<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698048/%D8%A7%D8%B9%D9%84%D8%A7%D9%85-%D8%AD%D8%A7%D9%84%D8%AA-%D9%81%D9%88%D9%82-%D8%A7%D9%84%D8%B9%D8%A7%D8%AF%D9%87-%D8%AF%D8%B1-%D8%A7%D8%B3%D8%B1%D8%A7%D8%A6%DB%8C%D9%84"/>
    <meta property="og:site_name" content="عصر ايران"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="اعلام حالت فوق العاده در اسرائیل"/>
    <meta property="og:description" content="به دنبال نگرانی اسرائیلی ها از حملات نیروهای مقاومت فلسطین، وزیر دفاع اسرائیل به مدت ۴۸ ساعت در سراسر فلسطین اشغالی حالت فوق العاده اعلام کرد."/>
  </head>
  <body>
    <article>
      <h1>اعلام حالت فوق العاده در اسرائیل</h1>
      <address><time datetime="2019-11-12T00:00:00+00:00">12 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/21/1036397_498.jpg"/>
      </figure>
      <p>به دنبال نگرانی اسرائیلی ها از حملات نیروهای مقاومت فلسطین، وزیر دفاع اسرائیل به مدت ۴۸ ساعت در سراسر فلسطین اشغالی حالت فوق العاده اعلام کرد.</p>
      <p>به گزارش ایرنا، خبرگزاری فلسطینی «معا»، به دنبال تشدید درگیری ها میان اسرائیل و مقاومت فلسطین در نوار غزه، نفتالی بینیت وزیر جنگ این رژیم از نگرانی شلیک موشک های مقاومت در سرزمین اشغالی، حالت فوق العاده اعلام کرد.</p>
      <p>رسانه های اسرائیلی همچنین اعلام کردند که آژیرهای هشدار در شهرک های صهیونیست نشین اطراف نوار غزه به صدا در آمده است.</p>
      <p>در همین حال، ارتش اسرائیل همچنین از اجرای مرحله سوم حملات به اهداف جهاد اسلامی در نوار غزه خبر داد.</p>
      <p>از سوی دیگر، خبرنگار المیادین گزارش داد که اشغالگران گذرگاه های نوار غزه را بستند.</p>
      <p>طبق آخرین آمار اعلام شده، یک فلسطینی نیز در اثر جراحت وارده در نوار غزه جان خود را از دست داد که به این ترتیب شمار شهدای غزه به ۵ نفر و زخمی های آن به ۲۷ نفر رسیده است.</p>
      <p>تنش ها در فلسطین پس از آن شدت گرفت که ارتش رژیم صهیونیستی طی حمله صبح امروز به ساختمانی در شرق نوار غزه، بهاء ابوالعطا فرمانده جهاد اسلامی فلسطین و همسرش را به شهادت رساند.</p>
      <p>این حملات، با واکنش های شدید منطقه ای از جمله گروه های مختلف فلسطینی، انصار الله یمن، جبهه مردمی تونس، مجلس شیعیان لبنان روبه رو شده است.</p>
    </article>
  </body>
</html>