<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3773585,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="סקודה חושפת את אוקטביה החדשה"/>
    <meta property="og:description" content="הדור הרביעי של המכונית צפוי להגיע לישראל בשנה הבאה והיא הרכב השני בחברה שיוצע בגרסת פלאג אין הייבריד; האוקטביה החדשה משתרעת על 4,689 מילימטרים, וכוללת מנועים בנפח 1.0 ו-1.5 ליטרים המפיקים 110 ו-150 כוחות סוס בהתאמה"/>
  </head>
  <body>
    <article>
      <h1>סקודה חושפת את אוקטביה החדשה</h1>
      <h2>הדור הרביעי של המכונית צפוי להגיע לישראל בשנה הבאה והיא הרכב השני בחברה שיוצע בגרסת פלאג אין הייבריד; האוקטביה החדשה משתרעת על 4,689 מילימטרים, וכוללת מנועים בנפח 1.0 ו-1.5 ליטרים המפיקים 110 ו-150 כוחות סוס בהתאמה</h2>
      <address><time datetime="2019-11-12T00:00:00+00:00">12 Nov 2019</time> by <a rel="author">תומר הדר</a></address>
      <p>לאחר תקופת המתנה ממושכת, <a href="https://www.calcalist.co.il/local/articles/0,7340,L-3772158,00.html">סקודה חושפת </a>את הדור הרביעי של האוקטביה שמיועד להגיע לישראל בשנה הבאה.</p>
      <p>על פי נתוני סקודה, אוקטביה החדשה משתרעת על 4,689 מילימטרים, 19 מילימטרים יותר מאוקטביה הנוכחית. לפי סקודה, היצע המנועים כולל את יחידות הכוח המוכרות של קונצרן פולסקסווגן - בנפח 1.0 ו-1.5 ליטרים המפיקות 110 ו-150 כוחות סוס בהתאמה, כמו גם מנועי טורבו בנזין וטורבו דיזל בנפח 2.0 ליטרים.</p>
      <figure>
        <img src="https://images1.calcalist.co.il/PicServer3/2019/11/12/947056/1L.jpg"/>
        <figcaption>סקודה אוקטביה החדשה 2020</figcaption>
      </figure>
      <p>חשוב מכך, אוקטביה החדשה תהיה המכונית השנייה בהיצע הדגמים של סקודה שמוצגת בגרסת פלאג אין הייבריד. הסקודה אוקטביה PHEV מצוידת במנוע בנזין בנפח 1.4 ליטרים ובמנוע עזר חשמלי המפיקים ביחד 204 כוחות סוס. האוקטביה PHEV מסוגלת לנסוע לטווח של עד 55 קילומטרים בכוחו של חשמל בלבד.</p>
      <p>מעבר לכך, אוקטביה החדשה תצויד ב"קוקפיט הוירטואלי" המוכר של סקודה שמאפשר מעבר בין מספר גדול של מצבי תפעול בתוך לוח השעונים הכוללים בין היתר גם מפה אינטראקטיבית.</p>
      <p>סקודה מדגישה כי אוקטביה החדשה תצויד בכל אמצעי הבטיחות האקטיביים המקובלים, קרי בקרת שיוט דינאמית המסוגלת גם לבלום את הרכב בשעת סכנה- וגם להסיט את ההגה.</p>
    </article>
  </body>
</html>