<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697933/%D8%B8%D8%B1%DB%8C%D9%81-%D9%81%D9%82%D8%B7-%DB%8C%DA%A9-%D8%AA%D8%B9%D9%87%D8%AF-%D8%B1%D8%A7-%D9%86%D8%B4%D8%A7%D9%86-%D8%A8%D8%AF%D9%87%DB%8C%D8%AF-%DA%A9%D9%87-%D8%A8%D9%87-%D8%A2%D9%86-%D8%B9%D9%85%D9%84-%DA%A9%D8%B1%D8%AF%D9%87%E2%80%8C%D8%A7%DB%8C%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="ظریف: فقط یک تعهد را نشان بدهید که به آن عمل کرده‌اید"/>
    <meta property="og:description" content="وزیر امور خارجه کشورمان در پیامی توییتری به اظهارات تروئیکای اروپا درباره اقدامات برجامی ایران واکنش نشان داد."/>
  </head>
  <body>
    <article>
      <h1>ظریف: فقط یک تعهد را نشان بدهید که به آن عمل کرده‌اید</h1>
      <address><time datetime="2019-11-12T00:00:00+00:00">12 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/21/1036167_882.jpg"/>
      </figure>
      <p>وزیر امور خارجه کشورمان در پیامی توییتری به اظهارات تروئیکای اروپا درباره اقدامات برجامی ایران واکنش نشان داد.</p>
      <p>محمد جواد ظریف در واکنش به بیانیه وزرای خارجه اروپایی و با ضمیمه کردن نامه ۶ نوامبر ۲۰۱۸ خود خطاب به هماهنگ کننده سیاست خارجی اتحادیه اروپا و سایر اعضای برجام نوشت:</p>
      <p>" خطاب به همتایانم در اتحادیه اروپایی/ و سه کشور آلمان، فرانسه و انگلستان:<br/>۱- «به تعهدات خود ذیل برجام کاملا پایبند بوده‌ایم.» شما؟! واقعاً؟!<br/>فقط یک تعهد را نشان دهید که در ۱۸ ماه گذشته به آن عمل کرده‌اید.<br/>۲- وقتی که شما مشغول دفع‌الوقت بودید، ایران مکانیزم رفع اختلاف را به جریان انداخت و آنرا به اتمام رساند.<br/>ما اکنون در حال استفاده از اقدامات جبرانی مندرج در پاراگراف ۳۶ برجام هستیم. به نامه ششم نوامبر ۲۰۱۸ من مراجعه کنید."</p>
      <p>سه کشور آلمان، فرانسه و انگلیس روز گذشته در بیانیه‌ای آن‌چه "نقض توافق هسته‌ای از سوی ایران" خوانده‌اند، را باعث دشوار شدن کاهش تنش‌ها در خاورمیانه دانستند.</p>
    </article>
  </body>
</html>