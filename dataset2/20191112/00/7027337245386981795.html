<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697963/%D8%B9%D8%B1%D8%B6%D9%87-56-%D9%87%D8%B2%D8%A7%D8%B1-%D8%AA%D9%86-%D9%85%D9%88%D8%A7%D8%AF-%D9%BE%D9%84%DB%8C%D9%85%D8%B1%DB%8C-%D8%AF%D8%B1-%D8%A8%D9%88%D8%B1%D8%B3-%DA%A9%D8%A7%D9%84%D8%A7"/>
    <meta property="og:site_name" content="عصر ايران"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="عرضه 56 هزار تن مواد پلیمری در بورس کالا"/>
    <meta property="og:description" content=" تالار فرآورده‌های نفتی و پتروشیمی بورس کالای ایران امروز (سه شنبه) میزبان عرضه ۵۶ هزار و ۳۱۵ تن مواد پلیمری است."/>
  </head>
  <body>
    <article>
      <h1>عرضه 56 هزار تن مواد پلیمری در بورس کالا</h1>
      <address><time datetime="2019-11-12T00:00:00+00:00">12 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/21/1036241_408.jpg"/>
      </figure>
      <p> تالار فرآورده‌های نفتی و پتروشیمی بورس کالای ایران امروز (سه شنبه) میزبان عرضه ۵۶ هزار و ۳۱۵ تن مواد پلیمری است.</p>
      <p>به گزارش روابط عمومی بورس کالای ایران، ۴ هزار و ۷۰۰ تن قیر، ۵ هزار تن گوگرد، ۱۵ هزار تن لوب کات و ۱۰ هزار تن وکیوم باتوم (ماده اولیه تولید قیر و نفت کوره) نیز در تالار مذکور عرضه می‌شود.</p>
      <p>این گزارش حاکی است، ۶ هزار و ۶۰۰ تن تیرآهن، یک هزار و ۱۰۰ تن سبد میلگرد، ۱۰ هزار تن شمش بلوم، ۱۵۰ تن شمش روی، ۵ هزار تن کنسانتره سنگ آهن، ۱۰۰ تن مس کاتد، ۶۰ تن مس مفتول و ۶ کیلوگرم شمش طلا در تالار محصولات صنعتی و معدنی عرضه می‌شود.</p>
      <p>تالار صادراتی بورس کالای ایران نیز در این روز عرضه ۴۹ هزار و ۸۱۶ تن قیر و ۷ هزار تن گوگرد را تجربه می‌کند.</p>
      <p>بازار فرعی بورس کالای ایران در این روز شاهد عرضه ۸۰۰ تن رب گوجه فرنگی، ۱۰۰ تن ضایعات فلزی و ۱۰۰ تن ضایعات فولاد است.</p>
      <p>صدرنشینی فولادی ها در تالار محصولات صنعتی و معدنی</p>
      <p>تالار محصولات صنعتی و معدنی بورس کالای ایران، دیروز (دوشنبه) میزبان دادوستد ۱۸۵ هزار و ۴۵۱ تن انواع محصولات فولادی بود.</p>
      <p>در این روز و در تالار مذکور ۱۶۲ هزار و ۶۷۲ تن انواع ورق های گرم و سرد، یک هزار و ۷۹ تن ورق گالوانیزه، ۳۳۰ تن مس مفتول، ۷ هزار و ۷۰۰ تن سبد میلگرد، ۱۴ هزار تن شمش بلوم، ۱۰۰ تن شمش روی و یک کیلوگرم شمش طلا معامله شد.</p>
      <p>لازم به ذکر است، ۴۰ هزار تن وکیوم باتوم، ۱۶ هزار و ۵۴۲ تن مواد پلیمری، ۵۲ تن مواد شیمیایی، ۴۷۰ تن قیر، ۱۳۸ تن روغن پایه و یک هزار و ۱۲ تن پارافین واکس سنگین نیز در تالار فرآورده های نفتی و پتروشیمی به فروش رسید.</p>
      <p>براساس این گزارش، ۱۹ هزار و ۱۱۵ تن قیر و ۱۰۰ تن عایق رطوبتی هم در تالار صادراتی بورس کالای ایران دادوستد شد.</p>
    </article>
  </body>
</html>