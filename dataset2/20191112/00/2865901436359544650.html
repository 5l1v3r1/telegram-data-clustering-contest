<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/litvanci-tvrde-srbija-daje-3-500-000-evra-favorit-za-organizaciju-kvalifikacionog-turnira-za-oi-odluka-u-petak/342313"/>
    <meta property="og:site_name" content="MozzartSport"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Litvanci tvrde: Srbija daje 3.500.000 evra, favorit za organizaciju kvalifikacionog turnira za OI, odluka u petak"/>
    <meta property="og:description" content="Blizu su i Hrvati"/>
  </head>
  <body>
    <article>
      <h1>Litvanci tvrde: Srbija daje 3.500.000 evra, favorit za organizaciju kvalifikacionog turnira za OI, odluka u petak</h1>
      <h2>Blizu su i Hrvati</h2>
      <address>
        <time datetime="2019-11-12T00:00:00+00:00">12 Nov 2019</time>
      </address>
      <p>Povod je bio drugačiji, Košarkaški savez Litvanije je izabrao <b>Darijusa Maskolinusa</b> za selektora reprezentacije. Međutim, zbog čudnih Fibinih pravila za uspehe nacionalnog tima možda još bitniji preduslov mora se ispuniti u kancelarijama Saveza. Kvalifikacioni turnir za Olimpijske igre 2020. godine. Učestvovaće 24 ekipe, samo četriri će putovati u Tokio. A biće tu nekih zaista jakih ekipa poput Srbije, Litvanije, Grčke, Italije, Brazila, Rusije… Jasno je koliko će bitno biti dobiti samu organizaciju turnira, jer domaćin će tako steći veliku prednost.</p>
      <p>A ko će biti četiri organizazora. Grčka je već odustala, jer Vlada nije dala finansijske garancije. Zna se za još četiri candidature, ali u Fibi tvrde da ih ima više. U Litvaniji pak tvrde: Srbija je maltene siguran organizator, pošto je spremna da za turnir potroši 3.500.000 evra!</p>
      <p>Budžet Litvanije je okruglo 3.000.000 evra, a u igri su i Kanada, Poljska i Hrvatska, koja je prema rečima generalnog sekretara Košarkaškog saveza Litvanije<b> Mundaugasa Špokasa</b> uz Srbiju glavni favorit za organizaciju jednog od četiri turnira.<br/>“<b>Neću reći ništa novo, 15. novembra (</b>u petak, prim.aut<b>) biće jasno ko je dobio takmičenje. Mi smo dali sve od sebe. Ali svi hoće da igraju kod kuće, jer su pripreme kratke</b>”, rekao je <b>Špokas</b> i dodao da Srbija ima podršku predsednika <b>Aleksandra Vučića</b> i premijerke <b>Ane Brnabić</b> i za sada najveći budžet od kandidata.</p>
      <p>I Litvanci su ipak već uplatili 25.000 evra za samu aplikaciju, taj se novac neće refundirati prijavljenima. Moraće pride da uplati još 300.000 evra od kojih će depozit u visini od 100.000 biti vraćen ako kandidatura ne prođe. Sve skupa, Fiba neće razmatrati candidature manje od 2.300.000 evra.<br/>“<b>Nema definitivnje liste koliko je zemalja ispunilo ove kriterijume. Hrvati su jako odlučni i imaju jaku podršku. Srbija takođe. U Beogradu su prošli pre letiri godine, imaju predsednika i premijera koji se snažno zalažu za to da opet dobiju turnir. Oni procenjuju da će ih sve koštati 3.500.000 evra. Te dve zemlje bih izdvojio kao glavne kandidate, mi ne možemo toliko da potrošimo, ali teško je sve predvideti. Videćemo u petak</b>”, završio je <b>Špokas</b>.</p>
      <p>U petak je Fibin sastanak u Kelnu. Tad ćemo sve znati.</p>
      <figure>
        <img src="https://mozzartsport.com/upload/CKEditor/12.11.2019/3.jpg"/>
      </figure>
      <p>(FOTO: Star Sport)</p>
    </article>
  </body>
</html>