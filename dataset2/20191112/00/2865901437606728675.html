<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/sterling-izbacen-iz-tima-engleske-hteo-opet-da-se-tuce-sa-gomezom/342271"/>
    <meta property="og:site_name" content="MozzartSport"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Sterling izbačen iz tima Engleske, hteo opet da se tuče sa Gomezom!"/>
    <meta property="og:description" content="Sve je počelo na derbiju u nedelju"/>
  </head>
  <body>
    <article>
      <h1>Sterling izbačen iz tima Engleske, hteo opet da se tuče sa Gomezom!</h1>
      <h2>Sve je počelo na derbiju u nedelju</h2>
      <address>
        <time datetime="2019-11-12T00:00:00+00:00">12 Nov 2019</time>
      </address>
      <p><b>Rahim Sterling</b> je izbačen iz konkurencije za tim Engleske u kvalifikacionom meču protiv Crne Gore narednog četvrtka. Razlog je <b>Sterlingova</b> svađa sa reprezentativnom kolegom <b>Džoom</b> <b>Gomezom</b> na prethodnom prvenstvenom derbiju između Mančester Sitija i Liverpula koja se prenela i u reprezentativni tabor.</p>
      <p>Varnice su započele u premijerligaškom derbiju u nedelju kada je nervozni <b>Sterling</b> tokom utakmice ušao u verbalni konflikt sa <b>Gomezom</b>. Ipak, izgledalo je da će sve smiriti i da će vrela krv da se ohladi posle utakmice. Međutim, <b>Sterling</b> je iz nekog razloga bio toliko revoltiran da je napao <b>Gomeza</b> juče u kantini trening kampa Engleske i zgrabio ga za vrat. Saigrači su ih razdvojili, a selektor <b>Garet</b> <b>Sautgejt</b> je morao da reaguje.</p>
      <p>On je odlučio da <b>Sterlinga</b> precrta iz konkurencije za meč sa Crnogorcima, ali da ga ostavi u reprezentaciji i da konkuriše naredne nedelje za utakmicu sa Kosovom. FS Engleske je saopštenjem potvrdila kaznu <b>Sterlingu</b> uz objašnjenje da je narušio disciplinu.</p>
      <p>Potom se oglasio i sam fudbaler Mančester Sitija preko društvene mreže Instagram. On je potvrdio da je došlo do sukoba sa Gomezom, ali da su njih dvojica razgovarali posle toga i da je sada sve u redu.<br/><b>“Deo smo sporta u kojem su jake emocije i ja sam čovek koji priznaje kada ga emocije savladaju. Ja i Gomez smo sada u dobrim odnosima, obojica smo shvatili da je to bilo 10 sekundi koje su prošle. Sada je sve završeno, idemo dalje i nećemo dozvoliti da ovo bude veće od nas”, </b>poručio je <b>Sterling.</b></p>
      <p>
        <b>(FOTO: Reuters)</b>
      </p>
      <figure>
        <img src="https://mozzartsport.com/upload/CKEditor/11.11.2019/1.%20Deki%20Stankovic%CC%81%201080x1080.jpg"/>
      </figure>
      <p> </p>
    </article>
  </body>
</html>