<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/conductrice-63-bewusteloos-geslagen-door-allochtone-zwartijder/"/>
    <meta property="og:site_name" content="SCEPTR"/>
    <meta property="article:published_time" content="2019-11-12T00:36:56+00:00"/>
    <meta property="og:title" content="Conductrice (63) bewusteloos geslagen door allochtone zwartrijder"/>
    <meta property="og:description" content="In het Nederlandse Breda is een 63-jarige conductrice bewusteloos geslagen door een allochtone jongeman die aan het zwartrijden was."/>
  </head>
  <body>
    <article>
      <h1>Conductrice (63) bewusteloos geslagen door allochtone zwartrijder</h1>
      <address><time datetime="2019-11-12T00:36:56+00:00">12 Nov 2019, 00:36</time> by <a rel="author" href="https://sceptr.net/author/tomlallemand/" target="_blank">Tom Lallemand</a></address>
      <p>
        <b>In het Nederlandse Breda is een 63-jarige treinconductrice bewusteloos geslagen door een allochtone jongeman die aan het zwartrijden was. <a href="https://nos.nl/artikel/2310052-conductrice-bewusteloos-geslagen-door-zwartrijder-in-breda.html">Dat meldt NOS</a>. De politie is nog steeds op zoek naar de dader, daarom verspreiden ze nu camerabeelden van de feiten. </b>
      </p>
      <p>De feiten dateren van zaterdag 28 september, maar werden nu pas bekend gemaakt door de Nederlandse politie. Omstreeks 18u controleerde de treinconductrice (63) van de trein tussen Brussel en Amsterdam een allochtone jongeman die geen geldig vervoersbewijs bleek te hebben. De vrouw gaf de jongeman de kans om alsnog een ticket te kopen, maar daar had die laatste geen zin in.</p>
      <h3>Conductrice bewusteloos geslagen</h3>
      <p><i>“Ze schatte in dat ze de situatie moest de-escaleren en ging bij hem weg”</i>, aldus een woordvoerder van de Nederlandse Spoorwegen. In Breda – waar de allochtone jongeman zijn geldig vervoersbewijs zou moeten kopen – stapte de treinconductrice van de trein om koffie te gaan halen. Op dat moment stapte ook de allochtone jongeman van de trein. Hij viel de conductrice van achteren aan en sloeg haar met een harde vuistslag bewusteloos. Vervolgens vluchtte hij weg. </p>
      <p>De feiten werden gefilmd door een bewakingscamera van het station en de dader is daarop duidelijk herkenbaar. Omdat de politie inmiddels ruim een maand op zoek is naar de man, besloten ze om vandaag die videobeelden te verspreiden. Ze hopen dat iemand hem herkent waardoor ze de gewelddadige jongeman alsnog kunnen vinden. <i>“Iemand van achteren aanvallen is laag en laf”</i>, besluiten ze<a href="https://sceptr.net/">.</a> </p>
      <related>
        <h4>GERELATEERDE ARTIKELEN</h4>
        <a href="https://sceptr.net/2018/07/allochtonen-uit-belgie-teisteren-populair-nederlands-zwemmeer/"/>
        <a href="https://sceptr.net/2017/09/pvv-verzet-zich-opblaasbare-vluchteling/"/>
        <a href="https://sceptr.net/2017/08/geslacht-wordt-biologisch-bepaald/"/>
      </related>
    </article>
  </body>
</html>