<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/rakitic-prvi-put-otvoreno-po-valverdeu-uzeli-su-mi-loptu-tuzan-sam/342321"/>
    <meta property="og:site_name" content="MozzartSport"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Rakitić prvi put otvoreno po Valverdeu: Uzeli su mi loptu, tužan sam"/>
    <meta property="og:description" content="“Kako se oseća moja ćerka kad je uzmeš igračku? Tužno. Tako se i ja sad osećam“, kaže hrvatski reprezentativac"/>
  </head>
  <body>
    <article>
      <h1>Rakitić prvi put otvoreno po Valverdeu: Uzeli su mi loptu, tužan sam</h1>
      <h2>“Kako se oseća moja ćerka kad je uzmeš igračku? Tužno. Tako se i ja sad osećam“, kaže hrvatski reprezentativac</h2>
      <address>
        <time datetime="2019-11-12T00:00:00+00:00">12 Nov 2019</time>
      </address>
      <p>Mesecima se već spekuliše. <b>Ernesto Valverde</b> ne bi baš plakao za <b>Ivanom Rakitićem</b>. Štaviše, vrlo bi ga rado utrapio nekome u zamenu za igrača po svom ukusu. I čini se da je i Hrvat postao toga svestan, pa u intervjuu za<b> Horhea Valdana</b>, nekadašnjeg fudbalera i trenera madridskog Reala, a sada voditelja TV emisije “Universo Valdano“, prvi put otvoreno priznaje da je nesrećan u Barseloni.<br/>“<b>Razumem i poštujem odluke trenera, kluba ili koga god. Ali mnogo sam dao klubu za ovih pet godina u Barseloni i želim da nastavim da uživam. Imam 31 godinu, ne 38 i osećam se na vrhuncu karijere</b>“, počeo j<b>e Ivan Rakitić</b> koji odavno već nije nezamenljiv u Barsinih startnih 11.</p>
      <p>U stvari, ove sezone je samo jednom i bio u prvoj postavi Blaugrane. I logično je što nije zadovoljan.<br/>“<b>Kako se oseća moja ćerka kad joj uzmeš igračku? Tužno. E, tako se i ja sada osećam. Uzeli su mi loptu i ja sam tužan</b>“, plastično objašnjava hrvatski as.</p>
      <p>Ne brine ga to što bi ove njegove reči možda mogle da budu protumačene pogrešno na stadionu Kamp Nou. Jer...<br/>“<b>Volim da podelim svoja osećanja. Kada moram da plačem – nema problema. Kada treba da slavim, slaviću</b>“, jasan je <b>Rakitić</b>.</p>
      <p>Čini se, početak kraja. Pitanje je samo da li već u januaru ili će se sačekati leto?</p>
      <p>(FOTO: Reuters)</p>
    </article>
  </body>
</html>