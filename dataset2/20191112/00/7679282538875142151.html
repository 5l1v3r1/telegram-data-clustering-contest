<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-hospitalized-lata-mangeshkar-returned-home-2844759.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T00:07:27+00:00"/>
    <meta property="og:title" content="अस्पताल में भर्ती लता मंगेशकर वापस घर लौटीं"/>
    <meta property="og:description" content="स्वर कोकिला लता मंगेशकर को सोमवार को अस्पताल में भर्ती कराया गया। सांस लेने में कठिनाई की शिकायत के बाद तड़के करीब दो बजे उन्हें ब्रीच कैंडी अस्पताल ले जाया गया। चिकित्सकों ने उन्हें आईसीयू में रखा।..."/>
  </head>
  <body>
    <article>
      <h1>अस्पताल में भर्ती लता मंगेशकर वापस घर लौटीं</h1>
      <address><time datetime="2019-11-12T00:07:27+00:00">12 Nov 2019, 00:07</time> by <a rel="author">एजेंसी ,मुंबई।</a></address>
      <p>स्वर कोकिला लता मंगेशकर को सोमवार को अस्पताल में भर्ती कराया गया। सांस लेने में कठिनाई की शिकायत के बाद तड़के करीब दो बजे उन्हें ब्रीच कैंडी अस्पताल ले जाया गया। चिकित्सकों ने उन्हें आईसीयू में रखा। जरूरी इलाज और जांच के बाद वह घर वापस आ गईं। <br/> </p>
      <p>गत 28 सितंबर को जीवन के 90 साल पूरे कर चुकीं लता जी की हालत नाजुक बताई जा रही है। 2001 में भारत रत्न से सम्मानित लता जी 36 भारतीय भाषाओं में गाने गा चुकी हैं। उन्हें दादासाहेब फाल्के अवार्ड समेत फ्रांस के सर्वोच्च सम्मान ‘ऑफिसर ऑफ द लेजन’ से भी नवाजा जा चुका है।</p>
      <p>इतिहास की सर्वाधिक गाने गानी वाली कलाकार के रूप में उनका नाम गिनीज बुक ऑफ रिकॉर्ड्स में 1974 में ही दर्ज हो गया था। बताया जा रहा है कि 1948 से 1974 के बीच उन्होंने कुल 25,000 गाने गाए। बढ़ती उम्र के बावजूद वह हमेशा से सोशल मीडिया में सक्रिय रही हैं। </p>
    </article>
  </body>
</html>