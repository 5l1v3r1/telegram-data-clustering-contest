<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/12/7231674/"/>
    <meta property="og:site_name" content="Українська правда"/>
    <meta property="article:published_time" content="2019-11-12T00:59:56+00:00"/>
    <meta property="og:title" content="Суд в Криму продовжив арешт вісьмом українцям"/>
    <meta property="og:description" content="Підконтрольний Росії Київський районний суд Сімферополя 11 листопада продовжив арешт на три місяці вісьмом фігурантам другої сімферопольської “справи Хізб ут-Тахрір”."/>
  </head>
  <body>
    <article>
      <h1>Суд в Криму продовжив арешт вісьмом українцям</h1>
      <address>
        <time datetime="2019-11-12T00:59:56+00:00">12 Nov 2019, 00:59</time>
      </address>
      <p>Підконтрольний Росії Київський районний суд Сімферополя 11 листопада продовжив арешт на три місяці вісьмом фігурантам другої сімферопольської "справи Хізб ут-Тахрір".</p>
      <p><b>Джерело:</b> <a href="https://ru.krymr.com/a/news-8-figurantam-simferopolskogo-dela-khizb-ut-tahrir-prodlili-arest/30264900.html">Крим.Реалії</a></p>
      <p><b>Деталі:</b> Рустем Шейхалієв, Тофік Абдулгазієв, Раїм Айвазов, Білял Адилов, Джеміль Гафаров, Фарход Базаров, Рустем Сейтхалілов і Шабан Умеров залишаться під арештом в СІЗО до 15 лютого 2020 року.</p>
      <p>Суд, пославшись на "тяжкість" пред'явлених звинувачень, відхилив клопотання сторони захисту всіх фігурантів про зміну запобіжного заходу.</p>
      <p><b>Дослівно:</b> "На судовому засіданні нами було подано ряд клопотань. Однак суддя всі клопотання відхилив, жодне не прийняв, тому сьогодні ми не отримали змагальний процес, а отримали однобокий процес в сторону звинувачення, який заздалегідь передбачав обвинувальний ухил. Раїм Айвазов заявив відвід судді і прокурору, однак суд відхилив його, і відразу було зачитано постанову", – розповів адвокат Рустем Кяміл.</p>
      <related>
        <a href="https://www.pravda.com.ua/news/2019/11/9/7231441/"/>
        <a href="https://www.pravda.com.ua/news/2019/11/9/7231440/"/>
        <a href="https://www.pravda.com.ua/news/2019/11/8/7231433/"/>
      </related>
    </article>
  </body>
</html>