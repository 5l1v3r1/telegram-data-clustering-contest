<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3773561,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="פייסבוק תאפשר לכם להיפטר מהתראות באפליקציה"/>
    <meta property="og:description" content="ההתראות שמופיעות בתוך האפליקציה מיועדות לשמור עלינו דרוכים להודעות ברשת החברתית. ואולם כעת, כחלק ממהלך ההתחחבבות שלה על המשתמשים פייסבוק תאפשר להשתיק אותן לנצח"/>
  </head>
  <body>
    <article>
      <h1>פייסבוק תאפשר לכם להיפטר מהתראות באפליקציה</h1>
      <h2>ההתראות שמופיעות בתוך האפליקציה מיועדות לשמור עלינו דרוכים להודעות ברשת החברתית. ואולם כעת, כחלק ממהלך ההתחחבבות שלה על המשתמשים פייסבוק תאפשר להשתיק אותן לנצח</h2>
      <address><time datetime="2019-11-12T00:00:00+00:00">12 Nov 2019</time> by <a rel="author">שירות כלכליסט</a></address>
      <p>פייסבוק אישרה כי היא תאפשר למשתמשי האפליקציות שלה למנוע את הצגתן של ההתראות שמופיעות כנקודות אדומות מעל אייקוני קיצורי הדרך בתוכה. הרשת החברתית עידכנה אמש (ב') כי היא משיקה קיצור דרך באפליקציות המיועדות למכשירי האייפון של אפל, ושבוע לאחר מכן גם באנדרואיד, שייתן לנו שליטה יותר נרחבת לגבי מה שנראה באפליקציית הסלולר והמחשב שלה.</p>
      <p>הסיבה לשינוי הוא כנראה חלק ממהלך שנועד לאפשר למשתמשים יותר שליטה על אופן השימוש שלהם ברשת החברתית. בעבר היה נדמה כי הנקודה האדומה המסמלת התראות שהתקבלו לא שם בשביל ליידע אותנו אלא בכדי לשמור עלינו מחוברים.</p>
      <figure>
        <img src="https://images1.calcalist.co.il/PicServer2/20122005/556979/F3_l.jpg"/>
        <figcaption>כעת תוכלו להסתיר את ההתראות המציקות בכפתורי האפליקציה</figcaption>
      </figure>
      <p>כדי לבטל את הצגתן, לחצו והחזיקו כל אחד מהכפתורים בשורת האייקונים בחלק העליון או התחתון של האפליציה, ותוכלו להסיר את הלשונית או להשתיק את ההתראות. אם אייקון ה'מרקטפלייס', למשל, מציק לכם ומבקש שתסתכלו על פריטים למכירה שאינכם מעוניינים בהם, תוכלו להשתיק את ההתראות האלו לנצח. בנוסף, תוכלו גם להתאים אישית את שורת הכפתורים לפי רצונכם.</p>
      <p>דובר של פייסבוק מסר לאתר Engadget: "אנחנו משיקים כלי שליטה חדשים בסרגל הכלים בכדי לאפשר למשתמשים להיות מחוברים לדברים שהם אוהבים ולשלוט בהתראות שהם מקבלים מהאפליקציה של פייסבוק." הכוונה היא לתת יותר פיצ'רים רלוונטיים ומותאמים אישית, כמו גם את האפשרות להוריד את כמות ההתראות שאנחנו מקבלים.</p>
      <p>כמו הניסוי שמסתיר את כמות הלייקים באינסטגרם, גם כאן זו הכרה בעובדה שהתנהגויות מסוימות של אפליקציות יכולות להזיק לרווחה הדיגיטלית שלנו. יכול להיות גם צד יותר פרגמטי לעניין: יתכן שתהיה פחות סבירות שנשתמש בפייסבוק אם נרגיש שהיא מציקה לנו לעיתים תכופות מדי. זה עדיין לא נותן מענה לבעיות אחרות שקיימות בפייסבוק, כמו הנטייה של האפליקציה להתקיף אותנו עם התראות מחוץ לאפליקציה, אבל זאת התחלה טובה.</p>
    </article>
  </body>
</html>