<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/minecraft-earth-accesso-anticipato-usa.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Minecraft Earth: l'accesso anticipato si estende agli USA"/>
    <meta property="og:description" content="Da oggi anche gli USA entrano a far parte dei paesi in cui è possibile entrare nell'accesso anticipato di Minecraft Earth, che continua la sua espansione nel mondo.. Prosegue l'espansione di Minec..."/>
  </head>
  <body>
    <article>
      <h1>Minecraft Earth: l'accesso anticipato si estende agli USA</h1>
      <h2>Da oggi anche gli USA entrano a far parte dei paesi in cui è possibile entrare nell'accesso anticipato di Minecraft Earth, che continua la sua espansione nel mondo.</h2>
      <address><time datetime="2019-11-12T00:00:00+00:00">12 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Prosegue l'espansione di <b>Minecraft Earth</b> in versione <b>accesso anticipato</b>, che in queste ore raggiunge anche l'ampio bacino di utenti degli <b>Stati Uniti</b>, con la possibilità concessa ad alcuni dei registrati di entrare a far parte della versione di prova.<br/><br/><a href="https://multiplayer.it/giochi/minecraft-earth-per-android.html">Minecraft Earth</a> ha avviato la sua fase di accesso anticipato già ad ottobre, con un lancio successivo in <a href="https://multiplayer.it/notizie/minecraft-earth-accesso-anticipato-disponibile-in-vari-paesi.html">vari paesi</a> avvenuto qualche giorno fa e riguardante Regno Unito, Canada, Corea del Sud, Australia e altri paesi. Da oggi a questi si aggiungono anche gli USA, territorio ovviamente fondamentale e strategico per Minecraft Earth, anche se al momento la fase di prova punta a un pubblico piuttosto limitato come estensione.<br/><br/><a href="https://multiplayer.it/articoli/minecraft-earth-anteprima.html">Minecraft Earth</a> è una sorta di spin-off di Minecraft che sfrutta la <b>realtà aumentata</b> per consentire la creazione di strutture da piazzare all'interno del "mondo reale" e la possibilità di prendere parte ad avventure di vario tipo da scoprire navigando per le mappe.<br/><br/>Il gioco è attualmente in fase di accesso anticipato su <b>iOS e Android</b> ma limitatamente ad alcuni paesi attraverso un'espansione progressiva. Non ci sono ancora notizie precisa sull'espansione di Minecraft Earth in Europa e in Italia in particolare, dunque attendiamo eventuali sviluppi sulla questione.</p>
      <figure>
        <iframe data-src="https://twitter.com/minecraftearth/status/1194291266713980928?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>
          <a href="https://www.engadget.com/2019/11/12/minecraft-earth-early-access-us/">Fonte</a>
        </li>
      </ul>
    </article>
  </body>
</html>