<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/colliers-preia-administrarea-parcului-logistic-dezvoltat-de-element-industrial-in-nordul-capitalei-si-ajunge-la-un-portofoliu-de-peste-500-000-mp-de-spatii-logistice-si-birouri-18571194"/>
    <meta property="og:site_name" content="BusinessMagazin"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="Colliers preia administrarea parcului logistic dezvoltat de Element Industrial în nordul Capitalei şi ajunge la un portofoliu de peste 500.000 mp de spaţii logistice şi birouri"/>
    <meta property="og:description" content="Compania de consultanţă imobiliară Colliers International Romania a fost desemnată să ofere servicii de property management pentru prima fază a proiectului industrial ELI Park din nordul Capitalei, dezvoltat de..."/>
  </head>
  <body>
    <article>
      <h1>Colliers preia administrarea parcului logistic dezvoltat de Element Industrial în nordul Capitalei şi ajunge la un portofoliu de peste 500.000 mp de spaţii logistice şi birouri</h1>
      <address><time datetime="2019-11-12T00:00:00+00:00">12 Nov 2019</time> by <a rel="author" href="https://www.businessmagazin.ro/autor/cristina-bellu" target="_blank">Cristina Bellu</a></address>
      <h3>Colliers preia administrarea parcului logistic dezvoltat de Element Industrial în nordul Capitalei şi ajunge la un portofoliu de peste 500.000 mp de spaţii logistice şi birouri</h3>
      <p>Compania de consultanţă imobiliară Colliers International Romania a fost desemnată să ofere servicii de property management pentru prima fază a proiectului industrial ELI Park din nordul Capitalei, dezvoltat de compania locală Element Industrial.</p>
      <p>Compania de consultanţă imobiliară Colliers International Romania a fost desemnată să ofere servicii de property management pentru prima fază a proiectului industrial ELI Park din nordul Capitalei, dezvoltat de compania locală Element Industrial.</p>
      <p>Odată cu acestă preluare, suprafaţa de spaţii industriale administrate de Colliers în Bucureşti şi în ţară ajunge la 130.000 de metri pătraţi, dintr-un total de peste 500.000 de metri pătraţi care include şi clădiri de birouri.</p>
      <p>„În România, piaţa serviciilor de property management pentru spaţii industriale şi logistice se află în stare incipientă. Prin urmare, este încurajator să vedem un proprietar de astfel de spaţii, aflat la prima dezvoltare, care externalizează aceste servicii pentru a asigura o mai bună performanţă a proiectului”, explică Oana Adjudeanu, Director Property Management în cadrul departamentului Real Estate Management Services al Colliers International.</p>
      <p>Parcul industrial ELI Park 1, dezvoltat de Element Industrial, companie controlată de Ionuţ Dumitrescu şi Muler Onofrei, este localizat într-un puternic hub logistic, în regiunea Chitila-Buftea, cu bun acces către nordul Bucureştiului şi la forţa de muncă din zonă.</p>
      <p>Prima fază de 20.000 metri pătraţi a fost livrată în luna septembrie şi închiriată deja către producătorul de electrocasnice, Arctic. Proiectul este conectat la linii de transport în comun şi se află la 4 km distanţă de centura Capitalei, având şi acces direct la un drum naţional cu patru benzi, DN7, şi acces imediat la autostrăzile A1, A2 şi A3.</p>
      <figure>
        <img src="https://www.businessmagazin.ro/images/pixel.png"/>
      </figure>
      <p>Suprafaţa totală a ELI Park 1 va fi de 50.000 de metri pătraţi spaţii industriale şi birouri, faza a doua urmând a fi livrată anul viitor, investiţia totală fiind estimată la peste 25 de milioane de euro.</p>
      <p>Citiţi mai multe pe <a href="http://www.mediafax.ro/">www.zf.ro</a>. </p>
    </article>
  </body>
</html>