<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698059/%D8%A8%D8%B1%D8%B1%D8%B3%DB%8C-%D9%84%D8%A7%DB%8C%D8%AD%D9%87-%D8%AD%D8%B0%D9%81-4-%D8%B5%D9%81%D8%B1-%D8%A7%D8%B2-%D9%BE%D9%88%D9%84-%D9%85%D9%84%DB%8C-%D8%AF%D8%B1-%DA%A9%D9%85%DB%8C%D8%B3%DB%8C%D9%88%D9%86-%D8%A7%D9%82%D8%AA%D8%B5%D8%A7%D8%AF%DB%8C-%D9%85%D8%AC%D9%84%D8%B3"/>
    <meta property="og:site_name" content="عصر ايران"/>
    <meta property="article:published_time" content="2019-11-12T00:00:00+00:00"/>
    <meta property="og:title" content="بررسی لایحه حذف 4 صفر از پول ملی در کمیسیون اقتصادی مجلس"/>
    <meta property="og:description" content="رئیس کمیسیون اقتصادی مجلس از بررسی مالیات بر عایدی سرمایه و حذف ۴ صفر از پول ملی در کمیسیون متبوعش خبر داد."/>
  </head>
  <body>
    <article>
      <h1>بررسی لایحه حذف 4 صفر از پول ملی در کمیسیون اقتصادی مجلس</h1>
      <address><time datetime="2019-11-12T00:00:00+00:00">12 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/21/1036433_767.jpg"/>
      </figure>
      <p>رئیس کمیسیون اقتصادی مجلس از بررسی مالیات بر عایدی سرمایه و حذف ۴ صفر از پول ملی در کمیسیون متبوعش خبر داد.</p>
      <p>به گزارش تسنیم، الیاس حضرتی رئیس کمیسیون اقتصادی مجلس شورای اسلامی در گفت‌وگویی در تشریح نشست امروز سه‌شنبه (21 آبان ماه) کمیسیون متبوع خود، گفت: دستور کار نخست کمیسیون اقتصادی بررسی مالیات بر عایدی مسکن بود که تبصره‌هایی از آن مورد بررسی قرار گرفت و مقرر شد؛ در جلسات بعدی این موضوع تعیین تکلیف شود.</p>
      <p>نماینده مردم تهران، در مجلس افزود: دومین دستور کار کمیسیون بررسی لایحه اصلاح قانون پولی و بانکی کشور با موضوع حذف چهار صفر از پول ملی بود.</p>
      <p>وی اظهار کرد: کلیات لایحه حذف 4 صفر مورد بررسی قرار گرفت و از آنجایی که این لایحه مخالفان و موافقان جدی دارد، ادامه بررسی آن به جلسه آینده موکول شد.</p>
      <p>رئیس کمیسیون اقتصادی مجلس در گفت‌وگو با خبرگزاری خانه ملت اضافه کرد: بررسی لایحه مالیات بر ارزش افزوده تقریبا در کمیسیون اقتصادی به اتمام رسیده و در حال ویرایش نهایی است تا هفته آینده به صحن علنی مجلس ارسال شود.</p>
    </article>
  </body>
</html>