<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/hyudai-road-active-noise-control-hluk-podvozek"/>
    <meta property="og:site_name" content="Cnews.cz"/>
    <meta property="article:published_time" content="2019-11-12T00:00:46+00:00"/>
    <meta property="og:title" content="Hyudai vymyslel ANC pro auta. Uvnitř nebude slyšet hluk z podvozku"/>
    <meta property="og:description" content="Technologie aktivního potlačení hluku je dnes „běžnou“ součástí dražších sluchátek. Hyudai ji dostane do aut. Bude tlumit ruchy z podvozku."/>
  </head>
  <body>
    <article>
      <h1>Hyudai vymyslel ANC pro auta. Uvnitř nebude slyšet hluk z podvozku</h1>
      <address><time datetime="2019-11-12T00:00:46+00:00">12 Nov 2019</time> by <a rel="author" href="https://www.cnews.cz/lide/vaclavik/" target="_blank">Lukáš Václavík</a></address>
      <slideshow>
        <figure>
          <a href="https://www.cnews.cz/hyudai-road-active-noise-control-hluk-podvozek/galerie-178636-1">
            <img src="https://www.cnews.cz/wp-content/uploads/2019/11/hyundai-ranc-1.jpg"/>
          </a>
        </figure>
        <figure>
          <a href="https://www.cnews.cz/hyudai-road-active-noise-control-hluk-podvozek/galerie-178636-2">
            <img src="https://www.cnews.cz/wp-content/uploads/2019/11/hyundai-ranc-2.jpg"/>
          </a>
        </figure>
        <figure>
          <a href="https://www.cnews.cz/hyudai-road-active-noise-control-hluk-podvozek/galerie-178636-3">
            <img src="https://www.cnews.cz/wp-content/uploads/2019/11/hyundai-autopilot.jpg"/>
          </a>
        </figure>
        <figure>
          <a href="https://www.cnews.cz/hyudai-road-active-noise-control-hluk-podvozek/galerie-178636-4">
            <img src="https://www.cnews.cz/wp-content/uploads/2019/11/hyundai-autopilot-2.jpg"/>
          </a>
        </figure>
      </slideshow>
      <p>
        <a href="https://www.cnews.cz/hyudai-road-active-noise-control-hluk-podvozek/galerie-178636-1">VŠECHNY FOTOGRAFIE</a>
      </p>
      <p>Technologie aktivního potlačení hluku je dnes „běžnou“ součástí dražších sluchátek (nedávno například <a href="https://www.cnews.cz/bezdratova-sluchatka-apple-airpods-parametry-cena">AirPods Pro</a>), v budoucnu se s ní ale možná budeme potkávat i v autech. Hyundai včera oznámil, že vyvinul první systém RANC (Road Active Noise Control), jenž snižuje hluk v interiéru vozu. Technologie má částečně ztlumit ruchy vzniklé při kontaktu kol s vozovkou. Hyundai uvádí, že s RANC se hluk snížil o 3 dB a byl o polovině nižší než ve stejném autě bez této technologie.</p>
      <p>Princip fungování je podobný jako u sluchátek. Kromě mikrofonů snímajících vnější zvukové vlny ale Korejci využívají ještě akcelerometry detekující vibrace. Software z nich rozpozná vzorec vydávaného hluku, otočí jeho amplitudu a pošle do reproduktorů. V kabině se hluk a „protihluk“ spojí, takže nepříjemné zvuky nebudou slyšet. Účinnost pochopitelně není dokonalá, protože, jak přiznává sama automobilka, na lepší zpracování protihluku není dost času (jen devět tisícin sekundy).</p>
      <figure>
        <a href="https://www.cnews.cz/hyudai-road-active-noise-control-hluk-podvozek/galerie-178636-1">
          <img src="https://www.cnews.cz/wp-content/uploads/2019/11/hyundai-ranc-1.jpg"/>
        </a>
      </figure>
      <p>„<i>Mikrofon neustále sleduje účinnost eliminace hluku od podvozku a tuto informaci předává DSP. RANC vykonává precizní analýzu hluku a rychlé výpočty, aby eliminoval hluk od podvozku zvlášť pro sedadlo řidiče, sedadlo spolujezdce vpředu a zadní sedadla,</i>“ uvádí Hyudai.</p>
      <p><b>TIP:</b> <a href="https://www.cnews.cz/test-velkych-bezdratovych-sluchatek-aktivnim-potlacenim-hluku/">Test velkých bezdrátových sluchátek s aktivním potlačením hluku</a></p>
      <p>ANC i RANC nejlépe tlumí pravidelný, a tedy předvídatelný hluk. Podle automobilky si poradí se zvuky podvozku, částečně i se zvuky (spalovacího) motoru. To ale vyřeší přechod na tiché elektromotory. Na co se chce Hyundai chce soustředit do budoucna, je tlumení aerodynamického hluku, tedy zvuky vzduchu narážejícího do karoserie.</p>
      <p>Technologii RANC Hyundai připravoval šest let a teď už je prý připravená pro komerční využití. Kdy a ve kterých vozech se jí dočkáme, ale firma neuvedla. S dodávkou zvukových systémů bude spolupracovat se společností Harman, kterou <a href="https://www.cnews.cz/samsung-chce-pristup-do-aut-a-spickovy-zvuk-za-8-mld-dolaru-kupuje-harman-jbl-akg/">vlastní Samsung</a>.</p>
      <p><b>TIP:</b> <a href="https://autobible.euro.cz/elektroauta-nesmi-byt-ticha-tesly-proto-budou-mecet-a-prdet/">Elektromobily budou vydávat umělý hluk, aby je slyšeli chodci</a></p>
      <p>Zdroj: <a href="https://news.hyundaimotorgroup.com/MediaCenter/News/Press-Releases/hyundai-motor-group-develops-worlds-s-first-road-noise-active-noise-control-technology">Hyundai</a></p>
      <slideshow>
        <figure>
          <a href="https://www.cnews.cz/hyudai-road-active-noise-control-hluk-podvozek/galerie-178636-1">
            <img src="https://www.cnews.cz/wp-content/uploads/2019/11/hyundai-ranc-1.jpg"/>
          </a>
        </figure>
        <figure>
          <a href="https://www.cnews.cz/hyudai-road-active-noise-control-hluk-podvozek/galerie-178636-2">
            <img src="https://www.cnews.cz/wp-content/uploads/2019/11/hyundai-ranc-2.jpg"/>
          </a>
        </figure>
        <figure>
          <a href="https://www.cnews.cz/hyudai-road-active-noise-control-hluk-podvozek/galerie-178636-3">
            <img src="https://www.cnews.cz/wp-content/uploads/2019/11/hyundai-autopilot.jpg"/>
          </a>
        </figure>
        <figure>
          <a href="https://www.cnews.cz/hyudai-road-active-noise-control-hluk-podvozek/galerie-178636-4">
            <img src="https://www.cnews.cz/wp-content/uploads/2019/11/hyundai-autopilot-2.jpg"/>
          </a>
        </figure>
      </slideshow>
      <p>
        <a href="https://www.cnews.cz/hyudai-road-active-noise-control-hluk-podvozek/galerie-178636-1">VŠECHNY FOTOGRAFIE</a>
      </p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/eu-auta-2022-povinny-asistent-cerna-skrinka"/>
        <a href="https://www.cnews.cz/nove-gpu-monstrum-pro-rizeni-aut-od-nvidie-dve-post-volta-gpu-spotreba-500-w/"/>
        <a href="https://www.cnews.cz/v-elektromobilech-tesla-pry-ma-byt-intel-nahradi-cipy-nvidia-v-palubnim-infotainmentu/"/>
        <a href="https://www.cnews.cz/amd-ma-mozna-kseft-od-tesly-pry-ji-pomaha-vyvijet-ai-procesory-pro-samoridici-auta/"/>
        <a href="https://www.cnews.cz/intel-nechce-promarnit-sanci-se-samoridicimi-automobily-za-15-miliard-kupuje-mobileye/"/>
      </related>
    </article>
  </body>
</html>