<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-kapil-dev-reaction-is-priceless-on-ranveer-singh-natraj-shot-from-movie-83-2844804.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T02:21:43+00:00"/>
    <meta property="og:title" content="रणवीर सिंह के 'नटराज शॉट' पर कपिल देव ने दिया कुछ ऐसा रिएक्शन"/>
    <meta property="og:description" content="भारतीय क्रिकेट टीम के महान ऑलराउंडर कपिल देव ने आने वाली फिल्म '83' में अभिनेता रणवीर सिंह द्वारा लगाए गए नटराज शॉट की तारीफ की। नटराज शॉट को कपिल का सबसे बेहतरीन शॉट माना जाता है और 1983 की..."/>
  </head>
  <body>
    <article>
      <h1>रणवीर सिंह के 'नटराज शॉट' पर कपिल देव ने दिया कुछ ऐसा रिएक्शन</h1>
      <address><time datetime="2019-11-12T02:21:43+00:00">12 Nov 2019, 02:21</time> by <a rel="author">लाइव हिन्दुस्तान टीम,मुंबई</a></address>
      <p>भारतीय क्रिकेट टीम के महान ऑलराउंडर कपिल देव ने आने वाली फिल्म '83' में अभिनेता रणवीर सिंह द्वारा लगाए गए नटराज शॉट की तारीफ की। नटराज शॉट को कपिल का सबसे बेहतरीन शॉट माना जाता है और 1983 की विश्व कप जीत पर बनी फिल्म में रणवीर ने दोबारा इस शॉट को खेला। रणवीर ने सोमवार को सोशल मीडिया पर नटराज शॉट खेलते हुए अपनी फोटो शेयर की। कपिल एक पांव को ऊपर उठाकर लेग साइड में यह शॉट खेलते थे। </p>
      <p>रणवीर सिंह टुनब्रिज वेल्स मैदान पर कपिल देव के फेमस 'नटराज पोज' में नर आ रहे है, जहां कपिल देव ने 1983 के विश्व कप के सेमीफाइनल में जिम्बाब्वे के खिलाफ 175 रन बनाए थे। भारत-जिम्बाब्वे मैच क्रिकेट इतिहास के सबसे यादगार मैचों में से एक है। </p>
      <p>
        <a href="https://www.livehindustan.com/cricket/story-ind-vs-ban-deepak-chahar-is-not-the-first-indian-to-claim-a-hat-trick-in-a-t20i-match-bcci-trolled-2844770.html">
          <b>दीपक चाहर नहीं हैं टी-20 इंटरनेशनल में हैट्रिक लेने वाले पहले भारतीय, चूक पर ट्रोल हुआ BCCI</b>
        </a>
      </p>
      <p>
        <b>
          <a href="https://www.livehindustan.com/cricket/story-india-becomes-the-first-team-whose-bowlers-have-picked-up-a-hat-trick-in-each-fromat-in-a-calendar-year-2843545.html">तीनों फॉरमैट में हैट्रिक की हैट्रिक करने वाली पहली टीम बना भारत</a>
        </b>
      </p>
      <p>रणवीर सिंह ने कपिल देव की तरह दिखने की हर संभव कोशिश की है और यह निश्चित रूप से कहा जा सकता है कि उनकी कड़ी मेहनत रंग लाई है क्योंकि यह तस्वीर उनके रील-लाइफ किरदार की नहीं, बल्कि हूबहू कपिल देव की तरह नजर आ रही है। सोशल मीडिया पर जमकर तारीफ मिलने के बाद रणवीर सिंह को अब कपिल देव की भी तारीफ भी मिल गई है।</p>
      <p>कपिल देव ने रणवीर के पोस्ट पर रीट्वीट करते हुए लिखा, “हैट्स ऑफ रणवीर।” राणवीर ने फोटो पर पहले कैप्शन दिया था, “नटराज शॉट हैशटैग रणवीर एस कपिल।”</p>
      <figure>
        <iframe data-src="https://twitter.com/therealkapildev/status/1193760815985250304?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>फिल्म '83' का निर्देशन कबीर खान कर रहे हैं। इसके 10 अप्रैल, 2020 में आने की उम्मीद है। फिल्म '83 में वेस्ट इंडीज के खिलाफ 1983 के विश्व कप में भारतीय क्रिकेट टीम की शानदार जीत को फिर से जीवंत किया जाएगा, क्योंकि इस जीत के साथ भारत ने इतिहास बनाया था और पहली बार विश्व कप जीत कर भारत का सिर गर्व से ऊपर कर दिया था।</p>
      <p>रणवीर सिंह इस फिल्म में कपिल देव की भूमिका में, सुनील गावस्कर के रूप में ताहिर राज भसीन, मोहिंदर अमरनाथ के रूप में साकिब सलीम, संदीप पाटिल के रूप में चिराग पाटिल, जबकि दीपिका पादुकोण फिल्म में रोमी यानी कपिल देव की पत्नी की भूमिका में एक कैमियो अवतार में नजर आएंगी।</p>
      <p>(एजेंसी इनपुट के साथ)</p>
    </article>
  </body>
</html>