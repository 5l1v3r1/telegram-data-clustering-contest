<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/12/Jimmy-Carter-innlagt-p%C3%A5-sykehus-etter-nye-fall-20373828.ece"/>
    <meta property="og:site_name" content="adressa.no"/>
    <meta property="article:published_time" content="2019-11-12T02:20:10+00:00"/>
    <meta property="og:title" content="Jimmy Carter innlagt på sykehus etter nye fall"/>
    <meta property="og:description" content="Tidligere president Jimmy Carter (95) er innlagt på et sykehus i Atlanta etter flere fall, opplyser Carter Center."/>
  </head>
  <body>
    <article>
      <h1>Jimmy Carter innlagt på sykehus etter nye fall</h1>
      <address><time datetime="2019-11-12T02:20:10+00:00">12 Nov 2019, 02:20</time> by <a rel="author">(NTB) NTB-AFP</a></address>
      <p>Tidligere president Jimmy Carter (95) er innlagt på et sykehus i Atlanta etter flere fall, opplyser Carter Center.</p>
      <aside><a href="https://www.adressa.no/nyheter/utenriks/2019/11/12/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/12/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/12/javascript:void(0);">Del denne artikkelen på e-post</a></aside>
      <p>95-åringen ble mandag kveld innlagt på sykehus for å gjennomføre et inngrep for å «lette på trykket mot hjernen hans, forårsaket blødning på grunn av hans nylige fall», heter det i en uttalelse fra Carter Center.</p>
      <p>Inngrepet skal bli gjort tirsdag.</p>
      <p>Også i oktober ble Carter innlagt på sykehus etter nye fall i sitt hjem.</p>
      <p>Carter, som var president fra 1977 til 1981, overlevde kreft i 2015. I mai gjennomgikk han en hofteoperasjon og har siden hatt vansker med å gå. Han er nå USAs lengstlevende president og er til tross for sin høye alder fortsatt en sterk og aktiv forkjemper for menneskerettigheter.</p>
      <p>(©NTB)</p>
    </article>
  </body>
</html>