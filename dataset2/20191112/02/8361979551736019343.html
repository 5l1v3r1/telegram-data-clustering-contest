<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/sud-u-krimu-prodovzhiv-aresht-vismom-figurantam-spravi-hizb-ut-tahrir-novini-ukrajini-50052953.html"/>
    <meta property="og:site_name" content="НВ"/>
    <meta property="article:published_time" content="2019-11-12T02:30:00+00:00"/>
    <meta property="og:title" content="«Суд» у Криму продовжив арешт вісьмом фігурантам «справи Хізб ут-Тахрір»"/>
    <meta property="og:description" content="У понеділок, 11 листопада, підконтрольний Росії Київський районний суд Сімферополя продовжив арешт на три місяці вісьмом фігурантам другої сімферопольської «справи Хізб ут-Тахрір»."/>
  </head>
  <body>
    <article>
      <h1>«Суд» у Криму продовжив арешт вісьмом фігурантам «справи Хізб ут-Тахрір»</h1>
      <h2>У понеділок, 11 листопада, підконтрольний Росії Київський районний суд Сімферополя продовжив арешт на три місяці вісьмом фігурантам другої сімферопольської «справи Хізб ут-Тахрір».</h2>
      <address>
        <time datetime="2019-11-12T02:30:00+00:00">12 Nov 2019, 02:30</time>
      </address>
      <p>Як повідомляє <a href="https://ru.krymr.com/a/news-8-figurantam-simferopolskogo-dela-khizb-ut-tahrir-prodlili-arest/30264900.html">Крим.Реаліі</a>, Рустем Шейхалієв, Тофік Абдулгазієв, Раїм Айвазов, Білял Адилов, Джеміль Гафаров, Фарход Базаров, Рустем Сейтхалілов і Шабан Умеров залишаться під арештом в СІЗО до 15 лютого 2020 року.</p>
      <p>Суд, пославшись на «тяжкість» висунутих звинувачень, відхилив клопотання сторони захисту всіх фігурантів про зміну запобіжного заходу.</p>
      <p>«На судовому засіданні нами було подано ряд клопотань. Однак суддя усі клопотання відхилив, жодне не прийняв, тому сьогодні ми не отримали змагальний процес, а отримали однобокий процес у бік звинувачення, який заздалегідь передбачав обвинувальний ухил. Раїмом Айвазовим було заявлено відвід судді і прокурору, однак суд відхилив його, і відразу було зачитано постанову», — розповів адвокат Рустем Кяміл.</p>
      <p>Читайте також:<br/><a href="https://nv.ua/ukr/world/countries/usi-vidomi-politv-yazni-utrimuvani-rf-spravi-golovni-fakti-novini-ukrajini-50041724.html">&amp;nbspПро них не можна забувати. Кого з українців все ще утримує РФ — справи і головні факти</a></p>
    </article>
  </body>
</html>