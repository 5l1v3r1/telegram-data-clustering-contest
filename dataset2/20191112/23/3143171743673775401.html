<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/maltempo-albero-su-unauto-in-via-garibaldi-feriti-i-passeggeri.html"/>
    <meta property="og:site_name" content="Tempostretto"/>
    <meta property="article:published_time" content="2019-11-12T23:48:51+00:00"/>
    <meta property="og:title" content="Maltempo a Messina, albero su un’auto in via Garibaldi, feriti i passeggeri"/>
    <meta property="og:description" content="In tarda serata tragedia sfiorata in via Garibaldi. Un grosso albero è caduto su una Mini Cooper che stava transitando"/>
  </head>
  <body>
    <article>
      <h1>Maltempo a Messina, albero su un’auto in via Garibaldi, feriti i passeggeri</h1>
      <address><time datetime="2019-11-12T23:48:51+00:00">12 Nov 2019, 23:48</time> by <a rel="author" href="https://www.tempostretto.it/author/francesca-stornante" target="_blank">Francesca Stornante</a></address>
      <p>
        <i>In tarda serata tragedia sfiorata in via Garibaldi. Il grosso albero è caduto su una Mini Cooper che stava transitando</i>
      </p>
      <p>Ancora danni del maltempo a Messina. Poteva avere conseguenze più gravi lo schianto di un albero che in tarda serata si è abbattuto su una Mini Cooper in via Garibaldi.</p>
      <p>L’auto stava transitando nei pressi della chiesa di San Giuliano, poco prima della Prefettura, quando un albero di grosse dimensioni è crollato centrandola in pieno.</p>
      <p>A bordo c’erano un uomo e una donna che sono rimasti incastrati fino all’arrivo dei soccorsi.</p>
      <p>Entrambi sono stati trasportati al Policlinico per le ferite riportate ma per fortuna non sono in gravi condizioni.</p>
    </article>
  </body>
</html>