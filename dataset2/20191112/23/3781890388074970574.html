<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/it/741358"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T23:38:00+00:00"/>
    <meta property="og:title" content="ช้อปปี้เผยแคมเปญ11.11 ยอดขาย 11 พ.ย. ทะลุ 70 ล้านชิ้น"/>
    <meta property="og:description" content="ช้อปปี้เผยความสำเร็จแคมเปญ Shopee 11.11 Big Sale ยอดออเดอร์เพิ่มขึ้นกว่า 3 เท่า ในชั่วโมงแรก และยอดขายทะลุ 70 ล้านชิ้นในวันที่ 11พ.ย. 62   ส่วน Shopee Catch มีคนร่วมเล่นเกมมากกว่า 150 ล้านครั้งใน 3 สัปดาห์ "/>
  </head>
  <body>
    <article>
      <h1>ช้อปปี้เผยแคมเปญ11.11 ยอดขาย 11 พ.ย. ทะลุ 70 ล้านชิ้น</h1>
      <address>
        <time datetime="2019-11-12T23:38:00+00:00">12 Nov 2019, 23:38</time>
      </address>
      <p>
        <b>ช้อปปี้เผยความสำเร็จแคมเปญ Shopee 11.11 Big Sale ยอดออเดอร์เพิ่มขึ้นกว่า 3 เท่า ในชั่วโมงแรก และยอดขายทะลุ 70 ล้านชิ้นในวันที่ 11พ.ย. 62   ส่วน Shopee Catch มีคนร่วมเล่นเกมมากกว่า 150 ล้านครั้งใน 3 สัปดาห์ </b>
      </p>
      <p>“เทอเรนซ์ แพง”  ประธานฝ่ายปฎิบัติการช้อปปี้   (Shopee) ผู้นำแพลตฟอร์มอีคอมเมิร์ซในเอเชียตะวันออกเฉียงใต้และไต้หวัน เปิดเผยถึงความสำเร็จในแคมเปญ Shopee 11.11 Big Sale ว่า    "ช้อปปี้" ได้ขับเคลื่อนปรากฏการณ์ช้อปปิ้งออนไลน์ในระดับภูมิภาค จนสามารถทุบสถิติใหม่อีกครั้งในวันที่ 11  พฤศจิกายนที่ผ่านมา โดยมีสินค้าจำนวน 70 ล้านชิ้นถูกจำหน่าย ในวันดังกล่าว และมียอดออเดอร์เพิ่มขึ้นกว่า 3 เท่า ในชั่วโมงแรก เมื่อเทียบกับปี 2561<br/><br/>ทั้งนี้ในช่วงดังกล่าว ‘ช้อปปี้’ ได้นำเสนอประสบการณ์ช้อปปิ้งออนไลน์อย่างเต็มรูปแบบในแคมเปญ  Shopee 11.11 Big Sale ให้ผู้ใช้งานได้เพลิดเพลินกับการร่วมสนุกและลุ้นรับรางวัลต่างๆ ผ่านเกมยอดนิยมบนช้อปปี้ โดยเฉพาะอย่างยิ่งกับ Shopee Catch ซึ่งถือเป็นครั้งแรกของเกมที่มีการผนวกเทคโนโลยี AR โดยในระยะเวลา 3 สัปดาห์ที่ผ่านมา Shopee Catch ได้รับกระแสตอบรับดีมาก ด้วยยอดผู้เข้าร่วมเล่นกว่า 150 ล้านครั้ง<br/><br/>สำหรับไฮไลท์สำคัญในช่วงแคมเปญ Shopee 11.11 Big Sale ในประเทศไทย  ซึ่งเป็นเวลากว่าสามอาทิตย์ของแคมเปญ Shopee 11.11 Big Sale ที่ ‘ช้อปปี้’ ได้ส่งมอบประสบการณ์ความบันเทิงและโปรโมชั่นสุดคุ้ม โดยเฉพาะอย่างยิ่งโค้ดส่งฟรีไม่มีขั้นต่ำ ให้แก่ผู้ใช้งานทั่วประเทศไทย   ร้านค้าและแบรนด์ที่เข้าร่วมแคมเปญ Shopee 11.11 Big Sale สามารถสร้างการเติบโตด้านยอดขายอย่างมหาศาล โดยเฉพาะอย่างยิ่งในวันที่ 11 พฤศจิกายน ซึ่งแบรนด์ที่ได้รับความนิยมสูงสุดสามารถเพิ่มจำนวนผู้เข้าชมร้านค้าโดยเฉลี่ยกว่า 4,233 เท่า และยอดขายเติบโตขึ้นโดยเฉลี่ยถึง 754 เท่า เมื่อเทียบกับช่วงเวลาปกติ นอกจากนี้ยังพบว่า เวลาที่มียอดคำสั่งซื้อสูงสุดคือ เวลา 13.00 น.<br/><br/>โดยในวันที่ 11 พฤศจิกายน ‘ช้อปปี้’ ยังคงได้รับความนิยมจากนักช้อปเพศชาย และผู้ใช้งานสูงอายุอย่างต่อเนื่อง โดยพบว่า นักช้อปเพศชายให้ความนิยมกับสินค้าในหมวดกระเป๋า เครื่องประดับ และยานยนต์ โดยสินค้าที่ขายดีคือ กระเป๋าผ้า เข็มขัดหนังผู้ชาย และฟองน้ำล้างรถ ในขณะนี้นักช้อปที่มีอายุเฉลี่ยมากกว่า 50 ปีขึ้นไปให้ความสนใจกับสินค้าที่ใช้ในชีวิตประจำวัน อาทิ ที่ยึดมือถือในรถ, ที่หนีบผ้าสแตนเลส และเชือกกระโดด <br/><br/>นอกจากนี้ ‘ช้อปปี้’ ยังมองเห็นถึงเทรนด์สำคัญที่เกิดขึ้นในประเทศไทย ในช่วงแคมเปญ Shopee 11.11 Big Sale    โดยแบรนด์ที่ได้รับความนิยมสูงสุด คือ Unilever, 3M, Xiaomi, American Tourister, Sabina, Babyloveหมวดหมู่สินค้าที่ขายดีที่สุดคือ ความงามและของใช้ส่วนตัว, เครื่องใช้ในบ้าน, มือถือและอุปกรณ์เสริม  ส่วนจังหวัดที่มีผู้ใช้งานมากที่สุดคือกรุงเทพมหานคร<br/> <br/>“<br/> <br/> </p>
    </article>
  </body>
</html>