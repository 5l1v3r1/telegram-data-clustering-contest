<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-uddhav-thackeray-to-find-government-path-with-congress-ncp-in-maharashtra-2846531.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T23:19:30+00:00"/>
    <meta property="og:title" content="महाराष्ट्र में कांग्रेस-एनसीपी के साथ सरकार का रास्ता खोजेंगे उद्धव ठाकरे"/>
    <meta property="og:description" content="भाजपा के साथ सरकार गठन को लेकर बात नहीं बनने के बाद शिवसेना प्रमुख उद्धव ठाकरे ने मंगलवार को कहा कि कांग्रेस-एनसीपी के साथ मिलकर हम सरकार बनाने का रास्ता खोज लेंगे। उन्होंने कहा कि शिवसेना को..."/>
  </head>
  <body>
    <article>
      <h1>महाराष्ट्र में कांग्रेस-एनसीपी के साथ सरकार का रास्ता खोजेंगे उद्धव ठाकरे</h1>
      <address><time datetime="2019-11-12T23:19:30+00:00">12 Nov 2019, 23:19</time> by <a rel="author">एजेंसी ,नई दिल्ली।</a></address>
      <p>भाजपा के साथ सरकार गठन को लेकर बात नहीं बनने के बाद शिवसेना प्रमुख उद्धव ठाकरे ने मंगलवार को कहा कि कांग्रेस-एनसीपी के साथ मिलकर हम सरकार बनाने का रास्ता खोज लेंगे।</p>
      <p>उन्होंने कहा कि शिवसेना को भी कांग्रेस -एनसीपी की तरह न्यूनतम साझा कार्यक्रम पर स्पष्टीकरण की जरूरत है। संवाददाता सम्मलेन को संबोधित करते हुए ठाकरे ने कहा कि शिवसेना ने कांग्रेस और एनसीपी से पहली बार 11 नवंबर को संपर्क किया था।</p>
      <p>उद्धव ठाकरे ने राज्यपाल पर तंज कसते हुए कहा, महाराष्ट्र के राज्यपाल ने भाजपा को दी गई समयसीमा समाप्त होने से पहले ही हमें सरकार बनाने के लिए पत्र दिया। जब हमने राज्यपाल से और समय मांगा तो उन्होंने नहीं दिया। हमने राज्यपाल से 48 घंटे मांगे थे, लेकिन अब लगता है कि उन्होंने हमें सरकार बनाने के लिए पर्याप्त छह महीने दे दिए हैं। उधर, हिंदुत्व के प्रति शिवसेना की प्रतिबद्धता दोहराते हुए ठाकरे ने कहा कि विभिन्न विचारधाराओं वाले दलों ने भाजपा के साथ मिलकर सरकार *बनाई है।</p>
    </article>
  </body>
</html>