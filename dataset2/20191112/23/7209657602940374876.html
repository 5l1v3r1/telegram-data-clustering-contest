<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/bologna/cronaca/mattarella-1.4882869"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-12T23:43:43+00:00"/>
    <meta property="og:title" content="Mattarella a Bologna oggi, il presidente accolto dagli applausi / FOTO e VIDEO"/>
    <meta property="og:description" content="Il presidente è in Santa Lucia poi ospite alla caserma ‘Manara’, in via dei Bersaglieri, sede del comando regionale dei Carabinieri"/>
  </head>
  <body>
    <article>
      <h1>Mattarella a Bologna oggi, il presidente accolto dagli applausi / FOTO e VIDEO</h1>
      <h2>Il presidente è in Santa Lucia poi ospite alla caserma ‘Manara’, in via dei Bersaglieri, sede del comando regionale dei Carabinieri</h2>
      <address><time datetime="2019-11-12T23:43:43+00:00">12 Nov 2019, 23:43</time> by <a rel="author">il Resto del Carlino</a></address>
      <figure>
        <video src="https://vr-media.storage.googleapis.com/video/cre_80/encoded/5bac51ef-4adf-4ce1-880f-e100741edaaa.mp4"/>
        <figcaption>Mattarella a Bologna, il video dell'arrivo&amp;pub_custom_params=department=bologna</figcaption>
      </figure>
      <p>Bologna, 13 novembre 2019 - Un <a href="https://www.ilrestodelcarlino.it/bologna/cronaca/video/mattarella-applauso-1.4884105">applauso (video)</a> e un sole quasi caldo hanno accolto il presidente <a href="https://www.ilrestodelcarlino.it/bologna/cronaca/mattarella-1.4875370">Sergio Mattarella</a> arrivato in via Castiglione (<a href="https://www.ilrestodelcarlino.it/bologna/cronaca/foto/incendio-ristorante-cinese-1.4884228">foto</a>) per partecipare alla consegna del Sigillum Magnum dell'Alma Mater al presidente della Repubblica portoghese, <b>Marcelo Rebelo de Sousa</b>. L'aula absidale di Santa Lucia era gremita: in <b>prima fila </b>c'erano il sidnaco Virginio Merola, il presidente della Regione Stefano Bonaccini, il prefetto Patrizia Impresa e l'ex premier Romano Prodi, a lungo docente dell'UniBo</p>
      <p>"Con il presidente de Sousa non si premia solo un Paese fra i più in vista della compagine europea, ma anche <b>l'eccellenza di una carriera accademica </b>di respiro internazionale". Giornalista e giurista di fama, de Sousa è stato infatti tra i fondatori, al termine della dittatura salazarista, del Partito Democratico Popolare. E' stato poi eletto presidente del Portogallo nel gennaio del 2016. "La presenza a Bologna del presidente del Portogallo - ha proseguito Ubertini - rappresenta non solo una occasione ulteriore affinamento delle relazioni già consistenti tra i nostri Paesi, attestata qui anche dalla presenza del Capo dello Stato Sergio Mattarella, ma anche una occasione per riaffermare l'enorme potenziale che l'educazione, la ricerca, l'impegno civico universitari hanno per promuovere nuove forme di coesione sociale e per rinnovare in profondità i valori della cittadinanza".</p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885542.1573731061%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Il Presidente della Repubblica Sergio Mattarella a Bologna (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885543.1573731060%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Al Complesso di Santa Lucia accoglie il Presidente della Repubblica Portoghese, Marcelo Nuno Duarte Rebelo de Sousa (foto Ansa)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885546.1573731060%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>La cerimonia di conferimento del Sigillum Magnum al Presidente della Repubblica Portoghese (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885547.1573731061%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Il Presidente della Repubblica nell'Aula di Santa Lucia (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885548.1573731061%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Dialogo tra due paesi e due università (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885549.1573731061%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>La presenza a Bologna del presidente del Portogallo rappresenta una occasione di ulteriore affinamento delle relazioni già consistenti tra i nostri Paesi (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885550.1573731061%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Il presidente Marcelo Rebelo de Sousa (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885551.1573731061%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>L'intervento del rettore dell'universita' di Bologna, Francesco Ubertini (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885552.1573731061%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>L'abbraccio tra il presidente portoghese e Romano Prodi (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885553.1573731061%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Il presidente con Stefano Bonaccini, Francesco Ubertini e Virginio Merola (foto Ansa)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885554.1573731061%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=625&amp;h=500&amp;fmt=jpg"/>
          <figcaption>(foto Ansa)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885555.1573731061%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>La stretta di mano tra Merola e Mattarella (foto Ansa)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885556.1573731062%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>L'arrivo in Santa Lucia di Marcelo Rebelo de Sousa (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885557.1573731062%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Il presidente portoghese ha pronunciato una lezione magistrale che ha richiamato all'importanza dell'Europa (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885558.1573731062%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Sergio Mattarella entra in Santa Lucia accolto dagli applausi (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885560.1573731062%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Dopo la cerimonia Mattarella e il presidente portoghese si sono recati alla Caserma Manara, sede del comando regionale dei Carabinieri dell’Emilia Romagna per la cerimonia di commiato (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885563.1573731062%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Le mie prime parole sono per il presidente Sergio Mattarella, per dirgli che sono toccato dalla sua presenza qui e per lodare il suo esempio come persona, cittadino, politico, statista, umanista e accademico di grande prestigio a livello internazionale. Così il presidente del Portogallo (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885564.1573731062%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Presenti anche 12 corazzieri a cavallo (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885565.1573731062%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Mattarella ha concluso la sua visita bolognese al comando provinciale dei carabinieri per una cerimonia di commiato col presidente portoghese (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885567.1573731062%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Siamo tutti diversi, non ci sono portoghesi puri, così come non ci sono europei puri. Siamo tutti il risultato di una convergenza di culture e civiltà, un passo della lectio del presidente portoghese (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885568.1573731062%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Il saluto dei due presidenti (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885569.1573731063%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>(foto Ansa)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885570.1573731063%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Il presidente portoghese con il sindaco Merola (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885571.1573731063%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Passeggiata per Bologna (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885572.1573731063%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>A piedi per le vie medievali del centro città (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885573.1573731063%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>In piazza del Nettuno (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885574.1573731063%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Caldarroste per il presidente (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885576.1573731063%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>La firma in sala Rossa del Libro d'Onore (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885577.1573731063%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=495&amp;fmt=jpg"/>
          <figcaption>Mattarella è stato accolto anche alla Legione Carabinieri</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885579.1573731064%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=482&amp;fmt=jpg"/>
          <figcaption>Dodici corazzieri a cavallo hanno sfilato da via Bersaglieri, sede del Comando legione carabinieri regionale, a piazza Maggiore</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885580.1573731064%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=495&amp;fmt=jpg"/>
          <figcaption>Nel cortile d'onore</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885581.1573731064%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=463&amp;fmt=jpg"/>
          <figcaption>Dodici corazzieri a cavallo hanno sfilato da via Bersaglieri a piazza Maggiore</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885582.1573731064%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=440&amp;fmt=jpg"/>
          <figcaption>Il Presidente della Repubblica Sergio Mattarella</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885583.1573731064%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=440&amp;fmt=jpg"/>
          <figcaption>A fare gli onori di casa, il generale Claudio Domizi, comandante della Legione, r il prefetto Patrizia Impresa</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4885584.1573731064%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=495&amp;fmt=jpg"/>
          <figcaption>I carabinieri in aeroporto</figcaption>
        </figure>
        <figcaption>
          <a href="https://www.ilrestodelcarlino.it/bologna/cronaca/foto/mattarella-1.4884314">Mattarella a Bologna, le foto della visita</a>
        </figcaption>
      </slideshow>
      <p>Dopo l'introduzione di Ubertini che gli ha consegnato la più alta onoreficienza dell'università di Bologna (<a href="https://www.ilrestodelcarlino.it/bologna/cronaca/video/universita-presidente-portoghese-1.4884328">video</a>), la più antica dell'Occidente, de Sousa è salito sul palco per tenere la consueta <i>Lectio Magistralis </i>riservata a chi riceve la medaglia dorata creata nel 1988, in occasione dell'ottavo centenario di Alma Mater. Alla cermonia ha preso parte anche il docente di Letteratura portoghese e brasiliana di Unibo, Roberto Vecchi.</p>
      <p>"Non ci sono portoghesi puri, così come non ci sono europei puri. Siamo tutti il risultato di una convergenza di culture e civiltà. <b>Siamo europei </b>non per un destino geografico, ma per una <b>opzione culturale</b>, democratica, una scelta personalista. L'Europa è essenziale per l'equilibrio del mondo", è il passaggio forte della <i>lectio </i>del presidente portoghese.</p>
      <p>Dopo la cerimonia, alle 16, Mattarella e il presidente portoghese si sono recati alla Caserma Manara – sede del <b>comando regionale dei Carabinieri dell’Emilia-Romagna</b> – per la cerimonia di commiato. Il Capo dello Stato era atteso da uno drappello di 12 <a href="https://www.ilrestodelcarlino.it/bologna/cronaca/video/corazzieri-a-cavallo-1.4884266">corazzieri a cavallo (video)</a> - che hanno creato non poca curiosità nella loro attraversata del centro di Bologna - e dalla Banda dei Carabinieri che ha intonato lì'Inno di Mameli.</p>
      <figure>
        <video src="https://vr-media.storage.googleapis.com/video/cre_80/encoded/a0542e8d-6c82-40c3-8cbe-58c1f5835541.mp4"/>
        <figcaption>Corazzieri a cavallo a Bologna, il video</figcaption>
      </figure>
      <p>Mattarella farà quindi ritorno a Roma. Per l’occasione<b>,</b> la caserma di via dei Bersaglieri diventa un ‘piccolo Quirinale’. I due presidenti, scortati dai carabinieri motociclisti del Comando provinciale, saranno accolti da una rappresentanza delle forze armate: carabinieri, esercito, marina e aeronautica.</p>
      <p><b>Alle 17</b>, il presidente portoghese si troverà in piazza Santo Stefano con il sindaco, Virginio Merola e di lì prosguiranno a piedi verso Palazzo D'Accursio, dove de firmerà, in Sala Rossa, il Libro d'Onore. Infine, salirà in Cappella Farnese, dove incontrerà alcuni studenti dell'ateneo cittadino.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/bologna/cronaca/foto/mattarella-1.4884314"/>
        <a href="https://www.ilrestodelcarlino.it/bologna/cronaca/video/universita-presidente-portoghese-1.4884328"/>
        <a href="https://www.ilrestodelcarlino.it/bologna/cronaca/video/corazzieri-a-cavallo-1.4884266"/>
        <a href="https://www.ilrestodelcarlino.it/bologna/cronaca/video/mattarella-applauso-1.4884105"/>
        <a href="https://www.ilrestodelcarlino.it/bologna/cronaca/mattarella-1.4875370"/>
        <a href="https://www.ilrestodelcarlino.it/bologna/cronaca/mattarella-oggi-1.4695581"/>
      </related>
    </article>
  </body>
</html>