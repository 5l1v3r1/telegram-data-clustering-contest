<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/741221"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T23:00:00+00:00"/>
    <meta property="og:title" content="เช็กดวงประจำวันที่ 13 พฤศจิกายน 2562"/>
    <meta property="og:description" content="สุริยคติกาล วันที่ 13 พฤศจิกายน พ.ศ. 2562 ค.ศ. 2019 จันทร คติกาล ตรงกับวันพุธ แรม 2 ค่ำ เดือน 12 ปีกุน เอกศก จุลศักราช 1381"/>
  </head>
  <body>
    <article>
      <h1>เช็กดวงประจำวันที่ 13 พฤศจิกายน 2562</h1>
      <address>
        <time datetime="2019-11-12T23:00:00+00:00">12 Nov 2019, 23:00</time>
      </address>
      <p>
        <b>สุริยคติกาล วันที่ 13 พฤศจิกายน พ.ศ. 2562 ค.ศ. 2019 จันทร คติกาล ตรงกับวันพุธ แรม 2 ค่ำ เดือน 12 ปีกุน เอกศก จุลศักราช 1381</b>
      </p>
      <p><i><b>สุริยคติกาล</b></i> วันที่ 13 พฤศจิกายน พ.ศ. 2562 ค.ศ. 2019 <i><b>จันทร คติกาล</b></i> ตรงกับวันพุธ แรม 2 ค่ำ เดือน 12 ปีกุน เอกศก จุลศักราช 1381 <i><b>อาทิตย์อุทัย</b></i> เวลา 06.16 น. <i><b>เที่ยงจริง</b></i> เวลา 12.03 น. <i><b>อาทิตย์ตก </b></i>เวลา 17.48 น. <i><b>จันทร์ขึ้น</b></i> เวลา 19.08 น.<br/><br/><i><b>วันนี้ </b></i>เวลา 00.00-21.06 น. ดาวจันทร์เสวยกฤตติกานักษัตรฤกษ์ที่ 3 ประกอบด้วยโจโรแห่งฤกษ์ โจโร แปลว่า โจร ผู้ปล้น ผู้ลักขโมย เวลา 21.07-24.00 น. ดาวจันทร์เสวยโรหิณีนักษัตรฤกษ์ที่ 4 ประกอบด้วยภูมิปาโลแห่งฤกษ์ ภูมิปาโล แปลว่า ผู้รักษาแผ่นดิน เวลา 00.00-06.17 น.-ห้ามทำการมงคล เวลา 06.18-21.06 น.-ทำการมงคลได้ตามฤกษ์บนหมวดโจโรฤกษ์ เวลา 21.07-<br/>24.00 น.-ทำการมงคลได้สารพัดตามฤกษ์บนหมวดภูมิปาโลฤกษ์ ทิศที่เป็นมงคล-ตะวันตกเฉียงเหนือ ทิศอัปมงคล-ตะวันออกเฉียงใต้ สีประจำวัน-เขียว สีสิริมงคล-ม่วง ดอกตะแบก สีอัปมงคล-ชมพู ราศีที่ดาวศรีสถิต-มิถุน ราศีที่ดาวกาลีสถิต-ตุล<br/><br/><i><b>เกิดวันนี้ เด็กชาย</b></i> เป็นคนสุจริต เจรจามีน้ำหนักชัดถ้อยชัดคำน่าเชื่อถือ รู้จักเจรจา สุภาพเรียบร้อย ทำงานเกี่ยวกับการพูด การเขียน การประชาสัมพันธ์ การติดต่อสื่อสาร การเดินทาง การขนส่ง หากทำงานสองอาชีพจะทำได้นานและมั่นคง พึ่งญาติไม่ได้ หากบวชจะเจริญรุ่งเรืองดี <i><b>เด็กหญิง</b></i> ใจดี มีวาสนาและใจบุญสุนทาน มีรูปร่างหน้าตาดี เฉลียวฉลาดปราดเปรียว ช่างเจรจา มีไหวพริบปฏิภาณดี ศรัทธาในเรื่องศาสนา มีผู้ให้ความเมตตาเกื้อหนุน อนาคตมีความเจริญรุ่งเรืองมีชื่อเสียงโด่งดัง</p>
      <figure>
        <img src="https://www.dailynews.co.th/admin/upload/20191112/news_mmHvHCSCPE102546_533.jpg?v=20191113104?v=7879"/>
      </figure>
      <p><i><b>เกิดวันอาทิตย์ </b></i>จะได้รับของฝากของขวัญ ได้พบญาติมิตรที่ดีสามารถพึ่งพาอาศัยได้ ทำให้มีความใกล้ชิดสนิทสนมและเห็นอกเห็นใจซึ่งกันและกัน ผู้ใหญ่จะให้ความช่วยเหลือ ระวังจะมีการปะทะคารมเรื่องความรักเพราะเหตุเล็กน้อย โชคดีเรื่องทรัพย์สินเงินทอง คนรักเข้ามามีบทบาทในชีวิต<br/><br/><i><b>เกิดวันจันทร์ </b></i>จะได้รับการสนับสนุนจากผู้ใหญ่และเพื่อนร่วมงาน แต่มีศัตรูเงียบและพยายามทำอะไรบางอย่างเพื่อให้เกิดความเสียหาย ทรัพย์สินที่สูญเสียไปแล้วก็จะได้คืน จะโชคดีจากผลงานเก่า ๆ ได้สิ่งของเก่า ๆ จะได้ส่วนแบ่งผลประโยชน์ที่อยู่ในมือของคนอื่นและค้างชำระนานแล้ว<br/><br/><i><b><mark>เ</mark></b></i><mark><i><b>กิดวันอังคาร</b></i> </mark>เรื่องทรัพย์สินเงินทองควรรอบคอบทำให้กระจ่างและโปร่งใสสามารถตรวจสอบได้ง่าย จะมีเพศตรงข้ามเข้ามาสนใจ ก่อนจะตกลงปลงใจกับใครควรเรียนรู้และสืบประวัติดูให้ดีเสียก่อน จะได้ของมีค่าจากเพศตรงข้าม มีการช่วยเหลือซึ่งกันและกัน คู่ครองคนรักสามารถปรับความเข้าใจกันได้<br/><br/><i><b>เกิดวันพุธ </b></i>มีการเดินทางไปร่วมกิจกรรมสำคัญ มีโอกาสได้รู้จักกับบุคคลในระดับสูง ระวังการถูกหลอกลวง การใจอ่อนและไม่รอบคอบจะเป็นเหตุทำให้ต้องเสียเงินโดยไม่เกิดประโยชน์ การบริหารเงินที่ถูกที่ถูกทางทำให้ฐานะการเงินดีขึ้น จะได้ของมีค่าที่ถูกใจ ระวังจะมีปากเสียงกับคนใกล้ชิด<br/><br/><i><b>เกิดวันพฤหัสบดี </b></i>การงานควรยืนอยู่บนหลักการและเหตุผลที่ถูกต้อง ควรรับฟังคำแนะ นำของคนรอบข้างบ้าง การกล้าบุกเบิกสร้างสรรค์ในสิ่งที่แตกต่างจากคนอื่น ทำให้ประสบความสำเร็จ ควรดูแลคนในครอบครัวให้ดี มีการฟื้นฟูสุขภาพอนามัย จะได้พบหมอดีและยาดี มีลาภเรื่องอาหารการกิน<br/><br/><i><b>เกิดวันศุกร์ </b></i>จะได้ทรัพย์สมบัติที่หายาก เงินทองหมุนเวียนดีขึ้น หากมีคดีเกี่ยวกับทรัพย์ก็จะชนะคดี มีเงินเหลือก็ควรเก็บออมไว้ใช้ในยามจำเป็นบ้าง ตนเองมักจะไม่ได้ใช้จ่ายของตนแต่กลับถูกนำไปใช้เพื่อช่วยคนอื่น มีเรื่องจำเป็นต้องใช้เงิน มีการปะทะคารมกับบริวารคนใกล้ชิด มีงานสำคัญให้ทำ<br/><br/><i><b>เกิดวันเสาร์ </b></i>การเจรจาทางธุรกิจประสบผลดี มีการริเริ่มโครงการใหม่ ๆ เพื่อนฝูงแนะนำงานใหม่เข้ามาให้ทำ การไม่ยับยั้งชั่งใจหรือเอาแต่อารมณ์หรือมีโทสะบ่อยครั้งทำให้เกิดเรื่องได้ง่าย รับผิดชอบและเอาจริงเอาจังต่อการงานมากขึ้น พี่น้องเพื่อนฝูงมีโอกาสได้พบกัน ควรเอาใจเขามาใส่ใจเรา.</p>
    </article>
  </body>
</html>