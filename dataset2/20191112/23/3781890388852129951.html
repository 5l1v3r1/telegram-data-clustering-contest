<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741357"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T23:07:00+00:00"/>
    <meta property="og:title" content="&quot;เฟดเอ็กซ์&quot;คืนฟอร์มทุบ&quot;แบร์เรตตินี&quot;"/>
    <meta property="og:description" content="'โรเจอร์ เฟเดอเรอร์' คืนฟอร์มเก่ง หลังต้อน 'มัตเตโอ แบร์เรตตินี'เหนือชั้น 2 เซตรวด ศึกเทนนิส 'เอทีพี เวิลด์ ไฟนอลส์'"/>
  </head>
  <body>
    <article>
      <h1>"เฟดเอ็กซ์"คืนฟอร์มทุบ"แบร์เรตตินี"</h1>
      <address>
        <time datetime="2019-11-12T23:07:00+00:00">12 Nov 2019, 23:07</time>
      </address>
      <p>
        <b>"โรเจอร์ เฟเดอเรอร์" คืนฟอร์มเก่ง หลังต้อน "มัตเตโอ แบร์เรตตินี"เหนือชั้น 2 เซตรวด ศึกเทนนิส "เอทีพี เวิลด์ ไฟนอลส์"</b>
      </p>
      <p>ศึกเทนนิส เอทีพี เวิลด์ ทัวร์ รายการ "เอทีพี เวิลด์ ไฟนอลส์" ที่กรุงลอนดอน ประเทศอังกฤษ เมื่อวันอังคารที่ผ่านมา เป็นการแข่งขันในกลุ่มบียอร์น บอร์ก ผลปรากฏว่า โรเจอร์ เฟเดอเรอร์ อดีตแชมป์ 6 สมัยจากสวิตเซอร์แลนด์ คืนฟอร์มเก่งอีกครั้ง หลังเอาชนะ มัตเตโอ แบร์เรตตินี ดาวรุ่งจากอิตาลี ไปได้อย่างสนุก 2 เซตรวด 7-6 (7-2), 6-3 ทำสถิติชนะ 1 แพ้ 1 ส่วน แบร์เรตตินี ที่กำลังลุ้นทำสถิติเป็นนักหวดอิตาเลียนคนแรกที่คว้าชัยได้ในทัวร์นาเมนต์นี้ แพ้รวดทั้ง 2 แมตช์<br/><br/>ส่วนผลอีกคู่ในกลุ่มเดียวกัน โนวัค ยอโควิช มือ 1 ของโลกจากเซอร์เบีย ฟอร์มหลุด โดน โดมินิก ธีม จากออสเตรีย สอยไปหวุดหวิด 2-1 เซต 6-7 (5-7), 6-3, 7-6 (7-5) ทำให้ ธีม ที่เอาชนะ ยอโควิช บนฮาร์ดคอร์ตได้เป็นครั้งแรก ทำสถิติชนะ 2 แมตช์รวดผ่านเข้ารอบรองชนะเลิศได้เป็นครั้งแรก ส่วน "โนเล" ทำสถิติชนะ 1 แพ้ 1.<br/><br/><b>ภาพ gettyimages</b><br/><br/> </p>
    </article>
  </body>
</html>