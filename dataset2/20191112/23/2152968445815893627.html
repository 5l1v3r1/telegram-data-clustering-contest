<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/12/zadyrjaha-shofioryt-ubil-dete-v-ruse.429436"/>
    <meta property="og:site_name" content="Dnes.bg"/>
    <meta property="article:published_time" content="2019-11-12T23:06:00+00:00"/>
    <meta property="og:title" content="Задържаха шофьорът, убил дете в Русе"/>
    <meta property="og:description" content="Мъжът е на 76 години | Dnes.bg"/>
  </head>
  <body>
    <article>
      <h1>Задържаха шофьорът, убил дете в Русе</h1>
      <h2>Мъжът е на 76 години</h2>
      <address><time datetime="2019-11-12T23:06:00+00:00">12 Nov 2019, 23:06</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Задържаха мъжа, блъснал с камион 5-годишно дете в Русе и избягал. Фаталният инцидент е станал на кръстопът в квартал "Долапите". Камионът е идвал от стръмна улица. Завивайки надясно е прегазил детето, съобщава bTV Камионът не спрял, а защо - полицията ще изяснява.</p>
      <related>
        <a href="https://www.dnes.bg/stranata/2019/11/12/tragediia-kamion-blysna-i-ubi-6-godishno-dete-v-ruse.429381"/>
      </related>
      <p>Момиченцето се е разхождало с баба си и кучето си, когато камионът връхлита. Съмненията на хората в квартала са, че камионът е на хората, които държат бившите свинарници в съседство. Затова и днес след инцидента полицията проверява първо тях.</p>
      <p>По-късно органите на реда задържат и шофьора, който е на 76 години. Според съседи на заподозрения той транспортира хоросан и извършва превоз и пренос.</p>
      <p>Детето загива на място. Баба му е изпаднала в шок. Детето й е било поверено, докато родителите са на работа. "Ще помогнем, но да установим първо какво се е случило и от общината каквото зависи, ще им помогнем", обеща кметският наставник на квартал "Долапите" Светлин Савов.</p>
      <p>От полицията по-късно съобщиха, че посоченият от свидетели товарен автомобил и водачът му са намерени.</p>
    </article>
  </body>
</html>