<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821213.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T23:56:00+00:00"/>
    <meta property="og:title" content="حتی یک گرم ذرت آلوده وارد کشور نشده است"/>
    <meta property="og:description" content="به گزارش خبرگزاری صدا و سیما، مهدی میر اشرفی، درباره شایعات در خصوص ورود ذرت آلوده به کشور اظهار داشت: در موضوع ورود کالاهای بهداشتی، خوراکی و آشامیدنی ایران یکی از سخت‌ترین مقررات دنیا را دارد."/>
  </head>
  <body>
    <article>
      <h1>حتی یک گرم ذرت آلوده وارد کشور نشده است</h1>
      <address>
        <time datetime="2019-11-12T23:56:00+00:00">12 Nov 2019, 23:56</time>
      </address>
      <p>رئیس کل گمرک گفت: حتی یک گرم ذرت آلوده وارد کشور نشده که مهمترین علت آن سختگیری درباره سلامت این کالاها و مقررات مربوط به آن است.</p>
      <p>به گزارش خبرگزاری صدا و سیما، مهدی میر اشرفی، درباره شایعات در خصوص ورود ذرت آلوده به کشور اظهار داشت: در موضوع ورود کالاهای بهداشتی، خوراکی و آشامیدنی ایران یکی از سخت‌ترین مقررات دنیا را دارد.</p>
      <p>وی گفت: بیشتر کشورها برای تشخیص سلامت یک کالا در گمرکات یک مرجع دارند، اما به دلیل اهمیت صحت و سلامتاینگونه کالاها در ایران سه مرجع نظر می‌دهند.</p>
      <p>رئیس کل گمرک یادآور شد: قرار بود در سال ۹۱ بیست هزار تن ذرت و در سال ۹۶ و ۹۷ صد و بیست و پنج هزار تن از طریق گمرک بندر امام خمینی وارد کشور شود، اما مراجع ذیصلاح سلامت آن را تأیید نکردند و در مجموعه این ۱۴۵ هزار تن در بندر امام خمینی متوقف شده و حتی یک گرم از آن وارد کشور نشده است که مهمترین علت آن سختگیری در خصوص سلامت این کالاها و مقررات مربوط به آن است و اجازه ترخیص داده نشده است.</p>
      <p>وی درباره اینکه این شایعات را حتی به بلال‌های موجود در بازار هم ارتباط می‌دهند تصریح کرد: محموله ذرتی که در بندر امام خمینی متوقف شده بخش اعظم آن دانه شده و برای خوراک دام بود، اما بلال‌های موجود در بازار تولید داخل است و ربطی به آن محموله ندارد بنابراین نباید این بحث‌ها باعث نگرانی شود.</p>
      <p>میر اشرفی تأکید کرد: به هیچ عنوان هیچ ذرت آلوده‌ای از طریق گمرکات وارد کشور نشده و نخواهد شد.</p>
    </article>
  </body>
</html>