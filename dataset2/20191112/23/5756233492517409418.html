<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621249/%DA%86%D8%B7%D9%88%D8%B1-%D8%AF%DB%8C%D9%BE%D9%84%D9%85-%D9%85%D8%AC%D8%AF%D8%AF-%D8%A8%DA%AF%DB%8C%D8%B1%DB%8C%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-12T23:07:00+00:00"/>
    <meta property="og:title" content="چطور دیپلم مجدد بگیریم؟"/>
    <meta property="og:description" content="وزارت آموزش و پرورش امکانی را فراهم کرده که متقاضیان اخذ دیپلم مجدد در رشته غیرمتناظر نظام جدید آموزشی (۳-۳-۳-۳) می توانند برای گرفتن دیپلم مجدد اقدام کنند."/>
  </head>
  <body>
    <article>
      <h1>چطور دیپلم مجدد بگیریم؟</h1>
      <address>
        <time datetime="2019-11-12T23:07:00+00:00">12 Nov 2019, 23:07</time>
      </address>
      <p>
        <i>وزارت آموزش و پرورش امکانی را فراهم کرده که متقاضیان اخذ دیپلم مجدد در رشته غیرمتناظر نظام جدید آموزشی (۳-۳-۳-۳) می توانند برای گرفتن دیپلم مجدد اقدام کنند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>شاید برای شما هم پیش آمده باشد که افرادی را دیده باشید که دو مدرک کارشناسی و یا دو مدرک فوق لیسانس دارند ولی شاید تاکنون به این موضوع برخورد نکرده باشید که یک نفر هم دیپلم ریاضی داشته باشد و هم دیپلم تجربی.</p>
      <p>وزارت آموزش و پرورش امکانی را فراهم کرده که متقاضیان اخذ دیپلم مجدد در رشته غیرمتناظر نظام جدید آموزشی (۳-۳-۳-۳) می توانند برای گرفتن دیپلم مجدد اقدام کنند.</p>
      <p>در ادامه این گزارش به بیان توضیحاتی پیرامون شرایط و نحوه اخذ دیپلم مجدد را می خوانید:</p>
      <p>شرایط و روند اخذ دیپلم مجدد:</p>
      <p>دانش‌آموزان دارای گواهینامه پایان تحصیلات دوره متوسطه متقاضی دریافت دیپلم مجدد در رشته غیرمتناظر با دیپلم قبلی خود در نظام جدید آموزشی، می‌توانند با مراجعه به ادارات آموزش و پرورش شهرستان، مناطق و نواحی محل أخذ دیپلم خود، پس از تطبیق دروس مشترک با نظام جدید آموزشی، در آزمون باقیمانده دروس دیپلم غیرمتناظر رشته جدید در مدارس بزرگسالان دولتی به صورت داوطلب آزاد شرکت و در صورت قبولی، دیپلم در رشته جدید دریافت کنند.</p>
      <p>فارغ‌التحصیلان نظام‌های قدیم شش ساله، چهارساله، ترمی-واحدی و سالی-واحدی، در صورت درخواست برای دیپلم مجدد در رشته غیرمتناظر نظام جدید آموزشی، باید در آزمون همه دروس پایه دوازدهم شرکت کنند.</p>
      <p>با توجه به تمدید نظام آموزشی (۱+۳) (نظام قدیم) در سال تحصیلی جاری (۹۹-۱۳۹۸) دانش‌آموزان مذکور در صورت تمایل می‌توانند دیپلم مجدد در رشته غیرمتناظر در نظام سالی واحدی نیز دریافت کنند.</p>
    </article>
  </body>
</html>