<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903559/degryse-en-mulder-halen-modegoeroe-naar-boven-en-beoordelen-nieuwe-shirt-duivels.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T23:11:00+00:00"/>
    <meta property="og:title" content="Degryse en Mulder halen modegoeroe naar boven en beoordelen nieuwe shirt Duivels"/>
    <meta property="og:description" content="De Rode Duivels moeten er nog even op wachten, maar dinsdagavond kregen de Red Flames de eer om het nieuwe shirt van de Belgische nationale ploegen in te wijden. Tegen Litouwen deden de Flames dat alvast met verve: 6-0. Maar wat vinden analisten Jan Mulder en Marc Degryse van het uitzicht van de gloednieuwe truitjes?"/>
  </head>
  <body>
    <article>
      <h1>Degryse en Mulder halen modegoeroe naar boven en beoordelen nieuwe shirt Duivels</h1>
      <address>
        <time datetime="2019-11-12T23:11:00+00:00">12 Nov 2019, 23:11</time>
      </address>
      <p>
        <b>De Rode Duivels moeten er nog even op wachten, maar dinsdagavond kregen de Red Flames de eer om het nieuwe shirt van de Belgische nationale ploegen in te wijden. Tegen Litouwen deden de Flames dat alvast met verve: 6-0. Maar wat vinden analisten Jan Mulder en Marc Degryse van het uitzicht van de gloednieuwe truitjes?</b>
      </p>
      <p>De voorbije dagen kreeg de outfit <a href="https://www.voetbalprimeur.be/nieuws/903518/pauwels-haalt-uit-naar-nieuwe-belgische-shirts-je-betaalt-en-je-zwijgt-.html?utm_source=doorlink&amp;utm_medium=doorlink&amp;utm_campaign=%2F">al flink wat kritiek</a>, voornamelijk vanwege de zwarte zogenaamde 'tractorstrepen' die diagonaal over het truitje lopen. Mulder werpt zijn eigen licht. "Ik vind het wel een mooi shirt, het embleem vind ik ook mooi", vertelt hij bij <a href="https://www.hln.be/sport/voetbal/belgisch-voetbal/mulder-en-degryse-bespreken-nieuwe-belgische-truitjes-ik-zou-voor-zwart-broekje-gaan~a5093e31/?utm_medium=twitter&amp;utm_content=Sport&amp;utm_source=dlvr.it"><i>VTM</i></a>. "Voor mij hoeft de inbreng van de sponsor niet."</p>
      <aside>Lees meer<br/><a href="https://www.voetbalprimeur.be/nieuws/903348/rode-duivels-in-nieuw-kleedje-nieuw-thuisshirt-en-logo-voor-ek2020.html?itm_source=www.voetbalprimeur.be&amp;itm_medium=highlighted-content">Rode Duivels in nieuw kleedje: Nieuw thuisshirt en logo voor EK2020</a></aside>
      <p>Degryse springt zijn collega bij. "Als we meegaan met de tijd, moeten we dit kunnen aanvaarden. Alleen zou ik daarbij liever een zwart broekje zien", aldus de voormalige Gouden Schoen. Dat beaamt Mulder. "Nee, dat hebben de Rode Duivels nooit meer aan. Dat is klassiek: Rode Duivels, zwarte shirt. Onze opdracht aan sponsor Adidas is: denk eraan!", zegt de Nederlander.</p>
      <p>"Ik vind wel dat de kleuren goed uitkomen, dat fel gele met zwart en rood. Dit gaat wel goed. Ik heb in mijn leven al met lelijkere shirts gespeeld, in de jaren '80", blikt Degryse even terug op zijn eigen carri√®re. Voor Mulder en Degryse is de conclusie dan ook glashelder: goedgekeurd!</p>
      <aside>Lees meer<br/><a href="https://www.voetbalprimeur.be/videos/903555/de-schlemieligste-own-goal-van-het-jaar-litouwse-helpt-flames-met-bizarre-actie.html?itm_source=www.voetbalprimeur.be&amp;itm_medium=highlighted-content">De schlemieligste own-goal van het jaar: Litouwse helpt Flames met bizarre actie</a></aside>
    </article>
  </body>
</html>