<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/12/nave-italiana-attaccata-pirati-golfo-messico/"/>
    <meta property="og:site_name" content="Il Post"/>
    <meta property="article:published_time" content="2019-11-12T08:24:36+00:00"/>
    <meta property="og:title" content="Una nave italiana è stata attaccata dai pirati nel Golfo del Messico"/>
    <meta property="og:description" content="La nave italiana &quot;Remas&quot; è stata attaccata da un gruppo di pirati nel Golfo del Messico: Repubblica ha scritto che due membri dell'equipaggio della Remas sono stati feriti, «uno colpito con un oggetto contundente alla testa» e uno «da un colpo d'arma da fuoco al ginocchio», ma non sono in pericolo di vita. I pirati,"/>
  </head>
  <body>
    <article>
      <h1>Una nave italiana è stata attaccata dai pirati nel Golfo del Messico</h1>
      <address>
        <time datetime="2019-11-12T08:24:36+00:00">12 Nov 2019, 08:24</time>
      </address>
      <p>La nave italiana “Remas” è stata attaccata da un gruppo di pirati nel Golfo del Messico: <a href="https://www.repubblica.it/esteri/2019/11/12/news/messico_nave_italiana_attaccata_pirati-240904611/?ref=RHPPLF-BH-I0-C8-P2-S1.8-T1"><i>Repubblica</i></a> ha scritto che due membri dell’equipaggio della Remas sono stati feriti, «uno colpito con un oggetto contundente alla testa» e uno «da un colpo d’arma da fuoco al ginocchio», ma non sono in pericolo di vita.</p>
      <p>I pirati, sette o otto secondo le prime ricostruzioni, si sono avvicinati alla Remas a bordo di due imbarcazioni piccole e veloci: sono saliti a bordo, hanno attaccato l’equipaggio (35 persone in tutto) e lo hanno derubato prima di fuggire. Le due persone ferite sono state fatte sbarcare nel porto di Ciudad del Carmen, nello stato di Campeche, dove la Remas è arrivata scortata da un’unità militare messicana.</p>
    </article>
  </body>
</html>