<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/raketten-afgevuurd-op-israel-na-dood-bevelhebber-islamitische-jihad/"/>
    <meta property="og:site_name" content="SCEPTR"/>
    <meta property="article:published_time" content="2019-11-12T08:06:54+00:00"/>
    <meta property="og:title" content="Raketten boven Israël na dood bevelhebber Islamitische Jihad"/>
    <meta property="og:description" content="Israël heeft een hoge bevelhebber van Islamitische Jihad gedood in Gaza. Ter vergelding werden er tal van raketten afgevuurd op Israël."/>
  </head>
  <body>
    <article>
      <h1>Raketten boven Israël na dood bevelhebber Islamitische Jihad</h1>
      <address><time datetime="2019-11-12T08:06:54+00:00">12 Nov 2019, 08:06</time> by <a rel="author" href="https://sceptr.net/author/pietervanberkel/" target="_blank">Pieter Van Berkel</a></address>
      <p>
        <b>Israël heeft een hoge bevelhebber van de door Iran gesteunde Palestijnse groepering Islamitische Jihad gedood in Gaza. Ter vergelding <a href="https://www.haaretz.com/israel-news/israeli-operation-targets-leader-of-islamic-jihad-overnight-in-gaza-1.8118328">werden er tal van raketten afgevuurd</a> op Israël vanuit Gaza.</b>
      </p>
      <p><a href="https://sceptr.net/tag/baha-abu-al-atta/">Baha Abu al-Atta</a> werd gedood in zijn huis in Gaza. Zijn vrouw werd ook gedood bij het bombardement. Israël beschuldigt al-Atta ervan achter een reeks van aanvallen te zitten. Daarnaast voerde Israël ook een raketaanval uit op het huis van <a href="https://sceptr.net/tag/akram-al-ajouri/">Akram al-Ajouri</a> – politiek leider van Islamitische Jihad – in de Syrische hoofdstad Damascus. Daarbij kwam een van de zonen van al-Ajouri om.</p>
      <figure>
        <iframe data-src="https://twitter.com/IDF/status/1194093666069045249?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Raketten afgevuurd vanuit Gaza</h3>
      <p><i>“We hebben zojuist de commandant van de Islamitische Jihad in Gaza, Baha Abu al-Atta, geviseerd. Al-Atta was rechtstreeks verantwoordelijk voor honderden terreuraanslagen op Israëlische burgers en soldaten. Zijn volgende aanval was op handen”</i>, klinkt het in een mededeling van het Israëlische leger.</p>
      <p>Iets meer dan een uur na de aanval werden er tal van raketten afgevuurd op het zuiden van Israël. Zo ging het raketalarm af in Ashdod, Beit Elazari, Ashkelon, Zikim, Karmia, Holon, Rishon Le Zion en de Israëlische hoofdstad Tel Aviv. Intussen kondigde Islamitische Jihad verdere vergelding aan.</p>
      <figure>
        <iframe data-src="https://twitter.com/IDF/status/1194118576027971584?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/09/netanyahu-wil-deel-van-westelijke-jordaanoever-annexeren/"/>
        <a href="https://sceptr.net/2019/08/israel-bombardeert-opnieuw-iraanse-doelen-in-syrie/"/>
        <a href="https://sceptr.net/2019/06/tulsi-gabbard-wint-eerste-presidentieel-debat-van-democraten/"/>
      </related>
    </article>
  </body>
</html>