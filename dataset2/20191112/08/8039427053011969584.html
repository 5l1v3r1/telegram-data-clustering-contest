<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=952959"/>
    <meta property="og:site_name" content="Andhrajyothy"/>
    <meta property="article:published_time" content="2019-11-12T08:18:17+00:00"/>
    <meta property="og:title" content="అప్పులు ఎక్కువై ఒకే కుటుంబానికి చెందిన ముగ్గురి ఆత్మహత్య"/>
    <meta property="og:description" content="ADVT"/>
  </head>
  <body>
    <article>
      <h1>అప్పులు ఎక్కువై ఒకే కుటుంబానికి చెందిన ముగ్గురి ఆత్మహత్య</h1>
      <address>
        <time datetime="2019-11-12T08:18:17+00:00">12 Nov 2019, 08:18</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>చెన్నై : </b>విరుదునగర్‌లో మల్లెపూల వ్యాపారం చేస్తున్న పారిశ్రామికవేత్త నష్టాలపాలై భార్య, కుమారుడితో కలిసి విషం తాగి ఆత్మహత్య చేసుకున్నాడు. విరుదునగర్‌ ఆర్‌నగర్‌లో నివసిస్తున్న ఇన్బమూర్తి (69) గుజరాత్‌ నుంచి మల్లెపూలను టన్నుల కొద్దీ దిగుమతి చేసుకుని వాటిని రాష్ట్రంలోని పలు ప్రాంతాలకు ఎగుమతి చేస్తున్నారు. అతనికి తిలకవతి (60) అనే భార్య, కన్నన్‌ (40) అనే కుమారుడు ఉన్నారు. ఇటీవల ఇన్బమూర్తి మల్లెపూల వ్యాపారంలో తీవ్రంగా నష్టపోయాడు. అప్పులు పెరిగిపోయాయి. ఈ నేపథ్యంలో గుజరాత్‌లోని మల్లెపూల వ్యాపారికి ఇన్బమూర్తి రూ.40 లక్షల దాకా రుణం చెల్లించాల్సి వచ్చింది. రుణ వసూలుకు గుజరాత్‌ వ్యాపారి అక్కడి కోర్టులో కేసు వేయడంతో విచారణకు హాజరుకమ్మంటూ ఇన్బమూర్తికి సమన్‌ వచ్చింది.</p>
      <p>  గత వారం గుజరాత్‌ కోర్టులో విచారణకు హాజరై ఇన్బమూర్తి తిరిగొచ్చారు. ఈ పరిస్థితుల్లో మల్లెపూల గోదాము వద్దకు వెళ్ళిన ఇన్బమూర్తి, తిలకవతి, కన్నన్‌లు శీతలపానీయంలో విషం కలుపుకుని తాగారు. కాసేపటికి నోటీలో నురగలు కక్కుకుని ముగ్గురూ విగత జీవులయ్యారు. సోమవారం ఉదయం ఆ గోదామును తెరిచిన కార్మికులు ఇన్బమూర్తి, కన్నన్‌ శవాలుగా పడి వుండటం చూసి దిగ్బ్రాంతి చెందారు. కొన ఊపిరితో కొట్టుమిట్టాడుతుండిన తిలకవతిని ఆసుపత్రికి తీసుకెళుతుండగా మార్గమధ్యంలో మృతి చెందింది. సూలక్కరై పోలీసులు కేసు నమోదు చేసుకుని విచారణ జరుపుతున్నారు.</p>
    </article>
  </body>
</html>