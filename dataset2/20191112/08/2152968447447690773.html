<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mestni-izbori-19/2019/11/12/ima-li-dokazatelstva-za-kasiraneto-na-vota-sydyt-reshava.429313"/>
    <meta property="og:site_name" content="Dnes.bg"/>
    <meta property="article:published_time" content="2019-11-12T08:45:00+00:00"/>
    <meta property="og:title" content="Има ли доказателства за касирането на вота? Съдът решава"/>
    <meta property="og:description" content="Имало проблем с преференциите, масово били сгрешени | Dnes.bg"/>
  </head>
  <body>
    <article>
      <h1>Има ли доказателства за касирането на вота? Съдът решава</h1>
      <h2>Имало проблем с преференциите, масово били сгрешени</h2>
      <address><time datetime="2019-11-12T08:45:00+00:00">12 Nov 2019, 08:45</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Административният съд трябва да реши дали внесените от Мая Манолова жалби и доказателства към тях са достатъчни за касирането на вота в София, обясни говорителят на ЦИК Александър Андреев пред bTV.</p>
      <p>ЦИК не е запозната с представените документи, тъй като те се предават към съда от Общинската избирателна комисия.</p>
      <p>"Няма информация за тежки нарушения, които биха могли да опорочат изборния процес или да са незаконосъобразни", допълни още Андреев.</p>
      <p>Според него разминаването в някои от изборните протоколи от изминалите местни избори може да се дължи на това, че при прехвърлянето на данните от черновата на оригиналния протокол, цифрите не са били правилно записани.</p>
      <p>Освен това той подчерта, че там, където има поправки в протокола, той би следвало да бъде подписан от членовете на СИК.</p>
      <p>"Ако поправките са толкова съществени, че не може да бъде правилно отчетен резултатът, то има т.нар сгрешен протокол, който се връща на ОИК и се предоставя втори протокол, който да бъде попълнен", изтъкна Андреев.<br/>Говорителят на ЦИК заяви, че ако данните от действителните бюлетини бъдат обобщени, то процентът недействителни гласове не е толкова висок. Въпреки това смята, че е въпрос на анализ е да се установят причините, довели до недействителните бюлетини.</p>
      <p>Според Андреев има проблем с преференциите, тъй като или не са отчетени правилно, или са отбелязани грешно.</p>
      <p>Той обясни, че ако ЦИК ще участва в обсъждане на изборите и изборния кодекс, ако бъде поканена. Експертът подчерта, че е важно да се разграничават някои от проблемите в изборния процес спрямо компетентността на избирателните комисии.</p>
      <p>Като пример даде купуването на гласове, което е извън правомощията на ЦИК или ОИК. По думите му организацията на местните избори е била на ниво.<br/> </p>
      <related>
        <h4>Още по темата</h4>
        <a href="https://www.dnes.bg/mestni-izbori-19/2019/11/11/manolova-s-14-klasiora-s-dokazatelstva-za-narusheniia.429268"/>
        <a href="https://www.dnes.bg/mestni-izbori-19/2019/11/10/maia-manolova-vnasia-jalba-za-kasirane-na-izborite-v-sofiia.429150"/>
      </related>
    </article>
  </body>
</html>