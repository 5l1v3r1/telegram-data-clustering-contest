<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-16/vecinul-din-iad-avocatul-lele-le-a-plantat-vecinilor-o-familie-de-tigani-ca-sa-i-alunge-din-casa-152731.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-12T08:52:00+00:00"/>
    <meta property="og:title" content="Vecinul din iad: Avocatul Lele le-a „plantat” vecinilor o familie de ţigani, ca să-i alunge din casă"/>
    <meta property="og:description" content="Scandal de pomină pe strada Postăvarului din centrul Oradiei, din pricina cunoscutului avocat Alexandru Lele, fost procuror, care îşi are aici domiciliul. O orădeancă dintr-o casă învecinată s-a plâns lui Bihorel că omul legii o hărţuieşte ca s-o oblige să-i vândă pe bani de nimic locuinţa..."/>
  </head>
  <body>
    <article>
      <h1>Vecinul din iad: Avocatul Lele le-a „plantat” vecinilor o familie de ţigani, ca să-i alunge din casă</h1>
      <address>
        <time datetime="2019-11-12T08:52:00+00:00">12 Nov 2019, 08:52</time>
      </address>
      <figure>
        <img src="https://cdn.ebihoreanul.ro/static/gallery_big/24_BurtaPremii_980.jpg"/>
      </figure>
      <p>Scandal de pomină pe strada Postăvarului din centrul Oradiei, din pricina cunoscutului avocat Alexandru Lele, fost procuror, care îşi are aici domiciliul.</p>
      <p>O orădeancă dintr-o casă învecinată s-a plâns lui Bihorel că omul legii o hărţuieşte ca s-o oblige să-i vândă pe bani de nimic locuinţa situată într-o curte comună cu alte două pe care Lele le-ar fi achiziţionat deja.</p>
      <p>După ce i-a montat cameră de supraveghere în curte, astfel că femeia se simte spionată, avocatul i-a „plantat” şi o familie de ţigani căldărari într-una din casele cumpărate, doar-doar o convinge să plece.</p>
      <p>Bihorel constată că Lele nici măcar nu e original, căci o manevră asemănătoare a fost subiect într-un videoclip al celebrului comediant Mircea Bravo, pentru a forţa coproprietarul unui duplex să cumpere şi partea vecinului său.</p>
    </article>
  </body>
</html>