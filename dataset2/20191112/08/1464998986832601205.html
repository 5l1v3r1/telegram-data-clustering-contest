<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/kashmir-train-service-restarting"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-12T08:12:00+00:00"/>
    <meta property="og:title" content="കശ്മീരിലെ നിര്‍ത്തിവെച്ച ട്രെയിന്‍ ഗതാഗതം ഇന്ന് മുതല്‍ പുനരാരംഭിക്കും"/>
    <meta property="og:description" content="കാശ്മീര്‍: കശ്മീരിലെ നിര്‍ത്തിവെച്ച ട്രെയിന്‍ ഗതാഗതം ഇന്ന് മുതല്‍ പുനരാരംഭിക്കും. ഭാഗികമായാണ് ട്രെയിൻ ഗതാഗതം ഇന്ന് പുനരാരംഭിക്കുന്നത്. കശ്മീരിന് പ്രത്യേക പദവി നല്‍കിയിരുന്ന ഭരണഘടനയിലെ 370 ാം അനുച്ഛേദം റദ്ദാക്കുന്നതിനു മുൻപാണ് സംസ്ഥാനത്തെ ട്രെയിന്‍..."/>
  </head>
  <body>
    <article>
      <h1>കശ്മീരിലെ നിര്‍ത്തിവെച്ച ട്രെയിന്‍ ഗതാഗതം ഇന്ന് മുതല്‍ പുനരാരംഭിക്കും</h1>
      <address><time datetime="2019-11-12T08:12:00+00:00">12 Nov 2019, 08:12</time> by <a rel="author" href="http://anweshanam.com/author/Muhammed" target="_blank">Muhammed Salavudheen</a></address>
      <p>കാശ്മീര്‍: കശ്മീരിലെ നിര്‍ത്തിവെച്ച ട്രെയിന്‍ ഗതാഗതം ഇന്ന് മുതല്‍ പുനരാരംഭിക്കും. ഭാഗികമായാണ് ട്രെയിൻ ഗതാഗതം ഇന്ന് പുനരാരംഭിക്കുന്നത്. കശ്മീരിന് പ്രത്യേക പദവി നല്‍കിയിരുന്ന ഭരണഘടനയിലെ 370 ാം അനുച്ഛേദം റദ്ദാക്കുന്നതിനു മുൻപാണ് സംസ്ഥാനത്തെ ട്രെയിന്‍ സര്‍വീസുകള്‍ നിര്‍ത്തിവച്ചത്. </p>
      <p>ശ്രീനഗര്‍ - ബരാമുള്ള റൂട്ടിലെ സര്‍വീസുകളാവും ആദ്യം പുനരാരംഭിക്കുക. നോര്‍ത്തേണ്‍ റെയില്‍വെ ഡിവിഷണല്‍ മാനേജര്‍ കഴിഞ്ഞ ദിവസം ബരാമുള്ളയിലേക്ക് ട്രെയിനില്‍ യാത്രചെയ്ത് സുരക്ഷ വിലയിരുത്തിയിരുന്നു. കാശ്‌മീരിലെ സ്ഥിതിഗതികള്‍ മെച്ചപ്പെട്ട സാഹചര്യത്തില്‍ ട്രെയിന്‍ സര്‍വീസ് ചൊവ്വാഴ്ച പുനരാരംഭിക്കുമെന്ന് റെയില്‍വെ മന്ത്രി പീയുഷ് ഗോയല്‍ ട്വിറ്ററിലൂടെ വ്യക്തമാക്കി. </p>
      <p>എന്നാൽ, കാശ്‌മീരിൽ ഇപ്പോഴും ജനജീവിതം സാധാരണ നിലയിലായിട്ടില്ല. പലപ്രദേശങ്ങളും ഇപ്പോഴും സേനയുടെ കർശന നിയന്ത്രണത്തിലാണ്. ജനങ്ങൾ പലരും വീടുകളിൽ തന്നെ തുടരുകയാണ്. പ്രധാന നേതാക്കളും സാധാരണ ജീവിതത്തിലേക്ക് എത്തിയിട്ടില്ല. </p>
    </article>
  </body>
</html>