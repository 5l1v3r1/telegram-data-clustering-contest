<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/kvartali-na-sofiya-ostavat-bez-voda-dnes-406502.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-12T08:47:10+00:00"/>
    <meta property="og:title" content="Квартали на София остават без вода днес"/>
    <meta property="og:description" content="Причината са ремонтни дейности"/>
  </head>
  <body>
    <article>
      <h1>Квартали на София остават без вода днес</h1>
      <address>
        <time datetime="2019-11-12T08:47:10+00:00">12 Nov 2019, 08:47</time>
      </address>
      <p>Софийска вода” временно ще прекъсне водоснабдяването в някои части на столицата във вторник, съобщиха от пресцентъра на дружеството.</p>
      <p>Във връзка с ремонт на водопроводно съоръжение в „Кремиковци“ се налага спиране на водоподаването от 10.00 до 16.00 часа на клиентите на „Софийска вода”, живеещи в кварталите „Кремиковци“, „Сеславци“ и селата Желява и Яна. При продължителност на строително-ремонтните дейности над 12 часа  дружеството ще осигури алтернативно водоснабдяване с водоноска пред затвор „Кремиковци“.</p>
      <p>Във връзка с реконструкция на уличен водопровод на ул. 16 -та с. Долни Богров, се налага спиране на водоподаването от 9.00 до 21.00 часа на клиентите на „Софийска вода”, живеещи в района на с. Долни Богров. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на ул.1-ва №35. След възстановяване на водоснабдяването е възможно временно повишаване мътността на водата. След реализацията на този инвестиционен проект клиентите на „Софийска вода” живеещи в района ще почувстват значително подобреното качество на предоставяните услуги.</p>
      <p>Заради ремонт на уличен водопровод на бул. „Цариградско шосе“ във вилна зона „Врана-Лозен-Триъгълника“ се налага спиране на водоподаването от 09.00 до 21.00 часа на клиентите на „Софийска вода”, живеещи в района на: ул. „Стар лозенски път“, бул. „Цариградско шосе“ от № 164 до № 268 и бул. „Цариградско шосе“ от № 361 до № 433 и „Институт по генетика на растенията“ на ул. „Околовръстен път“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на ул. „Стара планина“ ъгъла с ул. „Пирин“.</p>
      <p>Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването, напомнят от дружеството.</p>
    </article>
  </body>
</html>