<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/spor-bakani-komisyonda-odtu-yurdu-icin-meydan-okudu-yapalim-anket-ogrenciler-istiyor/926769"/>
    <meta property="og:site_name" content="medya faresi"/>
    <meta property="article:published_time" content="2019-11-12T08:36:00+00:00"/>
    <meta property="og:title" content="Spor Bakanı ODTÜ Yurdu için meydan okudu: Yapalım anket"/>
    <meta property="og:description" content="TBMM Plan ve Bütçe Komisyonu’nda 2020 yılı bütçe müzakereleri devam ediyor.TBMM Plan ve Bütçe Komisyonunda, Gençlik ve Spor Bakanlığının 2020 yılı bütçesinin dün gece yarısından sonra biten görüşmelerine ODTÜ yurduna ilişkin tartışma damga vurdu."/>
  </head>
  <body>
    <article>
      <h1>Spor Bakanı ODTÜ Yurdu için meydan okudu: Yapalım anket</h1>
      <h2>TBMM Plan ve Bütçe Komisyonu’nda 2020 yılı bütçe müzakereleri devam ediyor.TBMM Plan ve Bütçe Komisyonunda, Gençlik ve Spor Bakanlığının 2020 yılı bütçesinin dün gece yarısından sonra biten görüşmelerine ODTÜ yurduna ilişkin tartışma damga vurdu.</h2>
      <address>
        <time datetime="2019-11-12T08:36:00+00:00">12 Nov 2019, 08:36</time>
      </address>
      <p>
        <i>
          <b>(Medyafaresi.com - Hülya Karabağlı Özel Haber)</b>
        </i>
      </p>
      <p>Yurtların yetersizliği eleştiri konusu yapılınca Gençlik Ve Spor Bakanı Mehmet Muharrem Kasapoğlu, konuyu ODTÜ yurduna getirdi ve “ODTÜ için yurt planımız vardı, ihalesini yaptık her şeyiyle birlikte ama burada yatak kapasitesinin yetersiz olduğunu iddia eden milletvekillerimiz bile bu yurda karşı çıktılar” deyince tartışma anket restleşmesine kadar uzandı.</p>
      <p>Spor Bakanı, öğrencilerin rızasına dikkat çeken ve gidin konuşun önerisinde bulunan HDP’li Garo Paylan’a “Konuşmaz olur muyuz ya! Öğrenciler istiyor” yanıtıverince ‘anket mi yaptırdınız’ sorusuyla karşılaştı..</p>
      <p>Bakan, “Yapalım anket, öğrenciler istiyor, gelen mesajları göndereyim size Garo Bey”.</p>
      <p>GENÇLİK VE SPOR BAKANI MEHMET MUHARREM KASAPOĞLU –Yurtların yetersiz olduğunu ifade ediyorsunuz. Biz de ilgili süreçte 2002-2019 sürecinde ne kadar yurt yaptığımız, ne kadar yatak sayısı eklediğimizi anlatıyoruz. Yani bundan kimsenin alınmasına, gücenmesine gerek yok. Yalnız ben bu noktada yurtlarla ilgili eleştiri yapan milletvekillerim ize, yatak kapasitesiyle ilgili bizleri yetersiz bulan milletvekillerimize maalesef üzücü bir örneği vereceğim. Pek çoğunuzun belki bilmediği bir konu, ODTÜ için yurt planımız vardı, ihalesini yaptık her şeyiyle birlikte ama burada yatak kapasitesinin yetersiz olduğunu iddia eden milletvekillerimiz bile bu yurda karşı çıktılar. Bunu ben açıkçası üzücü buluyorum. Ümit ediyorum yurdu gençlerimizin</p>
      <p>CAVİT ARI (Antalya) – Sadece o yurdu yapmakla mı çözülecekti bütün sorun Sayın Bakan?</p>
      <p>BAŞKAN – Lütfen, lütfen...</p>
      <p>GENÇLİK VE SPOR BAKANI MEHMET MUHARREM KASAPOĞLU – Bakınız orada 2 bine yakın öğrencimiz konaklayacak, 2 bine yakın öğrencimizi orada en modern şekilde barındıracağız.</p>
      <p>GARO PAYLAN (Diyarbakır) – ODTÜ yapsın o yurdu.</p>
      <p>GENÇLİK VE SPOR BAKANI MEHMET MUHARREM KASAPOĞLU – Bakın siz az önce bize “Daha çok yurt yapın.” diyordunuz, şimdi “ODTÜ yapsın.” Diyorsunuz. Şimdi anlamadım ben Garo Bey.</p>
      <p>BAŞKAN – Arkadaşlar, Sayın Paylan... Sayın Bakan, lütfen siz Komisyonu muhatap alın.</p>
      <p>GENÇLİK VE SPOR BAKANI MEHMET MUHARREM KASAPOĞLU – Biz niye yapmıyoruz onu anlamıyorum.</p>
      <p>CAVİT ARI (Antalya) – Bir yurdu yapmakla mı çözülecek sorun?</p>
      <p>GENÇLİK VE SPOR BAKANI MEHMET MUHARREM KASAPOĞLU – 700 bin yatak yapmışız, ODTÜ’ye mi yurt yapmayacağız?</p>
      <p>SİBEL ÖZDEMİR (İstanbul) – Ağaç kesmeye öğrenciler karşı çıkıyor.</p>
      <p>GENÇLİK VE SPOR BAKANI MEHMET MUHARREM KASAPOĞLU – Bakınız, onların hepsinin izahı var, kavak ağaçları orası ve kavaklar zaman zaman kesiliyor.</p>
      <p>SİBEL ÖZDEMİR (İstanbul) – Ama öğrenciler karşı çıkıyor.</p>
      <p>GENÇLİK VE SPOR BAKANI MEHMET MUHARREM KASAPOĞLU – Ben şunu üzücü buluyorum: Burada hepimiz samimiyetimizle gecenin bu saatine kadar konuşuyoruz ancak ben buradaki yaklaşımı samimiyetle bağdaştıramadığımı ifade ediyorum. Siz görüşünüzü başka şekilde ifade edersiniz, bakınız, ODTÜ...</p>
      <p>MUSTAFA ADIGÜZEL (Ordu) – Sayın Bakanım “Yaparsam buraya yaparım.” anlayışı da yanlış.</p>
      <p>GENÇLİK VE SPOR BAKANI MEHMET MUHARREM KASAPOĞLU – Yaparsam buraya değil, üniversiteyle görüştük, rektörlükle görüştük, kafaya göre biz gecekondu yapmıyoruz oraya. Bakınız, ODTÜ’deki öğrencilerimizin kaldığı yurtları da biliyorum ben, o yurtların ne şartlarda olduğunu da biliyorum. Bizim yurtlarımızı da görüyorsunuz, dört 4’lük, modern, tertemiz yurtlar. Ben açıkçası buradaki karşı çıkışın, bu mantığın sebebini anlamakta zorlanıyorum.</p>
      <p>Eminim bunu vicdanınıza sorduğunuzda sizler de üzüleceksiniz. Bunu bu geceye not olarak düşmek istiyorum Yıldırım Bey özellikle. Bakın, şunu da ifade ediyorum: Bu yıl siz 3,5 milyon öğrenciden bahsediyorsunuz. Bu yıl 450 bine yakın öğrenci yurtlar için başvurdu. Bunun 300 binden fazlası yurtlara yerleşti. Yerleşmeyen öğrenciler yerine yedek öğrenciler de her geçen gün yurtlara yerleşmeye devam ediyorlar ve inşallah iki yıl içerisinde yurt talebiyle yerleşme oranlarını başa baş nokta ya getireceğiz. Siz belki yanlıştan döneceksiniz ona da inanıyorum, ODTÜ’yle ilgili de diğer yerlerde de. Bu memleketin her karış toprağı bu memleketin evlatlarının. Kimsenin kimseyi ötekileştirme hakkı yok. Bu manada doğusuyla batısıyla Allah’a şükür hizmetlerimizi her yere götürmenin gayreti, inancı içerisindeyiz ve kimse de bizim evlatlarımıza hizmet götürmemize mâni olamayacak. Ben bu atmosferde kimsenin de bu niyette olduğunu düşünmüyorum. Kimse bu konuları birtakım insanların emellerine alet etmesin.</p>
      <p>GARO PAYLAN (Diyarbakır) – Rıza almak çok önemli.</p>
      <p>GENÇLİK VE SPOR BAKANI MEHMET MUHARREM KASAPOĞLU – Rıza almak önemli tabii, gecekondu yapmıyoruz.</p>
      <p>GARO PAYLAN (Diyarbakır) – Öğrencilerden rıza almanız lazım.</p>
      <p>BAŞKAN – Arkadaşlar...</p>
      <p>GENÇLİK VE SPOR BAKANI MEHMET MUHARREM KASAPOĞLU – Öğrenci yurt istiyor değil mi?</p>
      <p>GARO PAYLAN (Diyarbakır) – Gidin orada konuşun.</p>
      <p>GENÇLİK VE SPOR BAKANI MEHMET MUHARREM KASAPOĞLU – Konuşmaz olur muyuz ya! Öğrenciler istiyor.</p>
      <p>GARO PAYLAN (Diyarbakır) – Anket mi yaptınız?</p>
      <p>BAŞKAN – Evet, arkadaşlar...</p>
      <p>GENÇLİK VE SPOR BAKANI MEHMET MUHARREM KASAPOĞLU – Yapalım anket, öğrenciler istiyor, gelen mesajları göndereyim size Garo Bey.</p>
      <p>GARO PAYLAN (Diyarbakır) – Hadi yapalım anket.</p>
      <p>GENÇLİK VE SPOR BAKANI MEHMET MUHARREM KASAPOĞLU – Öğrenciler ne mesajlar gönderiyorlar yurda karşı çıkılmasıyla ilgili.</p>
      <p>GARO PAYLAN (Diyarbakır) – Size mi mesaj gönderiyorlar? Hangi öğrenciler gönderiyorlar?</p>
      <p>Ayrıştırmayalım öğrencileri.</p>
      <p>BAŞKAN – Sayın Paylan...</p>
      <p>İSMAİL GÜNEŞ (Uşak) – Üniversiteleri siz ayrıştırıyorsunuz.</p>
      <p>GENÇLİK VE SPOR BAKANI MEHMET MUHARREM KASAPOĞLU – Ayrıştırma yok.</p>
      <p>BAŞKAN – Sayın Bakan, lütfen…</p>
      <p>GENÇLİK VE SPOR BAKANI MEHMET MUHARREM KASAPOĞLU – Garo Bey, bizim amacımız, az önce de söyledim, tüm gençlerimize, fırsat eşitliği çerçevesinde, hiçbir ayrım gözetmeksizin tüm hizmetlerimizi onların ayağına götürmek. Bizim felsefemiz bu. Gençler neredeyse biz oradayız diyoruz.</p>
      <p>Sloganımız gençlerin ayağına gitmek. O yüzden üniversitelerimize genç ofisler açıyoruz. O yüzden kampüslere açıyoruz yurtlarımızı, öğrencilerimiz yollarda - özellikle büyük şehirlerde- hem zaman kaybetmesinler hem ulaşıma para harcamasınlar diye. Ankara’yı hepiniz biliyorsunuz ama ben bur adaki –özellikle tekrar altını çiziyorum- karşı çıkışa rasyonel bir aklın, vicdan sahibi bir aklın razı olacağını düşünmüyorum. Bunu da lütfen sizler bugünün size olan notu olarak kaydedin.</p>
      <p>GARO PAYLAN (Diyarbakır) – Üniversiteler özerktir, özerkliğini kabul etmeniz lazım.</p>
      <p>GENÇLİK VE SPOR BAKANI MEHMET MUHARREM KASAPOĞLU – Üniversite razı.</p>
      <p>GARO PAYLAN (Diyarbakır) – Rektör razı.</p>
      <p>GENÇLİK VE SPOR BAKANI MEHMET MUHARREM KASAPOĞLU – Rektör üniversiteyi temsil etmiyor mu?</p>
      <p>GARO PAYLAN (Diyarbakır) – Olur mu?</p>
      <p>GENÇLİK VE SPOR BAKANI MEHMET MUHARREM KASAPOĞLU –</p>
      <p>Neyse…</p>
      <p>Şimdi, bakınız, gençlerimizin istihdamı... (Gürültüler)</p>
      <p>YILDIRIM KAYA (Ankara) - Sayın Bakanım, şöyle noktalayalım…</p>
      <p>BAŞKAN – Arkadaşlar…</p>
      <p>YILDIRIM KAYA (Ankara) - Bir saniye Sayın Başkanım…</p>
      <p>BAŞKAN – Ya ama böyle bir usul yok ki ya.</p>
      <p>YILDIRIM KAYA (Ankara) - ODTÜ yolu üzerinde Vişnelik’in sağ tarafında sizin yol yapacağınız büyüklükte bir arsa var. O da ODTÜ’nün arsası. Buyurun oraya yapın.</p>
      <p>UĞUR AYDEMİR (Manisa) – Siz her şeye karşısınız ya. Orada yapılan yola da karşısınız.</p>
      <p>
        <i>
          <b>(Medyafaresi.com - Hülya Karabağlı Özel Haber)</b>
        </i>
      </p>
    </article>
  </body>
</html>