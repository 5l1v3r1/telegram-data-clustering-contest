<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903453/coucke-anderlecht-helpt-kv-oostende-dan-toch-de-verkoop-is-bijna-rond-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T08:31:00+00:00"/>
    <meta property="og:title" content="KV Oostende nadert akkoord met ex-voorzitter Coucke: &quot;De deal is bijna rond&quot;"/>
    <meta property="og:description" content="KV Oostende zit sportief in vieze papieren. Na laat puntenverlies tegen Moeskroen sluipen Cercle Brugge en Waasland-Beveren dichterbij. Financieel is er licht aan het einde van de tunnel. Zo kan"/>
  </head>
  <body>
    <article>
      <h1>KV Oostende nadert akkoord met ex-voorzitter Coucke: "De deal is bijna rond"</h1>
      <address>
        <time datetime="2019-11-12T08:31:00+00:00">12 Nov 2019, 08:31</time>
      </address>
      <p>
        <b>KV Oostende zit sportief in vieze papieren. Na laat puntenverlies tegen Moeskroen sluipen Cercle Brugge en Waasland-Beveren dichterbij. Financieel is er licht aan het einde van de tunnel. Zo kan <a href="https://www.voetbalprimeur.be/clubs/kv-oostende">KVO</a> eerstdaags een deal afronden met ex-voorzitter Marc Coucke.</b>
      </p>
      <p>Oostende moet jaarlijks 1,2 miljoen euro huur betalen aan Coucke voor de nieuwe tribune. Samen met het stadsbestuur hoopt KVO een deal af te sluiten om zo die tribune over te kopen, aldus <a href="https://www.nieuwsblad.be/cnt/dmf20191112_04711570"><b><i>Het Laatste Nieuws</i></b></a>. Die tribune kostte Coucke destijds maar liefst 21 miljoen euro.</p>
      <aside>Lees meer<br/><a href="https://www.voetbalprimeur.be/nieuws/903393/oostende-in-zwaar-financieel-weer-wij-zijn-een-ploegske-dat-dat-uitlokt-.html?itm_source=www.voetbalprimeur.be&amp;itm_medium=highlighted-content">Vieze financiële papieren, maar Oostende is duidelijk: "Niet de schuld van Coucke"</a></aside>
      <p>In Oostende rekent men erop dat de verkoop snel in kannen en kruiken is. "Ik heb mijn zakenreis naar China afgezegd opdat we deze deal kunnen afronden. De verkoop is bijna rond - voor Nieuwjaar hopen we opnieuw stabiliteit te creëren binnen deze club", aldus KVO-voorzitter Marc Dierckens.</p>
      <p>Coucke, nu bij RSC Anderlecht, kan Oostende zo van een zware schuld verlossen. "Marc wil net als KVO en de stad Oostende dat het stadion naar ons komt, al moeten er nog wat punten en komma's geplaatst worden. Die licentie? Dat komt in orde."</p>
      <aside>Lees meer<br/><a href="https://www.voetbalprimeur.be/nieuws/902055/zorgen-bij-kvo-hoe-coucke-de-club-achterliet-is-onhoudbaar-geworden-.html?itm_source=www.voetbalprimeur.be&amp;itm_medium=highlighted-content">Coucke luidt doemscenario in bij Oostende: 'KVO op zoek naar geldschieter'</a></aside>
    </article>
  </body>
</html>