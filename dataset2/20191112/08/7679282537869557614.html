<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/ncr/story-18-thousand-fake-applications-cancelled-in-ghaziabad-for-pm-ujjwala-yojana-2844982.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T08:09:58+00:00"/>
    <meta property="og:title" content="यहां प्रधानमंत्री उज्ज्वला योजना के 18 हजार फर्जी आवेदन किए गए रद्द"/>
    <meta property="og:description" content="प्रधानमंत्री उज्ज्वला योजना (PM Ujjwala Yojana) का लाभ लेने के लिए जनपद के करीब 18 हजार लोगों ने फर्जी तरीके से आवेदन कर दिए। आवेदनों की जांच की तो यह मामला सामने आया। इन पर आपूर्ति विभाग ने कार्रवाई..."/>
  </head>
  <body>
    <article>
      <h1>यहां प्रधानमंत्री उज्ज्वला योजना के 18 हजार फर्जी आवेदन किए गए रद्द</h1>
      <address><time datetime="2019-11-12T08:09:58+00:00">12 Nov 2019, 08:09</time> by <a rel="author">गाजियाबाद | राहुल कुमार</a></address>
      <p>प्रधानमंत्री उज्ज्वला योजना (PM Ujjwala Yojana) का लाभ लेने के लिए जनपद के करीब 18 हजार लोगों ने फर्जी तरीके से आवेदन कर दिए। आवेदनों की जांच की तो यह मामला सामने आया। इन पर आपूर्ति विभाग ने कार्रवाई करते हुए निरस्त कर दिया है।</p>
      <p>पीएमयूवाई (प्रधानमंत्री उज्ज्वला योजना) के अंतर्गत गरीबी रेखा से नीचे जीवन यापन करने वाले परिवारों को घरेलू रसोई गैस (एलपीजी) कनेक्शन देने के लिए शुरू की गई थी। इस योजना में गैस कनेक्शन निशुल्क दिया जाता है। इस योजना के अंतर्गत जनपद में 66819 हजार आवेदकों ने आवेदन किया था। आवेदकों का सत्यापन कराया गया तो इनमें से 48271 आवेदन ही सही पाए गए। बाकी 18548 आवेदन फर्जी पाए गए, जिन्होंने गलत दस्तावेज लगाकर आवेदन किया था।</p>
      <p>आपूर्ति विभाग ने घर-घर जाकर योजना में आवेदन करने वालों का सत्यापन किया तो फर्जी आवेदन करने वाले आवेदकों की लंबी सूची तैयार हो गई। आपूर्ति विभाग ने सभी फर्जी आवेदनों को निरस्त कर दिया। जिला आपूर्ति अधिकारी अभिनव सिंह ने बताया कि जब आवेदन करने वाले लोगों की जांच की गई तो योजना के लिए करीब 18 हजार परिवार अपात्र पाए गए।</p>
    </article>
  </body>
</html>