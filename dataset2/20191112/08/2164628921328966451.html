<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42767_Kolishnoho-pratsivnika-DP-Volinvuhillya-suditimut-za-zahibel-kolehi"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-12T08:31:00+00:00"/>
    <meta property="og:title" content="Колишнього працівника ДП «Волиньвугілля» судитимуть за загибель колеги"/>
    <meta property="og:description" content="Нововолинський відділ Володимир-Волинської місцевої прокуратури затвердив та скерував до суду обвинувальний акт у кримінальному пров"/>
  </head>
  <body>
    <article>
      <h1>Колишнього працівника ДП «Волиньвугілля» судитимуть за загибель колеги</h1>
      <address>
        <time datetime="2019-11-12T08:31:00+00:00">12 Nov 2019, 08:31</time>
      </address>
      <p>
        <b>Нововолинський відділ Володимир-Волинської місцевої прокуратури затвердив та скерував до суду обвинувальний акт у кримінальному провадженні про порушення працівником державного підприємства "Волиньвугілля" правил безпеки під час виконання робіт з підвищеною небезпекою на виробництві, що спричинило загибель людини.</b>
      </p>
      <p>Про це 11 листопада повідомила прес-служба прокуратури Волинської області.</p>
      <related>
        <h4>Читайте також:</h4>
        <a href="http://press-centr.com/ua/news/42381_Na-budivnitstvi-zahinuv-62-richniy-ternopolyanin-"/>
      </related>
      <p>Увечері 3 грудня 2013 року через порушення 49-річним машиністом підіймальної машини підземного підйому дільниці стаціонарного обладнання відокремленого підрозділу «Шахтоуправління «Нововолинське» правил безпеки під час виконання робіт з підйому спарених платформ з негабаритними двотавровими балками загинув прохідник дільниці прохідницьких робіт, якого затиснуло між стінкою виробки та платформою.</p>
      <p>Обвинувачений же у вчиненні цього злочину машиніст невдовзі постане перед судом, який і визначить йому міру покарання. Йому загрожує обмеження волі на строк до п`яти років або позбавленням волі на строк до восьми років, з позбавленням права обіймати певні посади чи займатися певною діяльністю на строк до трьох років. </p>
      <p>
        <i>Фото ілюстративне</i>
      </p>
    </article>
  </body>
</html>