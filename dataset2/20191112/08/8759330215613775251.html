<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903454/kaa-gent-droomt-stiekem-van-meer-met-deze-ploeg-is-alles-mogelijk-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T08:46:00+00:00"/>
    <meta property="og:title" content="KAA Gent droomt stiekem van meer: &quot;Met deze ploeg is alles mogelijk&quot;"/>
    <meta property="og:description" content="KAA Gent"/>
  </head>
  <body>
    <article>
      <h1>KAA Gent droomt stiekem van meer: "Met deze ploeg is alles mogelijk"</h1>
      <address>
        <time datetime="2019-11-12T08:46:00+00:00">12 Nov 2019, 08:46</time>
      </address>
      <p>
        <b><a href="https://www.voetbalprimeur.be/clubs/kaa-gent">KAA Gent</a> heeft in vier dagen tijd twee mooie uitoverwinningen geboekt. Zowel in <a href="https://www.voetbalprimeur.be/nieuws/902874/wolgnt.html">Wolfsburg (1-3)</a> als in en tegen landskampioen <a href="https://www.voetbalprimeur.be/nieuws/903269/gnkgnt.html">KRC Genk (0-2)</a> werd er gewonnen. De Buffalo's, die stiekem al van meer dromen, maken zo komaf met hun slechte uitreputatie.</b>
      </p>
      <p>Gent-trainer Jess Thorup was na afloop dan ook een gelukkig man. "Geloof en vertrouwen zijn de twee belangrijkste zaken in het voetbal. En dat heeft mijn ploeg nu. Je merkt dat aan de groei die we tonen. Ik moet zeggen dat dit misschien het moment in mijn carri√®re als trainer van deze club is dat me al het meest trots heeft gemaakt: mijn ploeg toont dat alles mogelijk is", staat te lezen in <b><i>Het Nieuwsblad</i></b>.</p>
      <aside>Lees meer<br/><a href="https://www.voetbalprimeur.be/nieuws/903381/-kaa-gent-en-club-brugge-strijden-om-handtekening-vitesse-speler-.html?itm_source=www.voetbalprimeur.be&amp;itm_medium=highlighted-content">KAA Gent en Club Brugge strijden om handtekening Vitesse-speler</a></aside>
      <p>De Deen is vooral opgelucht dat het ook op verplaatsing wil lukken voor Gent. "Iedereen sprak almaar over die matchen buitenshuis, over hoe we het moeilijk zouden krijgen. Maar deze amazing week heeft net getoond dat een sterke tegenstander die ook probeert te voetballen ons net goed ligt."</p>
      <p>Thorup hoopt dat dit een voorbode is voor wat nog komen zal. "Als we toch in positie blijven en goede omschakelingen kunnen tonen. Deze week is het bewijs dat we meer zijn dan een ploeg die enkel thuis kan winnen."</p>
      <aside>Lees meer<br/><a href="https://www.voetbalprimeur.be/nieuws/903374/vp-11-gouden-kums-in-uitstekend-gent-kv-mechelen-en-antwerp-verrassen.html?itm_source=www.voetbalprimeur.be&amp;itm_medium=highlighted-content">VP 11: Gouden Kums in uitstekend Gent, KV Mechelen en Antwerp verrassen</a></aside>
    </article>
  </body>
</html>