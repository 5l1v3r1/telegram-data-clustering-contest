<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/12/peldat-akar-mutatni-tanosvenyszeruen-kitette-a-keritesere-a-kornyek-elovilagat"/>
    <meta property="og:site_name" content="infostart"/>
    <meta property="article:published_time" content="2019-11-12T08:57:00+00:00"/>
    <meta property="og:title" content="Példát akar mutatni, tanösvényszerűen kitette a kerítésére a környék élővilágát"/>
    <meta property="og:description" content="107 információt ragasztott ki a környék fáiról, madarairól a 89 éves bácsi."/>
  </head>
  <body>
    <article>
      <h1>Példát akar mutatni, tanösvényszerűen kitette a kerítésére a környék élővilágát</h1>
      <address><time datetime="2019-11-12T08:57:00+00:00">12 Nov 2019, 08:57</time> by <a rel="author">Infostart</a></address>
      <h3>107 információt ragasztott ki a környék fáiról, madarairól a 89 éves bácsi.</h3>
      <p>Egyedülálló kerítése van egy pécsi, csaknem 90 éves bácsinak a Magaslati úton. Mint arról a <a href="https://www.pecsma.hu/top/egy-pecsi-haz-keritesere-nyomtatta-a-teljes-utca-elovilagat/">PécsMa</a>.hu beszámol, az agrártechnikus Schmidt Károly információs központtá alakította a háza előtti járdaszakaszt, 107 madárról, gyógynövényről, fáról és virágról ismereteket nyújtva. Ezek a fajok márpedig mind a közvetlen környéken megtalálhatók.</p>
      <p>Schmidt Károly évtizedek óta itt él, még a korábban erre járó gólyákra is emlékszik, de úgy tartja, a jelen valóságának mindössze az egytizedét sikerült dokumentálnia, olyan gazdag az élővilág így is arrafelé. Amiről pedig nincs fényképe, azt lerajzolta.</p>
      <p>Az idős urat az mozgatta, hogy a környékbeliek minél többet tudjanak a természetről.</p>
      <p>
        <i>Nyitókép: Pécsma.hu</i>
      </p>
    </article>
  </body>
</html>