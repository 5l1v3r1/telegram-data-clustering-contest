<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/navishcho-zelenskomu-zustrich-z-putinim-pristayko-novini-ukrajini-50052978.html"/>
    <meta property="og:site_name" content="НВ"/>
    <meta property="article:published_time" content="2019-11-12T08:14:00+00:00"/>
    <meta property="og:title" content="Пристайко розповів, навіщо Зеленський домагається зустрічі з Путіним"/>
    <meta property="og:description" content="Міністр закордонних справ Вадим Пристайко заявив, що Володимир Зеленський намагається налагодити певну взаємодію з президентом РФ Володимиром Путіним у відповідь на очікування громадян України."/>
  </head>
  <body>
    <article>
      <h1>Пристайко розповів, навіщо Зеленський домагається зустрічі з Путіним</h1>
      <h2>Міністр закордонних справ Вадим Пристайко заявив, що Володимир Зеленський намагається налагодити певну взаємодію з президентом РФ Володимиром Путіним у відповідь на очікування громадян України.</h2>
      <address>
        <time datetime="2019-11-12T08:14:00+00:00">12 Nov 2019, 08:14</time>
      </address>
      <p>В ефірі телеканалу ICTV Пристайко сказав, що Зеленський думає, що більшість українців хочуть, щоб він спробував домовитися з Путіним.</p>
      <figure>
        <iframe src="https://www.youtube.com/embed/fzJi2KWZbQE" width="778" height="438" data-service="Youtube" scrolling="no"/>
      </figure>
      <p>«Президент вважає, що більшість українців хочуть, щоб він домовився з лідером країни-окупанта РФ Володимиром Путіним про можливість взаємодіяти і так побудувати відносини, щоб не вмирали люди, щоб наша торгівля якщо не процвітала, то хоча б не вмирала», — сказав глава МЗС.</p>
      <p>Водночас він зазначив, що усвідомлює, що домогтися якогось значного прогресу навряд чи вдасться, але «не спробувати ми не можемо».</p>
      <p>Пристайко наголосив, що Україна відведенням військ, обміном полоненими і іншими діями виконала «досить болючі умови», що дало можливість для початку діалогу з Путіним.</p>
      <p>При цьому він не дав чіткої відповіді на запитання, чим будуть виправдані поступки України агресору, якщо з’ясується, що вони не дадуть очікуваного ефекту.</p>
      <p>Читайте також:<br/><a href="https://nv.ua/ukr/world/geopolitics/samit-normandskoji-chetvirki-shcho-vzhe-vidomo-golovne-novini-ukrajini-50052402.html">&amp;nbspЩе трошечки поступок. Що вже відомо про саміт Нормандської четвірки, який планують провести найближчим часом</a></p>
      <p>Раніше Пристайко заявляв, що заявив, що <a href="https://nv.ua/ukr/ukraine/politics/normandskiy-samit-data-obgovoryuyetsya-ale-rosiya-shche-ne-dala-zgodi-novini-ukrajini-50052947.html">дата нормандського саміту обговорюється, але Росія ще не дала згоди</a>.</p>
      <p>Раніше в Кремлі заявили, що <a href="https://nv.ua/ukr/world/geopolitics/kreml-pro-normandskiy-samit-dati-nemaye-novini-ukrajini-50052811.html">дата проведення зустрічі лідерів нормандської четвірки все ще не визначена,</a> і закликали дочекатися «повного розведення сил на Донбасі».</p>
    </article>
  </body>
</html>