<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/12/coincidenze-visive-per-strada-a-new-york/"/>
    <meta property="og:site_name" content="Il Post"/>
    <meta property="article:published_time" content="2019-11-12T08:43:21+00:00"/>
    <meta property="og:title" content="Coincidenze visive per strada a New York"/>
    <meta property="og:description" content="Jonathan Higbee fotografa quello che accade quando la città offre &quot;giustapposizioni fugaci&quot; e le persone si mescolano con l'ambiente che hanno intorno"/>
  </head>
  <body>
    <article>
      <h1>Coincidenze visive per strada a New York</h1>
      <h2>Jonathan Higbee fotografa quello che accade quando la città offre "giustapposizioni fugaci" e le persone si mescolano con l'ambiente che hanno intorno</h2>
      <address>
        <time datetime="2019-11-12T08:43:21+00:00">12 Nov 2019, 08:43</time>
      </address>
      <blockquote>Quando mi sono trasferito a New York, ero completamente sopraffatto, sovrastimolato e ansioso. Ne ho amato ogni secondo. (…) Ho usato la macchina fotografica per trasformare il caos e la natura travolgente di New York in qualcosa che potessi capire ed elaborare.</blockquote>
      <slideshow>
        <figure>
          <img src="https://www.ilpost.it/wp-content/uploads/2019/11/ARC067_JonathanHigbee_Coincidences_Selects-03.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/ARC067_JonathanHigbee_Coincidences_Selects-02.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/ARC067_JonathanHigbee_Coincidences_Selects-01.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/ARC067_JonathanHigbee_Coincidences_Selects-05.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/ARC067_JonathanHigbee_Coincidences_Selects-06.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/ARC067_JonathanHigbee_Coincidences_Selects-07.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/ARC067_JonathanHigbee_Coincidences_Selects-09.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/ARC067_JonathanHigbee_Coincidences_Selects-08.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/ARC067_JonathanHigbee_Coincidences_Selects-10.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/ARC067_JonathanHigbee_Coincidences_Selects-04.jpg"/>
        </figure>
      </slideshow>
      <p>Così il fotografo Jonathan Higbee ha spiegato la nascita delle immagini di <i>Coincidences</i>, il suo nuovo libro pubblicato dalla casa editrice <a href="https://anthology.net/books/">Anthology Editions</a> che raccoglie le foto che ha scattato per strada negli ultimi dieci anni, piene di coincidenze visive cercate e ironiche.<br/>Ci sono uomini d’affari che sembrano uscire dagli specchi, illusioni ottiche, sovrapposizioni di persone e cartelloni pubblicitari, in un insieme che permette di riconoscere immediatamente New York e la sua iperstimolazione attraverso un punto di vista ricercato e divertente, cercando il momento in cui le persone e l’ambiente della città entrano in collisione (nella presentazione del libro si parla appunto di “giustapposizioni fugaci”) per creare un’unica immagine.</p>
      <p>Jonathan Higbee è un fotografo di New York conosciuto per la sua fotografia di strada, ma si è dedicato anche a progetti più artistici e commerciali che si possono vedere sul <a href="https://www.jonathanhigbee.com/">suo sito</a>, mentre altre foto di <i>Coincidences</i> le trovate <a href="https://www.instagram.com/aliveisthecity/">sul suo profilo Instagram</a>.</p>
      <related>
        <h4>Articoli Correlati</h4>
        <a href="https://www.ilpost.it/2019/11/11/fotofinish-64/"/>
        <a href="https://www.ilpost.it/2019/11/11/incendi-australia-nuovo-galles-sud-queensland/"/>
        <a href="https://www.ilpost.it/2019/11/09/caduta-muro-berlino-2/"/>
      </related>
    </article>
  </body>
</html>