<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=952979"/>
    <meta property="og:site_name" content="Andhrajyothy"/>
    <meta property="article:published_time" content="2019-11-12T08:55:45+00:00"/>
    <meta property="og:title" content="గవర్నర్‌ను కలుసుకోనున్న ఎన్‌సీపీ"/>
    <meta property="og:description" content="ADVT"/>
  </head>
  <body>
    <article>
      <h1>గవర్నర్‌ను కలుసుకోనున్న ఎన్‌సీపీ</h1>
      <address>
        <time datetime="2019-11-12T08:55:45+00:00">12 Nov 2019, 08:55</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ముంబై: </b>మహారాష్ట్ర అసెంబ్లీ ఎన్నికల్లో మూడో పెద్ద పార్టీగా నిలిచిన ఎన్‌సీపీ ఇవాళ మధ్యాహ్నం గవర్నర్‌ను కలుసుకోనుంది. ప్రభుత్వం ఏర్పాటు విషయంలో తమకు 48 గంటలు వ్యవధి ఇవ్వాలని గవర్నర్ భగత్ సింగ్ కోష్యారిని కోరనున్నట్టు ఆ పార్టీ వర్గాల సమాచారం.</p>
      <p> </p>
      <p>అసెంబ్లీ ఎన్నికల్లో బీజేపీ అతిపెద్ద పార్టీగా అవతరించినప్పటిగా సొంతంగా ప్రభుత్వం ఏర్పాటుకు తగిన బలం లేకపోవడంతో ప్రభుత్వం ఏర్పాటుపై అసక్తత వ్యక్తం చేయగా, రెండో పెద్ద పార్టీగా నిలిచిన శివసేన బరిలోకి దిగింది. అయితే శవసేన సైతం తగిన సంఖ్యాబలం చూపించలేకపోవడంతో ఎన్‌సీపీని గవర్నర్ భగత్ సింగ్ కోష్యారి ఆహ్వానించారు. మంగళవారం రాత్రి 8.30 గంటల్లోగా మద్దతు లేఖలతో గవర్నర్‌ను కలుసుకోవాలని ఎన్‌సీపీ ఆలోచనగా ఉంది. అయితే, మహారాష్ట్రలో భాగస్వామ్య పక్షంగా ఉన్న కాంగ్రెస్‌ను ఒప్పించి శివసేనతో కలిసి ప్రభుత్వం ఏర్పాటు చేసే అవకాశం ఎన్‌సీపీకి ఉన్నప్పటికీ కాంగ్రెస్ ఇంకా తుది నిర్ణయం తీసుకోలేదు. దీంతో ఇవాళ మధ్యాహ్నం 11 గంటలకు తమ ఎమ్మెల్యేలతో ఎన్‌సీపీ చీఫ్ శరద్ పవార్ సమావేశం కానున్నారు. దీనికంటే ముందు ఢిల్లీలో సోనియాగాంధీ అధ్యక్షతన ఆ పార్టీ కోర్ గ్రూప్ సమావేశమవుతోంది. ఈ నేపథ్యంలో కాంగ్రెస్ నిర్ణయమే కీలకం కాబోతోంది.</p>
    </article>
  </body>
</html>