<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/ncr/story-mnc-project-manager-arrested-for-woman-engineer-raped-in-noida-hotel-2844991.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T08:21:42+00:00"/>
    <meta property="og:title" content="होटल में महिला इंजीनियर से रेप में MNC का प्रोजेक्ट मैनेजर गिरफ्तार"/>
    <meta property="og:description" content="नोएडा के एक होटल में महिला इंजीनियर से कथित तौर पर बलात्कार करने के आरोप में पुलिस ने एक बहुराष्ट्रीय कंपनी (एमएनसी) के प्रोजेक्ट मैनेजर को गिरफ्तार किया है।  थाना सेक्टर 20 के प्रभारी..."/>
  </head>
  <body>
    <article>
      <h1>होटल में महिला इंजीनियर से रेप में MNC का प्रोजेक्ट मैनेजर गिरफ्तार</h1>
      <address><time datetime="2019-11-12T08:21:42+00:00">12 Nov 2019, 08:21</time> by <a rel="author">नोएडा | एजेंसी</a></address>
      <p>नोएडा के एक होटल में महिला इंजीनियर से कथित तौर पर बलात्कार करने के आरोप में पुलिस ने एक बहुराष्ट्रीय कंपनी (एमएनसी) के प्रोजेक्ट मैनेजर को गिरफ्तार किया है। </p>
      <p>थाना सेक्टर 20 के प्रभारी निरीक्षक राजवीर सिंह चौहान ने मंगलवार को बताया कि पेशे से इंजीनियर युवती ने छह दिन पूर्व थाने में रिपोर्ट दर्ज कराई थी। शिकायत में उसने आरोप लगाया कि विवेक कुमार सिंह नामक एक युवक ने सेक्टर-19 में स्थित ओयो कंपनी के होटल में उसके साथ बलात्कार किया।</p>
      <p>थाना प्रभारी ने बताया कि मामले की जांच कर रही पुलिस ने मंगलवार को आरोपी विवेक को गिरफ्तार कर लिया। गिरफ्तारी के बाद उसे अदालत में पेश किया गया, जहां से उसे 14 दिन की न्यायिक हिरासत में जेल भेज दिया गया है। </p>
      <p>थाना प्रभारी ने बताया कि गिरफ्तार आरोपी विवेक कुमार सिंह पहले से शादीशुदा है और एक बहुराष्ट्रीय कंपनी में प्रोजेक्ट मैनेजर के पद पर तैनात है। </p>
    </article>
  </body>
</html>