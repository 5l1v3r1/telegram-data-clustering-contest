<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76480-ScoobyDoo-a-Shaggy-su-stale-rovnako-sialeni-ako-pred-rokmi-Takto-sa-predstavili-v-traileri-na-celovecerak"/>
    <meta property="og:site_name" content="REFRESHER"/>
    <meta property="article:published_time" content="2019-11-12T08:20:00+00:00"/>
    <meta property="og:title" content="Scooby-Doo a Shaggy sú stále rovnako šialení ako pred rokmi. Takto sa predstavili v traileri na celovečerák"/>
    <meta property="og:description" content="Hrdinovia z čias nášho detstva sa postupne vracajú späť."/>
  </head>
  <body>
    <article>
      <h1>Scooby-Doo a Shaggy sú stále rovnako šialení ako pred rokmi. Takto sa predstavili v traileri na celovečerák</h1>
      <address><time datetime="2019-11-12T08:20:00+00:00">12 Nov 2019, 08:20</time> by <a rel="author">Vladimír Mičuda</a></address>
      <p>
        <b>Hrdinovia z čias nášho detstva sa postupne vracajú späť.</b>
      </p>
      <p>Ak patríš medzi tých, ktorí v sobotu a v nedeľu vstávali o šiestej ráno, aby si pozreli všetky rozprávky s kakaom v ruke, máme pre teba skvelú správu. Do kín príde 15. mája 2020 skupinka lovcov rôznorodých mysterióznych záhad. No a <b>na ich čele nie je nikto iný ako Scooby-Doo a Shaggy.</b></p>
      <related>
        <a href="https://refresher.sk/76336-Reziser-Inside-Out-sa-chce-znova-dotknut-nasej-duse-Pixarovka-Soul-vyrozprava-pribeh-o-tom-ako-si-mame-splnit-svoje-sny"/>
      </related>
      <p>Práve oni sa podieľali na tom najvtipnejšom, čo sa v rozprávke odohralo. No a teaser trailer, ktorý vyšiel v pondelok, napovedá, že tomu nebude inak ani v celovečernom filme. Ten má názov SCOOB! a predstavil nám všetkých hrdinov, ktorých si môžeme pamätať z originálu.</p>
      <figure>
        <iframe src="https://www.youtube.com/embed/ZnKvQbpDYXU" width="700" height="393" data-service="Youtube" scrolling="no"/>
      </figure>
      <p><i>„Možno je čas spraviť nový film,“</i> vraví na začiatku takmer dve a pol minúty trvajúceho videa Scooby Shaggymu. Warner Bros. Pictures nám ďalej ukazuje, ako sa nezabudnuteľná dvojka spoznala. No a tiež to, ako vzniklo meno psíka.</p>
      <p>Uvidíme ich zrejme vyrastať no a keď už budú dospelí, Scoobyho a Shaggyho niekto unesie. Máme teda záhadu a hlavní hrdinovia ju budú musieť vyriešiť. Snímka má už na všetkých sociálnych sieťach oficiálne konto, nájdeš ju pod menom SCOOB!</p>
      <p>Dee Dee nadabuje Kiersey Clemons, Freda zas Zac Efron. Shaggymu prepožičal hlas Will Forte a Scoobymu zas Frank Welker. O réžiu sa postará Tony Cervone.</p>
      <figure>
        <img src="https://i.refresher.sk/public/vladimir-micuda/ostatne/Scoob-first-look.jpg"/>
        <figcaption>
          <cite>Warner Bros. Pictures</cite>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76478-Ostrov-plny-mladych-zien-alkoholu-a-vrazdenia-Tvorcovia-Insidious-prinasaju-horor-s-kraskou-Lucy-Hale"/>
        <a href="https://refresher.sk/76432-Joker-sa-stal-najziskovejsim-komiksovym-filmom-vsetkych-cias"/>
        <a href="https://refresher.sk/76383-Paranormal-Activity-7-ma-urceny-datum-premiery-Na-novu-cast-hororovej-serie-si-este-pockame"/>
        <a href="https://refresher.sk/76384-Disney-tlaci-Roberta-Downeyho-Jr-na-Oscara-za-vykon-v-Endgame-napriek-tomu-ze-si-to-herec-nezelal"/>
        <a href="https://refresher.sk/76382-Vreskot-caka-restart-O-scenar-sa-postara-cerstva-krv"/>
        <a href="https://refresher.sk/76377-Apple-TV-ma-vraj-uz-miliony-pouzivatelov-Uvodne-serialy-preto-dostanu-aj-druhu-seriu"/>
        <a href="https://refresher.sk/76352-Neviditelny-muz-nafingoval-svoju-smrt-aby-priviedol-svoju-byvalu-zenu-do-sialenstva-Kvoli-pomste-zacne-aj-zabijat"/>
        <a href="https://refresher.sk/76351-Leia-sa-mala-stat-poslednym-Jediom-zobudit-obrovsku-Silu-a-bit-sa-so-svetelnym-mecom-Co-zmenila-smrt-Carrie-Fisher"/>
      </related>
    </article>
  </body>
</html>