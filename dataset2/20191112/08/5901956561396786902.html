<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/video-znana-dobrodelnica-ima-dovolj-nas-sistem-je-gnil-248032"/>
    <meta property="og:site_name" content="Slovenske novice"/>
    <meta property="article:published_time" content="2019-11-12T08:06:00+00:00"/>
    <meta property="og:title" content="VIDEO: Znana dobrodelnica ima dovolj: Naš sistem je gnil"/>
    <meta property="og:description" content="Podjetnica in humanitarka Ana Lukner Roljič še že več kot deset let ukvarja z dobrodelnimi projekti. Pod okriljem svojega društva Anina zvezdica že od samega začetka zbira hrani in različne ž..."/>
  </head>
  <body>
    <article>
      <h1>VIDEO: Znana dobrodelnica ima dovolj: Naš sistem je gnil</h1>
      <h2>Že vrsto let se ukvarja z dobrodelnimi projekti v okviru svojega društva Anina zvezdica.</h2>
      <address><time datetime="2019-11-12T08:06:00+00:00">12 Nov 2019, 08:06</time> by <a rel="author">P. K.</a></address>
      <p>Podjetnica in humanitarka <b>Ana Lukner Roljič </b>še že več kot deset let ukvarja z dobrodelnimi projekti. Pod okriljem svojega društva Anina zvezdica že od samega začetka zbira hrani in različne življenjske pripomočke, ki olajšajo življenje slovenskim družinam. Kljub vsej pomoči, ki jo skupaj z dobrimi ljudmi ponuja, pa še vedno iz dneva v dan doživlja bedo slovenske socialne države.<br/><br/>Na posnetku, ki ga je objavila na družabnem omrežju, je povedala, da na dnevno dobijo več kot sto prošenj za pomoč. Skrbi jo, kako bodo vsem tem ljudem pomagali. Njeno mnenje je, da smo še daleč od <i>»</i>druge Švice, saj je naš sistem v vseh segmentih gnil<i>«.</i><br/><br/>»A mislite, da je mene katera od ustanov v Sloveniji poklicala za kakšno mnenje, vsaj na področju sociale, recimo? Nikoli, pa bi imela ogromno povedati,«<i> </i>je razočarana Luknerjeva.<br/><br/>Skozi leta je nabrala ogromno izkušenj in videla še več obupanih družin, ki živijo na socialnem dnu. Nekateri otroci živijo brez elektrike, v mrazu, delajo naloge ob svečah in nimajo niti hrane. Dobrodelnica je razočarana nad slovenskim sistemom pomoči, vendar misli, da obstaja rešitev. Zgoditi bi se morala na sistemski ravni. Celoten posnetek si lahko ogledate spodaj:</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fana.lukner%2Fvideos%2F10156896443058261%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p><i>»Obstajajo mostovi čez ta ''prepad'', ki pa nimajo smisla, niso dovolj trdni in kot taki ne bodo obstali. Večkrat obstaja tudi praznina med nami, ni iskrenih pogledov, ni posluha in ni ljubečega objema ..... vse to pa nujno potrebujemo, da bodo stvari drugačne, boljše. Vse se začne v nas samih, v srcu,«</i> je ob svojem posnetku zapisala Ana.</p>
    </article>
  </body>
</html>