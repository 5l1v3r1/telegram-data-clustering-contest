<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/12/glavu-pravlinnya-rajffajzen-banku-aval-zatrymanogo-naperedodni-nabu-vidpustyly-pislya-ogoloshennya-pidozry/"/>
    <meta property="og:site_name" content="Рубрика"/>
    <meta property="article:published_time" content="2019-11-12T08:03:48+00:00"/>
    <meta property="og:title" content="Главу правління Райффайзен банку Аваль, затриманого напередодні НАБУ, відпустили після оголошення підозри"/>
    <meta property="og:description" content="Главу правління Райффайзен банку Аваль Олександра Писарука, затриманого напередодні НАБУ, відпустили в ніч на вівторок після оголошення підозри, запобіжний захід оберуть у вівторок. Передає Інтерфакс, посилаючись на екс-нардепа Сергія Лещенко. “Затриманого НАБУ главу правління Райффайзен банку Аваль Олександра Писарука відпустили в ніч з понеділка на вівторок після оголошення підозри. У вівторок Писаруку буде обрано запобіжний […]"/>
  </head>
  <body>
    <article>
      <h1>Главу правління Райффайзен банку Аваль, затриманого напередодні НАБУ, відпустили після оголошення підозри</h1>
      <address><time datetime="2019-11-12T08:03:48+00:00">12 Nov 2019, 08:03</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/11/13-9-620x420.jpg"/>
      </figure>
      <p>
        <b>
          <b>Главу правління Райффайзен банку Аваль Олександра Писарука, затриманого напередодні НАБУ, відпустили в ніч на вівторок після оголошення підозри, запобіжний захід оберуть у вівторок.</b>
        </b>
      </p>
      <p>Передає <a href="https://ua.interfax.com.ua/news/general/624042.html">Інтерфакс,</a> посилаючись на екс-нардепа Сергія Лещенко.</p>
      <p>“Затриманого НАБУ главу правління Райффайзен банку Аваль Олександра Писарука відпустили в ніч з понеділка на вівторок після оголошення підозри. У вівторок Писаруку буде обрано запобіжний захід Вищим антикорупційним судом”, – написав Лещенко у своєму Telegram-каналі в ніч на вівторок.</p>
      <p>Екс-нардеп зазначив, що Писаруку інкримінують ч.5 ст.191 (привласнення або розтрата чужого майна в особливо великих розмірах або організованою групою) КК України.</p>
      <p>“Йдеться про підготовку рішення правління НБУ про виділення 1,2 млрд грн рефінансування, яке було виділено на один з банків аграрного олігарха Олега Бахматюка – VAB Bank. У підсумку гроші були виведені з банку, а надані застави виявилися фікцією”, – уточнив Лещенко.</p>
      <p>11 листопада детективи НАБУ під процесуальним керівництвом прокурорів САП затримали 7 осіб, серед яких колишні і діючі співробітники Національного банку України VAB банку за підозрою в заволодінні коштами стабілізаційного кредиту VAB банку сумою 1,2 млрд грн.</p>
      <p>За інформацією екс-нардепа Лещенка серед затриманих екс-перший заступник глави НБУ <a href="https://rubryka.com/2019/11/11/nabu-pryjshlo-do-rajffajzen-banku-shhob-zatrymaty-glavu-pravlinnya/">Писарук,</a> який після відходу з Нацбанку працював в МВФ, а нещодавно очолив найбільший в Україні банк з іноземним капіталом Райффайзен банк Аваль.</p>
      <p>Крім того інше джерело уточнило, що серед семи затриманих чотири працівники VAB банку.</p>
      <p>У САП підкреслили, що тривають першочергові слідчі дії, встановлюється місцезнаходження інших учасників злочину.</p>
      <p><b>“Вирішується питання про повідомлення затриманим про підозру і обрання їм запобіжного заходу”</b>, – сказано в повідомленні.</p>
      <p>НБУ 20 березня 2015 року вирішив відкликати банківську ліцензію та ліквідувати ВіЕйБі Банк (VAB банк, Київ).</p>
      <p>За даними НБУ, на початок жовтня 2014 року VAB Банк за розміром активів займав 16-е місце (23,97 млрд грн) серед 166 банків, що діяли в країні. Його власник бізнесмен Олег Бахматюк неодноразово звертався до Фонду гарантування вкладів фізосіб і НБУ з пропозицією реструктуризувати борги, але Нацбанк відхилив його пропозиції і вимагає негайно стягнути заборгованість за кредитами рефінансування.</p>
    </article>
  </body>
</html>