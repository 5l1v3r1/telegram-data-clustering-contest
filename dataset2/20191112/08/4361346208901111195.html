<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/szoboszlai-dominik-a-regi-puskast-csak-kepen-lattam/186413"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-12T08:15:00+00:00"/>
    <meta property="og:title" content="Szoboszlai Dominik: A régi Puskást csak képen láttam"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Szoboszlai Dominik: A régi Puskást csak képen láttam</mark>
      </h1>
      <address><time datetime="2019-11-12T08:15:00+00:00">12 Nov 2019, 08:15</time> by <a rel="author">Bors</a></address>
      <p>
        <b>Először lépett ki a Puskás Aréna játékoskijáróján a válogatott focista, Szoboszlai Dominik, aki a régi stadionban sosem járt. Dzsudzsák Balázsból viszont előtörtek a régi szép emlékek. </b>
        <b>Először lépett ki a Puskás Aréna játékoskijáróján a válogatott focista, Szoboszlai Dominik, aki a régi stadionban sosem járt. Dzsudzsák Balázsból viszont előtörtek a régi szép emlékek.</b>
      </p>
      <p>Izgatottan várja a Puskás Aréna megnyitóját Szoboszlai Dominik és Dzsudzsák Balázs, akit az a megtiszteltetés ért, hogy elsőként vehetett részt sajtótájékoztatón az új stadionban. Sőt a Salzburg 19 éves középpályása bevallotta, hogy különösen izgatott, hiszen ő még a létesítmény elődjének számító Népstadionban sem járt soha.</p>
      <p>– Őszinte leszek, nézőként sem voltam a régi stadionban, csak képeken, videókon láttam, hogy milyen volt, de elég nagy változáson ment keresztül – mondta Szoboszlai hozzátéve, reméli, az új arénában nemcsak az Uruguay elleni avatómeccsen, hanem a 2020-as Európa-bajnokságon is pályára lép majd.</p>
      <p>A nemzeti csapat 106-szoros válogatott csapatkapitánya, Dzsudzsák tizenkét éve az Olaszország elleni barátságos meccsen 3-1-es győzelemmel mutatkozott be a címeres mezben hazai pályán.</p>
      <figure>
        <img src="http://media.borsonline.hu/cikk/20/191990/big-lead/650x360/2021274_szoboszlai-dominik-dzsudzsak-balazs-3707-mo.jpg"/>
        <figcaption>Dzsudzsáknak számos élménye volt a régi Puskás-stadionról, de Szoboszlai életében először lépett a nemzeti stadionunk szent gyepére © Móricz István</figcaption>
      </figure>
      <p>– Azt a meccset sosem felejtem el, ott sikerült berobbannom a válogatottba, az a fantasztikus győzelem a legkedvesebb emlékem a régi stadionról – válaszolta a Bors kérdésére a szélső, aki örül a csapat hazaköltözésének. – Be kell laknunk, én háromszor jártam itt eddig, de még nem igazán ismerem a já­rást. A héten már itt edzünk, és egyre inkább otthonunknak ne­vezhetjük majd.</p>
      <p>Érdekesség, hogy a csapatkapitányt klubedzője, az Al-Ittihad Kalbát október közepe óta irányító uruguayi Jorge da Silva élőben figyelheti meg. – Azt mondta, mivel Uruguay ellen játszunk, lehet, hogy tiszteletét teszi. Egyébként őt is lenyűgözte a stadion, ugyanis hazájában is cikkeztek róla – fogalmazott Dzsudzsák.</p>
    </article>
  </body>
</html>