<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/11/12/szurkemarhakat-vett-egy-iskola-nem-is-keveset"/>
    <meta property="og:site_name" content="infostart"/>
    <meta property="article:published_time" content="2019-11-12T08:33:24+00:00"/>
    <meta property="og:title" content="Szürkemarhákat vett egy iskola - nem is keveset"/>
    <meta property="og:description" content="A diákok fogják őket gondozni, hogy megtanulják a marhatenyésztés alapjait."/>
  </head>
  <body>
    <article>
      <h1>Szürkemarhákat vett egy iskola - nem is keveset</h1>
      <address><time datetime="2019-11-12T08:33:24+00:00">12 Nov 2019, 08:33</time> by <a rel="author">Infostart</a></address>
      <h3>A diákok fogják őket gondozni, hogy megtanulják a marhatenyésztés alapjait.</h3>
      <p>Tizenkét darab magyar szürke szarvasmarhával gyarapodott a Kiskunfélegyházi Mezőgazdasági és Élelmiszeripari Szakgimnázium tangazdasága a napokban - írja a <a href="https://www.baon.hu/kozelet/helyi-kozelet/szurkemarhakat-is-nevelnek-a-diakok-2274615/">Baon.hu</a>.</p>
      <p>Azzal a céllal vásárolta az iskola az állatokat, hogy diákok ne csak elméletben, hanem a gyakorlatban is elsajátíthassák szarvasmarha-tenyésztés alapjait – nyilatkozta a lapnak Rózsa Pál, az intézmény igazgatója.</p>
      <p>Azt is elmondta, azért a magyar szürke marha mellett döntöttek, mert ez az őshonos állat nagyon ellenálló, tartása viszonylag egyszerű és olcsó.</p>
      <p>
        <i>Nyitókép: Pixabay.com</i>
      </p>
    </article>
  </body>
</html>