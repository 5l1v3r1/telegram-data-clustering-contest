<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89350"/>
    <meta property="og:site_name" content="Denník politika"/>
    <meta property="article:published_time" content="2019-11-12T08:35:04+00:00"/>
    <meta property="og:title" content="Muž vybehol počas predstavenia na pódium a s nožom zaútočil na umelcov"/>
    <meta property="og:description" content="12.11.2019 (Webnoviny.sk) – Traja umelci v Saudskej Arábii utrpeli zranenia, keď na nich v pondelok večer počas predstavenia zaútočil muž. Útok sa stal v parku v hlavnom meste Rijád a je prvým takýmto incidentom, odkedy konzervatívne kráľovstvo uvoľnilo obmedzenia v oblasti zábavy. Štátna televízia al-Ichbaríja informovala, že podozrivého, ktorého identifikovali ako 33-ročného Jemenčana žijúceho v Saudskej Arábii, zadržala polícia."/>
  </head>
  <body>
    <article>
      <h1>Muž vybehol počas predstavenia na pódium a s nožom zaútočil na umelcov</h1>
      <address><time datetime="2019-11-12T08:35:04+00:00">12 Nov 2019, 08:35</time> by <a rel="author">Webnoviny</a></address>
      <p>12.11.2019 (Webnoviny.sk) – Traja umelci v Saudskej Arábii utrpeli zranenia, keď na nich v pondelok večer počas predstavenia zaútočil muž. Útok sa stal v parku v hlavnom meste Rijád a je prvým takýmto incidentom, odkedy konzervatívne kráľovstvo uvoľnilo obmedzenia v oblasti zábavy. Štátna televízia al-Ichbaríja informovala, že podozrivého, ktorého identifikovali ako 33-ročného Jemenčana žijúceho v Saudskej Arábii, zadržala polícia.</p>
      <p>Ďalšie štátne médiá zverejnili pravdepodobné video útoku. Na záberoch je vidno muža, ktorý uteká na pódium a útočí na tancujúcich vystupujúcich. Al-Ichbaríja zase zverejnila video, na ktorom vidieť ako muži zákona bežia na pódium, aby podozrivého zadržali.</p>
      <p>Traja zranení umelci – dvaja muži a jedna žena – sú v stabilizovanom stave, uviedla televízia. Ich národnosti nezverejnila. Neznámy je zatiaľ aj motív útoku.</p>
      <p>Viac k témam: <a href="https://www.webnoviny.sk/tag/utok-nozom/"><u>útok nožom</u></a><br/>Zdroj: Webnoviny.sk – <a href="https://www.webnoviny.sk/muz-vybehol-pocas-predstavenia-na-podium-a-s-nozom-zautocil-na-umelcov/"><u>Muž vybehol počas predstavenia na pódium a s nožom zaútočil na umelcov</u></a> © SITA Všetky práva vyhradené.</p>
    </article>
  </body>
</html>