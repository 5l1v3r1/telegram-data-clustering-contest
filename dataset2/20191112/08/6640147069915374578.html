<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/the-game-awards-2019-18-annunci/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T08:46:00+00:00"/>
    <meta property="og:title" content="The Game Awards 2019: Ci saranno 18 nuovi annunci?"/>
    <meta property="og:description" content="Geoff Keighley, il presentatore dei The Game Awards ha pubblicato un nuovo tweet per annunciare che i preparativi per l'evento di quest'anno sono inziati."/>
  </head>
  <body>
    <article>
      <h1>The Game Awards 2019: Ci saranno 18 nuovi annunci?</h1>
      <address><time datetime="2019-11-12T08:46:00+00:00">12 Nov 2019, 08:46</time> by <a rel="author">Gianluca Saitto</a></address>
      <p>I <b>The Game Awards</b> sono diventati una vero e proprio nuovo appuntamento fortemente atteso dai videogiocatori di tutto il mondo. Oltre a premiare i titoli più apprezzati dell’anno infatti, è ormai diventata una piacevole consuetudine vedere annunci di nuovi giochi tra una premiazione e l’altra. Molti dei titoli più attesi degli ultimi anni infatti, li abbiamo visti per la primissima volta proprio sul palco della cerimonia condotta da Geoff Keighley.</p>
      <p>Lo stesso presentatore della cerimonia ha pubblicato sul proprio profilo Twitter una nuova foto che mostra i <b>preparativi dell’attività organizzativa</b>. Nel dettaglio l’immagine offre un piccolo scorcio su quella che sarà la struttura dei The Game Awards 2019.</p>
      <figure>
        <iframe data-src="https://twitter.com/geoffkeighley/status/1193594407456395264?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/11/the-outer-worlds-60560.768x432.jpg"/>
        </figure>
        <figure>
          <img src="https://www.tomshw.it/images/images/2019/03/sekiro-shadows-die-twice-soluzione-completa-26276.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/call-of-duty-modern-warfate-dettagli-patch/">Call of Duty Modern Warfare: i dettagli della patch del 12 novembre</a></p>
      <p>Keighley accompagna la foto scrivendo:<i> “Comincia sempre allo stesso modo: con una tela bianca. Nel corso del prossimo mese questa lavagna nel mio ufficio è dove pianificherò i The Game Awards, un biglietto alla volta”</i>. Ciò che possiamo notare è come siano presenti diverse sezioni rappresentate da vari post it colorati, che vanno da Pre-Show sino ad atto 10. Sopra ognuno di questi fogliettini vi è anche una differente dicitura, tra cui: premio, ospite ed in WP. Quest’ultimi potrebbero essere i <b>nuovi annunci che verranno annunciati in anteprima durante l’evento</b>, e contando i post it arancioni sembrerebbe che vedremo ben<b> 18 nuove World Premiere</b>.</p>
      <p>Vi ricordiamo che la cerimonia dei The Game Awards 2019 si terrà in data 12 dicembre 2019 alle ore 02:30 del mattino, ora italiana. Come gli anni passati l’evento verrà trasmesso in diretta streaming sui canali ufficiali dei The Game Awards.<b> Siete pronti per seguire la cerimonia di quest’anno?</b> Diteci la vostra nella sezione dedicata ai commenti.</p>
      <blockquote>God of War è stato l’ultimo vincitore del premio Game of The Year degli scorsi Game Awards. Acquista il titolo ora su Amazon a <a href="https://toms.it/PmCkr">questo indirizzo</a>.</blockquote>
    </article>
  </body>
</html>