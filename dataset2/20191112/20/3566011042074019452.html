<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546728.html/%D8%A8%D8%B1%D8%AE%D9%88%D8%B1%D8%AF-%D9%85%D8%B3%D8%A6%D9%88%D9%84%DB%8C%D9%86-%D8%A8%D8%A7-%D9%85%D8%BA%D8%A7%D8%B2%D9%87-%D8%AF%D8%A7%D8%B1%DB%8C-%DA%A9%D9%87-%D8%A8%D9%86%D8%B1-%D8%A7%D8%B4%D8%B1%D8%A7%D9%81%DB%8C-%DA%AF%D8%B1%DB%8C-%D9%85%D8%AF%DB%8C%D8%B1%D8%A7%D9%86-%D8%B1%D8%A7-%D9%86%D8%B5%D8%A8-%DA%A9%D8%B1%D8%AF---%D8%A2%D8%B3%D8%A7%D9%86%D8%B3%D9%88%D8%B1-%D8%A7%D8%AE%D8%AA%D8%B5%D8%A7%D8%B5%DB%8C-%D9%88-%D9%BE%D8%B1-%D8%AD%D8%A7%D8%B4%DB%8C%D9%87-%D9%85%D8%B3%D8%A6%D9%88%D9%84-%D8%A7%D9%84%D8%A8%D8%B1%D8%B2%DB%8C--%D8%B5%D8%AF%D8%A7%DB%8C-%DA%A9%D8%B3%D8%A8%D9%87-%D8%B1%D8%A7-%D9%87%D9%85-%D8%AF%D8%B1-%D8%A2%D9%88%D8%B1%D8%AF--%D9%85%D8%B1%D8%AF%D9%85-%D8%AE%D9%88%D8%A7%D8%B3%D8%AA%D8%A7%D8%B1-%D8%B9%D8%B2%D9%84-%D9%81%D8%B1%D9%85%D8%A7%D9%86%D8%AF%D8%A7%D8%B1-%D8%A7%D8%B4%D8%AA%D9%87%D8%A7%D8%B1%D8%AF-%D8%B4%D8%AF%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T20:29:00+00:00"/>
    <meta property="og:title" content="برخورد مسئولین با مغازه داری که بنر اشرافی گری مدیران را نصب کرد!/ آسانسور اختصاصی و پر حاشیه مسئول البرزی، صدای کسبه را هم در آورد/ مردم خواستار عزل فرماندار اشتهارد شدند"/>
    <meta property="og:description" content="اداره ارشاد شهرستان اشتهارد با مغازه داری که بنر انتقاد امام جمعه کرج به مسئولین را بر روی شیشه مغازه خود نصب کرده بود، برخورد کرد."/>
  </head>
  <body>
    <article>
      <h1>برخورد مسئولین با مغازه داری که بنر اشرافی گری مدیران را نصب کرد!/ آسانسور اختصاصی و پر حاشیه مسئول البرزی، صدای کسبه را هم در آورد/ مردم خواستار عزل فرماندار اشتهارد شدند</h1>
      <h2>آسانسوری که حاشیه ساز شد؛</h2>
      <address>
        <time datetime="2019-11-12T20:29:00+00:00">12 Nov 2019, 20:29</time>
      </address>
      <p>اداره ارشاد شهرستان اشتهارد با مغازه داری که بنر انتقاد امام جمعه کرج به مسئولین را بر روی شیشه مغازه خود نصب کرده بود، برخورد کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://titre1.ir/fa/news/171005/titre1.ir/">تیتریک</a>، دهم آبان سال جاری بود که آیت الله حسینی همدانی امام جمعه کرج در خطبه های نماز جمعه کرج از اشرافی گری مدیران استان البرز انتقاد کرد و  گفت: "مدیران البرز دست از اشرافی گری و ویژه خواری بردارند و در ساخت و سازها منافع عمومی را در نظر بگیرند نه اهداف شخصی.</p>
      <p>واقعا معلوم است آقایان یا در این کشور زندگی نمی کنند یا در گوششان پنبه گذاشته اند که تذکرات را نمی شنوند، مدیری که آزادانه در شهر برای خود آسانسور شخصی می سازد باید آن را عزل تا کار به جای باریکتر نرسیده است".     اگرچه به دنبال انعکاس این موضوع، عباس اسلامی سرپرست اداره کل حوزه استانداری البرز ضمن مصاحبه ای شخصی بودن آسانسور فرماندار اشتهارد را مخاطب این موضوع بود تکدیب کرد، اما عزیزالله شهبازی استاندار البرز  با اشاره به مباحث ایجاد شده پیرامون نصب یک آسانسور در فرمانداری شهرستان اشتهارد گفت: "باخبر شدیم که نماینده ولی فقیه در استان و امام جمعه کرج در خصوص موضوعی در شهرستان اشتهارد دغدغه داشته اند و در بخشی از خطبه های هفته گذشته نیز آن را مطرح نمودند.  </p>
      <figure>
        <img src="http://newsroom.dana.ir/content/upload/bdc9aa2c-b5fe-4399-8b9a-40528cc7adbb.jpeg"/>
      </figure>
      <p>  بر این اساس دستور رسیدگی موضوع صادر شد و تاکید کردیم که هرگونه استفاده  فردی از امکانات ایجاد شده ممنوع و در صورت لزوم نیز این طرح فیزیکی تغییر کاربری داده شود.   وحدت و همبستگی و پرهیز از هرگونه هزینه غیرضرور در ادارات در شرایط کنونی اقتصادی مهمترین  شعار ما در مدیریت استان است و در این راه هرگونه همفکری و نقد منصفانه را با هدف توسعه استان می پذیریم".    و اما ماجرا به اینجا ختم نشد و اداره ارشاد شهرستان اشتهارد با مغازه داری که بنر انتقاد امام جمعه کرج را بر روی شیشه مغازه خود نصب کرده بود برخورد کرد، چرا که این مغازه دار به دنبال دریافت جواز کسب بود اما متولیان این امر وی را مجبور به برداشتن بنر نصب شده روی شیشه مغازه کردند.   </p>
      <figure>
        <img src="http://newsroom.dana.ir/content/upload/3a237131-fe9e-428f-b0da-afc0d26ece91.jpeg"/>
      </figure>
      <p>  در نهایت زمانی که دیگر مغازه داران شهرستان اشتهارد با اقدام نابجای مسئولین شهرستان اشتهارد برای برداشتن بنر صحبت های امام جمعه مواجه می شوند در اقدامی نمادین همگی جمله امام جمعه مبنی بر اینکه "مدیری که برای خودش اسانسور شخصی می سازد را باید عزل کرد" را روی مغازه های خود نصب کردند.  <br/> <br/>        انتهای پیام/</p>
    </article>
  </body>
</html>