<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/skandal-na-modre-socialni-siti-aplikace-facebook-na-ios-potaji-nataci-videa-39423"/>
    <meta property="og:site_name" content="mobilenet.cz"/>
    <meta property="article:published_time" content="2019-11-12T20:00:00+00:00"/>
    <meta property="og:title" content="Skandál na modré sociální síti. Aplikace Facebook na iOS potají natáčí videa"/>
    <meta property="og:description" content="Chyba byla zpozorována náhodně množstvím uživatelů různých iPhonů s různými verzemi iOS V současnosti doporučujeme přístup aplikace ke kameře i mikrofonu odebrat"/>
  </head>
  <body>
    <article>
      <h1>Skandál na modré sociální síti. Aplikace Facebook na iOS potají natáčí videa</h1>
      <address><time datetime="2019-11-12T20:00:00+00:00">12 Nov 2019, 20:00</time> by <a rel="author" href="https://mobilenet.cz/uzivatele/ioannis" target="_blank">Ioannis Papadopoulos</a></address>
      <p>
        <b>   •  Chyba byla zpozorována náhodně množstvím uživatelů různých iPhonů s různými verzemi iOS <br/>   •  V současnosti doporučujeme přístup aplikace ke kameře i mikrofonu odebrat</b>
      </p>
      <p>Webdesigner <a href="https://twitter.com/JoshuaMaddux">Joshua Maddux</a> při každodenním brouzdání „modrou sociální sítí“ náhodou zjistil, že aplikace <a href="https://mobilenet.cz/clanky/facebook-ma-nove-logo-chce-s-nim-odlisit-firmu-od-aplikace-39353">Facebook </a>na iOS samovolně aktivuje fotoaparát na jeho iPhonu. Stejné chování bylo následně potvrzeno u množství dalších smartphonů s logem nakousnutého jablka. Uživatelé operačního systému Android mohou pro tentokrát zůstat bez obav, neboť se stejná chyba v Android verzi aplikace nepotvrdila.</p>
      <figure>
        <iframe data-src="https://twitter.com/JoshuaMaddux/status/1193434937824702464?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ve výše uvedeném twitterovém příspěvku můžete vidět, jak se zadní fotoaparát samovolně aktivoval a natáčel koberec v pozadí. Chyby si nezávisle na Joshuovi všimli rovněž redaktoři z <a href="https://thenextweb.com/apps/2019/11/12/facebook-camera-ios-iphone/?utm_source=feedburner&amp;utm_medium=feed&amp;utm_campaign=Feed%3A+TheNextWeb+%28The+Next+Web+All+Stories%29">thenextweb.com</a>. Podle nich se tento bug vyskytuje u uživatelů s iOS 13.2.2, zatímco u iPhonů s iOS 13.1.3 chyba zjištěna nebyla. Jiný uživatel však hlásil stejné problémy i na <a href="https://mobilenet.cz/katalog/apple-iphone-7-plus">iPhonu 7 Plus</a>, na kterém má starší operační systém iOS verze 12.4.1.</p>
      <p>Redaktoři z thenextweb.com zároveň dodávají, že chyba je aktivní pouze tehdy, jestli dal uživatel aplikaci oprávnění k přístupu k fotoaparátu. Pokud tomu tak není, iOS samovolnou aktivaci kamery automaticky zablokuje. Přístup ke kameře si aplikace vyžádá v případě, že skrze aplikaci Facebook natáčíte videa nebo pořizujete fotografie.</p>
      <related>
        <h4>Přečtěte si také</h4>
        <a href="https://mobilenet.cz/clanky/facebook-zacne-vyzadovat-video-selfie-kovereni-uzivatelu-data-udajne-smaze-39376"/>
      </related>
      <p>Pokud jste uživateli iOS a používáte Facebook, jeví se v současnosti <b>nejbezpečnější přístup aplikace ke kameře i mikrofonu odebrat</b>, raději používat integrovanou aplikaci fotoaparátu a pořízený snímek či video následně do Facebooku nahrát.</p>
      <h3>Stáhnout Facebook</h3>
      <p>   •  <a href="https://play.google.com/store/apps/details?id=com.facebook.katana">Google Play (zdarma)<br/></a>   •  <a href="https://itunes.apple.com/cz/app/facebook/id284882215?mt=8">App Store (zdarma)<br/></a>   •  <a href="http://appworld.blackberry.com/webstore/content/680/">BlackBerry World (zdarma)</a></p>
      <related>
        <h4>Související články</h4>
        <a href="https://mobilenet.cz/clanky/tmavy-rezim-znovu-na-scene-chatovaci-aplikaci-messenger-oficialne-zahalila-temnota-37667"/>
        <a href="https://mobilenet.cz/clanky/10-minut-a-dost-facebook-konecne-umozni-smazat-nechtene-zpravy-na-messengeru-37089"/>
        <a href="https://mobilenet.cz/clanky/facebook-zacne-vyzadovat-video-selfie-kovereni-uzivatelu-data-udajne-smaze-39376"/>
        <a href="https://mobilenet.cz/clanky/viralni-prispevek-s-nezletilou-divkou-k-prodeji-facebook-smazal-az-po-16-dnech-36585"/>
        <a href="https://mobilenet.cz/clanky/odbornici-z-kaspersky-varuji-pred-nebezpecnou-kopii-viralni-aplikace-faceapp-38430"/>
        <a href="https://mobilenet.cz/clanky/uzivatele-aplikace-faceapp-zasahla-panika-je-duvod-se-obavat-38421"/>
      </related>
    </article>
  </body>
</html>