<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546740.html/%D8%A7%D8%B2-%D8%A7%D8%B9%D8%AF%D8%A7%D9%85-%D8%B1%D9%81%DB%8C%D9%82--%D9%BE%DB%8C%D8%B4%D9%87-%D9%88%D8%B1%DB%8C-%D8%AA%D8%A7-%D8%A7%D8%B1%D9%85%D9%86%DB%8C-%D8%AA%D8%A8%D8%B1%DB%8C%D8%B2%DB%8C-%D8%AA%D8%A8%D8%A7%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T20:38:00+00:00"/>
    <meta property="og:title" content="از اعدام رفیقِ پیشه‌وری تا ارمنی تبریزی‌تبار"/>
    <meta property="og:description" content="هیچ کس در جهان تاکنون به موفقیتی چنین عجیب و غریب نائل نشده است که میلیون ها هموطن خود را از بین ببرد و در عوض، چاپلوسی کورکورانه تمامی کشور را بشنود."/>
  </head>
  <body>
    <article>
      <h1>از اعدام رفیقِ پیشه‌وری تا ارمنی تبریزی‌تبار</h1>
      <h2>استالینیسم و چاپلوسی‌های کورکورانه؛</h2>
      <address>
        <time datetime="2019-11-12T20:38:00+00:00">12 Nov 2019, 20:38</time>
      </address>
      <p>هیچ کس در جهان تاکنون به موفقیتی چنین عجیب و غریب نائل نشده است که میلیون ها هموطن خود را از بین ببرد و در عوض، چاپلوسی کورکورانه تمامی کشور را بشنود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.anaj.ir/">آناج</a>؛ یکی از نمونه های تاریخی رهبرانی که با خودخواهی،مردمشان را گرفتار فقر و فلاکت کردند اما هرگز مسئولیت رفتارهایشان را قبول نکردند،استالین می باشد. بیست میلیون کشته، ثمره استیلای استالین بر کشور شوروی بود ولی کمونیست ها،هیچ گاه حاضر نشدند ابعاد و کمیت این میزان خشونت منتهی به مرگ را در دوران استالین بررسی و اطلاع رسانی کنند. تنها پس از مرگ او بود که بعضی از نزدیکترین و وفادارترین اعضای حزب کمونیست، پرده از رفتار استالین برداشتند.</p>
      <p>دادگاه های فرمایشی، شیوه های اعتراف گیری و به عهده گرفتن تقصیرات با توجیه منافع حزب و پرولتاریا و ... تنها گوشه هایی از خشونت بی مثال استالین را بر ملا می کند.مارتین ایمیس در کتاب استالین مخوف، شخصیت استالین را این گونه توصیف کرده است:</p>
      <p>" هیچ کس در جهان تاکنون به موفقیتی چنین عجیب و غریب نائل نشده است که میلیون ها هموطن خود را از بین ببرد و در عوض، چاپلوسی کورکورانه تمامی کشور را بشنود."</p>
      <p>پس از مرگ استالین تکرار و اعمال شیوه های او به "استالینیسم" تعبیر شد. در حال حاضر نیز برخی سازمان ها در دنیا از جمله،مجاهدین خلق به همین شیوه ها و رفتارها معرفی می شود.</p>
      <p>یکی از کشتارهای بزرگ در تاریخ در سال های ۱۹۳۶ تا ۱۹۳۸ اتفاق افتاد و به پاکسازی بزرگ استالین معروف شد.بر اساس شواهد مستند، در دوران پاکسازی بزرگ، حداقل ۱۳ میلیون نفر کشته، به اردوگاه های کار اجباری تبعید و از حقوق مدنی خود در اتحاد جماهیر شوروی محروم شدند.</p>
      <p>پاکسازی بزرگ یا تصفیه کبیر در حزب کمونیست،شامل مقامات دولتی شوروی و فرماندهان ارتش سرخ و قاطبه ی مردم بود و با نظارت شدید پلیسی، زندانی کردن و تبعید و اعدام  همراه بود.</p>
      <p>فرجام عوامل استالین در تصفیه ی کبیر آذربایجان</p>
      <p>چهره اصلی سرکوب های استالینیستی در آذربایجان شوروی، میر جعفر باقروف دبیر اول حزب کمونیست جمهوری سوسیالیستی آذربایجان بود. باقراف در سال‌های ۱۹۳۲ تا ۱۹۵۳ میلادی، رهبر جمهوری کمونیستی آذربایجان شوروی در زمان زمامداری ژوزف استالین بر اتحاد جماهیر شوروی بود. او از فوریه ۱۹۲۱ تا مه ۱۹۲۷ و همچنین از دسامبر ۱۹۲۹ تا آگوست ۱۹۳۰، رئیس سرویس امنیتی ایالت بوده است. در سال ۱۹۴۰ در حدود هفتاد هزار نفر آذربایجانی در اثر پاکسازی باقروف به قتل رسیدند.</p>
      <p>میرجعفر باقراف عباس اغلو همان کسی بود که با تحریک پیشه وری،بانی تشکیل فرقه ی دموکرات در آذربایجان ایران شده بود و در آذربایجان شوروی۲۹ هزار عالم دینی و روشنفکر به عنوان یک نیروی اجتماعی،با دستور وی به خاک وخون کشیده شدند.بستن سنگ به پای عالمان دینی در آذربایجان شوروی و غرق کردن در دریا،یکی ازکارهایی بود که به دستور باقراف انجام شد.</p>
      <p>بر اساس گزارش سفارت جمهوری آذربایجان در قزاقستان، در دوران استالین از مجموع آذربایجانی هایی که به قزاقستان تبعید شده بودند، ۱۵۰ هزار نفر کشته شدند که ۲۸ هزار نفر آن ها بدون برگزاری دادگاه اعدام شدند.</p>
      <p>پس از مرگ استالین، در مارس ۱۹۵۳، باقروف متهم به رهبری سرکوب مردم شد. او توسط دادگاه انقلابی اتحاد شوروی، محاکمه و محکوم به اعدام شد. در آخرین ۱۷ دقیقه سخنرانی قبل از دادگاه، او حکم دادگاه را پذیرفت و از هرگونه پشیمانی و عذرخواهی، سرباز زد. باقروف در ۱۹۵۶ اعدام شد.</p>
      <p>تبعید و اعدام رهبر سیاسی ارمنی</p>
      <p>سرکوب سیاسی و آزار و اذیت ها در ارمنستان شوروی از دهه ۱۹۲۰ آغاز شد. چهره های دینی در دهه ۱۹۳۰ تحت شکنجه و آزار و اذیت بودند و ۸۹ نفر از آن ها اعدام شدند.</p>
      <p>یکی از مهم ترین رهبران سیاسی که در این امر نقش اصلی را ایفا کرد، لاورنتی پاولوویچ بریا بود. وی در زمان استالین قدرت زیادی داشت ولی پس از مرگ وی به اتهام جاسوسی و خیانت تبعید و در نهایت اعدام شد.</p>
      <p>آغاسی خانجیان دبیر اول حزب کمونیست ارمنستان از سوی لاورنتی بریا به فعالیت های ضدانقلابی متهم شد. خانجیان بین سال های ۱۹۳۰ الی ۱۹۳۶ دبیر اول حزب کمونیست ارمنستان بود. مرگ وی خودکشی اعلام شد اما آن مشکوک بود زیرا وی هنگامی که پست دبیر کلی حزب را بر عهده داشت به تفلیس احضار شده بود.</p>
      <p>روشنفکران ارمنی در دیگر جمهوری شوروی از جمله روسیه، گرجستان وآذربایجان نیز مورد تعقیب و سرکوب واقع می شدند. از مشهورترین ارمنی تبارانی که در این دوران اعدام شد هایک بژیشکیان است. بژیشکیان در فوریه ۱۸۸۷ در شهر تبریز به دنیا آمد و در دوران جنگ داخلی روسیه و جنگ لهستان و شوروی جزء فرماندهان رده بالای ارتش شوری بود. وی برنده جوایزی همچون درجه پرچم سرخ نیز بود. بژیشکیان در ژوئن ۱۹۳۵ از کلیه پست های نظامی خود برکنار شد و از حزب کمونیست اخراج گردید. سپس به اتهام ایجاد یک گروه نظامی فاشیست در داخل ارتش سرخ بازداشت و در دسامبر ۱۹۳۷ اعدام شد.</p>
      <p>گرجستان هم یکی از کشورهای قفقاز جنوبی است که اسیر کشتارهای استالین شده است.بر اساس آمارهای موجود در طی سال های ۱۳۷ الی ۱۹۳۸ حدود دو و نیم میلیون نفر در گرجستان زندگی می کردند. در این دوران بیش از ۲۹۰۵۱ نفر تحت پیگیرد قرار گرتند که از این تعداد ۱۴۳۷۲ نفر اعدام شده و باقی افراد تبعید شده یا به اردوگاه های کار اجباری اعزام شدند.</p>
      <p>نویسندگان مشهور، آهنگسازان، شاعران، هنرمندان، نمایشنامه نویسان و چهره های علمی زیادی در گرجستان، قربانی آزار و اذیت های استالینی شدند که اعدام حدود 14372 نفر بر اساس آمار موجود،مسجل است.</p>
      <p>یک نمونه از پرونده های ساختگی دوران تصفیهی کبیر در گرجستان که در آرشیوهای دوران گرجستان شوروی یافت می شود، مربوط به پیرمرد کفاشی است که به دلیل سوراخ کردن تصویر استالین که در یک روزنامه چاپ شده بود، مورد پیگرد قضایی قرار گرفته بود.</p>
      <p>انتهای پیام/</p>
    </article>
  </body>
</html>