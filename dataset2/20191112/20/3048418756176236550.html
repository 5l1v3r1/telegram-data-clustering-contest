<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/12/songfestival-kosten-265-miljoen-euro-zoekt-600-medewerkers-voor-3-weken-onbetaald-werk/"/>
    <meta property="og:site_name" content="ThePostOnline"/>
    <meta property="article:published_time" content="2019-11-12T20:50:00+00:00"/>
    <meta property="og:title" content="Songfestival (begroting: 26,5 miljoen euro) zoekt 600 medewerkers voor 3 weken onbetaald werk"/>
    <meta property="og:description" content="NPO is ook niet van plan reis- en verblijfkosten te vergoeden"/>
  </head>
  <body>
    <article>
      <h1>Songfestival (begroting: 26,5 miljoen euro) zoekt 600 medewerkers voor 3 weken onbetaald werk</h1>
      <h2>NPO is ook niet van plan reis- en verblijfkosten te vergoeden</h2>
      <address><time datetime="2019-11-12T20:50:00+00:00">12 Nov 2019, 20:50</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>De organisatie van het Eurovisiesongfestival zoekt zo’n zeshonderd vrijwilligers die voorafgaand aan en tijdens het liedjesfestijn willen helpen met diverse taken. De eerste advertentie voor een heel specifieke groep, de begeleiders van de buitenlandse delegaties, is maandag op Facebook geplaatst. Deze vrijwilligers moeten in mei 2020 bijna drie weken onbetaald beschikbaar zijn en hun talen goed spreken. De reis- en verblijfkosten worden niet vergoed. Voor deze taak worden zo’n honderd mensen gezocht. De andere vrijwilligers worden in een later stadium gezocht, in samenspraak met de gemeente Rotterdam, laat de NPO dinsdag weten.</p>
      <h4>Lees ook – <a href="https://tpo.nl/2019/11/12/npo-chanteert-kabinet-we-willen-124-miljoen-euro-belastinggeld-voor-eurovisiesongfestival/">NPO chanteert kabinet: We willen 12,4 miljoen euro belastinggeld voor Eurovisiesongfestival</a></h4>
      <p>“Het is heel gebruikelijk dat een groot evenement als het Eurovisiesongfestival gebruik maakt van vrijwilligers”, legt een woordvoerder uit. “Bij de Olympische Spelen in Tokio werd gebruikgemaakt van 80.000 vrijwilligers. Het is een unieke ervaring waar fans voor in de rij staan.” Het afgelopen etmaal was er al veel animo voor de oproep, al kan NPO geen concrete aantallen aanmeldingen noemen.</p>
      <p>Op sociale media wordt dinsdag de link gemaakt met het verzoek van NPO aan het kabinet om bijna 12,5 miljoen bij te dragen aan het liedjesfestijn. Als het kabinet niet bijspringt heeft de publieke omroep naar eigen zeggen een flink probleem. Premier Mark Rutte stelde eerder niet van plan te zijn de gaten in de begroting van de publieke omroep te gaan vullen.</p>
      <p>De Nederlandse organisatie van het songfestival bestaat nu volgens de woordvoerder uit een “kleine projectploeg” die wel wordt betaald. Als het evenement daadwerkelijk plaatsvindt, wordt deze crew flink uitgebouwd, legt ze uit. “De hele technische ploeg wordt uiteraard betaald, net als veel medewerkers van beveiliging en catering van Ahoy.”</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>