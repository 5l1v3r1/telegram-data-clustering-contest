<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/kino/2019/11/12/sled-dva-razvoda-ana-faris-otnovo-sgodena.429394"/>
    <meta property="og:site_name" content="Dnes.bg"/>
    <meta property="article:published_time" content="2019-11-12T20:38:00+00:00"/>
    <meta property="og:title" content="След два развода: Ана Фарис отново сгодена"/>
    <meta property="og:description" content="Актрисата се похвали с пръстен | Dnes.bg"/>
  </head>
  <body>
    <article>
      <h1>След два развода: Ана Фарис отново сгодена</h1>
      <h2>Актрисата се похвали с пръстен</h2>
      <address><time datetime="2019-11-12T20:38:00+00:00">12 Nov 2019, 20:38</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Ана Фарис потвърди, че се е сгодила за кинооператора Майкъл Барет, съобщи Контактмюзик.</p>
      <p>Четиридесет и две годишната актриса породи слухове за годеж с Барет по-рано този месец, когато носеше пръстен, украсен с диамант, на безименния пръст на ръката си, пише БТА.</p>
      <p>След като вечеря с Барет през уикенда, Фарис потвърди, че това е годежният й пръстен. Когато папараци доближиха двойката и изказаха благопожелания по неин адрес във връзка с радостната вест, Ана каза "Благодаря". Когато след това я запитаха дали е готова за важното събитие, тя обаче отвърна "Не".</p>
      <p>Звездата от поредицата "Страшен филм" се среща с Майкъл Барет от октомври 2017 г., няколко месеца след като оповести, че се е разделила с бившия си съпруг Крис Прат, от когото има 7-годишен син Джак.</p>
      <p>През март актрисата довери, че се затруднява да мисли отново за брак, тъй като вече е разведена. Фарис, която бе омъжена също за актьора Бен Индра от 2004 г. до 2008 г., заяви, че вярва в любовта и моногамията, но се затруднява да мисли за брак след два развода.</p>
      <p>Вестта за годежа на Фарис идва, след като Крис Прат се ожени за дъщерята на Арнолд Шварценегер - Катрин по-рано тази година.</p>
    </article>
  </body>
</html>