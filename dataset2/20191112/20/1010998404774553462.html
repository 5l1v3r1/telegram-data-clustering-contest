<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/naj-malko-tri-zhalbi-sreshtu-opravdatelnata-prisada-na-stomatologa-obvinen-za-smartta-na-dete.html"/>
    <meta property="og:site_name" content="bTV Новините"/>
    <meta property="article:published_time" content="2019-11-12T20:31:00+00:00"/>
    <meta property="og:title" content="Обжалват оправдателната присъда на стоматолога, обвинен за смъртта на дете"/>
    <meta property="og:description" content="Апелативният съд отмени наказанието му и намали условните присъди на другите двама лекари, свързани с операцията"/>
  </head>
  <body>
    <article>
      <h1>Обжалват оправдателната присъда на стоматолога, обвинен за смъртта на дете</h1>
      <h2>Апелативният съд отмени наказанието му и намали условните присъди на другите двама лекари, свързани с операцията</h2>
      <address><time datetime="2019-11-12T20:31:00+00:00">12 Nov 2019, 20:31</time> by <a rel="author" href="https://btvnovinite.bg/author/?author=2001734" target="_blank">Канна Рачева</a></address>
      <figure>
        <video src="https://vid.btv.bg/btvnews/2019/11/12/stomatolog_1573580128-1.mp4"/>
      </figure>
      <p>Най-малко три жалби ще постъпят във Върховния касационен съд за оправдателната присъда на стоматолог, обвинен за смъртта на дете преди три години. Апелативният съд отмени наказанието му и намали условните присъди на другите двама лекари, свързани с операцията.</p>
      <p>В клиниката преди три години е оперирано 14-годишното момче. Доктор Валентин Павлов води операцията, а пълната упойка е поставена от друг лекар в екипа. Детето се влошава и по-късно умира.</p>
      <figure>
        <img src="https://img.bg.sof.cmestatic.com/media/images/640x/Nov2019/2112021777.jpg"/>
      </figure>
      <p>Преди година градският съд осъжда и тримата условно. Апелативните съдии отменят наказанието на доктор Павлов, а на другите двама го намаляват.</p>
      <figure>
        <img src="https://img.bg.sof.cmestatic.com/media/images/640x/Nov2019/2112021775.jpg"/>
      </figure>
      <p>„Тези присъди за нас са гавра с паметта на детето, подигравка с нас, родителите, хвърляне прах в очите на хората, на обществото, че в България все пак има някакво правосъдие”, заяви Валери Захариев, баща на момчето.</p>
      <p>И тримата подсъдни отказват коментар. През лятото на 2016 г. доктор Павлов се защитава, че антидотът, с който прокуратурата твърди, че детето е можело да бъде спасено, не се използва масово.</p>
      <p>„Това е медикамент, който не е разрешен за използване в България. Той го има само в няколко болници”, каза д-р Валентин Павлов.</p>
      <figure>
        <img src="https://img.bg.sof.cmestatic.com/media/images/640x/Nov2019/2112021773.jpg"/>
      </figure>
      <p>Междувременно в Софийския градски съд започва второ дело срещу доктор Павлов, от друг пострадал пациент.</p>
      <p>„За мен той е главният виновен за случая с Алекс. Той ръководеше, той взе решение – Павлов. Не казвам "доктор", защото за мен тези хора вече не са доктори, които отнемат живота на едно 14-годишно дете, които с тяхното бездействие са осъдени несправедливо, още повече Павлов е оправдан, той е невинен. Каква справедливост има?”, каза Албена Захариева, майка на момчето.</p>
      <figure>
        <img src="https://img.bg.sof.cmestatic.com/media/images/640x/Nov2019/2112021776.jpg"/>
      </figure>
      <p>От прокуратурата отказват коментар, но ще обжалват условните присъди на анестезиолога и собственика на клиниката. Мотивите на съда ще са ясни до два месеца.</p>
      <p>Цялата история гледайте утре в предаването на bTV - "Тази сутрин".</p>
    </article>
  </body>
</html>