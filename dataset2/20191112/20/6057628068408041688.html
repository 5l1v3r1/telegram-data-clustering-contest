<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/afrika/20191112-guterres-da-macron-sun-bukaci-karfafa-runudunar-g5-sahel"/>
    <meta property="og:site_name" content="RFI"/>
    <meta property="article:published_time" content="2019-11-12T20:45:23+00:00"/>
    <meta property="og:title" content="Guterres da Macron sun bukaci karfafa runudunar G5 Sahel"/>
    <meta property="og:description" content="Sakatare Janar na Majalisar Dinkin Duniya Antonio Guterres da shugaban Faransa Emmanuel Macron sun bukaci kara taimakawa rundunar G-5 Sahel dake yaki da Yan ta’adda a Yankin Afirka ta Yamma."/>
  </head>
  <body>
    <article>
      <h1>Guterres da Macron sun bukaci karfafa runudunar G5 Sahel</h1>
      <address><time datetime="2019-11-12T20:45:23+00:00">12 Nov 2019, 20:45</time> by <a rel="author">Nura Ado Suleiman, Bashir Ibrahim Idris</a></address>
      <p>
        <b>Sakatare Janar na Majalisar Dinkin Duniya Antonio Guterres da shugaban Faransa Emmanuel Macron sun bukaci kara taimakawa rundunar G-5 Sahel dake yaki da Yan ta’adda a Yankin Afirka ta Yamma.</b>
      </p>
      <p>Shugaban Faransa Emmanuel Macron ya bayyana cewar nan bada makwanni masu zuwa zasu dauki matakin taimakawa rundunar ta G-5 Sahel wadda ke kokarin murkushe Yan ta’addar da suke yiwa Yankin Sahel barazana.</p>
      <p>Macron wanda ya fadi haka lokacin da ya karbi tawagar shugabannin kasashen Chadi da Nijar da kuma Mali da suka ziyarce shi a fadar Elysee, yace sun samu cigaba a matakan soji da suke dauka, kuma zasu dada karfafa rawar da dakarun Barkhane ke takawa domin samar da tsaro a Yankin.</p>
      <p>Shugaban yace kuma zai janyo hankalin kasashe kawayen Faransa da suka yi alkawarin taimakawa rundunar amma kuma ake cigaba da fuskantar jinkiri.</p>
      <p>Rahotanni sun ce shugaba Macron da Idris Deby da Mahamadou Issofou da Ibrahim Boubacar Keita sun kuma tattauna halin da ake ciki a kidal.</p>
      <p>Sakatare Janar na Majalisar Dinkin Duniya Antonio Guterres ya bayyana damuwa kan harkokin tsaron Yankindake cigaba da tabarbarewa, yayin da ake cigaba da asarar dimbin rayuka.</p>
      <p>Guterres ya bukaci kara taimako ga dakarun dake aiki a Yankin.</p>
    </article>
  </body>
</html>