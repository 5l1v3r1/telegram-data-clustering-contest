<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/gec-saatte-yemek-kadinlarda-kalp-rahatsizligi-riskini-artiriyor-2218880"/>
    <meta property="og:site_name" content="Posta"/>
    <meta property="article:published_time" content="2019-11-12T20:30:59+00:00"/>
    <meta property="og:title" content="Geç saatte yemek kadınlarda kalp rahatsızlığı riskini artırıyor"/>
    <meta property="og:description" content="ABDde yapılan araştırmaya göre günlük kalori miktarının büyük bölümünü akşam saatlerinden sonra alan kadınlarda kalp damar rahatsızlığı riski artıyor."/>
  </head>
  <body>
    <article>
      <h1>Geç saatte yemek kadınlarda kalp rahatsızlığı riskini artırıyor</h1>
      <address>
        <time datetime="2019-11-12T20:30:59+00:00">12 Nov 2019, 20:30</time>
      </address>
      <h3>ABD'de yapılan araştırmaya göre günlük kalori miktarının büyük bölümünü akşam saatlerinden sonra alan kadınlarda kalp damar rahatsızlığı riski artıyor.</h3>
      <p>Science Daily'de yer alan habere göre, New York kentindeki Columbia Üniversitesinde yaş ortalaması 33 olan 112 <a href="https://www.posta.com.tr/haberler/kadin">kadın</a> üzerinde, kalp sağlığının incelendiği çalışma yürütüldü. </p>
      <p>Bir yıllık çalışma sonucunda, günlük gereksinimleri olan kalori miktarının büyük bölümünü 18.00'den sonra alan kadınların, diğerlerine göre daha fazla <a href="https://www.posta.com.tr/haberler/kalp-rahatsizligi">kalp rahatsızlığı</a> yaşadığı saptandı.</p>
      <h3>Beden kitle indeksinde artış ve yüksek tansiyon riski</h3>
      <p><a href="https://www.posta.com.tr/haberler/arastirma">Araştırma</a>, akşam saatlerinde alınan fazla kalorinin, beden kitle indeksinde artış ve yüksek tansiyon riskini arttırdığını ortaya koydu.</p>
      <p>Columbia Üniversitesi'nden Nour Makarem, "Şimdiye kadar kalp ve damar hastalıklarının engellemesi konusunda ne tükettiğimize ve ne kadar tükettiğimize odaklandık. Bu çalışmayla ne zaman yediğimizin de önemli olabileceği ortaya kondu." ifadesini kullandı.</p>
      <p>Araştırmanın bulguları Amerikan Kalp Derneğinin Philadelphia'da 16-18 Kasım'da yapılacak toplantısında sunulacak.</p>
      <figure>
        <img src="https://i.pstimaj.com/img/75/640x0/5dcb1654ae298ba7b1d1cce8"/>
      </figure>
      <h3>Zamanlama neden önemli?</h3>
      <p>Kilo vermek için yapılan diyetlere bakıldığında, aynı miktarda kalori tüketilse de, bu kalorilerin çoğunu sabah kahvaltısında tüketenlerin akşam yemeğinde tüketenlere kıyasla 2,5 katı kilo verdiği görülüyor.</p>
      <p>Amerikalı vücut saati uzmanı biyolog Satchin Panda'ya göre, <a href="https://www.posta.com.tr/haberler/yemek">yemek</a> yeme düzenini gün ışığına göre ayarlayan atalarımızın tersine ABD'de insanlar gün içinde 15 saatlik bir aralıkta yemek yiyor ve toplam kalorinin üçte birinden fazlasını akşam 18:00'den sonra tüketiyor.</p>
      <p>Yeterince uyumayan insanlar - ki üniversiteye başlayan gençler de genellikle bu grupta - gece geç yemenin yanı sıra sabah da erken kalktıkları için kahvaltıyı da erken yaparak vücudun yemek yemeden geçirdiği süreyi giderek kısaltıyorlar.</p>
      <p>Ayrıca az uyumak, insanın karar alma ve kendini kontrol etme mekanizmasını bozup sağlıksız yiyeceklere yönelme riskini artırıyor. "Açlık hormonu" olarak bilinen leptin ve girelin hormonlarının seviyesini etkileyip iştahı artırıyor. Dolayısıyla kilo almaya yatkınlık da artıyor.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/busra-pekin-ile-sevgilisi-ersay-uner-ayrildi-2218879">
          <img src="https://i.pstimaj.com/img/100/180x95/5dcb0fe666a97c486ee42572"/>
        </a>
      </figure>
      <p>
        <a href="https://www.posta.com.tr/busra-pekin-ile-sevgilisi-ersay-uner-ayrildi-2218879">1 Büşra Pekin ile sevgilisi Ersay Üner ayrıldı</a>
      </p>
      <figure>
        <a href="https://www.posta.com.tr/kivanc-tatlitugdan-esi-basak-dizere-servet-degerinde-hediye-2218865">
          <img src="https://i.pstimaj.com/img/100/180x95/5dcaf090ae298ba7b0691736"/>
        </a>
      </figure>
      <p>
        <a href="https://www.posta.com.tr/kivanc-tatlitugdan-esi-basak-dizere-servet-degerinde-hediye-2218865">2 Kıvanç Tatlıtuğ'dan eşi Başak Dizer'e servet değerinde...</a>
      </p>
      <figure>
        <a href="https://www.posta.com.tr/mekanin-sahibi-spotifya-geri-geldi-2218864">
          <img src="https://i.pstimaj.com/img/100/180x95/5dcaecd6ae298ba7b1d1cc90"/>
        </a>
      </figure>
      <p>
        <a href="https://www.posta.com.tr/mekanin-sahibi-spotifya-geri-geldi-2218864">3 'Mekanın sahibi' Spotify'a geri geldi</a>
      </p>
      <figure>
        <a href="https://www.posta.com.tr/sedef-avci-isyan-etti-canim-sana-da-gule-gule-2218862">
          <img src="https://i.pstimaj.com/img/100/180x95/5dcaebcdae298ba869e8b091"/>
        </a>
      </figure>
      <p>
        <a href="https://www.posta.com.tr/sedef-avci-isyan-etti-canim-sana-da-gule-gule-2218862">4 Sedef Avcı isyan etti: Canım sana da güle güle</a>
      </p>
      <figure>
        <a href="https://www.posta.com.tr/sinem-kobala-takipcisinden-ilginc-tavsiye-2218859">
          <img src="https://i.pstimaj.com/img/100/180x95/5dcad75d66a97c3e1d659d89"/>
        </a>
      </figure>
      <p>
        <a href="https://www.posta.com.tr/sinem-kobala-takipcisinden-ilginc-tavsiye-2218859">5 Sinem Kobal'a, takipçisinden hayal gücünü zorlayan ilg...</a>
      </p>
      <figure>
        <a href="https://www.posta.com.tr/sevval-samin-gozlerine-dikkat-2218856">
          <img src="https://i.pstimaj.com/img/100/180x95/5dcacea4ae298b9e173541e2"/>
        </a>
      </figure>
      <p>
        <a href="https://www.posta.com.tr/sevval-samin-gozlerine-dikkat-2218856">6 Şevval Sam'ın gözlerine dikkat!</a>
      </p>
      <figure>
        <a href="https://www.posta.com.tr/yasak-elma-57-bolum-fragmani-2218855">
          <img src="https://i.pstimaj.com/img/100/180x95/5dcac68666a97c3ef42a0538"/>
        </a>
      </figure>
      <p>
        <a href="https://www.posta.com.tr/yasak-elma-57-bolum-fragmani-2218855">7 Yasak Elma 57. bölüm fragmanı</a>
      </p>
      <figure>
        <a href="https://www.posta.com.tr/zaturre-pnomoni-nedir-zaturre-belirtileri-nelerdir-zaturreden-korunma-yollari-2218854">
          <img src="https://i.pstimaj.com/img/100/180x95/5dcac579ae298b9ecc0dedc8"/>
        </a>
      </figure>
      <p>
        <a href="https://www.posta.com.tr/zaturre-pnomoni-nedir-zaturre-belirtileri-nelerdir-zaturreden-korunma-yollari-2218854">8 Zatürre (pnömoni) nedir? Zatürre belirtileri nelerdir?...</a>
      </p>
      <figure>
        <a href="https://www.posta.com.tr/edvina-sponza-ile-ibrahim-kutluayin-baris-yemegi-2218846">
          <img src="https://i.pstimaj.com/img/100/180x95/5dcabc51ae298b9ecb0f1db6"/>
        </a>
      </figure>
      <p>
        <a href="https://www.posta.com.tr/edvina-sponza-ile-ibrahim-kutluayin-baris-yemegi-2218846">9 Edvina Sponza ile İbrahim Kutluay'ın barış yemeği</a>
      </p>
      <figure>
        <a href="https://www.posta.com.tr/cemiyet-hayatinin-unlu-isimlerinin-vazgecemedigi-hobiler-2218835">
          <img src="https://i.pstimaj.com/img/100/180x95/5dcab409ae298b9ecb0f1d98"/>
        </a>
      </figure>
      <p>
        <a href="https://www.posta.com.tr/cemiyet-hayatinin-unlu-isimlerinin-vazgecemedigi-hobiler-2218835">10 Cemiyet hayatının ünlü isimlerinin vazgeçemediği hobil...</a>
      </p>
    </article>
  </body>
</html>