<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134575-lietuvos-moteru-rinktine-draugiskose-rungtynese-pripazino-latvijos-klubo-pranasuma.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-12T20:24:00+00:00"/>
    <meta property="og:title" content="Lietuvos moterų rinktinė draugiškose rungtynėse pripažino Latvijos klubo pranašumą"/>
    <meta property="og:description" content="Prieš 2021 metų Europos čempionato atrankos susitikimus su Albanijos ir Turkijos rinktinėmis, lietuvės sužaidė kontrolines rungtynes išvykoje. Manto Šerniaus auklėtinės šiandien Rygoje 71:75 (19:25, 14:21, 18:19, 20:10) turėjo pripažinti TTT ekipos pranašumą. Lietuvių gretose rezultatyviausiai rungtyniavo Laura Miškinienė, pelniusi 12 taškų (8 at. kam.), 10 pridėjo Kamilė Nacickaitė, 9 – Giedrė Labuckienė. Po 7 taškus įmetė Gabrielė Šulskė, Monika ..."/>
  </head>
  <body>
    <article>
      <h1>Lietuvos moterų rinktinė draugiškose rungtynėse pripažino Latvijos klubo pranašumą</h1>
      <address>
        <time datetime="2019-11-12T20:24:00+00:00">12 Nov 2019, 20:24</time>
      </address>
      <p>Nuotr.: BasketNews.lt/V.Mikaitis</p>
      <figure>
        <a href="https://www.basketnews.lt/paveikslelis-206451-any1000x1000.jpg">
          <img src="https://www.basketnews.lt/paveikslelis-206451-any630x500.jpg"/>
        </a>
      </figure>
      <p>Nuotr. BasketNews.lt/V.Mikaitis</p>
      <p>Prieš 2021 metų Europos čempionato atrankos susitikimus su Albanijos ir Turkijos rinktinėmis, lietuvės sužaidė kontrolines rungtynes išvykoje. Manto Šerniaus auklėtinės šiandien Rygoje <b>71:75</b> (19:25, 14:21, 18:19, 20:10) turėjo pripažinti TTT ekipos pranašumą.</p>
      <p>Lietuvių gretose rezultatyviausiai rungtyniavo Laura Miškinienė, pelniusi 12 taškų (8 at. kam.), 10 pridėjo Kamilė Nacickaitė, 9 – Giedrė Labuckienė. Po 7 taškus įmetė Gabrielė Šulskė, Monika Grigalauskytė ir Laura Juškaitė.</p>
      <p>Šiam susitikimui treneriai neregistravo Justės Veronikos Jocytės.</p>
      <p>Lietuvės Europos čempionato atranką pradės lapkričio 14 dieną rungtynėmis su Albanijos rinktine. Susitikimas Kėdainių arenoje prasidės 18 valandą 30 minučių. Šios rinktinės jau rungtyniavo tarpusavyje ir 2019 metų atrankoje į Europos čempionatą. Pirmose rungtynėse lietuvės išvykoje iškovojo pergalę rezultatu 119:61, o namuose laimėjo 146:58.</p>
      <p>Lapkričio 17 dieną Manto Šerniaus auklėtinės išvykoje susitiks su Turkijos rinktine. E grupėje dar kausis ir Serbijos rinktinė, su kuria Lietuvos ekipa susitiks 2020 metų vasario mėnesį.</p>
      <p>Į 2021 metų Europos čempionatą Ispanijoje ir Prancūzijoje pateks devynių grupių nugalėtojos ir penkios geriausios antrąsias vietas užėmusios komandos.</p>
      <h3>Lietuvos moterų rinktinė / Tvarkaraštis</h3>
      <figure>
        <img src="https://www.basketnews.lt/paveikslelis-46127-tmlgs.jpg"/>
      </figure>
      <p>
        <a href="https://www.basketnews.lt/komandos/760-lietuvos-moteru-rinktine.html">Lietuvos moterų rinktinė</a>
      </p>
      <figure>
        <img src="https://www.basketnews.lt/paveikslelis-49724-tmlgs.jpg"/>
      </figure>
      <p><a href="https://www.basketnews.lt/komandos/2380-albanijos-moteru-rinktine.html">Albanijos moterų rinktinė</a> <a href="https://www.basketnews.lt/rungtynes/ziureti/84923-lietuvos-moteru-rinktine-albanijos-moteru-rinktine.html">Ketv.<br/>18:30</a></p>
      <figure>
        <img src="https://www.basketnews.lt/paveikslelis-3872-tmlgs.jpg"/>
      </figure>
      <p>
        <a href="https://www.basketnews.lt/komandos/775-turkijos-moteru-rinktine.html">Turkijos moterų rinktinė</a>
      </p>
      <figure>
        <img src="https://www.basketnews.lt/paveikslelis-46127-tmlgs.jpg"/>
      </figure>
      <p><a href="https://www.basketnews.lt/komandos/760-lietuvos-moteru-rinktine.html">Lietuvos moterų rinktinė</a> <a href="https://www.basketnews.lt/rungtynes/ziureti/84937-turkijos-moteru-rinktine-lietuvos-moteru-rinktine.html">Sekm.<br/>16:30</a></p>
    </article>
  </body>
</html>