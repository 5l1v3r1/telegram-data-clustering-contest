<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=953180"/>
    <meta property="og:site_name" content="Andhrajyothy"/>
    <meta property="article:published_time" content="2019-11-12T20:57:38+00:00"/>
    <meta property="og:title" content="అలా ఎలా పోలుస్తారు?.. చరిత్రను మార్చగలరా?: క్యాస్ట్యూమ్ డిజైనర్ మండిపాటు"/>
    <meta property="og:description" content="ADVT"/>
  </head>
  <body>
    <article>
      <h1>అలా ఎలా పోలుస్తారు?.. చరిత్రను మార్చగలరా?: క్యాస్ట్యూమ్ డిజైనర్ మండిపాటు</h1>
      <address>
        <time datetime="2019-11-12T20:57:38+00:00">12 Nov 2019, 20:57</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ముంబై:</b> ఈ నెల మొదట్లో విడుదలైన ‘పానిపట్’ సినిమా ట్రైలర్ అభిమానులను విపరీతంగా ఆకట్టుకుంది. అయితే, అర్జున్ కపూర్, కృతి సనన్ ప్రధాన పాత్రల్లో నటించిన ఈ సినిమాలో వారు ధరించిన దుస్తులు, ఇతర అలంకరణలపై ఇప్పుడు తీవ్ర విమర్శలు వెల్లువెత్తుతున్నాయి. రణ్‌వీర్ సింగ్, ప్రియాంక చోప్రా, దీపిక పదుకొనే నటించిన ‘బాజీరావ్ మస్తానీ’లోని క్యాస్ట్యూమ్స్‌ను అచ్చుగుద్దినట్టు ఇందులో వాడేశారంటూ నెటిజన్లు విరుచుకుపడుతున్నారు. ఈ విమర్శలపై ‘పానిపట్’ క్యాస్ట్యూమ్ డిజైనర్ నీతా లుల్లా తీవ్రంగా స్పందించారు.</p>
      <p> </p>
      <p>పానిపట్, బాజీరావ్ మస్తానీ.. రెండూ ఒకే కాలంలో జరిగాయని గుర్తు చేశారు. దీనిని తానెలా మార్చగలనని ప్రశ్నించారు. ‘‘కథలోని సదాశివ్‌రావు బాపు (సినిమాలో అర్జున్ కపూర్ పాత్ర) బాజీరావ్ పేష్వా మేనల్లుడు. పార్వతీ బాయి (కృతి సనన్ పాత్ర) సదాశివరావు భార్య అయినప్పుడు కేవలం క్యాస్ట్యూమ్స్ కోసం చరిత్రను ఎలా మార్చేస్తాం’’ అని నీతా లుల్లా ప్రశ్నించారు. బాజీరావ్ మస్తానీ సినిమాకు అంజు మోడీ, మాగ్జిమా బసు క్యాస్ట్యూమ్స్ సమకూర్చినట్టు చెప్పారు. కాగా, పానిపట్ సినిమా ట్రైలర్ విడుదలైన తర్వాత నెటిజన్లు ఆటాడుకున్నారు. పానిపట్, బాజీరావ్ మస్తానీలోని పాత్రలను పోలుస్తూ ఫొటోలు పక్కపక్కనే పెట్టి ట్రోల్ చేశారు. దీంతో స్పందించిన నీతా లుల్లా ఇలా స్పందించారు.</p>
    </article>
  </body>
</html>