<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/12/u-nabu-rozpovily-pro-zatrymannya-v-ofisi-prezydenta/"/>
    <meta property="og:site_name" content="Рубрика"/>
    <meta property="article:published_time" content="2019-11-12T20:13:56+00:00"/>
    <meta property="og:title" content="У НАБУ розповіли про затримання в Офісі президента"/>
    <meta property="og:description" content="12 листопада детективи викрили та затримали за підозрою у отриманні хабару групу людей, серед яких – працівниця Офісу президента України Про це повідомляє пресслужба НАБУ. Внаслідок проведення операції “під прикриттям” детективи НАБУ зафіксували вимагання хабара у розмірі $300 тис. за сприяння у призначенні у керівництво НАК “Нафтогаз України”. Керівницю одного з департаментів Офісу президента, її […]"/>
  </head>
  <body>
    <article>
      <h1>У НАБУ розповіли про затримання в Офісі президента</h1>
      <address><time datetime="2019-11-12T20:13:56+00:00">12 Nov 2019, 20:13</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2018/04/C32A29F0-B8D5-44B3-8DF2-4DF9E0A197D6_w1023_r1_s-620x420.jpg"/>
      </figure>
      <p>
        <b>
          <b>12 листопада детективи викрили та затримали за підозрою у отриманні хабару групу людей, серед яких – працівниця Офісу президента України</b>
        </b>
      </p>
      <p>Про це повідомляє пресслужба НАБУ.</p>
      <p>Внаслідок проведення операції “під прикриттям” детективи НАБУ зафіксували вимагання хабара у розмірі $300 тис. за сприяння у призначенні у керівництво НАК “Нафтогаз України”.</p>
      <p>Керівницю одного з департаментів Офісу президента, її спільницю – ексзаступницю Міністра культури України (2011 р.) – затримали безпосередньо після одержання першого траншу хабара .</p>
      <p>Осіб затримано. Наразі здійснюються слідчі дії, до яких залучені працівники СБУ. Вирішується питання повідомлення про підозру.</p>
      <p>Раніше <a href="https://rubryka.com/2019/11/12/150-tysyach-za-posadu-nabu-zatrymalo-nachalnytsyu-departamentu-ofisu-prezydenta/">НАБУ затримало начальницю департаменту Офісу президента.</a></p>
    </article>
  </body>
</html>