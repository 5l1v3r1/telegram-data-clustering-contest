<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/u-gpu-posmiyalis-z-milyardiv-yanukovicha-yaki-povernuv-lucenko-639399.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T20:00:27+00:00"/>
    <meta property="og:title" content="У ГПУ посміялись з мільярдів Януковича, які «повернув» Луценко"/>
    <meta property="og:description" content="Віктор Чумак ще не бачив підтверджень заявам попереднього генпрокурора"/>
  </head>
  <body>
    <article>
      <h1>У ГПУ посміялись з мільярдів Януковича, які «повернув» Луценко</h1>
      <address>
        <time datetime="2019-11-12T20:00:27+00:00">12 Nov 2019, 20:00</time>
      </address>
      <h4>Віктор Чумак ще не бачив підтверджень заявам попереднього генпрокурора</h4>
      <p>Заступник генерального прокурора Віктор Чумак говорить, що поки не бачив мільярдів Януковича, які «повернув» до держбюджету колишній генпрокурор Юрій Луценко. Про це він <a href="https://glavcom.ua/country/politics/viktor-chumak-pislya-matiosa-nam-distalas-prokuratura-silna-seryozna-z-nadutimi-shchokami-639148.html">заявив в інтерв’ю «Главкому»</a>.</p>
      <p>«Шукаємо. (Сміється) Коли знайдемо – тоді скажемо, що вони ці кошти точно знайшли і повернули», - говорить Чумак.</p>
      <p>Як повідомлялося, два роки тому у жовтні 2017 тодішній генпрокурор Юрій Луценко розповів, що після набуття чинності закону про спецконфіскацію коштів, <a href="https://glavcom.ua/news/lucenko-rozpoviv-skilki-iz-40-milyardiv-yanukovicha-vzhe-vdalosya-konfiskuvati-441004.html">вкрадених</a> корупційними шляхами, з рахунків експрезидентавтікача Віктора Януковича та його «сім'ї» конфіскували $1,7 млрд США - $1,5 млрд раніше і ще $200 млн тоді ж на початку місяця.</p>
      <p>Також у лютому цього року прессекретар генпрокурора Лариса Сарган повідомила, що <a href="https://glavcom.ua/economics/finances/derzhbyudzhet-otrimav-mayzhe-15-milyarda-griven-konfiskovanih-u-yanukovicha--571984.html">Держбюджет отримав майже 1,5 мільярда гривень конфіскованих у Януковича.</a></p>
      <p>Нагадаємо, у липні цього року <a href="https://glavcom.ua/news/lucenko-zayaviv-shcho-otochennya-yanukovicha-zahovalo-u-ssha-7-milyardiv-616041.html">Луценко заявив, що оточення Януковича заховало у США $7 млрд.</a> Він заявляв, що у спілкуванні з адвокатом президента США Дональда Трампа Рудольфом Джуліані дізнавався «в які двері можна стукати», щоб спільно з американськими органами заарештувати 7 млрд - суму, на яку урядом Януковича були розміщені українські облігації зовнішньої позики із зобов'язанням з виплати одному з хедж-фондів США.</p>
      <blockquote><b>Читайте більше:<br/></b><br/>   •  <a href="https://glavcom.ua/country/politics/viktor-chumak-pislya-matiosa-nam-distalas-prokuratura-silna-seryozna-z-nadutimi-shchokami-639148.html"><b>Віктор Чумак: Після Матіоса нам дісталась прокуратура «сильна», «серйозна» – з надутими щоками<br/></b></a>   •  <b><a href="https://glavcom.ua/interviews/skandalni-chistki-u-genprokuraturi-zvilneniy-sergiy-gorbatyuk-vikrivaje-nove-kerivnictvo-635711.html">Скандальні чистки у Генпрокуратурі. Звільнений Сергій Горбатюк викриває нове керівництво<br/></a></b>    •  <a href="https://glavcom.ua/publications/operaciya-atestaciya-hto-vizhive-pislya-prokurorskoji-chistki-631240.html"><b>Операція «Атестація». Хто виживе після прокурорської «чистки»<br/></b></a>   •  <b><a href="https://glavcom.ua/publications/stado-baraniv-proti-ryaboshapki-u-genprokuraturi-zrije-bunt-dokument-631109.html">«Стадо баранів» проти Рябошапки. Бунт у Генпрокуратурі (Документ)<br/></a></b>    •  <a href="https://glavcom.ua/publications/reforma-ryaboshapki-sim-zaperechen-prokurora-gorbatyuka-dokumenti-634968.html"><b>Реформа Рябошапки. Сім «заперечень» прокурора Горбатюка (Документи)</b></a></blockquote>
      <related>
        <a href="https://glavcom.ua/news/kolishni-pidlegli-gorbatyuka-oskarzhuyut-svoje-zvilnennya-z-genprokuraturi-639397.html"/>
        <a href="https://glavcom.ua/country/society/i-opzzh-i-slugi-narodu-chumak-rozkazav-rjeshali-z-yakih-partiy-krutyatsya-navkolo-genprokuraturi-639241.html"/>
        <a href="https://glavcom.ua/news/chumak-z-ofisu-prezidenta-viluchili-shifrotelegrami-shchodo-ilovayskoji-tragediji-639273.html"/>
      </related>
    </article>
  </body>
</html>