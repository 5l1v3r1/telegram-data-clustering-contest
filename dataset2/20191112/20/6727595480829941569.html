<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/ncp-chief-sharad-pawar-we-are-in-no-hurry-we-will-hold-discussions-with-congress-and-then-take-a-decision.html"/>
    <meta property="og:site_name" content="DoolNews"/>
    <meta property="article:published_time" content="2019-11-12T20:09:00+00:00"/>
    <meta property="og:title" content="'ഞങ്ങള്‍ക്ക് ധൃതിയില്ല'; കോണ്‍ഗ്രസുമായി ചര്‍ച്ചകള്‍ നടത്തി ശിവസേനയെ പിന്തുണക്കുന്ന കാര്യത്തില്‍ തീരുമാനമെടുക്കുമെന്ന് ശരത് പവാര്‍"/>
    <meta property="og:description" content="Congress Maharastra National News NCP Shivsena India മഹാരാഷ്ട്രയില്‍ സര്‍ക്കാര്‍ രൂപീകരണവുമായി ബന്ധപ്പെട്ട് തങ്ങള്‍ക്ക് ധൃതിയില്ലെന്ന് എന്‍.സി.പി അദ്ധ്യക്ഷന്‍ ശരത് പവാര്‍"/>
  </head>
  <body>
    <article>
      <h1>'ഞങ്ങള്‍ക്ക് ധൃതിയില്ല'; കോണ്‍ഗ്രസുമായി ചര്‍ച്ചകള്‍ നടത്തി ശിവസേനയെ പിന്തുണക്കുന്ന കാര്യത്തില്‍ തീരുമാനമെടുക്കുമെന്ന് ശരത് പവാര്‍</h1>
      <address><time datetime="2019-11-12T20:09:00+00:00">12 Nov 2019, 20:09</time> by <a rel="author">ന്യൂസ് ഡെസ്‌ക്</a></address>
      <p>മഹാരാഷ്ട്രയില്‍ സര്‍ക്കാര്‍ രൂപീകരണവുമായി ബന്ധപ്പെട്ട് തങ്ങള്‍ക്ക് ധൃതിയില്ലെന്ന് എന്‍.സി.പി അദ്ധ്യക്ഷന്‍ ശരത് പവാര്‍.കോണ്‍ഗ്രസുമായി ചര്‍ച്ചകള്‍ നടത്തി ശിവസേനയെ പിന്തുണക്കുന്ന കാര്യത്തില്‍ തീരുമാനമെടുക്കുമെന്നും ശരത് പവാര്‍ പറഞ്ഞു.</p>
      <p>കോണ്‍ഗ്രസ് നേതാക്കളുമായി നടന്ന ചര്‍ച്ചകള്‍ക്ക് ശേഷമാണ് ശരത് പവാര്‍ മാധ്യമപ്രവര്‍ത്തകരെ കണ്ടത്. ശരത് പവാറിനോടൊപ്പം അഹമ്മദ് പട്ടേലും ഉണ്ടായിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/ncp-has-asked-for-rotational-cms-between-itself-and-sena-and-offered-deputy-cm-post-to-congress-at-the-meeting.html?utm_source=doolnews&amp;utm_medium=related"/>
      </related>
      <p>ബി.ജെ.പിക്കും ശിവസേനയ്ക്കും എന്‍.സി.പിയ്ക്കും ഗവര്‍ണറുടെ ക്ഷണം ലഭിച്ചു. കോണ്‍ഗ്രസിനത് ലഭിച്ചില്ല. അതില്‍ പ്രതിഷേധിക്കുന്നുവെന്ന് അഹമ്മദ് പട്ടേല്‍ പറഞ്ഞു.</p>
      <related>
        <a href="https://www.doolnews.com/supreme-court-will-hear-the-petition-of-shivsena-tomorrow546.html?utm_source=doolnews&amp;utm_medium=related"/>
      </related>
      <p>സംസ്ഥാനത്ത് ശിവസേനയുമായി ചേര്‍ന്നൊരു സര്‍ക്കാര്‍ രൂപീകരിക്കുന്നതിനെ കുറിച്ച് കോണ്‍ഗ്രസും എന്‍.സി.പിയും ചര്‍ച്ച നടത്തി. വരും ദിവസങ്ങളിലെ ചര്‍ച്ചയില്‍ കൂടുതല്‍ ചര്‍ച്ച ചെയ്യേണ്ട വിഷയങ്ങള്‍ രേഖപ്പെടുത്തി. ഇക്കാര്യങ്ങളില്‍ അടുത്ത ദിവസങ്ങളില്‍ തന്നെ ധാരണയാവുമെന്ന് എന്‍.സി.പി- കോണ്‍ഗ്രസ് യോഗത്തിന് ശേഷം എന്‍.സി.പി നേതാവ് പ്രഫുല്‍ പട്ടേല്‍ പറഞ്ഞു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/ABOIUa8k3TY" width="560" height="315" data-service="Youtube" scrolling="no"/>
      </figure>
    </article>
  </body>
</html>