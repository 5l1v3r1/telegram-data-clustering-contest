<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/12/hilversumse-prediker-abou-hafs-verdacht-van-doorsluizen-geld-naar-isis/"/>
    <meta property="og:site_name" content="ThePostOnline"/>
    <meta property="article:published_time" content="2019-11-12T20:36:00+00:00"/>
    <meta property="og:title" content="Hilversumse prediker Abou Hafs verdacht van doorsluizen geld naar ISIS"/>
    <meta property="og:description" content="Inmiddels weer op vrije voeten"/>
  </head>
  <body>
    <article>
      <h1>Hilversumse prediker Abou Hafs verdacht van doorsluizen geld naar ISIS</h1>
      <h2>Inmiddels weer op vrije voeten</h2>
      <address><time datetime="2019-11-12T20:36:00+00:00">12 Nov 2019, 20:36</time> by <a rel="author" href="https://www.tpo.nl/author/bas-paternotte" target="_blank">Bas Paternotte</a></address>
      <p>De invloedrijke salafistische imam ‘Abou Hafs’ uit Hilversum staat centraal in een onderzoek van het OM naar financiering van Islamitische Staat (ISIS). Dat <a href="https://www.nrc.nl/nieuws/2019/11/12/om-verdenkt-moslimprediker-van-steun-aan-is-a3980070">meldt <i>NRC Handelsblad</i></a>. Hij is een van de zes verdachten die door het Openbaar Ministerie vorige week zijn gearresteerd op verdenking van het doorsluizen van grote sommen geld aan de terreurbeweging, bevestigen bronnen rond het onderzoek.</p>
      <h4>Lees ook – <a href="https://tpo.nl/2019/11/11/zes-arrestaties-in-onderzoek-naar-financiering-isis/">Zes arrestaties in onderzoek naar financiering ISIS</a></h4>
      <p>De verdachten hebben volgens het OM in 2013 en 2014 minstens 200.000 euro opgehaald met een stichting die als doel had „hulp te bieden aan oorlogsslachtoffers”. Zij namen 130.000 euro in contanten op om die vervolgens in Syrië persoonlijk af te geven aan ISIS-strijders, vermoedt justitie.</p>
      <p>De advocaat van Abou Hafs wilde niet reageren. Ook het OM wil geen commentaar geven. De aangehouden mannen zijn inmiddels verhoord en op vrije voeten gesteld, maar blijven verdachte in het onderzoek.</p>
      <p><b>TPOOK –</b> <a href="https://tpook.nl/2019/11/12/wat-burgemeerster-pvda-hilversum-in-2015-over-abou-hafs-zei/">Wat burgemeester Pieter Broertjes (PvdA) eerder over Abou Hafs zei </a></p>
    </article>
  </body>
</html>