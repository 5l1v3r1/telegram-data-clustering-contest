<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/12/evo-morals-messico-asilo/"/>
    <meta property="og:site_name" content="Il Post"/>
    <meta property="article:published_time" content="2019-11-12T20:32:00+00:00"/>
    <meta property="og:title" content="L’ex presidente della Bolivia Evo Morales è arrivato in Messico e ha detto di aver chiesto asilo politico al paese"/>
    <meta property="og:description" content="L'ex presidente della Bolivia Evo Morales è arrivato a Città del Messico e ha detto di aver chiesto asilo politico al paese perché la sua vita è in pericolo. Morales ha raggiunto il Messico a bordo di un aereo dell’aeronautica militare messicana che è stato costretto a fare rifornimento in Paraguay dopo che il Perù"/>
  </head>
  <body>
    <article>
      <h1>L’ex presidente della Bolivia Evo Morales è arrivato in Messico e ha detto di aver chiesto asilo politico al paese</h1>
      <address>
        <time datetime="2019-11-12T20:32:00+00:00">12 Nov 2019, 20:32</time>
      </address>
      <p>L’ex presidente della Bolivia Evo Morales <a href="https://www.bbc.com/news/world-latin-america-50397922">è arrivato a Città del Messico</a> e ha detto di aver chiesto asilo politico al paese perché la sua vita è in pericolo. Morales ha raggiunto il Messico a bordo di un aereo dell’aeronautica militare messicana che è stato costretto a fare rifornimento in Paraguay dopo che il Perù gli aveva vietato di passare per il proprio spazio aereo e ad allungare il proprio itinerario perché la stessa Bolivia gli aveva vietato di passare nuovamente per il proprio.</p>
      <p>Morales <a href="https://www.ilpost.it/2019/11/10/bolivia-proteste-ammutinamenti-evo-morales/">era stato costretto a dimettersi</a> domenica, dopo che le forze di sicurezza boliviane si erano schierate contro di lui e il suo governo. Da settimane il suo governo era criticato per presunti brogli elettorali. Secondo i partiti di opposizione i dati preliminari delle elezioni erano stati manipolati per far sì che Morales non dovesse andare al ballottaggio con Carlos Mesa, il suo principale sfidante.</p>
    </article>
  </body>
</html>