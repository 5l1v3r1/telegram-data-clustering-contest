<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/12/tim-supreme-new-50-gb-599emese-ovviamente-non-tutti-241699/"/>
    <meta property="og:site_name" content="MobileWorld"/>
    <meta property="article:published_time" content="2019-11-12T20:43:47+00:00"/>
    <meta property="og:title" content="TIM Supreme New: 50 GB a 5,99€/mese, ovviamente non per tutti"/>
    <meta property="og:description" content="Da oggi, 12 novembre, è disponibile nei negozi TIM aderenti una nuova interessantissima offerta, chiamata TIM Supreme New. Si tratta di una versione miglio"/>
  </head>
  <body>
    <article>
      <h1>TIM Supreme New: 50 GB a 5,99€/mese, ovviamente non per tutti</h1>
      <address><time datetime="2019-11-12T20:43:47+00:00">12 Nov 2019, 20:43</time> by <a rel="author" href="https://www.mobileworld.it/author/robottin/" target="_blank">Matteo Bottin</a></address>
      <p>Da oggi, 12 novembre, è disponibile nei <b>negozi TIM aderenti</b> una nuova interessantissima offerta, chiamata <b>TIM Supreme New</b>. Si tratta di una versione migliorata di <a href="https://www.mobileworld.it/2019/10/26/tim-offerte-call-center-ottobre-2019-239123/">TIM Supreme</a>, la quale ha avuto qualche problema tecnico con l’attivazione delle offerte collegate.</p>
      <p>Se TIM Supreme forniva 3 GB di base + 47 GB aggiuntivi gratuiti, in questo caso <b>il bundle è unico</b>, tutto incluso. Con TIM Supreme New avrete:</p>
      <ul>
        <li><b>50 GB</b> internet in 4G fino a 150 Mbps</li>
        <li>minuti illimitati verso tutti</li>
        <li>un costo di <b>5,99€/mese</b></li>
      </ul>
      <p>L’offerta è disponibile per tutti coloro che arrivano da <b>Iliad, Fastweb</b> e tutti gli <b>operatori virtuali</b>, <b>ho. Mobile e Kena Mobile esclusi</b>. Vi invitiamo quindi a recarvi nei negozi TIM per approfittare dell’offerta. Il costo di attivazione, <a href="https://www.mondomobileweb.it/163255-tim-supreme-new-minuti-illimitati-e-50-giga-a-599-euro-al-mese-con-bundle-unico/">come indicato da MondoMobileWeb</a>, “può essere diverso a discrezione del rivenditore”.</p>
    </article>
  </body>
</html>