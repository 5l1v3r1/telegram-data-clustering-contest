<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/kypriako/597047/tet-a-tet-anastasiadi-gkouteres-sto-parisi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-12T20:26:00+00:00"/>
    <meta property="og:title" content="Τετ – α – τετ Αναστασιάδη – Γκουτέρες στο Παρίσι"/>
    <meta property="og:description" content="Ολιγόλεπτο τετ α τετ είχαν Πρόεδρος Αναστασιάδης κι ο Γ.Γ του ΟΗΕ Αντόνιο Γκουτέρες στο Παρίσι.   Νίκος Αναστασιάδης και Αντόνιο Γκουτέρες τα είπαν..."/>
  </head>
  <body>
    <article>
      <h1>Τετ – α – τετ Αναστασιάδη – Γκουτέρες στο Παρίσι</h1>
      <address><time datetime="2019-11-12T20:26:00+00:00">12 Nov 2019, 20:26</time> by <a rel="author">SigmaLive</a></address>
      <p>Ολιγόλεπτο τετ α τετ είχαν Πρόεδρος Αναστασιάδης κι ο Γ.Γ του ΟΗΕ Αντόνιο Γκουτέρες στο Παρίσι.</p>
      <p>Νίκος Αναστασιάδης και Αντόνιο Γκουτέρες τα είπαν στο περιθώριο δείπνου που παρέθεσε η γαλλική κυβέρνηση προς τιμή των ηγετών που παρευρέθηκαν στο διεθνές Φόρουμ για την Ειρήνη, που διοργανώνει η Προεδρία της Γαλλίας.</p>
      <p>Σύμφωνα με πληροφορίες, η συζήτηση ήταν του ενός λεπτού με τους δυο άντρες να εκφράζουν την ετοιμότητα τους όπως τα πουν λεπτομερώς στο Βερολίνο στις 25 Νοεμβρίου, όπου θα διεξαχθεί η Τριμερής συνάντηση.</p>
      <p>Υπενθυμίζεται ότι την Τετάρτη (13/11), στις 10:00, το πρωί θα συνεδριάσει το Εθνικό Συμβούλιο με φόντο τις εξελίξεις στο Κυπριακό και την επικείμενη Τριμερή συνάντηση καθώς επίσης και τις προθέσεις της Τουρκίας σ' ό,τι αφορά τη διεξαγωγή άτυπης Πενταμερούς.</p>
      <p>Την ερχόμενη Παρασκευή εξάλλου, (15/11) θα φτάσει στο νησί η ειδική σύμβουλος του Γ.Γ για το Κυπριακό, Τζέιν Χολ Λουτ, η οποία το Σάββατο (16/11) θα έχει χωριστές συναντήσεις προπαρασκευαστικού χαρακτήρα ενόψει της Τριμερούς με τους δυο ηγέτες.</p>
    </article>
  </body>
</html>