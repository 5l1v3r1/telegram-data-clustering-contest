<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/istra/v-piranu-sprozili-sireno-zaradi-visokega-plimovanj"/>
    <meta property="og:site_name" content="Primorske novice"/>
    <meta property="article:published_time" content="2019-11-12T20:18:11+00:00"/>
    <meta property="og:title" content="V Piranu sprožili sireno zaradi visokega plimovanja"/>
    <meta property="og:description" content="Pred kratkim je Regijski center za obveščanje Koper zaradi visokega plimovanja morja v Piranu sprožil sireno javnega alarmiranja z znakom – opozorilo na nevarnost."/>
  </head>
  <body>
    <article>
      <h1>V Piranu sprožili sireno zaradi visokega plimovanja</h1>
      <address><time datetime="2019-11-12T20:18:11+00:00">12 Nov 2019, 20:18</time> by <a rel="author">Spletno uredništvo</a></address>
      <p>
        <b>Pred kratkim je Regijski center za obveščanje Koper zaradi visokega plimovanja morja v Piranu sprožil sireno javnega alarmiranja z znakom – opozorilo na nevarnost.</b>
      </p>
      <figure>
        <img src="https://static.primorske.si/foto/highres/gnweb/719538_260-molet.jpg"/>
        <figcaption>Pomol na Moletu je tudi že pod vodo. Foto: Katja Bertok</figcaption>
      </figure>
      <p><b>KOPER, PIRAN, IZOLA</b> &gt; Ob morju je zapihal okrepljen jugo, sunki bodo lahko presegli hitrost 70 kilometrov na uro. Ponoči in zjutraj se bodo padavine znova krepile, predvsem na Primorskem so možne tudi nevihte z nalivi, je zapisano na spletnih straneh Agencije RS za okolje.</p>
      <p>V četrtek bo zmerno do pretežno oblačno. Popoldne bo od juga znova začelo deževati. V petek bo na zahodu oblačno in deževno, na vzhodu pa spremenljivo oblačno in večinoma suho. Na Primorskem bo pihal zmeren jugo.</p>
    </article>
  </body>
</html>