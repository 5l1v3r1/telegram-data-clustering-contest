<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/pravlinnya-nacbanku-prosit-sud-vzyati-na-poruki-chlena-radi-nbu-kalenskogo-639507.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T20:10:47+00:00"/>
    <meta property="og:title" content="Правління Нацбанку хоче взяти на поруки члена ради НБУ Каленського"/>
    <meta property="og:description" content="Вищий антикорупційний суд обирає запобіжний захід для члена ради НБУ Миколи Каленського"/>
  </head>
  <body>
    <article>
      <h1>Правління Нацбанку хоче взяти на поруки члена ради НБУ Каленського</h1>
      <address>
        <time datetime="2019-11-12T20:10:47+00:00">12 Nov 2019, 20:10</time>
      </address>
      <h4>Вищий антикорупційний суд обирає запобіжний захід для члена ради НБУ Миколи Каленського</h4>
      <p>Правління Національного банку України висловило готовність узяти на поруки обвинуваченого у причетності до розкрадання рефінансування «ВіЕйБі Банку» члена ради НБУ Миколи Каленського.</p>
      <p>Про це повідомила у <a href="https://www.facebook.com/ekrozhkova">Facebook</a> перша заступниця голови Нацбанку Катерина Рожкова.</p>
      <p>«Всі присутні у Києві члени правління НБУ озвучили у Вищому антикорупційному суді свою готовність взяти Миколу Каленського на поруки, відстоюючи інституційність рішень НБУ», - написала вона.</p>
      <p>Також вона опублікувала відповідне відео із засідання Вищого антикорупційного суду.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fekrozhkova%2Fvideos%2F3251539468252470%2F&amp;show_text=0&amp;width=267" width="267" height="477" data-service="Facebook" scrolling="no"/>
      </figure>
      <p>Як повідомлялося, 11 листопада <a href="https://glavcom.ua/news/rozkradannya-12-mlrd-grn-nabu-povidomilo-pro-zatrimannya-posadovciv-nacbanku-639271.html">НАБУ повідомило про підозру вісьмом колишнім та чинним працівникам Нацбанку</a> у справі про заволодіння 1,2 млрд грн стабілізаційного кредиту для ПАТ «ВіЕйБі Банк».</p>
      <p>Спеціалізована антикорупційна прокуратура направила до Вищого антикорупційного суду клопотання про обрання підозрюваним запобіжних заходів у вигляді тримання під вартою з альтернативою внесення застави від 2,5 млн гривень до 30 млн гривень.</p>
      <p>Серед підозрюваних – колишній перший заступник голови НБУ, колишній директор Генерального департаменту банківського нагляду; колишній виконувач обов’язків начальника управління Нацбанку України по м. Києву та Київській області, колишні посадовці ПАТ «ВіЕйБі Банк» - голова спостережної ради, заступник голови правління банку та троє посадових осіб приватних компаній, пов’язаних з бенефіціарними власниками ПАТ «ВіЕйБі Банк».</p>
      <p>За повідомленнями ЗМІ, у справі фігурує голова правлення Райффайзен банку <a href="https://glavcom.ua/news/nabu-priyshlo-v-ofis-v-rayffayzen-banku-dlya-zatrimannya-glavi-pravlinnya-zmi-639266.html">Олександр Писарук</a>. До 2015 року він обіймав посаду заступника голови Нацбанку.</p>
      <related>
        <a href="https://glavcom.ua/country/society/milovanovu-znayshli-zaminu-parlament-priznachiv-novogo-chlena-radi-nacbanku-639348.html"/>
        <a href="https://glavcom.ua/country/criminal/v-antikorupciynomu-sudi-ogolosili-obvinuvalniy-akt-eksprokuroru-susu--639285.html"/>
        <a href="https://glavcom.ua/economics/finances/teror-micnishaje-gontareva-vidreaguvala-zatrimannya-svogo-ekssoratnika-pisaruka-639270.html"/>
      </related>
    </article>
  </body>
</html>