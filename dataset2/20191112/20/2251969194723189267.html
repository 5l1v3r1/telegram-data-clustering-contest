<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/12/estetista-di-montecassiano-sfiora-il-colpaccio-a-i-soliti-ignoti/1324217/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-12T20:53:09+00:00"/>
    <meta property="og:title" content="Estetista di Montecassiano sfiora il colpaccio a “I soliti ignoti”"/>
    <meta property="og:description" content="TV - Lucia Montironi ha perso l'intero bottino nella fase finale del gioco quando non ha indovinato il parente misterioso"/>
  </head>
  <body>
    <article>
      <h1>Estetista di Montecassiano sfiora il colpaccio a “I soliti ignoti”</h1>
      <h2>TV - Lucia Montironi ha perso l'intero bottino nella fase finale del gioco quando non ha indovinato il parente misterioso</h2>
      <address><time datetime="2019-11-12T20:53:09+00:00">12 Nov 2019, 20:53</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F12%2Festetista-di-montecassiano-sfiora-il-colpaccio-a-i-soliti-ignoti%2F1324217%2F">Condividi1K</a><a href="https://twitter.com/intent/tweet?text=Estetista+di+Montecassiano++sfiora+il+colpaccio+a+%22I+soliti+ignoti%22&amp;url=https%3A%2F%2Fwww.cronachemaceratesi.it%2F2019%2F11%2F12%2Festetista-di-montecassiano-sfiora-il-colpaccio-a-i-soliti-ignoti%2F1324217%2F">Tweet</a>Email1K Condivisioni</p>
      <p> </p>
      <p> </p>
      <p><b>Il “parente misterioso” è costato 308mila euro a Lucia Montironi, estetista di Montecassiano, questa sera protagonista in tv su Rai Uno nella trasmissione “I soliti ignoti” condotta da Amadeus.</b> La ragazza, dal marcato accento locale, ha giocato un’ottima partita riconoscendo come richiede il gioco le professioni di quasi tutti gli ignoti proposti. E’ arrivata così alla fase finale in cui bisogna abbinare ad uno dei personaggi un parente misterioso con un bottino sostanzioso di 154mila euro. «Quando sono venuta qui ho sempre detto che avrei tentato il tutto per tutto» ha detto  ad Amadeus che le chiedeva quanto avesse intenzione di puntare in quel momento del gioco. E così ha deciso di mettere in palio quanto conquistato fino a quel momento tenendo con il fiato sospeso I tantissimi che la stavano seguendo da Montecassiano e dall’intera provincia di Macerata, oltre che milioni di italiani. La fortuna in questo caso però non ha premiato l’audacia e Lucia se ne è tornata a casa con un nulla di fatto. «Chi troppo vuole nulla stringe» diranno in molti, ma col senno di poi.</p>
      <figure>
        <img src="https://cdn.cronachemaceratesi.it/wp-content/uploads/2019/11/lucia-montironi-affari-tuoi-1-650x488.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/lucia-montironi-affari-tuoi-4-650x488.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/lucia-montironi-affari-tuoi-5-650x488.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/lucia-montironi-affari-tuoi-2-650x488.jpg"/>
      </figure>
      <p> </p>
      <p> </p>
    </article>
  </body>
</html>