<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903539/venanzi-wil-champions-league-geld-verdelen-om-die-toestanden-te-vermijden-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-12T20:01:00+00:00"/>
    <meta property="og:title" content="Venanzi wil meer geld naar Standard lokken: &quot;Grote clubs moeten meer krijgen&quot;"/>
    <meta property="og:description" content="Het nieuwe televisiecontract moet voor het einde van dit seizoen worden onderhandeld. Bruno Venanzi, voorzitter van Standard Luik, wil die gelegenheid aangrijpen om meer geld naar de grote clubs te laten vloeien."/>
  </head>
  <body>
    <article>
      <h1>Venanzi wil meer geld naar Standard lokken: "Grote clubs moeten meer krijgen"</h1>
      <address>
        <time datetime="2019-11-12T20:01:00+00:00">12 Nov 2019, 20:01</time>
      </address>
      <p>
        <b>Het nieuwe televisiecontract moet voor het einde van dit seizoen worden onderhandeld. Bruno Venanzi, voorzitter van Standard Luik, wil die gelegenheid aangrijpen om meer geld naar de grote clubs te laten vloeien.</b>
      </p>
      <p>Dat vertelde hij tijdens een gesprek met <i>Het Nieuwsblad</i>. "Ik vind dat de grote clubs meer moeten krijgen dan nu het geval is.", stak Venanzi van wal. "Er moet een verdeling komen op basis van het aantal abonnees, supporters, de aanwezigheid op sociale media, in de reguliere media, onze sportieve prestaties zijn beter,... dat lijkt me niet meer dan logisch. Nu hebben we niet eens het dubbele van wat zogenaamd kleinere clubs krijgen. Dat terwijl wij zwaar investeren en andere clubs dat minder doen. Onze exposure is ook veel groter."</p>
      <p>"Als de verdeling van het tv-geld niet meer proportioneel de populariteit van de clubs gebeurt, dan zal ik vechten voor andere middelen. Club Brugge, Anderlecht en Standard zijn de drie grootste clubs van België. Iedereen weet dat Standard-Anderlecht veel meer tv-kijkers aantrekt dan Waasland-Beveren-Eupen of Cercle-Moeskroen. Wij hebben 23.000 abonnees, er zijn clubs die amper 2.000 abonnees hebben. Ik wil niet tien keer meer dan die clubs, maar meer dan het dubbele zou toch wel mogen."</p>
      <aside>Lees meer<br/><a href="https://www.voetbalprimeur.be/nieuws/903523/venanzi-spreekt-duidelijke-taal-over-beneliga-ik-speel-liever-tegen-marseille-.html?itm_source=www.voetbalprimeur.be&amp;itm_medium=highlighted-content">Venanzi over BeNeLiga: “Speel liever tegen Marseille dan Feyenoord of Nic NAC"</a></aside>
      <p><b>Champions League<br/></b>De voorzitter van de Rouches wil eveneens raken aan de Champions League-inkomsten van de Belgische deelnemers. "Ik ben voor solidariteit en om het verschil niet te groot te laten worden, is dat een oplossing", aldus Venanzi. "Van het geld dat de Belgische deelnemers aan de groepsfase van de Champions League van de UEFA krijgen, moet 5 à 20 procent naar de andere clubs gaan. Daar gaat het immers om heel grote bedragen en als een club drie keer op rij aan de CL deelneemt, krijgen we toestanden zoals met Bayern München of Juventus die altijd maar weer kampioen worden. Om dat te vermijden dient het geld van de Champions voor een gedeelte te worden herverdeeld.”</p>
      <aside>Lees meer<br/><a href="https://www.voetbalprimeur.be/nieuws/903536/-supporters-die-spelers-en-refs-uitschelden-moeten-voortaan-verplicht-op-cursus-.html?itm_source=www.voetbalprimeur.be&amp;itm_medium=highlighted-content">'Supporters die spelers en refs uitschelden, moeten voortaan verplicht op cursus'</a></aside>
    </article>
  </body>
</html>