<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158240_1.html"/>
    <meta property="og:site_name" content="Novsport"/>
    <meta property="article:published_time" content="2019-11-12T20:47:00+00:00"/>
    <meta property="og:title" content="Родриго: Рано е да ме сравняват с Роналдо"/>
    <meta property="og:description" content="18-годишният Родриго, който беше привлечен от Сантос през лятото за 45 милиона евро, даде сериозна заявка за бляскава кариера"/>
  </head>
  <body>
    <article>
      <h1>Родриго: Рано е да ме сравняват с Роналдо</h1>
      <address><time datetime="2019-11-12T20:47:00+00:00">12 Nov 2019, 20:47</time> by <a rel="author">Николай Георгиев</a></address>
      <p>Младият бразилски нападател на Реал Мадрид Родриго заяви, че са му неприятни и прибързани сравненията с бившия футболист на “кралския клуб” Кристиано Роналдо. 18-годишният Родриго, който беше привлечен от Сантос през лятото за 45 милиона евро, даде сериозна заявка за бляскава кариера с хеттрика си за Реал срещу Галатасарай при победата с 6:0 през миналата седмица.</p>
      <p> <br/>“Мечтата ми беше да играя с Роналдо в Реал Мадрид, но се разминахме. Мъчно ми е, че си тръгна, но и в същото време си давам сметка, че щеше да ми е много трудно да играя редом до него. Аз съм твърде млад футболист, за да ме наричат заместник на Роналдо, който е един от най-великите, да не кажа и най-великия играч на Реал Мадрид. Не ме сравнявайте с него, защото това ще ме натовари”, казва Родриго пред “Ас”.</p>
    </article>
  </body>
</html>