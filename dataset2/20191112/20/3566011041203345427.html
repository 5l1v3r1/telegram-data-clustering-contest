<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546731.html/270-%D9%87%D8%B2%D8%A7%D8%B1-%D9%87%DA%A9%D8%AA%D8%A7%D8%B1-%D8%A7%D8%B2-%D8%A7%D8%B1%D8%A7%D8%B6%DB%8C-%DA%A9%D8%B4%D8%A7%D9%88%D8%B1%D8%B2%DB%8C-%D8%A7%D8%B3%D8%AA%D8%A7%D9%86-%D8%B2%D9%86%D8%AC%D8%A7%D9%86-%D8%B2%DB%8C%D8%B1-%DA%A9%D8%B4%D8%AA-%DA%AF%D9%86%D8%AF%D9%85-%D8%B1%D9%81%D8%AA--%D8%A8%D8%B1%D8%A2%D9%88%D8%B1%D8%AF-%D8%A7%D9%81%D8%B2%D8%A7%DB%8C%D8%B4-%D8%B3%D8%B7%D8%AD-%D8%B2%DB%8C%D8%B1%DA%A9%D8%B4%D8%AA-%DA%AF%D9%86%D8%AF%D9%85-%D8%AF%D8%B1-%D8%B2%D9%86%D8%AC%D8%A7%D9%86-%D8%AA%D8%A7-190-%D9%87%D8%B2%D8%A7%D8%B1-%D9%87%DA%A9%D8%AA%D8%A7%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-12T20:35:00+00:00"/>
    <meta property="og:title" content="270 هزار هکتار از اراضی کشاورزی استان زنجان زیر کشت گندم رفت/ برآورد افزایش سطح زیرکشت گندم در زنجان تا 190 هزار هکتار"/>
    <meta property="og:description" content="گندم یکی از مهمترین محصول استراتژیک کشور بوده و که کشت این محصول با قوت بیشتری در استان زنجان ادامه دارد و کشت این محصول در برخی از مناطق استان به اتمام رسید ولی در برخی از شهرستان همچنان عملیات کشت انجام می‌شود."/>
  </head>
  <body>
    <article>
      <h1>270 هزار هکتار از اراضی کشاورزی استان زنجان زیر کشت گندم رفت/ برآورد افزایش سطح زیرکشت گندم در زنجان تا 190 هزار هکتار</h1>
      <h2>کشت پاییزه گندم در زنجان؛</h2>
      <address>
        <time datetime="2019-11-12T20:35:00+00:00">12 Nov 2019, 20:35</time>
      </address>
      <p>گندم یکی از مهمترین محصول استراتژیک کشور بوده و که کشت این محصول با قوت بیشتری در استان زنجان ادامه دارد و کشت این محصول در برخی از مناطق استان به اتمام رسید ولی در برخی از شهرستان همچنان عملیات کشت انجام می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.mojerasa.ir/">موج رسا;</a> استان زنجان جزو 10 استان برتر تولید کننده گندم است که علاوه بر نیاز داخلی استان بلکه نیاز سایر استانها را نیز تامین می‌کند و حسین عامری مدیرزراعت سازمان جهادکشاورزی استان زنجان با اشاره به کشت پاییزه گندم در استان زنجان اظهار کرد: در حال حاضر در واخر کشت پاییزه گندم در استان زنجان هستیم و تا به امروز نزدیک به 270 هزار هکتار از زمین زراعی استان زنجان زیر کشت گندم رفته است.</p>
      <p>وی ابراز کرد: عملیات کشت گندم همچنان در برخی از مناطق استان زنجان ادامه دارد و پیش‌بینی می‌شود میزان سطح زیر کشت گندم در استان زنجان به 290 هزار هکتار برسد.</p>
      <p>مدیرزراعت سازمان جهادکشاورزی استان زنجان با اشاره به اینکه تا به امروز در کشت گندم افزایش سطح زیر کشت نداشتیم و بیشتر برنامه‌ ما افزایش عملکرد بوده و برنامه‌ای برای افزایش سطح کشت در استان نداریم.</p>
      <p>وی عنوان کرد: اهداف ما بیشتر بهروری بالا از اراضی زیر کشت است و این رویکرد را در استان زنجان برنامه‌ریزی کردیم تا از زمین‌های کشت موجود استفاده خوبی داشته باشیم.</p>
      <p>عامری عنوان کرد: بیشترین سطح زیرکشت گندم استان زنجان مربوط به شهرستان خدابنده است که حدود 125 هزار هکتار از زمین‌های کشاورزی این شهرستان زیر کشت گندم دیم رفته است.</p>
      <p>وی در ادامه همچنین با اشاره به اینکه در حال حاضر کشت کلزا در سطح استان زنجان می شود اظهار کرد: همچنان کشت کلزا در شهرستان طارم ادامه دارد.</p>
      <p>مدیرزراعت سازمان جهادکشاورزی استان زنجان ابراز کرد: امسال نزدیک به بیش از 900 تن کلزا تولیدی استان به صورت خرید تضمینی از کشاورزان خریداری شد.</p>
      <p>وی عنوان کرد: اگر مشکل خاصی به لحاظ آب هوایی ایجاد نشود پیش‌بینی شده میزان تولید کلزا در سال آینده دو سه برابر سالهای گذشته برسد.</p>
      <p>عامری بیان کرد: در سال جاری در تولید کلزا افزایش نداشتیم و میزان تولید تقریبا با سال گذشته برابری می‌کرد چون بارشهای ابتدای بهار امسال در سطح استان خسارت زیادی به محصولات کلزا در استان وارد کرد و این مشکل باعث شد افزایشی نداشته باشیم.</p>
      <p>وی عنوان کرد: سال آینده اگر شرایط آب هوایی مساعد باشد تولید استان برآورد شده به دو برابر امسال برسد.</p>
      <p>انتهای پیام/</p>
    </article>
  </body>
</html>