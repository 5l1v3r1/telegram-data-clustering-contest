<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinside.no/mobil/flytt-markoren-pa-iphone-tastaturet-raskere/71806135"/>
    <meta property="og:site_name" content="Dinside"/>
    <meta property="article:published_time" content="2019-11-12T20:00:00+00:00"/>
    <meta property="og:title" content="Flytt markøren på iPhone-tastaturet raskere"/>
    <meta property="og:description" content="Dette skjulte iOS-trikset MÅ du kunne."/>
  </head>
  <body>
    <article>
      <h1>Flytt markøren på iPhone-tastaturet raskere</h1>
      <h2>Dette skjulte iOS-trikset MÅ du kunne.</h2>
      <address><time datetime="2019-11-12T20:00:00+00:00">12 Nov 2019, 20:00</time> by <a rel="author">Kirsti Østvang</a></address>
      <p>Mange skriver mye på mobilen i løpet av en dag. Det kan bli mye fikling med å rette opp i skrivefeil og gjøre endringer i teksten. Å flytte rundt på tekstmarkøren på en liten skjerm kan være tungvint.</p>
      <p>Har du iPhone, finnes det imidlertid en veldig enkel måte å flytte tekstmarkøren på.</p>
      <p>Dette <a href="https://www.dinside.no/mobil/iphone-trikset-som-gar-viralt/70472492">trikset gikk viralt for omtrent ett år siden</a>, men fremdeles er det mange som ikke kjenner til det.</p>
      <h3>Blir en styreflate</h3>
      <p>I stedet for å prøve å flytte tekstmarkøren med fingertuppen, trenger du bare å trykke og holde på mellomrom-tasten på iPhone-tastaturet.</p>
      <p>Da forvandles tastaturet til en styreflate som du kan sveipe rundt på for å flytte markøren dit du ønsker.</p>
      <figure>
        <img src="https://dbstatic.no/71806308.jpg?imageId=71806308&amp;width=1024&amp;height=615"/>
        <figcaption><b>FLYTT MARKØREN RASKERE:</b> Trykk hardt på iPhone-tastaturet, så vil du enklere kunne flytte tekstmarkøren. Foto: Kirsti Østvang Vis mer</figcaption>
      </figure>
      <p>- Hvorfor har dere aldri fortalt meg dette? Jeg føler meg lurt, var blant kommentarene da trikset gikk viralt i fjor.</p>
      <h3>Gammel triks</h3>
      <p>Det er langt fra nytt, og vi omtalte det først for fire år siden i en <a href="https://www.dinside.no/mobil/ios-9-triksene-du-bor-kunne/61019888">guide med tips og triks til iOS 9</a>.</p>
      <p>Har du en iPhone med 3D Touch (iPhone 6s, iPhone 6s Plus, iPhone 7, iPhone 7 Plus, iPhone 8, iPhone 8 Plus, iPhone X, iPhone XS og iPhone XS Max), kan du du øvrig trykke hvor som helst på tastaturet for å gjøre det om til en styreflate.</p>
      <p>På andre iPhone-modeller er du nødt til å trykke på mellomrom-tasten.</p>
      <h3>iOS 13: Forstørrelsesglasset er borte</h3>
      <p>For øvrig har Apple gjort enda en merkbar endring i høstens iOS 13-oppdatering hva gjelder flytting av tekstmarkøren.</p>
      <p>De har droppet forstørrelsesglasset som har dukket opp når du trykket og holdt på markøren på skjermen. Nå skal det imidlertid bare være å ta tak i markøren og flytte den dit du ønsker.</p>
      <related>
        <h4>LES OGSÅ:</h4>
        <a href="https://www.dinside.no/mobil/dette-visste-du-kanskje-ikke-at-var-mulig-a-gjore-pa-iphone/70476560"/>
      </related>
    </article>
  </body>
</html>