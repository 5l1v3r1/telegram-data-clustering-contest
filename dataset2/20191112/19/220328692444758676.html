<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/ploshchad-san-marko-vv-venetsiya-e-pod-voda-406584.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-12T19:24:17+00:00"/>
    <meta property="og:title" content="Площад &quot;Сан Марко&quot; във Венеция е под вода"/>
    <meta property="og:description" content="Лошото време, засегнало южните и централните райони на Италия, доведе до затварянето на училища, наводнения, падане на дървета и затваряне на пътища"/>
  </head>
  <body>
    <article>
      <h1>Площад "Сан Марко" във Венеция е под вода</h1>
      <address><time datetime="2019-11-12T19:24:17+00:00">12 Nov 2019, 19:24</time> by <a rel="author">Стандарт</a></address>
      <p>Лошото време, засегнало южните и централните райони на Италия, доведе до затварянето на училища, наводнения, падане на дървета и затваряне на пътища, както и до надводнения във Венеция.<b> </b>Уникалният град, традиционно изложен на лошо време, преживява период на т.нар. висока вода (Acqua alta), като по време на пиковия период нивото на морската вода достигна 127 сантиметра, което съответства на предпоследното й критично ниво на заплаха.</p>
      <p>На снимки и видео от Венеция може да се види наводненият площад "Сан Марко", където туристите с гумени ботуши се движат по мостовете. Общо във Венеция се оказаха наводнени 45% от повърхността й.</p>
      <p>Днес Службата за гражданска защита обяви код "червено" в южните райони на Калабрия и остров Сицилия. В региона на Апулия е идентифициран код "оранжево“, а в други 10 италиански региона е "жълт“. Спасителните служби призоваха гражданите да избягват пътища в близост до реки и морския бряг и да внимават за падащи дървета.</p>
      <p>Въпреки многобройните сигнали към пожарните служби, не са установени критични ситуации. Няма съобщения и за пострадали.</p>
      <p>Един от ударите на стихията е върху древния град Матера, който беше обявен за Европейска столица на културата за 2019 година. Един от съседните му градове е претърпял торнадо, вследствие на което има 50 намеси на пожарни отряди поради падането на дървета и електрически стълбове.</p>
      <p>Властите на няколко провинции и градове в засегнатите от времето региони наредиха затваряне на училищата: днес ученици от Катания, Реджо-Калабрия, Бриндизи, Лече и Неапол не отидоха на училище.</p>
    </article>
  </body>
</html>