<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158231_1106.html"/>
    <meta property="og:site_name" content="Novsport"/>
    <meta property="article:published_time" content="2019-11-12T19:14:00+00:00"/>
    <meta property="og:title" content="Мактоминей пропуска следващите евроквалификации на Шотландия"/>
    <meta property="og:description" content="22-годишният халф на Манчестър Юнайтед получи травма в глезена в края на мача с Брайтън в неделя"/>
  </head>
  <body>
    <article>
      <h1>Мактоминей пропуска следващите евроквалификации на Шотландия</h1>
      <address>
        <time datetime="2019-11-12T19:14:00+00:00">12 Nov 2019, 19:14</time>
      </address>
      <p>Полузащитникът на Манчестър Юнайтед Скот Мактоминей отпадна от състава на Шотландия за предстоящите квалификационни мачове с Кипър и Казахстан. 22-годишният халф на Манчестър Юнайтед получи травма в глезена в края на мача с Брайтън в неделя, спечелен от "червените дяволи" с 3:1 и ще трябва да почива вероятно няколко седмици. От началото на сезона Мактоминей е взел участие във всички 12 шампионатни мача на Юнайтед във Висшата лига.<br/><br/>От състава на Шотландия за двата предстоящи мача, които са протоколни за "гайдарите", отпаднаха още защитникът на Ливърпул Анди Робъртсън, халфът на Борнемут Райън Фрейзър и халфът на Лийдс Лиъм Купър, а на тяхно място бяха извикани полузащитниците Люис Морган и Греъм Шини.<br/><br/>Шотландия може да се класира за Евро 2020 единствено през плейофите за Лигата на нациите, като е много вероятно първият съперник на "гайдарите" да бъде националният тим на България.</p>
    </article>
  </body>
</html>