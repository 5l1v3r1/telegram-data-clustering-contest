<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/ikonomika/grmna-grandiozen-skandal-za-milioni-evro-s-volkswagen_news708920.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-12T19:51:00+00:00"/>
    <meta property="og:title" content="Гръмна грандиозен скандал за милиони евро с Volkswagen"/>
    <meta property="og:description" content="Случаят е последният от поредица заплетени казуси, сполетели концерна"/>
  </head>
  <body>
    <article>
      <h1>Гръмна грандиозен скандал за милиони евро с Volkswagen</h1>
      <h2>Случаят е последният от поредица заплетени казуси, сполетели концерна</h2>
      <address>
        <time datetime="2019-11-12T19:51:00+00:00">12 Nov 2019, 19:51</time>
      </address>
      <p>https://blitz.bg/ikonomika/grmna-grandiozen-skandal-za-milioni-evro-s-volkswagen_news708920.html Blitz.bg</p>
      <figure>
        <img src="https://static.blitz.bg/documents/thumbnails/730/201908/1565684660-f8af1fc86d340d9b8ef2084307eded1d.jpg"/>
      </figure>
      <p><b>Германски прокурори заявиха, че са повдигнали обвинения за присвояване срещу четирима изпълнителни директори на Фолксваген за предоставяне на прекомерни заплати и бонуси на няколко членове на съвета на служителите, съобщават местни медии.</b><br/><br/>С тези действия били облагодетелствани петима членове на съвета, което струва на автомобилния гигант около 5,1 милиона евро надплащане, казаха прокурорите.<br/><br/>От сумата самият председател на съвета получил 3,1 милиона евро прекомерно заплащане или бонуси.<br/><br/>Четиримата обвиняеми не бяха посочени, но двама бяха описани като бивши членове на борда.<br/><br/>Третият е бивш изпълнителен директор, а четвъртият -"настоящ водещ мениджър". Случаят е последният от поредица заплетени казуси, сполетели „Фолксваген“.<br/><br/>След като преди четири години компанията призна, че незаконно оборудвала 11 милиона превозни средства по целия свят със софтуер, който прави автомобилите да изглеждат по-малко замърсяващи, германският автомобилен гигант води битки в редица съдебни дела.<br/><br/>Топ ръководителите на концерна - минали и настоящи - бяха обвинени в "пазарна манипулация", докато акционерите започнаха мащабен съвместен съдебен иск за девет милиарда евро обезщетение.<br/><br/>Около 400 000 дела на шофьори също бяха включени в гигантски процес, който започна на 30 септември.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>