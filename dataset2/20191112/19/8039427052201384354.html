<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=953169"/>
    <meta property="og:site_name" content="Andhrajyothy"/>
    <meta property="article:published_time" content="2019-11-12T19:41:49+00:00"/>
    <meta property="og:title" content="ఇక ఇప్పుడు చూడండి.. బీజేపీ నేతలు ఎలా రంగంలోకి దిగుతారో: దిగ్విజయ్ సింగ్"/>
    <meta property="og:description" content="ADVT"/>
  </head>
  <body>
    <article>
      <h1>ఇక ఇప్పుడు చూడండి.. బీజేపీ నేతలు ఎలా రంగంలోకి దిగుతారో: దిగ్విజయ్ సింగ్</h1>
      <address>
        <time datetime="2019-11-12T19:41:49+00:00">12 Nov 2019, 19:41</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ</b>: ప్రధానమంత్రి నరేంద్రమోదీపై కాంగ్రెస్ సీనియర్ నేత దిగ్విజయ్ సింగ్ విరుచుకుపడ్డారు. ఆయన ఒత్తిడి వల్లే మహారాష్ట్రలో రాష్ట్రపతి పాలన విధించారని నిందించారు. గవర్నర్‌పై ప్రధాని ఒత్తిడి బాగా పనిచేసిందని ఆరోపించారు. ఇక, ఇప్పుడు బీజేపీ నేతలు జూలు విదులుస్తారని, ఇక బేరసారాలు మొదలుపెడతారని అన్నారు. ధనిక పార్టీ అయిన బీజేపీ నేతలు ఇప్పుడు ఎమ్మెల్యేల వెంట పడి ప్రలోభాలకు గురిచేస్తారని ఆరోపించారు.</p>
      <p> </p>
      <p>‘‘మహారాష్ట్ర గవర్నర్ తొలుత అతిపెద్ద పార్టీని ప్రభుత్వ ఏర్పాటుకు ఆహ్వానించారు. ఆ తర్వాత రెండు, మూడు పార్టీలను కూడా ఆహ్వానించారు. ఇప్పడేమైంది? అకస్మాత్తుగా రాష్ట్రపతి పాలన విధించాలని నిర్ణయించారు. అయితే, నా ఉద్దేశం ప్రకారం.. కేంద్ర ప్రభుత్వ ఒత్తిడితోనే ఈ నిర్ణయం తీసుకున్నారని అనిపిస్తోంది’’ అని దిగ్విజయ్ పేర్కొన్నారు.</p>
      <p> </p>
      <p>మహారాష్ట్ర సంక్షోభంపై అమిత్ షా మౌనంగా ఉండడం వెనక కారణం వేరే ఉందని దిగ్విజయ్ చెప్పుకొచ్చారు. ఎన్నికల సమయంలో శివసేనకు 50-50 ఫార్మాలా హామీ ఇచ్చారని, ఇప్పుడు ఆ పార్టీని మోసం చేశారని, అన్యాయం చేశారని, అందుకనే ఆయన సైలెంటైపోయారని దిగ్విజయ్ ఆరోపించారు.</p>
    </article>
  </body>
</html>