<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/regionalni/vstpikha-v-dlzhnost-kmetovete-na-dimovo-chuprene-i-novo-selo-406604.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-12T19:00:00+00:00"/>
    <meta property="og:title" content="Встъпиха в длъжност кметовете на Димово, Чупрене и Ново село"/>
    <meta property="og:description" content="Тържествените заседания там проведе областният управител на Видин Албена Георгиева"/>
  </head>
  <body>
    <article>
      <h1>Встъпиха в длъжност кметовете на Димово, Чупрене и Ново село</h1>
      <address><time datetime="2019-11-12T19:00:00+00:00">12 Nov 2019, 19:00</time> by <a rel="author">Стандарт</a></address>
      <p>Новоизбраните общински съветници и кметове в Димово, Чупрене и Ново село встъпиха в длъжност днес, на проведените там тържествени заседания на общинските съвети.</p>
      <p>В приветствието си към общинските съвети в Димово, Чупрене и Ново село областният управител пожела успешен нов мандат и подчерта: „Днес Вие полагате клетва да работите в името на благоденствието на гражданите от вашата община. Тази клетва е задължаваща, но още по-важно и задължаващо е това, че хората ви гласуваха своето доверие. Убедена съм, че ще загърбите всички партийни и лични пристрастия и различия, и ще имате една обща кауза - работа в името на по-доброто бъдеще на общината.</p>
      <p>На тържествено заседание положиха клетва и подписаха клетвени декларации 13 общински съветници, избраният за кмет на община Димово - Светослав Славчев, както и кметове на кметства в общината: Боряна Георгиева - на с. Арчар и Юлиян Симеонов - на с. Гара Орешец. През мандат 2019-2023 г., Общински съвет - Димово ще е под председателството на Олег Миков.</p>
      <p>Днес започна първия си мандат и кметът на община Чупрене -  Анжело Добричов. Заедно с него да спазват Конституцията и законите на страната се заклеха 11-те новоизбрани общински съветници и избраният за кмет на Горни Лом - Илиян Михайлов. По традиция първото заседание на Общинския съвет премина под ръководството на най-възрастния измежду общинските съветници – Даньо Антов. За председател бе избран Иван Велков.</p>
      <p>В община Ново село положиха клетва 11 общински съветници, кметът на общината   Георги Стоенелов, който започва своя пореден мандат, Гинко Петров - кмет на с. Винарово и Емилия Крумова - кмет на с. Неговановци. За председател на Общински съвет – Ново село бе избран Иво Вергилов.</p>
      <p>Във всички 11 общини на територията на област Видин се проведоха първите тържествени заседания на новоизбраните общински съвети.</p>
      <p> </p>
    </article>
  </body>
</html>