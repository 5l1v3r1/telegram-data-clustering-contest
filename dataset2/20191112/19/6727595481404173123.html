<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/jharkhand-bjp-vice-president-getting-benefits-by-anthyodaya-card986.html"/>
    <meta property="og:site_name" content="DoolNews"/>
    <meta property="article:published_time" content="2019-11-12T19:14:00+00:00"/>
    <meta property="og:title" content="ജാര്‍ഖണ്ഡില്‍ പാവപ്പെട്ടവര്‍ പട്ടിണി മൂലം മരിക്കുമ്പോള്‍; റേഷന്‍ പോലും നിഷേധിക്കപ്പെടുമ്പോള്‍, അര്‍ഹതയില്ലാത്ത ആനുകൂല്യങ്ങള്‍ കൈപ്പറ്റി  ബി.ജെ.പി നേതാവ്"/>
    <meta property="og:description" content="Death Jharkhand National News India റാഞ്ചി: ജാര്‍ഖണ്ഡില്‍ കഴിഞ്ഞ മൂന്നു വര്‍ഷത്തിനുള്ളില്‍ 23 പട്ടിണി മരണങ്ങള്‍ നടന്നിട്ടുണ്ട്. ഒരു ഭാഗത്ത് അര്‍ഹരായ പാവങ്ങള്‍ക്ക് ക്ഷേമ പ"/>
  </head>
  <body>
    <article>
      <h1>ജാര്‍ഖണ്ഡില്‍ പാവപ്പെട്ടവര്‍ പട്ടിണി മൂലം മരിക്കുമ്പോള്‍; റേഷന്‍ പോലും നിഷേധിക്കപ്പെടുമ്പോള്‍, അര്‍ഹതയില്ലാത്ത ആനുകൂല്യങ്ങള്‍ കൈപ്പറ്റി  ബി.ജെ.പി നേതാവ്</h1>
      <address><time datetime="2019-11-12T19:14:00+00:00">12 Nov 2019, 19:14</time> by <a rel="author">ന്യൂസ് ഡെസ്‌ക്</a></address>
      <p>റാഞ്ചി: ജാര്‍ഖണ്ഡില്‍ കഴിഞ്ഞ മൂന്നു വര്‍ഷത്തിനുള്ളില്‍ 23 പട്ടിണി മരണങ്ങള്‍ നടന്നിട്ടുണ്ട്. ഒരു ഭാഗത്ത് അര്‍ഹരായ പാവങ്ങള്‍ക്ക് ക്ഷേമ പദ്ധതി പ്രകാരമുള്ള ആനുകൂല്യങ്ങള്‍ നിഷേധിക്കപ്പെടുമ്പോള്‍ മറുവശത്ത് ഭരിക്കുന്ന പാര്‍ട്ടിയിലെ നേതാക്കള്‍ തന്നെ സമയാസമയം ആവശ്യമുള്ള ആനുകൂല്യങ്ങള്‍ കൈപ്പറ്റുന്നുണ്ട്.</p>
      <p>ഗിരിധ് ജില്ലയിലെ ബി.ജെ.പി വൈസ് പ്രിസഡന്റ് മഹാദേവ് ദുബെയ്ക്ക് മഹാത്മാ ഗാന്ധി നാഷണല്‍ റൂറല്‍ എംപ്ലോയ്‌മെന്റ് ഗ്വാരന്റി ആക്ടിലെ ജോലി കാര്‍ഡിന് പുറമെ അന്ത്യോദയ കാര്‍ഡുമുണ്ട്. പ്രധാനമായും ബി.പി.എല്‍ കാര്‍ക്ക് നല്‍കുന്ന കാര്‍ഡ് ആണത്.</p>
      <related>
        <a href="https://www.doolnews.com/president-s-rule-imposed-after-kovind-approves-governor-s-recommendation093ew40.html?utm_source=doolnews&amp;utm_medium=related"/>
      </related>
      <p>ബി.ജെ.പി നേതാവിന്റെ അതേ മണ്ഡലത്തിലാണ് പട്ടിണി മൂലം മരിച്ച സാവിത്രിയും താമസിച്ചിരുന്നത്. മൂന്നു ദിവസമായി പട്ടിണിയായിരുന്ന സാവിത്രിക്ക് റേഷന്‍ കാര്‍ഡേ ഇല്ലായിരുന്നു എന്നതാണ് ഇതിലെ തമാശ.</p>
      <p>ദുബെയ്ക്ക് അര്‍ഹമല്ലാത്ത ആനുകൂല്യങ്ങള്‍ ലഭിക്കുമ്പോള്‍ സാവിത്രി മരിച്ചത് സര്‍ക്കാര്‍ ജനങ്ങള്‍ക്ക് നല്‍കുന്ന ആനുകൂല്യങ്ങള്‍ നിഷേധിക്കപ്പെട്ടതിന്റെ ഫലമായാണ്.</p>
      <p>കുടുംബക്കാരുടെ പേരിലുള്ള കാര്‍ഡ് പ്രകാരം ഒരു രൂപയ്ക്ക് 40 കിലോഗ്രാം അരിയാണ് ഇദ്ദേഹത്തിന് ലഭിക്കുന്നത്. അതിനു പുറമേനിരവധി ധാന്യങ്ങളും ഇദ്ദേഹത്തിന് നല്‍കപ്പെടുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>അടുത്തിടെ മരിച്ച സാവിത്രി ദേവിയുടെ അന്ത്യോദയ കാര്‍ഡിനായുള്ള അപേക്ഷ ഭക്ഷ്യ-ധാന്യ സപ്ലൈ വകുപ്പ് സ്വീകരിച്ചിരുന്നുപോലുമില്ല.</p>
      <related>
        <a href="https://www.doolnews.com/jarkhand-chief-whip-quit-bjp-and-join-another-party.html?utm_source=doolnews&amp;utm_medium=related"/>
      </related>
      <p>ദുബെയുടെ കാര്‍ഡിലെ കണക്കു പ്രകാരം എല്ലാ മാസവും കൃത്യമായി അദ്ദേഹം റേഷന്‍ വാങ്ങുന്നുണ്ട്. ബി.ജെ.പിയുടെ ഗിരിധ് ജില്ലാ പ്രസിഡന്റ് സുനില്‍ അഗര്‍വാളിനോട് വിഷയത്തെപ്പറ്റി ആരാഞ്ഞപ്പോള്‍ തനിക്ക് ഈ വിഷയത്തില്‍ വ്യക്തതയില്ല എന്നാണ് പറഞ്ഞത്.</p>
      <p>താന്‍ ഒരു എം.എന്‍.ആര്‍.ഇ.ജി.എ ജീവനക്കാരനാണെന്നും തനിക്ക് അന്ത്യോദയ കാര്‍ഡ് പ്രകാരം റേഷന്‍ ലഭിക്കുന്നുണ്ടെന്നും ദുബെ വ്യക്തമാക്കുന്നുണ്ട്. തന്റെ കുടുംബത്തിലെ വേറാര്‍ക്കും സര്‍ക്കാര്‍ ജോലി ഇല്ലെന്നും 15 അംഗ കുടുംബത്തില്‍ ഈ ആനുകൂല്യങ്ങള്‍ ലഭിക്കുന്നുണ്ടെന്നും അദ്ദേഹം വ്യക്തമാക്കി.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>തൊഴില്‍, വീട്, ആളുകളുടെ എണ്ണം, ജീവിത സാഹചര്യം തുടങ്ങി നിരവധി കാര്യങ്ങള്‍ പരിശോധിച്ചാണ് റേഷന്‍കാര്‍ഡുകള്‍ നല്‍കുക. അതില്‍ തന്നെ അടിസ്ഥാനമനുസരിച്ച് കാര്‍ഡുകളും പലതാക്കി തിരിച്ചിട്ടുണ്ട്. സംസ്ഥാനത്തെ പാവങ്ങള്‍ പട്ടിണി കിടന്ന് മരിക്കുമ്പോഴാണ് അര്‍ഹതയില്ലാത്തവര്‍ അത് കൈപ്പറ്റുന്ന കാഴ്ചയും കാണുന്നത്.</p>
      <figure>
        <iframe src="https://www.youtube.com/embed/jdTztZ11IXw" width="560" height="315" data-service="Youtube" scrolling="no"/>
      </figure>
    </article>
  </body>
</html>