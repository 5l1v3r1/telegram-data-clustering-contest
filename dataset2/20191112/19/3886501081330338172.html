<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119229-cile-sa-velikim-demonstracijama-i-strajkovima-usao-u-26-dan-protesta?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-12T19:25:03+00:00"/>
    <meta property="og:title" content="Čile sa velikim demonstracijama i štrajkovima ušao u 26. dan protesta"/>
    <meta property="og:description" content="Gradjani Čilea su, uz velike demonstracije i štrajkove širom zemlje ušli danas u 26. dan protesta na kojima se traži veća ekonomska i socijalna jednakost.Hiljade ljudi okupilo se danas na ulicama glavnog grada Santjaga mašući zastavama Čilea i indijanske grupe Mapuče.Primorski grad Valaparaiso je blokiran, a nije funkcionalan ni javni ni privatni prevoz. Demonstranti su ujutru bacali kamenje na prodavnice što je mnoge nateralo da ih ostave zatvorene.Velike demonstracije bile su i u Konsepsionu na jugu i Antofagasti na severu, gde su barikade ometale saobraćaj.Studentski protest zbog povećanja cene metroa pretvorio se u široki pokret koji zahteva reforme obrazovanja, zdravstva, penzija i novi ustav."/>
  </head>
  <body>
    <article>
      <h1>Čile sa velikim demonstracijama i štrajkovima ušao u 26. dan protesta</h1>
      <address>
        <time datetime="2019-11-12T19:25:03+00:00">12 Nov 2019, 19:25</time>
      </address>
      <slideshow>
        <figure>
          <img src="https://static.beta.rs/thumbs/19993f5c.527x371.jpg"/>
        </figure>
        <figure>
          <img src="https://static.beta.rs/thumbs/60e8ef71.554x371.jpg"/>
        </figure>
        <figure>
          <img src="https://static.beta.rs/thumbs/4ffb118a.550x371.jpg"/>
        </figure>
        <figure>
          <img src="https://static.beta.rs/thumbs/60a82e4a.560x371.jpg"/>
        </figure>
        <figure>
          <img src="https://static.beta.rs/thumbs/7fdfcb6a.552x371.jpg"/>
        </figure>
        <figure>
          <img src="https://static.beta.rs/thumbs/aa4db944.565x371.jpg"/>
        </figure>
        <figure>
          <img src="https://static.beta.rs/thumbs/26ce2dcd.565x371.jpg"/>
        </figure>
        <figure>
          <img src="https://static.beta.rs/thumbs/4dfb459a.555x371.jpg"/>
        </figure>
        <figure>
          <img src="https://static.beta.rs/thumbs/2e29c024.559x371.jpg"/>
        </figure>
        <figure>
          <img src="https://static.beta.rs/thumbs/7d6ac308.560x371.jpg"/>
        </figure>
      </slideshow>
      <p><b>Gradjani Čilea su, uz velike demonstracije i štrajkove širom zemlje ušli danas u 26. dan protesta na kojima se traži veća ekonomska i socijalna jednakost.</b><br/><br/>Hiljade ljudi okupilo se danas na ulicama glavnog grada Santjaga mašući zastavama Čilea i indijanske grupe Mapuče.<br/><br/>Primorski grad Valaparaiso je blokiran, a nije funkcionalan ni javni ni privatni prevoz. Demonstranti su ujutru bacali kamenje na prodavnice što je mnoge nateralo da ih ostave zatvorene.<br/><br/>Velike demonstracije bile su i u Konsepsionu na jugu i Antofagasti na severu, gde su barikade ometale saobraćaj.<br/><br/>Studentski protest zbog povećanja cene metroa pretvorio se u široki pokret koji zahteva reforme obrazovanja, zdravstva, penzija i novi ustav.</p>
    </article>
  </body>
</html>