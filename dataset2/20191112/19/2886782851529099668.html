<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/12/mar-majdnem-egy-honapja-tuntetnek-a-chileiek"/>
    <meta property="og:site_name" content="euronews"/>
    <meta property="article:published_time" content="2019-11-12T19:51:16+00:00"/>
    <meta property="og:title" content="Már majdnem egy hónapja tüntetnek a chileiek"/>
    <meta property="og:description" content="A tiltakozáshullámot a metrójegy árának emelése váltotta ki, amit ugyan visszavontak, ám a kezdeti demonstrációk felszították a helyiek elégedetlenségét a társadalmi egyenlőtlenségek miatt."/>
  </head>
  <body>
    <article>
      <h1>Már majdnem egy hónapja tüntetnek a chileiek</h1>
      <address>
        <time datetime="2019-11-12T19:51:16+00:00">12 Nov 2019, 19:51</time>
      </address>
      <p>Már 26. napja tartanak a tüntetések és a sztrájkok Chile nagyvárosaiban, a társadalmi egyenlőtlenségek ellen. Kedden is ezrek vonultak végig Santiago utcáin.</p>
      <p>A tiltakozáshullámot a metrójegy árának emelése váltotta ki októberben. Ezt ugyan visszavonták, ám a kezdeti demonstrációk felszították a helyiek elégedetlenségét az alacsony nyugdíjak és fizetések, az áram-, a gázszolgáltatás, az egyetemi oktatás és az egészségügyi ellátás magas árai miatt.</p>
    </article>
  </body>
</html>