<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/scaletta-i-marosi-invadono-la-statale-114-attivato-lufficio-di-protezione-civile.html"/>
    <meta property="og:site_name" content="Tempostretto"/>
    <meta property="article:published_time" content="2019-11-12T19:35:33+00:00"/>
    <meta property="og:title" content="Scaletta, i marosi invadono la Statale 114: attivato l’ufficio di Protezione civile"/>
    <meta property="og:description" content="L'assessore Cifalà: &quot;Al momento solo qualche disagio, stiamo monitorando costantemente il territorio compresi i torrenti&quot;"/>
  </head>
  <body>
    <article>
      <h1>Scaletta, i marosi invadono la Statale 114: attivato l’ufficio di Protezione civile</h1>
      <address><time datetime="2019-11-12T19:35:33+00:00">12 Nov 2019, 19:35</time> by <a rel="author" href="https://www.tempostretto.it/author/carmelo-caspanello" target="_blank">Carmelo Caspanello</a></address>
      <p>
        <i>L'assessore Cifalà: "Al momento solo qualche disagio, stiamo monitorando costantemente il territorio compresi i torrenti"</i>
      </p>
      <p>SCALETTA ZANCLEA – Apprensione a Scaletta Zanclea per la furia del mare. Le onde in serata hanno raggiunto la Statale 114, attraverso le strette e caratteristiche viuzze che collegano la centrale via Roma all’arenile.</p>
      <p>Nel centro jonico non vi è lungomare. Al momento solo qualche disagio e costante monitoraggio da parte dell’Amministrazione comunale.</p>
      <p>“Il Comune – spiega l’assessore alla Protezione civile, Domenico Cifalà – ha allertato l’ufficio di Protezione civile, che rimarrà attivo per tutta la notte. I disagi maggiori – prosegue l’amministratore – li stiamo riscontrando in via Pescatori, la strada a mare, parallela alla Statale 114. E speriamo che proprio in questa parte del paese non vi siano problemi legati all’intasamento della rete fognaria, come purtroppo accade sovente in queste circostanze. Stiamo monitorando anche i torrenti”.</p>
      <h3>Articoli correlati</h3>
    </article>
  </body>
</html>