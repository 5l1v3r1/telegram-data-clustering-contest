<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/12/australia-se-katastasi-ektaktis-anagis"/>
    <meta property="og:site_name" content="euronews"/>
    <meta property="article:published_time" content="2019-11-12T19:25:52+00:00"/>
    <meta property="og:title" content="Αυστραλία: Σε κατάσταση έκτακτης ανάγκης"/>
    <meta property="og:description" content="Από την Παρασκευή, οι πυρκαγιές στο ανατολικό τμήμα της Αυστραλίας έχουν προκαλέσει τον θάνατο τριών ανθρώπων, έχουν καταστρέψει 150 σπίτια"/>
  </head>
  <body>
    <article>
      <h1>Αυστραλία: Σε κατάσταση έκτακτης ανάγκης</h1>
      <address>
        <time datetime="2019-11-12T19:25:52+00:00">12 Nov 2019, 19:25</time>
      </address>
      <p>Δεκάδες πυρκαγιές, ευνοημένες από τους σφοδρούς ανέμους, τις υψηλές θερμοκρασίες και την ξερή βλάστηση, ενισχύθηκαν σήμερα και έχουν φθάσει μέχρι τα προάστια του Σίδνεϊ, σε απόσταση λίγων χιλιομέτρων από το κέντρο της πόλης. Πυροσβεστικά αεροσκάφη ψεκάζουν με επιβραδυντικό υλικό τα δένδρα και τις κατοικίες.</p>
      <p>Σύμφωνα με τις αρχές, από τις δύο πυρκαγιές που εκδηλώθηκαν στα προάστια του Σίδνεϊ, μόνο η μία έχει τεθεί υπό έλεγχο.</p>
      <p>Χιλιάδες πυροσβέστες έχουν αναπτυχθεί προληπτικά στις πολιτείες του Κουίνσλαντ και της Νέας-Νότιας Ουαλίας εξαιτίας των καταστροφικών, τελείως εξαιρετικού χαρακτήρα, συνθηκών.</p>
      <p>Οι αρχές κάλεσαν τους κατοίκους που ζουν σε μία τεράστια ζώνη γύρω από το Σίδνεϊ να αναζητήσουν καταφύγιο, κρίνοντας ότι δεν έχουν χρόνο να απομακρυνθούν πριν φθάσουν οι φλόγες.</p>
      <p>Επί περισσότερων των εκατό πυρκαγιών που έχουν καταστρέψει μία ζώνη που ξεκινά από το Μπρισμπέιν και φθάνει στα περίχωρα του Σίδνεϊ, κατάσταση έκτακτης ανάγκης έχει κηρυχθεί για ένδεκα, ενώ πολλές πόλεις απειλούνται άμεσα.</p>
    </article>
  </body>
</html>