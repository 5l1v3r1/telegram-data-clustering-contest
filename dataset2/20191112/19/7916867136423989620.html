<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134570-del-pasirodymo-kinijoje-apgailestaujantis-bjelica-privalome-patekti-i-olimpines-zaidynes.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-12T19:10:00+00:00"/>
    <meta property="og:title" content="Dėl pasirodymo Kinijoje apgailestaujantis Bjelica: „Privalome patekti į olimpines žaidynes“"/>
    <meta property="og:description" content="Praėjusią vasarą Serbija buvo viena iš pagrindinių favoričių laimėti pasaulio čempionatą, tačiau jų žygį ketvirtfinalyje sustabdė Argentina. Nesėkmė ketvirtfinalyje reiškė, jog serbai artėjančią vasarą bus priversti dalyvauti atrankoje į olimpines žaidynes. Serbijos rinktinės veteranas Nemanja Bjelica savo šalies garbę gina nuo 2009-ųjų ir dalyvavo keturiuose Europos bei trijuose pasaulio čempionatuose, o pralaimėjimas pastarajame puolėjui buvo itin skaudus. ..."/>
  </head>
  <body>
    <article>
      <h1>Dėl pasirodymo Kinijoje apgailestaujantis Bjelica: „Privalome patekti į olimpines žaidynes“</h1>
      <address>
        <time datetime="2019-11-12T19:10:00+00:00">12 Nov 2019, 19:10</time>
      </address>
      <p>Nuotr.: fiba.basketball</p>
      <figure>
        <a href="https://www.basketnews.lt/paveikslelis-199973-any1000x1000.jpg">
          <img src="https://www.basketnews.lt/paveikslelis-199973-any630x500.jpg"/>
        </a>
      </figure>
      <p>Nuotr. fiba.basketball</p>
      <p>Praėjusią vasarą Serbija buvo viena iš pagrindinių favoričių laimėti pasaulio čempionatą, tačiau jų žygį ketvirtfinalyje sustabdė Argentina.</p>
      <p>Nesėkmė ketvirtfinalyje reiškė, jog serbai artėjančią vasarą bus priversti dalyvauti atrankoje į olimpines žaidynes.</p>
      <p>Serbijos rinktinės veteranas Nemanja Bjelica savo šalies garbę gina nuo 2009-ųjų ir dalyvavo keturiuose Europos bei trijuose pasaulio čempionatuose, o pralaimėjimas pastarajame puolėjui buvo itin skaudus.</p>
      <p>„Skaudu suklysti pirmenybėse, kuriose mūsų lūkesčiai buvo milžiniški. Tai buvo nuvilianti nesėkmė, nes žinojome, kad turime visus reikiamus ingredientus kautis dėl titulo, bet dabar turime galvoti apie kitą žingsnį“, – kalbėjo Sakramento „Kings“ puolėjas.</p>
      <p>2016-ųjų olimpines žaidynes dėl traumos praleidęs Bjelica ne tik, kad nori iškovoti bilietą į Tokijų, bet ten ir iškovoti medalį.</p>
      <p>„Noriu laimėti titulus ir medalius bei, žinoma, svajoju patekti į olimpines žaidynes ir ten užimti prizinę vietą. Olimpinės žaidynės yra mūsų mintyse, bet pirmiausia turime ten patekti. Laukia labai sunkus atrankos turnyras, bet būsime tam pasiruošę ir privalome patekti į olimpines žaidynes“, – užtikrintai kalbėjo Bjelica.</p>
      <p>209 cm ūgio krepšininkas praėjusiame pasaulio čempionate vidutiniškai rinko po 10,7 taško ir 4,7 atkovoto kamuolio.</p>
      <p>Lapkričio 25-ąją įvyks olimpinio atrankos turnyro, kuriame dalyvaus ir Lietuvos rinktinė, burtų traukimo ceremonija.</p>
    </article>
  </body>
</html>