<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/12/pobyttya-veterana-ato-panova-pidozryuvanyh-vzyaly-pid-vartu/"/>
    <meta property="og:site_name" content="Рубрика"/>
    <meta property="article:published_time" content="2019-11-12T19:13:55+00:00"/>
    <meta property="og:title" content="Побиття ветерана АТО Панова: підозрюваних взяли під варту"/>
    <meta property="og:description" content="Святошинський райсуд Києва задовольнив клопотання Київської місцевої прокуратури №8 та взяв під варту двох підозрюваних у нападі на ветерана АТО Ігоря Панова та його дружину Оксану Про це інформує прес-служба прокуратури Києва. Судді погодилися із пропозицією прокуратури та винесли рішення: взяти підозрюваних під варту на 2 місяці без права внесення застави. За підозрою у скоєнні […]"/>
  </head>
  <body>
    <article>
      <h1>Побиття ветерана АТО Панова: підозрюваних взяли під варту</h1>
      <address><time datetime="2019-11-12T19:13:55+00:00">12 Nov 2019, 19:13</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2018/05/6-620x420.jpg"/>
      </figure>
      <p>
        <b>
          <b>Святошинський райсуд Києва задовольнив клопотання Київської місцевої прокуратури №8 та взяв під варту двох підозрюваних у нападі на ветерана АТО Ігоря Панова та його дружину Оксану</b>
        </b>
      </p>
      <p>Про це інформує прес-служба прокуратури Києва.</p>
      <p>Судді погодилися із пропозицією прокуратури та винесли рішення: взяти підозрюваних під варту на 2 місяці без права внесення застави. За підозрою у скоєнні нападу були затримані двоє чоловіків, один з яких син потерпілої.</p>
      <p>Нагадаємо, увечері 9 листопада у під’їзді житлового будинку на вулиці Академіка Кіпріанова було скоєно напад на чоловіка та його дружину. Обоє постраждалих у важкому стані були госпіталізовані.</p>
      <p>Зазначається, що після затримання чоловіків елементи їх одягу, ймовірні знаряддя злочину та інші речові докази взяли на експертизу.</p>
      <p>Раніше повідомлялося, що <a href="https://rubryka.com/2019/11/10/u-kyyevi-zhorstoko-pobyly-veterana-ato-z-druzhynoyu-oboye-perebuvayut-u-komi/">у Києві жорстоко побили ветерана АТО з дружиною, обоє перебувають у комі.</a></p>
    </article>
  </body>
</html>