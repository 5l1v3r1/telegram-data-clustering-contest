<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/lancering-disney-loopt-helemaal-in-de-soep-33109"/>
    <meta property="og:site_name" content="Apparata"/>
    <meta property="article:published_time" content="2019-11-12T19:32:00+00:00"/>
    <meta property="og:title" content="Lancering Disney+ loopt helemaal in de soep"/>
    <meta property="og:description" content="De lancering van Disney's eigen streamingdienst is niet bepaald een sprookje."/>
  </head>
  <body>
    <article>
      <h1>Lancering Disney+ loopt helemaal in de soep</h1>
      <h2>De lancering van Disney's eigen streamingdienst is niet bepaald een sprookje.</h2>
      <address><time datetime="2019-11-12T19:32:00+00:00">12 Nov 2019, 19:32</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Eerder vandaag <a href="https://www.apparata.nl/nieuws/disney-is-hier-en-dit-moet-je-weten-33105">schreven we</a> al dat Disney vandaag hun eigen streamingdienst in de vorm Disney+ lanceert en in dat artikel beschrijven we een aantal stukjes nieuwe informatie. Dat is allemaal leuk en aardig, maar gebruikers melden dat de dienst eigenlijk helemaal niet eens bruikbaar is.</p>
      <p>Disney+ is al een tijdje in Nederland in beta en in die periode leek de kwaliteit van de dienst vlekkeloos te zijn. Nu Amerikanen, Canadezen en Nederlanders massaal naar het <a href="https://www.apparata.nl/nieuws/disney-tweet-alles-wat-naar-de-streamingdienst-komt-32770">flinke aanbod</a> willen kijken is dat wel anders.</p>
      <p>Gebruikers ervaren verschillende problemen met de dienst. Sommige gebruikers komen niet voorbij het inlogscherm terwijl anderen wel kunnen inloggen maar niet in staat zijn om iets af te spelen. Tja, dan verdient de dienst de titel streamingplatform ook niet!</p>
      <p>Overigens is het helemaal niet gek dat een lancering van dit formaat helemaal in de soep loopt. Wanneer software groots wordt uitgerold en mensen er massaal gebruik van willen maken, kunnen de servers nog wel eens onder de druk bezwijken.</p>
      <p>Een goed voorbeeld daarvan is de lancering van World of Warcraft Classic. De lancering van die game ging <a href="https://www.apparata.nl/nieuws/world-of-warcraft-classic-blundert-met-lancering-32252">ook helemaal mis</a>. Maar ja, WoW werd wereldwijd gelanceerd en Disney hoeft slechts Noord-Amerika en Nederland te voorzien. Of er ergens iets goed mis gaat bij Disney of dat het om goede oude server overbelasting gaat is niet bekend.</p>
    </article>
  </body>
</html>