<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/najeriya/20191112-sauyawa-daruruwan-yan-gudun-hijira-matsuguni-nijar"/>
    <meta property="og:site_name" content="RFI"/>
    <meta property="article:published_time" content="2019-11-12T19:17:11+00:00"/>
    <meta property="og:title" content="An sauyawa daruruwan 'yan gudun hijira matsuguni a Nijar"/>
    <meta property="og:description" content="Sama da ‘yan gudun hijira 500 ne maza, mata da kuma yara kanana aka sauyawa sansani daga bakin iyaka zuwa garin Dan Daji Makau na gundumar gidan Runji."/>
  </head>
  <body>
    <article>
      <h1>An sauyawa daruruwan 'yan gudun hijira matsuguni a Nijar</h1>
      <address><time datetime="2019-11-12T19:17:11+00:00">12 Nov 2019, 19:17</time> by <a rel="author">Nura Ado Suleiman</a></address>
      <p>
        <b>Sama da ‘yan gudun hijira 500 ne maza, mata da kuma yara kanana aka sauyawa sansani daga bakin iyaka zuwa garin Dan Daji Makau na gundumar gidan Runji.</b>
      </p>
      <p>Kimanin gidaje 86 ne aka kafa a wannan kauye don karbar ‘yan gudun hijirar da aka kafawa unguwa ta musaman.</p>
      <p>Hukumar kula da ‘yan gudun hijira HCR reshen Maradi ce tare da taimakon kungiyar APBE ke aikin tsugunarda ‘yan gudun hijirar da suka bukaci a sauya musu wurin zama.</p>
      <p>Garin Dan Daji Makau dai na da tazarar kilomita 7 daga Garin Gidan Runji.</p>
      <p>Sansanin dake Dan Daji Makau shi ne na biyu bayan na garin Kaka mai mutane 700, kuma don cika ka’idoji ne hukumar ‘yan gudun hijirar ta HCR ta kafa su a tazarar nisan kilomita 50 daga iyakar Najeriya, inda ‘yan gudun hijirar suka fito.</p>
      <p>Kan wannan katafaren aiki ne wakilinmu Salisu Isa ya aiko mana da cikakken rahoto, bayan halartar garin na Dan Daji Makau.</p>
      <p>An sauyawa daruruwan 'yan gudun hijira matsuguni a Nijar 12/11/2019 - Daga Salisu Isah</p>
      <figure>
        <audio src="http://telechargement.rfi.fr/rfi/haoussa/audio/modules/actu/201911/NIGER-SALISSOU_ISSA-1_35sec-2019-11-12.mp3"/>
      </figure>
    </article>
  </body>
</html>