<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/president-s-rule-in-maharashtra-under-pm-s-pressure-digvijaya-singh546.html"/>
    <meta property="og:site_name" content="DoolNews"/>
    <meta property="article:published_time" content="2019-11-12T19:45:00+00:00"/>
    <meta property="og:title" content="'രാഷ്ട്രപതി ഭരണത്തിന് പിന്നില്‍ മോദിയുടെ സമ്മര്‍ദം; അമിത്ഷായുടെ മൗനം സൂചിപ്പിക്കുന്നത് വഞ്ചന': പ്രതികരണവുമായി കോണ്‍ഗ്രസ് നേതാവ്"/>
    <meta property="og:description" content="Maharashtra National News India മുംബൈ: മഹാരാഷ്ട്രയില്‍ രാഷ്ട്രപതി ഭരണം ഏര്‍പ്പെടുത്തിയത് പ്രധാനമന്ത്രി നരേന്ദ്രമോദിയുടെ സമ്മര്‍ദം മൂലമെന്ന് കോണ്‍ഗ്രസ് നേതാവ് ദിഗ് വിജയ് സ"/>
  </head>
  <body>
    <article>
      <h1>'രാഷ്ട്രപതി ഭരണത്തിന് പിന്നില്‍ മോദിയുടെ സമ്മര്‍ദം; അമിത്ഷായുടെ മൗനം സൂചിപ്പിക്കുന്നത് വഞ്ചന': പ്രതികരണവുമായി കോണ്‍ഗ്രസ് നേതാവ്</h1>
      <address><time datetime="2019-11-12T19:45:00+00:00">12 Nov 2019, 19:45</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ രാഷ്ട്രപതി ഭരണം ഏര്‍പ്പെടുത്തിയത് പ്രധാനമന്ത്രി നരേന്ദ്രമോദിയുടെ സമ്മര്‍ദം മൂലമെന്ന് കോണ്‍ഗ്രസ് നേതാവ് ദിഗ് വിജയ് സിംഗ്. ഗവര്‍ണര്‍ രാഷ്ട്രപതി ഭരണത്തിന് ശുപാര്‍ശ ചെയ്തത് മോദിയുടെ സമ്മര്‍ദം കൊണ്ടാണെന്നായിരുന്നു കോണ്‍ഗ്രസ് നേതാവിന്റെ പ്രതികരണം. ബി.ജെ.പി സംസ്ഥാനത്ത് കുതിരകച്ചവടം നടത്തുകയാണെന്നും അദ്ദേഹം ആരോപിച്ചു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>‘മഹാരാഷ്ട്രയില്‍ സര്‍ക്കാര്‍ രൂപീകരിക്കുന്നതിനായി ഗവര്‍ണര്‍ ആദ്യം ഏറ്റവും വലിയ ഒറ്റ കക്ഷിയായ ബി.ജെ.പിയെ വിളിച്ചു. പിന്നീട് രണ്ടാമത്തെയും മൂന്നാമത്തെയും കക്ഷിയെ വിളിച്ചു. എന്നാല്‍ പിന്നീട് പൊടുന്നനെ രാഷ്ട്രപതി ഭരണം ഏര്‍പ്പെടുത്തിയിരിക്കുന്നു. എന്താണ് സംഭവിച്ചത്? ഞാന്‍ കരുതുന്നത് അദ്ദേഹത്തിന്റെ തീരുമാനത്തിന് പിന്നില്‍ കേന്ദ്രസര്‍ക്കാര്‍ സമ്മര്‍ദമാണെന്നാണ്.’ ദിഗ് വിജയ് സിംഗ് ആരോപിച്ചു.</p>
      <related>
        <a href="https://www.doolnews.com/ncp-has-asked-for-rotational-cms-between-itself-and-sena-and-offered-deputy-cm-post-to-congress-at-the-meeting.html?utm_source=doolnews&amp;utm_medium=related"/>
      </related>
      <p>മഹാരാഷ്ട്രയിലെ രാഷ്ട്രീയ പ്രതിസന്ധിയില്‍ കേന്ദ്ര ആഭ്യന്തരമന്ത്രി അമിത്ഷാ മാനം പാലിക്കുകയാണ്. ഇതില്‍ നിന്നും വ്യക്തമായി മനസിലാവുന്നത് 50-50 ഫോര്‍മുലയ്ക്ക് പിന്നില്‍ അമിത്ഷായാണ്. ശിവസേനയെ ബി.ജെ.പി വഞ്ചിക്കുകയായിരുന്നുവെന്നും ദിഗ് വിജയ് സിംഗ് പറഞ്ഞു.</p>
      <related>
        <a href="https://www.doolnews.com/riteish-deshmukh-maharashtra-president-s-rule456.html?utm_source=doolnews&amp;utm_medium=related"/>
      </related>
      <p>ഗവര്‍ണര്‍ബി.ജെ.പിയേയും ശിവസേനയേയും എന്‍.സി.പിയേയും സര്‍ക്കാര്‍ രൂപീകരിക്കുന്നതിന് ക്ഷണിച്ചിരുന്നു. ആദ്യം ക്ഷണിച്ചത് ബി.ജെ.പിയെയായിരുന്നു. എന്നാല്‍ ബി.ജെ.പി ക്ഷണം നിരസിച്ചതിനി പിന്നാലെ ശിവസേനയെ ക്ഷണിച്ചു. എന്നാല്‍ കൂടുതല്‍ സമയം അനുവദിക്കണമെന്ന് ശിവസേന ആവശ്യപ്പെടുകയായിരുന്നു. പിന്നാലെ ശിവസേനയുടെ ആവശ്യം ഗവര്‍ണര്‍ തള്ളി. മൂന്നാമതായി ഗവര്‍ണര്‍ എന്‍.സി.പിയെ ക്ഷണിക്കുകയായിരുന്നു. എന്‍.സി.പിക്ക് ഇന്ന് രാത്രി 8.30 വരെയാണ് സമയം നല്‍കിയിരുന്നത്. എന്നാല്‍ ഇന്ന് ഉച്ചയോടെ ഗവര്‍ണര്‍ രാഷ്ട്രപതി ഭരണത്തിന് ശുപാര്‍ശ ചെയ്യുകയായിരുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/ABOIUa8k3TY" width="500" height="281" data-service="Youtube" scrolling="no"/>
      </figure>
    </article>
  </body>
</html>