<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/izvazhdaneto-na-styrling-ot-systava-e-naj-golqmoto-izpitanie-za-sautgejt-1405607.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-12T19:04:00+00:00"/>
    <meta property="og:title" content="Изваждането на Стърлинг от състава е най-голямото изпитание за Саутгейт"/>
    <meta property="og:description" content="Селекционерът на Англия Гарет Саутгейт пое пълна отговорност за решението да остави извън състава Рахим Стърлинг за квалификацията с Черна гора в четвъртък, но изрази опасения за напрежение сред останалите в редиците на „Трите лъва“ Той определи решението да остави извън състава Рахийм Стърлинг като най-голямото си изпитание начело на тима"/>
  </head>
  <body>
    <article>
      <h1>Изваждането на Стърлинг от състава е най-голямото изпитание за Саутгейт</h1>
      <address><time datetime="2019-11-12T19:04:00+00:00">12 Nov 2019, 19:04</time> by <a rel="author">Sportlive.bg</a></address>
      <p>Селекционерът на Англия <a href="https://www.sportlive.bg/tags/53938"><b>Гарет Саутгейт</b></a> пое пълна отговорност за решението да остави извън състава Рахим Стърлинг за квалификацията с Черна гора в четвъртък, но изрази опасения за напрежение сред останалите в редиците на „Трите лъва“. Той определи решението да остави извън състава Рахийм Стърлинг като най-голямото си изпитание начело на тима.</p>
      <p>Нападателят на Манчестър Сити не попадна в групата за домакинството на черногорците на „Уембли“ след спречкване с Джо Гомес от Ливърпул на тренировъчното игрище „Сейнт Джордж‘с Парк“. Двамата се изправиха един срещу друг на „Анфийлд“ в неделя, където „гражданите“ отстъпиха на мърсисайдци с 1:3, а Гомес се появи като резерва в края. Саутгейт сподели в свое изявление, че решението му е било подкрепено от „съгласието на целия състав“.</p>
      <p>"Разговарям с целия ми щаб и лидерите в отбора, но в крайна сметка аз съм мениджърът. Няма да навлизам в подробности относно инцидента, няма какво да се извлече от него. В края на краищата, аз трябва да намеря правилното решение за групата. Това е трудно, искаш да си справедлив с всички играчи. Невинаги ще съм прав, но аз съм селекционерът“, обясни той.</p>
      <p>Няколко версии относно случилото се вече циркулираха в медийното пространство във Великобритания и Саутгейт каза, че е разочарован от изтеклата информация. "От моята гледна точка, вече сме оставили това зад гърба си, но очевидно има информация, която се разнася в медийното пространство, която е последица от английския национален отбор. Това е трудно и е нещо, за което трябва да се замислим. Изтича информация и аз трябва да се справя с това. Всеки играч имаше възможността да говори с мен, ако поиска", завърши той. <b><a href="https://www.sportlive.bg/worldfootball/england/Styrling-za-skandala-Vsichki-znaqt-che-ne-sym-sklonen-da-se-dyrzha-po-tozi-nachin-1405433.html"><i>А какво написа Стърлинг за извинение - вижте в този материал.</i></a></b></p>
      <related>
        <h4>Още по темата</h4>
        <a href="https://www.sportlive.bg/worldfootball/england/SNIMKA-Gomes-ima-draskotina-pod-dqsnoto-oko-sled-sprechkvaneto-sys-Styrling-1405541.html"/>
        <a href="https://www.sportlive.bg/bgfootball/national-team/Sautgejt-Ako-bqha-izhvyrlili-Bylgariq-ot-Evro-2020-tova-syshto-nqmashe-da-e-nakazanie-1405468.html"/>
        <a href="https://www.sportlive.bg/worldfootball/england/Styrling-za-skandala-Vsichki-znaqt-che-ne-sym-sklonen-da-se-dyrzha-po-tozi-nachin-1405433.html"/>
        <a href="https://www.sportlive.bg/worldfootball/england/Bez-Uokyr-Dele-Ali-i-Lingard-v-systava-na-Angliq--1404060.html"/>
      </related>
    </article>
  </body>
</html>