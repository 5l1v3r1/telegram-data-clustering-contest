<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980821174.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-12T19:46:00+00:00"/>
    <meta property="og:title" content="«سرایا القدس» محل تجمع نظامیان صهیونیست را هدف قرار داد"/>
    <meta property="og:description" content="به گزارش فارس، «سرایا القدس» شاخه نظامی جنبش جهاد اسلامی فلسطین محل تجمع نظامیان رژیم صهیونیستی در شرق رفح را با شلیک چند موشک، هدف قرار داد."/>
  </head>
  <body>
    <article>
      <h1>«سرایا القدس» محل تجمع نظامیان صهیونیست را هدف قرار داد</h1>
      <address>
        <time datetime="2019-11-12T19:46:00+00:00">12 Nov 2019, 19:46</time>
      </address>
      <p>شاخه نظامی جنبش جهاد اسلامی فلسطین، محل تجمع نظامیان صهیونیست در شرق رفح را هدف حملات موشکی خود قرار داد.</p>
      <p>به گزارش فارس، «سرایا القدس» شاخه نظامی جنبش جهاد اسلامی فلسطین محل تجمع نظامیان رژیم صهیونیستی در شرق رفح را با شلیک چند موشک، هدف قرار داد.</p>
      <p>به نوشته پایگاه خبری «العهد»، شاخه نظامی جنبش جهاد اسلامی فلسطین گفت که در این حملات موشکی، چند نفر از نظامیان صهیونیست زخمی شدند.</p>
      <p>رژیم صهیونیستی امروز به صورت همزمان به نوار غزه و دمشق حمله کرد و دو نفر از اعضای ارشد جنبش جهاد اسلامی فلسطین را ترور کرد، اما عملیات ترور دمشق در تحقق هدف ناکام ماند.</p>
      <p>در حمله رژیم صهیونیستی به نوار غزه منزل «بها ابوالعطا» از رهبران جنبش جهاد اسلانی هدف گرفت که در نتیجه آن، وی به همراه همسرش به شهادت رسید. در حمله دیگر رژیم صهیونیستی به منطقه «المزه» دمشق، «معاذ» فرزند «اکرم العجوری» از اعضای دفتر سیاسی جهاد اسلامی به شهادت رسید.</p>
      <p>نیروهای مقاومت در نوار غزه هم در واکنش به این حملات رژیم صهیونیست، تل‌آویو و شهرک‌های صهیونیستی را با ده‌ها راکت هدف قرار دادند. مقاومت فلسطین در پاسخ به این جنایات تا کنون بیش از ۱۵۰ راکت و موشک به سمت فلسطین اشغالی شلیک کرده است.</p>
    </article>
  </body>
</html>