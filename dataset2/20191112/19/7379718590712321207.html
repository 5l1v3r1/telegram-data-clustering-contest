<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/12/atp-finals-berrettini-battuto-da-federer"/>
    <meta property="og:site_name" content="euronews"/>
    <meta property="article:published_time" content="2019-11-12T19:28:43+00:00"/>
    <meta property="og:title" content="ATP Finals: Berrettini battuto da Federer"/>
    <meta property="og:description" content="Niente da fare per Matteo Berrettini, sconfitto nel secondo turno del Masters di Londra da Roger Federer: 7-6 6-3 il punteggio per il campionissimo svizzero."/>
  </head>
  <body>
    <article>
      <h1>ATP Finals: Berrettini battuto da Federer</h1>
      <address><time datetime="2019-11-12T19:28:43+00:00">12 Nov 2019, 19:28</time> by <a rel="author">Cristiano Tassinari</a></address>
      <p><b>LONDRA (REGNO UNITO)</b> - Il destino (e Roger Federer) dicono NO a Matteo Berrettini.</p>
      <p>Un girone di ferro, qui alle ATP Finals di Londra, cui il 23enne tennista romano prende parte per la prima, sorprendente volta.</p>
      <p>Dopo la sconfitta al primo turno del gruppo Bjorn Borg contro <b>Nole Djokovic</b>, Berrettini è uscito con le ossa rotta anche dal secondo turno, affrontando nientepopodimenoche <b>Roger Federer</b>, ferito nell'orgoglio dopo la battuta d'arresto di fronte a Dominic Thiem.</p>
      <figure>
        <img src="https://static.euronews.com/articles/stories/04/29/61/20/606x399_cmsv2_0058a6ab-bbc9-5a97-b878-bfe9f6d8aeb5-4296120.jpg"/>
        <figcaption>Berrettini prova a scherzarci su.Action Images via Reuters/Tony O'Brien</figcaption>
      </figure>
      <h3>Prova positiva di Berrettini</h3>
      <p>Buona, comunque, la prestazione di Berrettini, che stavolta ha limitato i danni anche nel punteggio: 7-6 (2) 6-3 a favore dell'inossidabile Federer.<br/>Ma, in particolare nel primo set, Berrettini è stato in grado di dare filo da torcere al 38enne campionissimo svizzero, costringendolo punto su punto ad arrivare fino al tie-break.</p>
      <p>Più netta la supremazia di Federer nel secondo set, chiuso 6-3.<br/><b>"King Roger</b>" torna cosi prepotentemente in lizza per la qualificazione alle semifinali.</p>
      <p>Per Berrettini, ora c'è l'impegno di giovedi, contro Thiem, per onora<br/>re al meglio questo <b>Masters di Londra,</b> augurandosi che per lui sia solo il primo di una lunga serie.</p>
      <h3>"Quarto di finale" Federer-Djokovic</h3>
      <p>Le ultime speranze di passare comunque il turno, per Berrettini sono state cancellate dalla vittoria di Thiem contro Djokovic.Di fatto, la terza partita del girone tra Djokovic e Federer sarà un vero e proprio "quarto di finale" per qualificarsi alle semifinali.</p>
      <figure>
        <img src="https://static.euronews.com/articles/stories/04/29/61/20/606x418_cmsv2_9ceba83c-7f27-54c2-8c78-eec0f6cb1cf1-4296120.jpg"/>
        <figcaption>"Ce la farò a battere almeno Thiem?"Action Images via Reuters/Tony O'Brien</figcaption>
      </figure>
    </article>
  </body>
</html>