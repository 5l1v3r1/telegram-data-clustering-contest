<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/sencov-zabrav-sviy-stilec-z-mzs-ukrajini-novini-ukrajini-50053167.html"/>
    <meta property="og:site_name" content="НВ"/>
    <meta property="article:published_time" content="2019-11-12T19:32:00+00:00"/>
    <meta property="og:title" content="Стояв чотири роки. Сенцов забрав «свій стілець» з МЗС України — Пристайко"/>
    <meta property="og:description" content="Колишній політв'язень Олег Сенцов у вівторок, 12 листопада відвідав Міністерство закордонних справ України, де забрав символічний стілець."/>
  </head>
  <body>
    <article>
      <h1>Стояв чотири роки. Сенцов забрав «свій стілець» з МЗС України — Пристайко</h1>
      <h2>Колишній політв'язень Олег Сенцов у вівторок, 12 листопада відвідав Міністерство закордонних справ України, де забрав символічний стілець.</h2>
      <address>
        <time datetime="2019-11-12T19:32:00+00:00">12 Nov 2019, 19:32</time>
      </address>
      <p>Про це повідомив міністр Вадим Пристайко в Twitter.</p>
      <p>За словами глави відомства, "стілець Сенцова" стояв у міністерстві чотири роки.</p>
      <p>"Кожен високий гість мав можливість посидіти на ньому і відчути себе в центрі складної драми зі звільнення Олега та побратимів. Нарешті стілець закінчив свою дипломатичну місію і був переданий законному власнику", - написав він.</p>
      <p>Пристайко додав, що провів зустріч й з іншими колишніми політв'язнями.</p>
      <p>Читайте також:<br/><a href="https://nv.ua/ukr/ukraine/events/oleg-sencov-interv-yu-brancya-kremlya-novini-ukrajini-50049532.html">&amp;nbspЯк ми можемо ворогувати, поки у нас є Путін? Олег Сенцов в інтерв'ю НВ розповідає про ув’язнення, плани на майбутнє і Зеленського</a></p>
      <p>Український режисер <a href="https://nv.ua/specials/obmen-plennymi.html">Олег Сенцов повернувся в Україну</a> в рамках обміну полоненими з РФ 7 вересня. Він провів в російському полоні п'ять років.</p>
    </article>
  </body>
</html>