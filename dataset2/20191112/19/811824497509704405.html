<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://androidportal.zoznam.sk/2019/11/samsung-galaxy-s11-space-zoom/"/>
    <meta property="og:site_name" content="Android Portal"/>
    <meta property="article:published_time" content="2019-11-12T19:14:01+00:00"/>
    <meta property="og:title" content="Samsung Galaxy S11 má ponúknuť funkciu Space zoom: Priblíženie pri fotení na novej úrovni!"/>
    <meta property="og:description" content="zdieľaní Samsung momentálne pracuje na svojej novej vlajkovej lodi, ktorú plánuje predstaviť už vo februári 2020. Zariadenie, ktoré sa pravdepodobne bude volať Samsung Galaxy S11 prinesie niekoľko noviniek, na ktoré sa veľmi tešíme. Jednou z noviniek má byť aj funkcia Space Zoom vo fotoaparáte navrhnutá tak, aby ponúkla možnosť priblíženia objektu bez straty kvality. Vyplýva to […]"/>
  </head>
  <body>
    <article>
      <h1>Samsung Galaxy S11 má ponúknuť funkciu Space zoom: Priblíženie pri fotení na novej úrovni!</h1>
      <address><time datetime="2019-11-12T19:14:01+00:00">12 Nov 2019, 19:14</time> by <a rel="author" href="https://androidportal.zoznam.sk/author/menschik/" target="_blank">Lukáš Zachar</a></address>
      <p>
        <b>Samsung momentálne pracuje na svojej novej vlajkovej lodi, ktorú plánuje predstaviť už vo februári 2020. Zariadenie, ktoré sa pravdepodobne bude volať <a href="https://www.techbyte.sk/2019/11/samsung-galaxy-s11-108-mpx-fotak/">Samsung Galaxy S11</a> prinesie niekoľko noviniek, na ktoré sa veľmi tešíme. Jednou z noviniek má byť aj funkcia <i>Space Zoom </i>vo fotoaparáte navrhnutá tak, aby ponúkla možnosť priblíženia objektu bez straty kvality.</b>
      </p>
      <p>Vyplýva to z registrácie na Európskom patentovom úrade, ktorú <a href="https://nl.letsgodigital.org/smartphones/samsung-galaxy-s11-camera-met-zoom/">získal</a> server LetsGoDigital. K registrácii malo dôjsť 6. novembra 2019.</p>
      <figure>
        <img src="https://www.techbyte.sk/wp-content/uploads/2019/11/euipo-space-zoom.jpg"/>
        <figcaption>Foto: <a href="https://nl.letsgodigital.org/smartphones/samsung-galaxy-s11-camera-met-zoom/">LetsGoDigital</a></figcaption>
      </figure>
      <p>Z popisu v registrácii je jasné, že Samsung chce funkciu Space Zoom využiť na smartfónoch, tabletoch ba dokonca na smart hodinkách (aj keď tu sa pravdepodobne len kryje) na zoom bez straty kvality. V praxi s najväčšou pravdepodobnosťou pôjde o hybridný zoom kombinujúci optické a digitálne priblíženie. Finálny obrázok nakoniec upraví a vyostrí umelá inteligencia. To, čoho je takýto systém schopný, sme mohli vidieť napríklad pri Huawei P30 Pro.</p>
      <p>Očakáva sa, že Samsung v Galaxy S11 nasadí nový objektív, ktorý mu umožní ponúknuť až <b>5x optické priblíženie</b>. Pri využití hybridného systému tak môžeme počítať s <b>10x, 20x či dokonca 50x</b> priblížením.</p>
    </article>
  </body>
</html>