<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://androidportal.zoznam.sk/2019/11/xiaomi-pokracuje-v-ofenzive-firma-predstavila-bezdrotovu-nabijacku-za-15-e/"/>
    <meta property="og:site_name" content="Android Portal"/>
    <meta property="article:published_time" content="2019-11-12T19:19:42+00:00"/>
    <meta property="og:title" content="Xiaomi pokračuje v ofenzíve: Firma predstavila bezdrôtovú nabíjačku za 15 €"/>
    <meta property="og:description" content="Čínsky gigant Xiaomi nedávno predstavil svoj nový produkt - bezdrôtovú rýchlonabíjačku so šialene nízkou cenou a perfektným dizajnom."/>
  </head>
  <body>
    <article>
      <h1>Xiaomi pokračuje v ofenzíve: Firma predstavila bezdrôtovú nabíjačku za 15 €</h1>
      <address><time datetime="2019-11-12T19:19:42+00:00">12 Nov 2019, 19:19</time> by <a rel="author" href="https://androidportal.zoznam.sk/author/menschik/" target="_blank">Lukáš Zachar</a></address>
      <p>
        <b>Čínsky gigant Xiaomi nedávno predstavil svoj nový produkt – bezdrôtovú rýchlonabíjačku, ktorá bude na crowdfundingovej stránke spoločnosti dostupná od 11. novembra. Téme sa venovali redaktori z <a href="https://www.gizmochina.com/2019/11/08/xiaomi-announces-an-elegant-looking-20w-wireless-fast-charger/">gizmochina.com</a>.</b>
      </p>
      <p>Čo sa týka vizuálneho prevedenia, <b>20 W</b> bezdrôtová rýchlonabíjačka predstavuje minimalistický dizajn s kruhovým podstavcom. Svoj telefón budete pokladať na jemne zakrivený panel, ktorý pripomína power banku. Jej povrchové prevedenie bude v <b>čiernej farbe</b>, ktorá na pohľad vyzerá byť matná. Produkt teda vyzerá nielen prakticky, ale aj elegantne. Váš telefón dokáže nabiť <b>v horizontálnej i vertikálnej</b> polohe.</p>
      <p>Vďaka vyššie opísanému dizajnu si môžete na svojom telefóne počas nabíjania vždy rýchlo a pohodlne skontrolovať obrazovku. Nabíjačka je založená na <b>bezdrôtovej nabíjacej technológii Qi</b>, teda dokáže nabíjať napríklad aj iPhony či sériu Galaxy Note od <a href="https://www.techbyte.sk/2019/11/samsung-galaxy-s11-space-zoom/">Samsung</a>.</p>
      <figure>
        <img src="https://www.techbyte.sk/wp-content/uploads/2019/11/xiaomi-nabijacka.jpg"/>
        <figcaption>Zdroj: <a href="https://www.gizmochina.com/2019/11/08/xiaomi-announces-an-elegant-looking-20w-wireless-fast-charger/">gizmochina.com</a></figcaption>
      </figure>
      <p>Stanica ponúka výkon 20 W, no rýchlosť nabíjania sa môže pri jednotlivých zariadeniach odlišovať. Ako príklad môžeme použiť iPhony, ktoré podporujú len <b>7,5 W</b> rýchlonabíjanie.</p>
      <p>Nakoniec si spomenieme ešte jeden kľúčový faktor, a to cenu. Tá počiatočná sa bude pohybovať na zlacnených <b>11 USD</b>, pričom bežná predajná cena má dosahovať hodnoty približne <b>14 USD</b>. Po prepočte na našu menu teda hovoríme o hodnote <b>okolo 15 EUR s DPH</b>.</p>
    </article>
  </body>
</html>