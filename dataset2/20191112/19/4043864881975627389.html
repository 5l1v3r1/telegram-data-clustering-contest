<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/12/7231778/"/>
    <meta property="og:site_name" content="Українська правда"/>
    <meta property="article:published_time" content="2019-11-12T19:22:01+00:00"/>
    <meta property="og:title" content="В Офісі Зеленського впіймали на хабарі $150 тис. начальницю департаменту доступу до інформації Світлану Кондзелю"/>
    <meta property="og:description" content="Співробітники НАБУ затримали директора департаменту забезпечення доступу до публічної інформації Офісу президента Світлану Кондзелю за підозрою у шахрайстві."/>
  </head>
  <body>
    <article>
      <h1>В Офісі Зеленського впіймали на хабарі $150 тис. начальницю департаменту доступу до інформації Світлану Кондзелю</h1>
      <address>
        <time datetime="2019-11-12T19:22:01+00:00">12 Nov 2019, 19:22</time>
      </address>
      <p>Співробітники НАБУ затримали директора департаменту забезпечення доступу до публічної інформації Офісу президента Світлану Кондзелю за підозрою у шахрайстві.</p>
      <p><b>Джерело:</b> співрозмовник "Української правди" в правоохоронних органах, <a href="https://t.me/OP_UA/907">ОП</a> в Telegram, <a href="https://nabu.gov.ua/novyny/posadovycyu-ofisu-prezydenta-vykryto-na-garyachomu?fbclid=IwAR0aoIE3D7jPQ0flZ4aupBFsdYCo9pWs7TvhmjoWwM4pfDPW3sffGgpOpik">НАБУ</a></p>
      <p><b>Деталі: </b>За даними джерела, Кондзеля розповідала, що вирішує будь-яку проблему через зв'язки в ОП.</p>
      <p>Зокрема, вона просила 300 тис. доларів за призначення на посаду заступником голови правління НАК "Нафтогаз України".</p>
      <p>Невдовзі в Атикорбюро повідомили, що затримали керівницю департаменту, її спільницю – <b>ексзаступницю міністра культури </b>в 2011 році<b> <a href="https://www.pravda.com.ua/news/2019/11/12/7231788/">Вікторію Лісничу</a></b> та інших учасників угруповання. Тривають слідчі дії за участю працівників СБУ.</p>
      <p><b>Повідомлення НАБУ:</b> "Внаслідок операції "під прикриттям" детективи НАБУ задокументували вимагання неправомірної вигоди 300 тисяч доларів США з фізичної особи за сприяння у призначенні на керівну посаду до НАК "Нафтогаз України...</p>
      <p>...Затримали безпосередньо після одержання першого траншу неправомірної вигоди у сумі 150 тисяч доларів".</p>
      <p><b>Реакція в Офісі президента:</b> "Для глави держави немає "своїх" і "чужих". Корупція має бути викорінена: що вища посада корупціонера, то небезпечніші для держави зловживання з його боку".</p>
      <figure>
        <img src="https://img.pravda.com/images/doc/0/6/0629042-kon.jpg"/>
        <figcaption>
          <cite>сайт Верховної ради</cite>
        </figcaption>
      </figure>
      <p><b>Довідка:</b> Світлана Кондзеля працювала у різних відділах при президенті з 2009 року. У департаменті забезпечення доступу до публічної інформації - з 2014 року.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/8/7231325/"/>
        <a href="https://www.pravda.com.ua/news/2019/11/3/7230848/"/>
        <a href="https://www.pravda.com.ua/news/2019/10/31/7230582/"/>
      </related>
    </article>
  </body>
</html>