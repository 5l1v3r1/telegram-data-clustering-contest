<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/u-mert-ozvuchili-vartist-gektara-zemli-pislya-znyattya-moratoriyu-329422_.html"/>
    <meta property="og:site_name" content="DT.ua"/>
    <meta property="article:published_time" content="2019-11-12T19:30:00+00:00"/>
    <meta property="og:title" content="У МЕРТ озвучили вартість гектара землі після зняття мораторію"/>
    <meta property="og:description" content="Мінімальна вартість складе 1,5 тисячі доларів за гектар землі."/>
  </head>
  <body>
    <article>
      <h1>У МЕРТ озвучили вартість гектара землі після зняття мораторію</h1>
      <h2>Мінімальна вартість складе 1,5 тисячі доларів за гектар землі.</h2>
      <address>
        <time datetime="2019-11-12T19:30:00+00:00">12 Nov 2019, 19:30</time>
      </address>
      <p>Заступник міністра розвитку економіки, торгівлі і сільського господарства України Тарас Висоцький оцінив вартість гектара землі після <b><a href="https://dt.ua/ECONOMICS/kabmin-zapustiv-informaciyniy-sayt-pro-zemelnu-reformu-327342_.html">зняття мораторію на продаж землі</a></b> в 2200 доларів. Про це він повідомив в інтерв'ю Радіо НВ.</p>
      <p>"Наші розрахунки показують, що якщо ми застосовуємо запропоновану модель, яка діє — це буде в середньому $ 2200 еквівалент за гектар. Якщо виходити з обмеженої моделі, з обмеженнями, це буде максимум $ 1500. Ось ціна обмежень (те, що називається "тільки українці купують")", — розповів він.</p>
      <p>Зазначимо, згідно з опитуванням, майже <b><a href="https://dt.ua/ECONOMICS/mayzhe-70-ukrayinciv-proti-dozvolu-inozemcyam-kupuvati-zemlyu-socopituvannya-327865_.html">70% українців проти</a></b> дозволу іноземцям купувати землю. У той же час згідно з планами Кабміну, у першу чергу право на купівлю землі отримають українці, а<b> <a href="https://dt.ua/UKRAINE/rinok-zemli-dlya-inozemciv-planuyut-vidkriti-cherez-chotiri-roki-bogdan-329040_.html"><b>для іноземців ринок відкриють через 4 роки</b></a></b>.</p>
      <p>Раніше прем'єр-міністр Олексій Гончарук анонсував <b><a href="https://dt.ua/UKRAINE/v-ukrayini-zroblyat-aerofotozyomku-teritoriy-329271_.html">проведення аерофотозйомки територій України</a></b> навесні 2020 у рамках відкриття ринку землі.</p>
      <p>Детальніше про перспективи і загрози відкриття ринку землі читайте у матеріалі авторів і експертів DT.UA <b><a href="https://dt.ua/macrolevel/suspilne-znachennya-zemli-dlya-suchasnosti-ta-maybutnogo-ukrayini-329016_.html">"Суспільне значення землі для сучасності та майбутнього України"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/0YDQsNC00LjQviDQndCS">радио НВ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>