<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/bolton-na-zakritiy-zustrichi-rozkritikuvav-zovnishnyu-politiku-trampa-shchodo-turechchini-zmi-50053170.html"/>
    <meta property="og:site_name" content="НВ"/>
    <meta property="article:published_time" content="2019-11-12T19:41:00+00:00"/>
    <meta property="og:title" content="Болтон на закритій зустрічі заявив, що політика Трампа щодо Туреччини продиктована особистими інтересами — ЗМІ"/>
    <meta property="og:description" content="Колишній радник президента США з національної безпеки Джон Болтон припустив, що рішення Дональда Трампа щодо Туреччини були засновані на особистих або фінансових інтересах, повідомляє NBC News."/>
  </head>
  <body>
    <article>
      <h1>Болтон на закритій зустрічі заявив, що політика Трампа щодо Туреччини продиктована особистими інтересами — ЗМІ</h1>
      <h2>Колишній радник президента США з національної безпеки Джон Болтон припустив, що рішення Дональда Трампа щодо Туреччини були засновані на особистих або фінансових інтересах, повідомляє NBC News.</h2>
      <address>
        <time datetime="2019-11-12T19:41:00+00:00">12 Nov 2019, 19:41</time>
      </address>
      <p>Гучну заяву Болтон зробив у приватній бесіді на інвестиційних зборах Morgan Stanley в Маямі минулого тижня, повідомили джерела видання, які були присутні на зустрічі.</p>
      <p>За їхніми словами, Болтон поставив під сумнів ефективність «ділового» підходу Трампа до зовнішньої політики, заявивши, що до таких питань не можна підходити як до принципу «пан або пропав», який прийнятий під час операцій з нерухомістю: коли одна угода не відбулася, то переходять до наступної.</p>
      <p>Болтон під час зборів заявив, що він був дуже розчарований Трампом через його політику щодо Туреччини. З огляду на широку двопартійну підтримку в Конгресі санкцій проти Туреччини після того, як президент Реджеп Таїп Ердоган придбав російські зенітні ракетні комплекси С-400, опір Трампа щодо санкцій був необгрунтованим, сказав він.</p>
      <p>Читайте також:<br/><a href="https://nv.ua/ukr/world/countries/dzhon-bolton-vipustit-knigu-pershi-podrobici-50052777.html">&amp;nbspЕксрадник Трампа Болтон планує випустити книгу — ЗМІ</a></p>
      <p>За словами Болтона, особисті або ділові інтереси диктують позицію Трампа щодо Туреччини. Зокрема компанія Трампа The Trump Organization володіє нерухомістю в Стамбулі. Дочка президента Іванка Трамп разом з Ердоганом були присутні на церемонії відкриття Trump Towers Istanbul в 2012 році.</p>
      <p>Нагадаємо, <a href="https://nv.ua/ukr/world/countries/tramp-zvilniv-boltona-novini-ssha-50042031.html">Болтон пішов з адміністрації Трампа</a> у вересні через <a href="https://nv.ua/ukr/world/countries/bolton-obrushivsya-z-kritikoyu-na-trampa-50043590.html">низку зовнішньополітичних розбіжностей з американським президентом.</a></p>
      <p>Болтон був радником Трампа з національної безпеки протягом 17 місяців.</p>
    </article>
  </body>
</html>