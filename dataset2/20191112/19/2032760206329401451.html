<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89440"/>
    <meta property="og:site_name" content="Denník politika"/>
    <meta property="article:published_time" content="2019-11-12T19:35:14+00:00"/>
    <meta property="og:title" content="NAKA ukončila vyšetrovanie v prípade únosu spred hotela Sheraton v Bratislave"/>
    <meta property="og:description" content="12.11.2019 (Webnoviny.sk) – Národná kriminálna agentúra (NAKA) ukončila vyšetrovanie v prípade únosu spred hotela Sheraton v Bratislave. Ako v utorok informovala polícia na sociálnej sieti, vyšetrovateľ NAKA ešte minulý týždeň podal návrh na podanie obžaloby proti obvineným Ivanovi S. a Andrejovi M. za zločin pozbavenia osobnej slobody. Prokurátor sa stotožnil s návrhom vyšetrovateľa a podal na obvinených obžalobu."/>
  </head>
  <body>
    <article>
      <h1>NAKA ukončila vyšetrovanie v prípade únosu spred hotela Sheraton v Bratislave</h1>
      <address><time datetime="2019-11-12T19:35:14+00:00">12 Nov 2019, 19:35</time> by <a rel="author">Webnoviny</a></address>
      <p>12.11.2019 (Webnoviny.sk) – Národná kriminálna agentúra (NAKA) ukončila vyšetrovanie v prípade únosu spred hotela Sheraton v Bratislave. Ako v utorok informovala polícia na sociálnej sieti, vyšetrovateľ NAKA ešte minulý týždeň podal návrh na podanie obžaloby proti obvineným Ivanovi S. a Andrejovi M. za zločin pozbavenia osobnej slobody. Prokurátor sa stotožnil s návrhom vyšetrovateľa a podal na obvinených obžalobu.</p>
      <p>Obžalovaní v závere roka 2018 uniesli poškodeného M.S. spred hotela Sheraton v Bratislave a následne ho proti jeho vôli držali na vopred zabezpečenom mieste. Na zločine sa podieľalo aj ďalších päť Ukrajincov, voči ktorým vedie NAKA samostatné trestné konanie.</p>
      <p>Viac k témam: <a href="https://www.webnoviny.sk/tag/unos/"><u>únos</u></a><br/>Zdroj: Webnoviny.sk – <a href="https://www.webnoviny.sk/naka-ukoncila-vysetrovanie-v-pripade-unosu-spred-hotela-sheraton-v-bratislave/"><u>NAKA ukončila vyšetrovanie v prípade únosu spred hotela Sheraton v Bratislave</u></a> © SITA Všetky práva vyhradené.</p>
    </article>
  </body>
</html>