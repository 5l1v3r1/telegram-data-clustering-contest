<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/meninger/i/OpXA3V/26-mindre-gode-oppvaakninger"/>
    <meta property="og:site_name" content="Aftenbladet"/>
    <meta property="article:published_time" content="2019-11-12T19:32:05+00:00"/>
    <meta property="og:title" content="26 mindre gode oppvåkninger"/>
    <meta property="og:description" content="Morgenstund har lite gull i munn når du våkner av at ..."/>
  </head>
  <body>
    <article>
      <h1>26 mindre gode oppvåkninger</h1>
      <h2>Morgenstund har lite gull i munn når du våkner av at ...</h2>
      <address><time datetime="2019-11-12T19:32:05+00:00">12 Nov 2019, 19:32</time> by <a rel="author">Jøsus</a></address>
      <ol>
        <li>Bossbilen kommer på feil dag, og du har glemt at det er helligdag på den vanlige hentedagen.</li>
        <li>Bossbilen kommer klokken 06.02.</li>
        <li>Bossbilen kommer klokken 06.03.</li>
        <li>Naboen henter spannet sitt klokken 06.22, rett etter at man har duppet av igjen.</li>
        <li>En unge gauler: – FaaaaarrrRRR, eg har bæsj på fingåreeeen!</li>
        <li>Katten skraper på døra og du i ørska tror at det er en psyko og kaldblodig morder som vil leke deg til døde.</li>
        <li>Katten skraper på døra.</li>
        <li>Din elskede har halsbetennelse og ligger mot deg og sover med åpent gap.</li>
        <li>Alarmen ringer.</li>
        <li>Alarmen ikke har ringt.</li>
        <li>Alarmen ringer med det hersens kirkeklokkespillet sitt, og du igjen lover deg selv å endre alarmtone.</li>
        <li>En unge planter hælen hardt i nesen din.</li>
        <li>Skjærer slåss på terrassen.</li>
        <li>Skjærer slåss på terrassen og katten blander seg inn.</li>
        <li>Det kommer en hastemelding på telefonen om at det har brutt ut atomkrig.</li>
        <li>Det kommer en hastemelding om at et kjendispar ikke lenger elsker hverandre nok til å bo sammen.</li>
        <li>En edderkopp leter etter matrester mellom tennene dine.</li>
        <li>Du plutselig får oppkastsyke i søvne.</li>
        <li>Noen ringer på.</li>
        <li>Batteriet på røykvarsleren i gangen to ganger i minuttet sier at det snart ikke orker mer og det egentlig er altfor tidlig.</li>
        <li>Katten har vært på smågnager-jakt om natten.</li>
        <li>Det har snødd om natten og du ikke rakk å skifte til vinterdekk denne gangen heller.</li>
        <li>Du har hatt mareritt om at det var tomt for kaffe og så er det sant.</li>
        <li>Du har drømt at det er første feriedag og så var den siste i går.</li>
        <li>Det første du kommer på, er at du tapte i Ludo mot ungene kvelden før.</li>
        <li>En av nabohundene bjeffer og bjeffer og bjeffer og bjeffer og bjeffer og bjeffer og bjeffer og bjeffer og bjeffer og bjeffer og bjeffer og bjeffer og bjeffer og bjeffer og bjeffer og bjeffer og eieren roper «KUTT UT» og hunden deretter bjeffer og bjeffer og bjeffer og bjeffer og bjeffer og bjeffer og bjeffer og bjeffer og ...</li>
      </ol>
    </article>
  </body>
</html>