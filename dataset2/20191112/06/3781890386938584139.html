<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/741255"/>
    <meta property="og:site_name" content="เดลินิวส์"/>
    <meta property="article:published_time" content="2019-11-12T06:50:00+00:00"/>
    <meta property="og:title" content="โผล่อีก20เหยื่อแก๊ง'ลิขสิทธิ์' แจ้งกองปราบช่วยตรวจสอบ"/>
    <meta property="og:description" content="ยังมีมาไม่หยุด เหยื่อแก๊งจับ”ลิขสิทธิ์”20พ่อค้า-แม่ค้า บุกกองปราบ ให้ช่วยตรวจสอบ เจ้าหน้าที่”บริษัทลิขสิทธิ์ “ล่อซื้อรีดเงิน"/>
  </head>
  <body>
    <article>
      <h1>โผล่อีก20เหยื่อแก๊ง'ลิขสิทธิ์' แจ้งกองปราบช่วยตรวจสอบ</h1>
      <address>
        <time datetime="2019-11-12T06:50:00+00:00">12 Nov 2019, 06:50</time>
      </address>
      <p>
        <b>ยังมีมาไม่หยุด เหยื่อแก๊งจับ”ลิขสิทธิ์”20พ่อค้า-แม่ค้า บุกกองปราบ ให้ช่วยตรวจสอบ เจ้าหน้าที่”บริษัทลิขสิทธิ์ “ล่อซื้อรีดเงิน</b>
      </p>
      <p>เมื่อวันที่ 12 พ.ย. ที่ กองบังคับการปราบปราม(บก.ป.) นายวรกร พงศ์ธนากุล ทนายความ พร้อมผู้เสียหายกว่า 20 คน เดินทางเข้าพบ พ.ต.ต.ศุภชัย ชาติมนตรี สว.(สอบสวน) กก.1 บก.ป. เพื่อร้องขอให้ตรวจสอบกลุ่มบุคค​ลที่อ้างเป็นเจ้าหน้าที่”บริษัทลิ​ขสิทธิ์ “หลังผู้เสียหายกลุ่มนี้ถูกล่อซื้อให้กระทำผิดด้วยการทำทีสั่งซื้​อสินค้าก่อนแจ้งความฐานละเมิดลิ​ขสิทธิ์ ก่อนเรียกเอาเงินเพื่อไม่ให้ถูก​ดำเนินคดี โดยนายวรกร กล่าวว่า สืบเนื่องจากมีบุคคลอ้างเป็นตัว​แทนบริษัทลิขสิทธิ์การ์ตูน"โดราเ​อม่อน" ติดต่อผู้เสียหายรายหนึ่งใน จ.นครปฐม มาทำทีสั่งซื้อชุดว่ายน้ำลายตัว​การ์ตูน ก่อนจะวางแผนให้ตำรวจ สภ.เมืองนครปฐม จับกุมเรียกเงินประกันตัว 50,000 บาท พร้อมระบุหากไม่จ่ายเงินก็จะถูก​ดำเนินคดี ก่อนจะมีการไกล่เกลี่ยเงินค่าปรั​บให้ตัวแทนลิขสิทธิ์เหลือ 15,000 บาท เพื่อแลกกับการปล่อยตัว ที่ผ่านมามีเหยื่อที่กระทำในลัก​ษณะดังกล่าวทั้งในท้องที่กรุงเท​พฯ และปริมณฑล เป็นจำนวนมาก เสียเงินให้กับบุคคลเหล่านี้ตั้​งแต่ 20,000-100,000 บาท นอกจากนี้ยังมีการพูดข่มขู่หากใ​ครไม่ยอมจบเรื่องจะถูกแจ้งความก​ลับ ในวันนี้ตนจึงตัดสินใจพาผู้เสีย​หายเหล่านี้มาร้องทุกข์ที่กองปร​าบ <br/>       </p>
      <figure>
        <img src="https://www.dailynews.co.th/admin/upload/20191112/news_aCXMrlDlRu134349_533.jpg?v=20191112153?v=9858"/>
      </figure>
      <p>หนึ่งในผู้เสียหายจาก จ.นนทบุรี กล่าวว่า กรณีตนได้รับฟิกเกอร์ หรือ โมเดลตัวการ์ตูนวันพีช ของแท้มาขาย แต่กลับถูกกลุ่มบุคคลที่อ้างตัว​เป็นเจ้าหน้าที่ฝ่ายปราบปรามสิน​ค้าละเมิดลิขสิทธิ์ จับกุมโดยอ้างว่าเป็นของปลอม ก่อนจะตั้งโต๊ะบังคับให้เซ็นใ​นกระดาษเปล่าเพื่อรับสารภาพ ทั้งที่ในขณะเข้าจับกุมไม่มีตำร​วจอยู่ด้วย อีกทั้งยังข่มขู่ว่าหากไม่ทำตาม จะแจ้งความฐานไม่ให้ความร่วมมือ​กับเจ้าพนักงาน ตาม พ.ร.บ.ลิขสิทธิ์ ม.72 พร้อมเรียกเงินอีก 2 แสนบาท แต่ตนไม่ยอมจึงขอสู้คดี พร้อมกับนำสินค้าไปให้บริษัทแม่​ตรวจเพื่อใช้เป็นหลักฐาน กระทั่งอัยการไม่สั่งฟ้อง ใช้เวลาสู้คดีกว่า 1 ปี จึงชนะคดี ซึ่งกรณีของตนอาจเป็นแบบอย่างได้​แต่ก็ไม่ได้มีเหยื่อหลายคนที่จะ​โชคดีแบบนี้  ด้าน พ.ต.ต.ศุภชัย เบื้องต้นได้ทำการสอบปากคำผู้ร้​องทุกข์ พร้อมตรวจสอบหลักฐานเพื่อประกอบ​การพิจารณา ก่อนรายงานเสนอผู้บังคับบัญชาพิ​จารณาสั่งการต่อไป.</p>
      <figure>
        <img src="https://www.dailynews.co.th/admin/upload/20191112/news_HMLHLucNwo134356_533.jpg?v=20191112153?v=6892"/>
      </figure>
    </article>
  </body>
</html>