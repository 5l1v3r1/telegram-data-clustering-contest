<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pokemon-spada-scudo-mosse-eliminate/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T06:59:00+00:00"/>
    <meta property="og:title" content="Pokémon Spada e Scudo: più di 100 mosse sono state eliminate secondo i dataminer"/>
    <meta property="og:description" content="Pokémon Spada e Scudo non perderanno solo creature, ma anche più di cento mosse secondo quanto scoperto dai dataminer. Ecco i dettagli."/>
  </head>
  <body>
    <article>
      <h1>Pokémon Spada e Scudo: più di 100 mosse sono state eliminate secondo i dataminer</h1>
      <address><time datetime="2019-11-12T06:59:00+00:00">12 Nov 2019, 06:59</time> by <a rel="author">Nicola Armondi</a></address>
      <p><b>Pokémon Spada e Scudo</b> sono sempre più vicini e i fan non vedono l’ora di mettere le mani sul gioco. Nei mesi ci sono state molte critiche rivolte a Game Freak, in particolar modo per quanto riguarda l’eliminazione di tutta una serie di Pokémon: non ci sarà infatti un Pokédex Nazionale, ma solo uno Regionale, con un totale di 400 creature secondo i leak. Ora, purtroppo, arrivano altre informazioni non positive.</p>
      <p>Secondo quanto scoperto dai dataminer, <b>Pokémon Spada e Scudo non includeranno più di 100 mosse che sono invece presenti nei capitoli precedenti</b>. La lista è lunga ma troviamo nomi come Colpo Karate, Doppia Sberla, Ira di Drago e Magnitudo. Potete vedere tutte le mosse presumibilmente non incluse su <a href="https://pastebin.com/3FTfUgzd">Pastebin</a>. Secondo i dataminer, se si cerca di scambiare un Pokémon con una mossa non accettata da Pokémon Spada e Scudo, il gioco ci costringerà a eliminarla in modo definitivo, senza la possibilità di ricordarla. Di certo non è bello perdere qualcosa, ma speriamo che la scelta di Game Freak sia dettata dalla volontà di creare un nuovo e migliore equilibrio per il meta e il competitivo.</p>
      <figure>
        <img src="https://www.tomshw.it/images/images/2019/06/pokemon-spada-e-pokemon-scudo-37590.jpg"/>
      </figure>
      <p>Leggi anche: <a href="https://www.tomshw.it/videogioco/pokemon-go-doppi-accout/">Pokémon GO: bloccati i doppi account, polemica degli utenti Samsung</a></p>
      <p>C’è però un’altra novità, ovvero <b>la web app di Pokémon Spada e Scudo</b>, attualmente disponibile unicamente in Giappone ma presto anche in Europa e Nord America: l’app serve per tenere sotto controllo i punti principali della regione di Galar, oltre alle statistiche dei nostri vari Pokémon.</p>
      <p>Vi ricordiamo che Pokémon Spada e Scudo saranno disponibili a partire dal 15 novembre 2019 su Nintendo Switch. Inoltre, è stata messa in commercio una Nintendo Switch Lite a tema: la potete trovare a <a href="https://toms.it/dODMR">questo indirizzo</a>.</p>
      <blockquote>Siete ancora in tempo per prenotare la vostra copia di Pokémon Spada e Scudo su Amazon, precisamente a <a href="https://toms.it/3rwmU">questo indirizzo</a>.</blockquote>
    </article>
  </body>
</html>