<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639537/%D8%A7%D9%86%D8%B5%D8%A7%D8%B1%D8%A7%D9%84%D9%84%D9%87-%DB%8C%D9%85%D9%86-%D8%AA%D9%85%D8%A7%D9%85-%D8%A7%D8%B3%D8%B1%D8%A7%D8%A6%DB%8C%D9%84-%D8%AF%D8%B1-%D8%AA%DB%8C%D8%B1%D8%B1%D8%B3-%D9%85%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-12T06:40:00+00:00"/>
    <meta property="og:title" content="انصارالله یمن: تمام اسرائیل در تیررس ماست"/>
    <meta property="og:description" content="پس از اعلام جهاد رهبر انصارالله به رژیم صهیونیستی، عضو دفتر سیاسی انصارالله اعلام کرد، «قادریم هر نقطه در اراضی‌اشغالی را هدف بگیریم»."/>
  </head>
  <body>
    <article>
      <h1>
        <a href="https://www.bultannews.com/fa/news/639537/%D8%A7%D9%86%D8%B5%D8%A7%D8%B1%D8%A7%D9%84%D9%84%D9%87-%DB%8C%D9%85%D9%86-%D8%AA%D9%85%D8%A7%D9%85-%D8%A7%D8%B3%D8%B1%D8%A7%D8%A6%DB%8C%D9%84-%D8%AF%D8%B1-%D8%AA%DB%8C%D8%B1%D8%B1%D8%B3-%D9%85%D8%A7%D8%B3%D8%AA">انصارالله یمن: تمام اسرائیل در تیررس ماست</a>
      </h1>
      <h2>پس از اعلام جهاد رهبر انصارالله به رژیم صهیونیستی، عضو دفتر سیاسی انصارالله اعلام کرد، «قادریم هر نقطه در اراضی‌اشغالی را هدف بگیریم».</h2>
      <address><time datetime="2019-11-12T06:40:00+00:00">12 Nov 2019, 06:40</time> by <a rel="author">بولتن نیوز | bultannews.com</a></address>
      <p>به گزارش<b> بولتن نیوز</b> به نقل از کیهان، <b>عبدالملک الحوثی</b> روز شنبه در سخنانی به مناسبت میلاد پیامبر اکرم(ص) اعلام کرده بود در صورتی که رژیم صهیونیستی مرتکب حماقت شود علیه این رژیم اعلام جهاد خواهیم کرد. این مسئله باعث وحشت در بین رسانه‌های اسرائیل شد. بسیاری از روزنامه‌ها و پایگاه‌های خبری این رژیم با پوشش این سخنان اعلام کردند که انصارالله توانسته آرامکوی عربستان را هدف قرار دهد بنابراین اسرائیل باید هوشیار باشد. پس از این موضع‌گیری‌ها اکنون مقامات دیگر انصارالله نیز به تشریح سخنان رهبر خود پرداخته‌اند. <b>محمد البخیتی</b>، عضو دفتر سیاسی انصارالله یمن به شبکه المیادین گفت: «این دستور الهی برای ما به عنوان یمنی‌هاست که در امنیت به فلسطین برویم...بعد از اینکه قادر شدیم عمق عربستان را هدف بگیریم مشکلی در دسترسی به خاک اراضی‌اشغالی نداریم...تجاوز علیه یمن نه تنها به نفع عربستان و امارات بلکه به نفع آمریکا و اسرائیل هم نیست...اگر اسرائیل دست به هر حمله مستقیمی علیه یمن بزند ما به آن پاسخ خواهیم داد و قادریم هر نقطه در اراضی‌اشغالی را هدف بگیریم». رژیم صهیونیستی در کنار کشورهای اروپایی یکی از شرکای اصلی ائتلاف سعودی برای سرکوب و بمباران مردم یمن بوده است. در این مورد تلاش زیادی شده تا این نقش پنهان بماند. نکته جالب اینکه حتی برخی رسانه‌های عربی اعلام کرده‌اند که رژیم صهیونیستی به نوعی زمینه‌ساز حمله عربستان و امارات به یمن شده است. این مسئله می‌تواند با واقعیت نیز همخوانی داشته باشد چرا که محمد بن سلمان ولیعهد عربستان و محمد بن زاید ولیعهد امارات به عنوان دو شاهزاده متجاوز به یمن، با این رژیم روابط بسیار خوبی دارند و این دو مجری طرح عادی ‌سازی روابط جهان عرب با صهیونیست‌ها هستند.</p>
    </article>
  </body>
</html>