<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/kerchenskiy-konflikt-tramp-zaboroniv-bilomu-domu-publikuvati-zayavu-50052957.html"/>
    <meta property="og:site_name" content="НВ"/>
    <meta property="article:published_time" content="2019-11-12T06:03:00+00:00"/>
    <meta property="og:title" content="Трамп заборонив публікувати заяву про захоплення РФ українських кораблів у Керченській протоці - дипломат"/>
    <meta property="og:description" content="Ексрадник колишнього спецпредставника США по Україні Крістофер Андерсон заявив, що президент Дональд Трамп заборонив Білому дому публікувати заяви про захоплення Росією українських кораблів у Керченській протоці в листопаді 2018 року."/>
  </head>
  <body>
    <article>
      <h1>Трамп заборонив публікувати заяву про захоплення РФ українських кораблів у Керченській протоці - дипломат</h1>
      <h2>Ексрадник колишнього спецпредставника США по Україні Крістофер Андерсон заявив, що президент Дональд Трамп заборонив Білому дому публікувати заяви про захоплення Росією українських кораблів у Керченській протоці в листопаді 2018 року.</h2>
      <address>
        <time datetime="2019-11-12T06:03:00+00:00">12 Nov 2019, 06:03</time>
      </address>
      <p>Про це він сказав під час дачі показань комітетам Палати представників, стенограма слухань опублікована на <a href="https://www.npr.org/2019/11/11/778365936/read-foreign-service-officer-christopher-andersons-impeachment-inquiry-testimony">National Public Radio (NPR).</a></p>
      <p>За словами Андерсона, увечері 25 листопада 2018 року в Держдепартаменті підготували заяву, що засуджує Росію за ескалацію в Керченській протоці, але в Білому домі заблокували його публікацію.</p>
      <p>Він розповів, що відправив тодішньому спецпредставникові США по Україні Курту Волкеру повідомлення про те, що президент наклав заборону на будь-які заяви про те, що трапилося.</p>
      <p>Він уточнив, що не пам’ятає, звідки отримав цю інформацію, але припустив, що «з телефонного дзвінка». Андерсон пояснив, що пов’язує заборону з браком інформації.</p>
      <p>Він зазначив, що пізніше з заявою виступили держсекретар Майк Помпео і екс-постпред США в ООН Ніккі Хейлі, але заяви від Білого дому так і не було.</p>
      <p>25 листопада 2018 року <a href="https://nv.ua/ukraine/events/rossija-atakovala-i-zakhvatila-ukrainskie-korabli-v-nejtralnykh-vodakh-karta-mintot-2510058.html?new_site=1">РФ захопила в Керченській протоці український буксир Яни Капу і малі броньовані артилерійські катери Бердянськ і Нікополь</a>, які прямували з Одеси до Маріуполя. На борту кораблів було 22 військових моряків і двоє співробітників СБУ.</p>
      <p>25 травня 2019 року Міжнародний трибунал ООН з морського права постановив, що <a href="https://nv.ua/ukr/world/geopolitics/sprava-ukrajinskih-moryakiv-opublikovaniy-povniy-tekst-rishennya-mizhnarodnogo-tribunalu-50023518.html">Росія повинна звільнити українських моряків і передати Україні захоплені українські судна.</a></p>
      <p>7 вересня 2019 року українські моряки і працівники СБУ повернулися в Україну в рамках взаємного звільнення утримуваних осіб.</p>
    </article>
  </body>
</html>