<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/society/i-opzzh-i-slugi-narodu-chumak-rozkazav-rjeshali-z-yakih-partiy-krutyatsya-navkolo-genprokuraturi-639241.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-12T06:00:01+00:00"/>
    <meta property="og:title" content="І ОПЗЖ, і «Слуги народу»... Чумак розказав «рєшали» з яких партій, крутяться навколо Генпрокуратури"/>
    <meta property="og:description" content="«Нічого не продається. Заносити немає кому. «Рєшать» немає з ким», - таку задачу ставить нове керівництво ГПУ перед собою"/>
  </head>
  <body>
    <article>
      <h1>І ОПЗЖ, і «Слуги народу»... Чумак розказав «рєшали» з яких партій, крутяться навколо Генпрокуратури</h1>
      <address>
        <time datetime="2019-11-12T06:00:01+00:00">12 Nov 2019, 06:00</time>
      </address>
      <h4>«Нічого не продається. Заносити немає кому. «Рєшать» немає з ким», - таку задачу ставить нове керівництво ГПУ перед собою</h4>
      <p>Заступник генпрокурора, військовий прокурор Віктор Чумак розказав <a href="https://glavcom.ua/country/politics/viktor-chumak-pislya-matiosa-nam-distalas-prokuratura-silna-seryozna-z-nadutimi-shchokami-639148.html">в інтерв’ю «Главкому»</a>, що «рєшали», які крутяться навколо Генпрокуратури належать і до ОПЗЖ, і до «Слуг народу», і взагалі  до всіх партій, які є в Україні.</p>
      <p>За словами Чумака, головна проблема у тому, що у Генпрокуратурі «зараз немає з ким вирішувати».</p>
      <p>«Навколо прокуратури завжди вертілося стільки таких «рєшал» – відкрити справу, закрити справу, занести, винести – а тут немає з ким «порішати»… От через це на нас усі й тиснуть. Через це всі кричать: Рябошапка поганий, Чумак поганий, Трепак поганий», - говорить заступник генпрокурора.</p>
      <p>Чумак впевнений: для того, щоб почали працювати «хороші закони і інституції, які держава Україна будувала протягом 28 років», потрібно привести в ці інституції інших людей.</p>
      <p>«У нових людей повинна бути мотивація, стабільний соціальний пакет, професійні знання. Вони повинні відчувати себе захищеними, але у них повинна бути й величезна відповідальність, в першу чергу – перед суспільством. Ми таких людей шукаємо», - каже військовий прокурор.</p>
      <p>При цьому Чумак зауважує, що ці люди повинні «точно знати, що в кабінет Рябошапки ніхто нічого не заносить, в кабінет Чумака ніхто нічого не заносить».</p>
      <p>«Головне, щоб вони знали і бачили, що справи не продаються, не зливаються, ніхто не тисне, політики не дзвонять», - наголошує Чумак.</p>
      <p>Заступник генпрокурора впевнений, що порядних професіоналів можна знайти «у середній ланці Генпрокуратури, то там нормальні люди, «пахарі».</p>
      <p>«Якщо їх зараз підтягнути, дати високу зарплату, високий ступінь соціальної відповідальності, вони будуть нормально працювати», - вірить Чумак.</p>
      <blockquote><b>Читайте більше:<br/></b><br/>   •  <a href="https://glavcom.ua/country/politics/viktor-chumak-pislya-matiosa-nam-distalas-prokuratura-silna-seryozna-z-nadutimi-shchokami-639148.html"><b>Віктор Чумак: Після Матіоса нам дісталась прокуратура «сильна», «серйозна» – з надутими щоками<br/></b></a>   •  <b><a href="https://glavcom.ua/interviews/skandalni-chistki-u-genprokuraturi-zvilneniy-sergiy-gorbatyuk-vikrivaje-nove-kerivnictvo-635711.html">Скандальні чистки у Генпрокуратурі. Звільнений Сергій Горбатюк викриває нове керівництво<br/></a></b>    •  <a href="https://glavcom.ua/publications/operaciya-atestaciya-hto-vizhive-pislya-prokurorskoji-chistki-631240.html"><b>Операція «Атестація». Хто виживе після прокурорської «чистки»<br/></b></a>   •  <b><a href="https://glavcom.ua/publications/stado-baraniv-proti-ryaboshapki-u-genprokuraturi-zrije-bunt-dokument-631109.html">«Стадо баранів» проти Рябошапки. Бунт у Генпрокуратурі (Документ)<br/></a></b>    •  <a href="https://glavcom.ua/publications/reforma-ryaboshapki-sim-zaperechen-prokurora-gorbatyuka-dokumenti-634968.html"><b>Реформа Рябошапки. Сім «заперечень» прокурора Горбатюка (Документи)</b></a></blockquote>
      <ul>
        <li/>
      </ul>
      <related>
        <a href="https://glavcom.ua/news/detektivi-nabu-otrimayut-dostup-do-zakritoji-chastini-rejestru-deklaraciy-nazk-639210.html"/>
        <a href="https://glavcom.ua/news/chumak-zapevniv-shcho-rozsliduvannya-sprav-maydanu-ne-zupinitsya-635030.html"/>
        <a href="https://glavcom.ua/news/reforma-prokuraturi-chumak-zapevnyaje-shcho-dogovirnyaki-nemozhlivi-633686.html"/>
      </related>
    </article>
  </body>
</html>