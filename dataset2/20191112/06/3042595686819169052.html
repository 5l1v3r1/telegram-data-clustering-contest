<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/fulgte-ernas-oppfordring-og-hoppet-til-koys/71802445"/>
    <meta property="og:site_name" content="Dagbladet.no"/>
    <meta property="article:published_time" content="2019-11-12T06:31:44+00:00"/>
    <meta property="og:title" content="Fulgte Ernas oppfordring og hoppet til køys"/>
    <meta property="og:description" content="Erna Solberg ba folket lage flere barn. I hennes egne rekker tok man oppfordringen på strak arm, og hoppet til køys. Resultatet ble babyboom ved kongens bord."/>
  </head>
  <body>
    <article>
      <h1>Fulgte Ernas oppfordring og hoppet til køys</h1>
      <h2>Erna Solberg ba folket lage flere barn. I hennes egne rekker tok man oppfordringen på strak arm, og hoppet til køys. Resultatet ble babyboom ved kongens bord.</h2>
      <address><time datetime="2019-11-12T06:31:44+00:00">12 Nov 2019, 06:31</time> by <a rel="author">Steinar Solås Suvatne</a></address>
      <p>Erna Solberg ble møtt med en hel del rynkede panner da hun <a href="https://www.dagbladet.no/video/YUHktnmOJgE">benyttet nyttårstalen i år til å oppfordre nordmenn til å lage flere barn.</a></p>
      <p>
        <i>Se oppfordringen øverst i saken!</i>
      </p>
      <p>Statsministeren har også vært tydelig på at hun var skuffet over norske menn som <a href="https://www.aftenbladet.no/innenriks/i/MQ14R/fedrekvoten-erna-solberg-skuffet-over-norske-menn">ikke tok nok pappaperm</a>.</p>
      <p>
        <b>- Jeg er nok ikke den første norske kvinnen til å bli skuffet over norske menn, fortalte Solberg.</b>
      </p>
      <h3>De tok Erna på ordet</h3>
      <p>Men det neppe noen kvinner som klager på mannfolka i Solbergs eget kollegium.</p>
      <p>Det viser seg nå, ti måneder etter nyttårstalen, at Solbergs egne tok henne svært bokstavelig. Takten på familieforøkelsen ved kongens bord er økt betraktelig det siste året.</p>
      <figure>
        <img src="https://dbstatic.no/70943581.jpg?imageId=70943581&amp;width=512&amp;height=308"/>
        <figcaption><b>FIKK BARN NUMMER TO:</b> Kjell Ingolf Ropstad (KrF). Foto: Ole Berg-Rusten / NTB Scanpix Vis mer</figcaption>
      </figure>
      <p>
        <b>En lang rekke statsråder, statssekretærer og rådgivere går ut i foreldrepermisjon i tida som kommer. De fleste av dem er menn. Dagbladet har fått oversikten fra Statsministerens kontor.</b>
      </p>
      <ul>
        <li>Tom Erlend Skaug (H), statssekretær i Kunnskapsdepartementet, går ut i pappaperm fra 1. januar. Maria Göthner (H) blir konstituert som statssekretær.</li>
        <li>Statssekretær i Landbruksdepartementet, Julie K. Kordahl (KrF) forlenger sin foreldrepermisjon til 19. januar neste år.</li>
        <li>Politisk rådgiver i Helse- og omsorgsdepartementet, Saliba Korkunc (H), går ut i pappaperm 13. januar.</li>
        <li>Fredrik Tronhuus (H), politisk rådgiver i Arbeids- og sosialdepartementet, går ut i pappaperm 9. desember.</li>
        <li>Kristine B. Gripsgård (KrF), ny politisk rådgiver for bistandsminister Dag Inge Ulstein (KrF), er i foreldrepermisjon fram til 30. april neste år.</li>
        <li>Næringsminister Thorbjørn Røe Isaksen (H) blir pappa igjen før jul. Kommunalminister Monica Mæland (H) fungerer for Røe Isaksen i den perioden.</li>
        <li>Våren 2020 skal Solbergs politiske rådgiver, Peder Egseth (H), ha pappaperm.</li>
        <li>Barne- og familieminister Kjell Ingolf Ropstad (KrF) fikk sitt barn nummer to i oktober i høst.</li>
      </ul>
      <h3>Handlekraftig gjeng</h3>
      <p>Erna Solberg er strålende fornøyd hennes gjennomslag på reproduktiviteten regjeringskollegiet.</p>
      <p>
        <b>- Det er godt å se at vi har så handlekraftige statssekretærer og rådgivere i regjeringen, og jeg er selvsagt fornøyd når de følger mine oppfordringer, sier Solberg til Dagbladet.</b>
      </p>
      <p>Statsministeren må selv lide under egne oppfordringer når en av hennes nærmeste medarbeidere tar pappaperm neste år.</p>
      <p>- En gang på vårparten skal også min politiske rådgiver, Peder Egseth, ha pappeperm med Ella. Jeg sitter jo å jobber med neste nyttårstale, og jeg blir jo inspirert til å komme med flere slike oppfordringer, sier Erna Solberg.</p>
    </article>
  </body>
</html>