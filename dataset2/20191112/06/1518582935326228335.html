<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/la-crescita-delle-nuove-partite-iva-nel-terzo-trimestre-del-2019/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-12T06:30:56+00:00"/>
    <meta property="og:title" content="La crescita delle nuove partite Iva nel terzo trimestre del 2019"/>
    <meta property="og:description" content="Nel terzo trimestre del 2019 sono state aperte il 5,7% in più di partite Iva rispetto allo stesso periodo dello scorso anno, pari a 101.498. Lo rende noto il MEF secondo cui in base alla distribuzione per natura giuridica, il 72,3% delle nuove aperture di partita Iva è stato operato da persone fisiche, il 21,6% da società di capitali, il 3,2% da società di persone. Rispetto al terzo trimestre del 2018, le persone fisiche evidenziano un aumento (+8,3%), dovuto in particolare alle nuove adesioni al regime forfetario: nel periodo in esame 49.171 nuovi avvianti hanno aderito al regime (48,4% del totale delle nuove aperture), con un aumento del 30,4% rispetto allo stesso periodo dell’anno precedente. In calo le forme societarie che scendono del 3,6% per le società di capitali e 4,9% per le società di persone. Da segnalare inoltre il notevole aumento delle aperture da parte di soggetti non residenti (+44%), come già rilevato in altri trimestri, legato allo sviluppo della web economy. In merito alla ripartizione territoriale…"/>
  </head>
  <body>
    <article>
      <h1>La crescita delle nuove partite Iva nel terzo trimestre del 2019</h1>
      <address><time datetime="2019-11-12T06:30:56+00:00">12 Nov 2019, 06:30</time> by <a rel="author">Massimiliano Volpe</a></address>
      <figure>
        <img src="https://www.wallstreetitalia.com/app/uploads/2019/11/template-numero-del-giorno-7-640x450.jpg"/>
      </figure>
      <p>Nel terzo trimestre del 2019 sono state aperte il <b>5,7%</b> in più di <b>partite Iva</b> rispetto allo stesso periodo dello scorso anno, pari a 101.498.<br/>Lo rende noto il MEF secondo cui in base alla distribuzione per natura giuridica, il 72,3% delle nuove aperture di partita Iva è stato operato da <b>persone fisiche</b>, il 21,6% da <b>società di capitali</b>, il 3,2% da società di persone.</p>
      <p>Rispetto al terzo trimestre del 2018, le <b>persone fisiche</b> evidenziano un aumento (+8,3%), dovuto in particolare alle nuove adesioni al regime forfetario: nel periodo in esame 49.171 nuovi avvianti hanno aderito al regime (48,4% del totale delle nuove aperture), con un aumento del 30,4% rispetto allo stesso periodo dell’anno precedente.</p>
      <p>In calo le<b> forme societarie</b> che scendono del 3,6% per le società di capitali e 4,9% per le società di persone. Da segnalare inoltre il notevole aumento delle aperture da parte di <b>soggetti non residenti</b> (+44%), come già rilevato in altri trimestri, legato allo sviluppo della web economy.<br/>In merito alla <b>ripartizione territoriale</b>, il 44,3% delle nuove aperture è localizzato al Nord, il 22,1% al Centro e il 33,2% al Sud e Isole.</p>
      <p>A livello geografico il confronto con lo stesso periodo dell’anno precedente evidenzia che i principali incrementi di avviamenti sono avvenuti in <b>Piemonte</b> (+16,2%), in <b>Lombardia</b> (+11,5%) e in provincia di <b>Bolzano</b> (+11,2%). Le diminuzioni più consistenti in <b>Valle d’Aosta</b> (-19,7%), <b>Calabria</b> (-3,6%) e <b>Sardegna</b> (-3%).</p>
    </article>
  </body>
</html>