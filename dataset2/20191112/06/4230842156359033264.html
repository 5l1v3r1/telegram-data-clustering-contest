<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191112-dubilet-obitsyaye-zbilshennya-zarplat-derzhsluzhbovtsyam-pislya-chystky/"/>
    <meta property="og:site_name" content="ФАКТИ"/>
    <meta property="article:published_time" content="2019-11-12T06:52:23+00:00"/>
    <meta property="og:title" content="Дубілет обіцяє збільшення зарплат держслужбовцям після чистки"/>
    <meta property="og:description" content="Міністр Кабінету міністрів Дмитро Дубілет повідомив, скількох працівників держслужби звільнять у регіонах."/>
  </head>
  <body>
    <article>
      <h1>Дубілет обіцяє збільшення зарплат держслужбовцям після чистки</h1>
      <address>
        <time datetime="2019-11-12T06:52:23+00:00">12 Nov 2019, 06:52</time>
      </address>
      <p>Міністр Кабінету міністрів Дмитро Дубілет повідомив, скількох працівників держслужби звільнять у регіонах.</p>
      <p>Реформа державної служби передбачає скорочення людей та збільшення зарплат тим, хто залишиться.</p>
      <p>Про це заявив міністр Кабінету міністрів Дмитро Дубілет.</p>
      <p>Чиновник додав, що через закриття цілих підрозділів, департаментів у районних держадміністраціях скоротять 18 400 людей. За його словами, багатьом працівникам уже вручили попередження про звільнення.</p>
      <p>Також скоротять 1 770 людей у Державній службі статистики, повідомив Дубілет.</p>
      <p><b>Читайте:</b> <a href="https://fakty.com.ua/ua/ukraine/20191103-kabmin-vstanovyv-granychnu-kilkist-chynovnykiv-oda-ta-rda/">Кабмін встановив граничну кількість чиновників ОДА та РДА</a></p>
      <p>За ідеєю міністра Кабміну, після чистки у держслужбі люди, які залишаться, отримають кращі умови, кращу зарплату.</p>
      <blockquote>– Наша мета – щоб люди отримували не стільки ж, як у комерційному секторі, але, принаймні, щоб це було не на порядок нижче, – сказав Дубілет.</blockquote>
      <p>Нагадаємо, Дубілет хоче перевести <a href="https://fakty.com.ua/ru/ukraine/20191104-zarplaty-vsih-chynovnykiv-ukrayiny-vyplachuvatymutsya-na-karty-dubilet/">виплати співробітникам органів влади</a> у безготівкову форму.</p>
    </article>
  </body>
</html>