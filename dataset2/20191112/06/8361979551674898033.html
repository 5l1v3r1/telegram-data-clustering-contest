<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/pisaruku-povidomili-pro-pidozru-i-vidpustili-novini-ukrajini-50052960.html"/>
    <meta property="og:site_name" content="НВ"/>
    <meta property="article:published_time" content="2019-11-12T06:45:00+00:00"/>
    <meta property="og:title" content="Главі Райффайзен Банку Аваль Писаруку повідомили про підозру, сьогодні суд обере йому запобіжний захід — Лещенко"/>
    <meta property="og:description" content="Главу правління Райффайзен Банку Аваль Олександра Писарука, якого вчора затримали співробітники НАБУ, відпустили в ніч з понеділка на вівторок після оголошення підозри."/>
  </head>
  <body>
    <article>
      <h1>Главі Райффайзен Банку Аваль Писаруку повідомили про підозру, сьогодні суд обере йому запобіжний захід — Лещенко</h1>
      <h2>Главу правління Райффайзен Банку Аваль Олександра Писарука, якого вчора затримали співробітники НАБУ, відпустили в ніч з понеділка на вівторок після оголошення підозри.</h2>
      <address>
        <time datetime="2019-11-12T06:45:00+00:00">12 Nov 2019, 06:45</time>
      </address>
      <p>Про це <a href="https://t.me/LeshchenkoS/547">повідомив</a> в Telegram екс-нардеп Сергій Лещенко.</p>
      <p>Він додав, що сьогодні Вищий антикорупційний суд обере Писаруку запобіжний захід.</p>
      <p>«Мова йде про підготовку рішення правління НБУ про виділення 1,2 млрд грн рефінансування, яке було виділено на один з банків аграрного олігарха Олега Бахматюка — VAB Банк. В результаті гроші були виведені з банку, а надані застави виявилися фікцією», — написав екс-нардеп.</p>
      <p>Читайте також:</p>
      <ul>
        <li>
          <a href="https://nv.ua/ukr/biz/finance/zatrimannya-golovi-rayffayzen-banku-aval-reakciya-gontarevoji-novini-ukrajini-50052931.html">«Терор міцнішає». Гонтарева відреагувала на візит НАБУ до глави Райффайзен Банку Аваль</a>
        </li>
        <li>
          <a href="https://nv.ua/ukr/biz/finance/sprava-banku-bahmatyuka-nabu-zatrimalo-simoh-pidozryuvanih-novini-ukrajini-50052937.html">НАБУ затримало сімох колишніх та чинних чиновників НБУ та VAB Банку</a>
        </li>
      </ul>
      <p>Нагадаємо, вчора детективи НАБУ<a href="https://nv.ua/biz/finance/delo-banka-bahmatyuka-nabu-zaderzhalo-semeryh-podozrevaemyh-novosti-ukrainy-50052937.html"> затримали сім осіб</a> у справі VAB Банку, в тому числі колишніх і нинішніх чиновників Національного банку України за підозрою в заволодінні 1,2 млрд грн стабілізаційного кредиту, наданого Нацбанком у 2014 році VAB Банку. Затриманим інкримінують привласнення, розтрату майна або заволодіння ним шляхом зловживання службовим становищем (ч. 5 ст. 191 Кримінального кодексу України).</p>
      <p>Писарук в 2014—2015 роках був першим заступником глави Національного банку Валерії Гонтаревої. Він відповідав за банківський нагляд.</p>
      <p>Стабілізаційний кредит VAB Банку Нацбанк виділив в жовтні 2014 року, а вже 21 листопада того ж року Нацбанк <a href="https://nv.ua/ukr/biz/finance/nacbank-obyavil-defolt-dvuh-izvestnyh-bankov-21523.html">визнав банк неплатоспроможним</a> і запровадив тимчасову адміністрацію. Рішення про ліквідацію фінустанови <a href="https://nv.ua/ukr/biz/finance/nbu-reshil-likvidirovat-dva-izvestnyh-banka-39967.html">було прийнято</a> в березні 2015-го.</p>
    </article>
  </body>
</html>