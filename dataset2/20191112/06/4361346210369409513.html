<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/vegveszelyben-ronaldo-karrierje/186414"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-12T06:15:00+00:00"/>
    <meta property="og:title" content="Végveszélyben Ronaldo karrierje"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Végveszélyben Ronaldo karrierje</mark>
      </h1>
      <address><time datetime="2019-11-12T06:15:00+00:00">12 Nov 2019, 06:15</time> by <a rel="author">K. B.</a></address>
      <p>
        <b>Négy nap alatt másodszor cserélte le a Juventus edzője, Mau­ritzio Sarri legnagyobb sztárját, Cris­tiano Ronaldót. A pályafutása leggyengébb formájában lévő támadó a Milan ellen is jelenetet rendezett. </b>
        <b>Négy nap alatt másodszor cserélte le a Juventus edzője, Mau­ritzio Sarri legnagyobb sztárját, Cris­tiano Ronaldót. A pályafutása leggyengébb formájában lévő támadó a Milan ellen is jelenetet rendezett.</b>
      </p>
      <p>Szó nélkül az öltözőbe vonult, rá sem nézett sem az edzőjére, sem az őt váltó Dybalára a portugál klasszis, amikor vasárnap a milánói piros-feketék elleni bajnoki 55. percében lecserélték, és a Sky Sport beszámolója szerint – miután egyből az öltözőbe vonult, lefürdött és átöltözött – három perccel a meccs vége előtt hazament. Mindezt négy nappal azután, hogy a Lokomotiv Moszkva elle­ni Bajnokok Ligája-csoportmeccsen „csak” 81 percet kapott, amiért megsértődve kezet sem fogott Sarrival.</p>
      <figure>
        <img src="http://media.borsonline.hu/cikk/20/191991/big-lead/650x360/2021292_ronaldo-sarri-vita-afp.jpg"/>
        <figcaption>2019. 11. 06. Kikészülve jött le a pályáról © AFP</figcaption>
      </figure>
      <p>– Hogy tiszteletlen lenne a csapattársaival szemben? Nem tudom – reagált a lefújás után Sarri. – Nekem nincs problémám Cristianóval, köszönetet kell mondanom neki, hogy annak ellenére vállalta a játékot, hogy nincs a legjobb formában. Az utóbbi hónapban gondjai vol­tak a térdével – tette hozzá az olasz tréner.</p>
      <figure>
        <img src="http://media.borsonline.hu/cikk/20/191991/gallery-picture/645w/2021301_ronaldo-oltozo-reuters.jpg"/>
        <figcaption>2019. 11.10. Rá sem nézett edzőjére, inkább hazament © Reuters</figcaption>
      </figure>
      <p>A sértett világsztár pályafutása leggyengébb formáját mutatja, a szezonbeli 14 meccsen eddig csupán hat gólt és két gólpasszt jegyez. A Milan elleni rangadón a szűk egy óra alatt csak egyetlen, veszélytelen kapura lövése volt. Ráadásul a helyére pályára küldött argentin Paulo Dybala húsz perccel később győztes gólt lőtt (1-0), amivel az utóbbi időben gyengébb játékot mutató Juventus visszavette az első helyet az Intertől a bajnoki tabellán.</p>
    </article>
  </body>
</html>