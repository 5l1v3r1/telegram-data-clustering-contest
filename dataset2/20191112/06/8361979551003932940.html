<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/bogdan-viklikaye-do-sebe-deputativ-slugi-narodu-detali-50052958.html"/>
    <meta property="og:site_name" content="НВ"/>
    <meta property="article:published_time" content="2019-11-12T06:14:00+00:00"/>
    <meta property="og:title" content="У Слузі народу розповіли, як Богдан викликає нардепів «на килим» через відмову голосувати"/>
    <meta property="og:description" content="Депутат Верховної Ради від Слуги народу Антон Поляков заявив, що глава Офісу президента Андрій Богдан викликав до себе в кабінет депутатів фракції для дачі пояснень через відмову голосувати за законопроекти."/>
  </head>
  <body>
    <article>
      <h1>У Слузі народу розповіли, як Богдан викликає нардепів «на килим» через відмову голосувати</h1>
      <h2>Депутат Верховної Ради від Слуги народу Антон Поляков заявив, що глава Офісу президента Андрій Богдан викликав до себе в кабінет депутатів фракції для дачі пояснень через відмову голосувати за законопроекти.</h2>
      <address>
        <time datetime="2019-11-12T06:14:00+00:00">12 Nov 2019, 06:14</time>
      </address>
      <p>За словами Полякова, його особисто Богдан викликав до себе в кабінет, повідомляє <a href="https://lb.ua/news/2019/11/11/441980_bogdan_vizival_na_kover_nardepov.html">LB.ua</a></p>
      <p>За словами депутата, на цій зустрічі були присутні спікер Ради Дмитро Разумков, глава фракції Слуга народу Давид Арахамія і його перший заступник Олександр Корнієнко.</p>
      <p>«Вони дружно питали мене, чому я проголосував проти ДФР (Департамент фінрозслідувань), проти законів по ФОПах, по кешбеку. Таке було», — сказав Поляков.</p>
      <p>Читайте також:<br/><a href="https://nv.ua/ukr/ukraine/politics/proval-zakonu-pro-prosluhovuvannya-bogdan-buv-rozlyucheniy-novini-ukrajini-50043867.html">&amp;nbsp«Нафіг їх розпустити». ЗМІ дізналися, як Зеленський і Богдан реагували на провал голосування про дозвіл на прослушку</a></p>
      <p>Він зазначив, що пояснював свою позицію їм на зустрічі, додавши, що подібні переговори проходили і з іншими членами фракції.</p>
      <p>У свою чергу Давид Арахамія підтвердив журналістам факт такої зустрічі.</p>
      <p>«Це не допит. Це бесіда щодо того, щоб він висловив свою позицію. Ви ж знаєте, у нас є законопроекти, які були передані як невідкладні і щодо них у нас були рішення фракцій. Пан Поляков ці рішення фракції ігнорує. Хотілося дізнатися, чому він ігнорує, чи є у нього власна позиція, чи він заангажований іншими групами впливу. Він пояснив, що у нього є позиція», — зазначив він.</p>
      <p>Читайте також:<br/><a href="https://nv.ua/ukr/ukraine/politics/bogdan-u-sluzi-narodu-ye-lyudi-z-psihichnimi-rozladami-novini-ukrajini-50050357.html">&amp;nbspБогдан: у Слузі народу є кілька людей з психічними розладами</a></p>
    </article>
  </body>
</html>