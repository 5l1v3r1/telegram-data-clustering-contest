<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/automotive/volkswagen-id-space-vizzion-lannuncio-al-salone-di-los-angeles/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-12T06:30:00+00:00"/>
    <meta property="og:title" content="Volkswagen ID Space Vizzion, l’annuncio al Salone di Los Angeles"/>
    <meta property="og:description" content="ID Space Vizzion è la nuova concept car di casa Volkswagen che sarà svelata nel dettaglio in occasione dell’evento del Salone di Los Angeles che aprirà le porte tra il 22 novembre e il 1 dicembre."/>
  </head>
  <body>
    <article>
      <h1>Volkswagen ID Space Vizzion, l’annuncio al Salone di Los Angeles</h1>
      <address><time datetime="2019-11-12T06:30:00+00:00">12 Nov 2019, 06:30</time> by <a rel="author">Valentina Acri</a></address>
      <p><b><i>ID Space Vizzion</i></b> è la nuova concept car di casa Volkswagen che sarà svelata nel dettaglio in occasione dell’evento del<b><i> Salone di Los Angeles</i></b> che aprirà le porte tra il <b>22 novembre</b> e il <b>1 dicembre</b>. Prima della presentazione, l’azienda ha voluto fare un regalo a molti appassionati anticipando alcuni dettagli sul design del prototipo grazie a degli <b>inediti bozzetti</b>.</p>
      <p><i>Volkswagen ID Space Vizzion</i> andrà ad ampliare la gamma di concept completamente elettrici della casa di Wolfsburg. Grazie al bozzetto svelato in anticipo dall’azienda, sono evidenti alcune caratteristiche del prototipo che confermano <b>le linee proprie della gamma “ID”</b>. Inoltre, il concept viene definito dalla stessa azienda come un mix di forme <b>tra una GT e un SUV</b>. Per gli interni del veicolo sono state utilizzate materie prime “sostenibili” tra cui <b><i>l’AppleSkin</i></b>, una nuova <b>pelle sintetica</b> realizzata da scarti della produzione del succo di mela. Oltre ai bozzetti sul design del veicolo, Volkswagen non ha lasciato intravedere <b>nessun dettaglio sulle specifiche tecniche.</b></p>
      <figure>
        <img src="https://www.tomshw.it/images/images/2019/11/foto-generiche-61543.768x432.jpg"/>
      </figure>
      <p><b>Basato sulla piattaforma modulare elettrica MEB</b> del gruppo Volkswagen, l’<i>ID Space Vizzion</i> sarà un veicolo 100% elettrico, dice l’azienda, pensato per percorrere grandi distanze. L’unico accenno ai dati tecnici riguarda infatti l’autonomia che dovrebbe essere nell’ordine di<b> fino a 590 km con una sola carica.</b></p>
      <figure>
        <img src="https://www.tomshw.it/images/images/2019/11/foto-generiche-61544.768x432.jpg"/>
      </figure>
      <p>Per quanto riguarda la commercializzazione, Volkswagen ha confermato il <b>debutto per il 2021</b>. In ogni caso, maggiori dettagli saranno annunciati in occasione dell’evento.</p>
    </article>
  </body>
</html>