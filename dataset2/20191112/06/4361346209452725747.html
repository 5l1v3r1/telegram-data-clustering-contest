<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/kiderult-mennyivel-ment-a-sofor-aki-elutotte-l-l-junior-kisfiat/186419"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-12T06:06:00+00:00"/>
    <meta property="og:title" content="Kiderült, mennyivel ment a sofőr, aki elütötte L.L. Junior kisfiát"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Kiderült, mennyivel ment a sofőr, aki elütötte L.L. Junior kisfiát</mark>
      </h1>
      <address><time datetime="2019-11-12T06:06:00+00:00">12 Nov 2019, 06:06</time> by <a rel="author">Bors</a></address>
      <p>Két héttel a 4. szülinapja előtt, augusztus 29-én <a href="http://www.borsonline.hu/celeb/osszeroppant-a-sofor-76-eves-nagypapa-gazolta-halalra-l-l-junior-kisfiat/181903">halálra gázolták</a> Zuglóban L.L. Junior kisfiát, Dávidkát. Mint kiderült, a szerencsétlen balesetet egy 76 éves nyugdíjas férfi, F. Tamás okozta. A férfi minden szabályt betartva, tiszta állapotban közlekedett – ezt a rendőrség hivatalosan is megerősítette.</p>
      <p>Dávidka a baleset pillanatát megelőzően maximum 1,4 másodpercet tölthetett az úttesten – írja az <a href="https://index.hu/belfold/2019/11/12/ll_junior_fia_halalos_baleset_muszaki-szakertoi_velemeny/">Index </a>információi alapján a <a href="https://24.hu/belfold/2019/11/12/ll-junior-kisfia-baleset-szakertoi-velemeny/">24.hu</a>.</p>
      <p>A gyermek édesanyjával egy olyan gyalogátkelőhelyen ment át, ami egy járdaszigettel és két lámpával van elválasztva, a teljes szakaszon viszont egyetlen zöld jelzés alatt sokszor nem lehet átjutni. Amikor a kisfiú testvéréhez akart átszaladni az út túloldalára, a gyalogosoknak piros volt a lámpa, ekkor gázolta el a gyermeket egy Opel. A hároméves fiú olyan súlyosan megsérült, hogy a helyszínen belehalt sérüléseibe.</p>
      <figure>
        <img src="http://media.borsonline.hu/cikk/20/191996/big-lead/650x360/2021339_d-mi20190831002-e1573535473552-1140x641.jpg"/>
        <figcaption>© MTI</figcaption>
      </figure>
      <p>Az említett szakaszon egyébként 50 kilométer/óra a megengedett maximális sebesség. A szakértő szerint intenzív fékezés mellett elkerülhető lett volna a gázolás, ha csak 34-35 kilométer/órával halad, úgynevezett lassító fékezés esetén pedig 31-32 kilométer/órás sebességgel az ütközést elkerülhette volna.</p>
      <h3>A szakértői vélemény szerint az autó az ütközés pillanatában is legfeljebb 41-42 km/órás sebességre gyorsult fel.</h3>
      <p>Ugyanakkor a szakértő szerint egyértelmű, hogy „a sofőr terhére észlelési és cselekvési késedelem sem mutatható ki, ha a gyalogos gyors mozgással került a gyorsuló kocsi elé.”</p>
    </article>
  </body>
</html>