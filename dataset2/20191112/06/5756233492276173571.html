<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621061/%D9%85%D9%87%D9%85%D8%AA%D8%B1%DB%8C%D9%86-%D8%AE%D9%88%D8%A7%D8%B5-%DA%86%D8%A7%DB%8C-%D8%B3%D8%A8%D8%B2"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-12T06:05:00+00:00"/>
    <meta property="og:title" content="مهمترین خواص چای سبز"/>
    <meta property="og:description" content="چای سبز دارای فواید بیشماری است و مصرف روزانه آن می تواند برای سلامت مفید باشد."/>
  </head>
  <body>
    <article>
      <h1>مهمترین خواص چای سبز</h1>
      <address>
        <time datetime="2019-11-12T06:05:00+00:00">12 Nov 2019, 06:05</time>
      </address>
      <p>
        <i>چای سبز دارای فواید بیشماری است و مصرف روزانه آن می تواند برای سلامت مفید باشد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>چای سبز عمدتا به منظور کاهش وزن استفاده می شود. اما با وجود آنتی اکسیدان ها و مواد مغذی موجود در آن، چای سبز تاثیرات قوی ای بر بدن دارد و موجب بهبود عملکرد مغز، کاهش ریسک ابتلا به سرطان، تقویت متابولیسم و سلامت بهتر دندان ها می شود.</p>
      <p>آنتی اکسیدان های موجود در چای سبز به مراتب بیشتر از سبزیجات پهن برگ و توت فرنگی است، از اینرو منبع خوبی از این ماده مغذی محسوب می شود. آنتی اکسیدان ها با کاهش ریسک بیماری قلبی از طریق تنظیم فشارخون بالا مرتبط هستند.</p>
      <figure>
        <img src="https://aftabnews.ir/files/fa/news/1398/8/21/358109_898.jpg"/>
      </figure>
      <p>در ادامه به برخی از مهم ترین خواص چای سبز اشاره می شود.</p>
      <p>کاهش احتمال ابتلا به سرطان</p>
      <p>آنتی اکسیدان های موجود در چای سبز دارای توانایی کاهش ریسک برخی انواع سرطان ها هستند. مطالعات مشاهده ای نشان می دهد زنانی که چای سبز می نوشند ۲۰ تا ۳۰ درصد کمتر با خطر ابتلا به سرطان سینه روبرو هستند. همچنین مطالعه ای دیگر نشان می دهد مردانی که چای سبز می نوشند ۴۸ درصد کمتر با احتمال ابتلا به سرطان پروستات مواجه هستند.</p>
      <p>عملکرد شناختی بهتر مغز</p>
      <p>کافئین موجود در چای سبز به عنوان یک محرک عمل می کند که موجب بهبود ابعاد گوناگون عملکرد مغز از جمله بهبود خلق و خو، هوشیاری، زمان واکنش و حافظه می شود.</p>
      <p>کاهش ریسک ابتلا به آلزایمر و زوال عقل</p>
      <p>مطالعات گوناگون بر روی مدل های حیوانی نشان داده اند که ترکیبات کاتچین موجود در چای سبز می تواند تاثیرات محافظتی بر نورون ها داشته و ریسک آلزایمر و بیماری پارکینسون را کاهش دهد. از اینرو چای سبز بر عملکرد مغز در کوتاه مدت و حفاظت از مغز در سنین پیری تاثیر دارد.</p>
      <p>ریسک کمتر ابتلا به عفونت و سلامت بهتر دندان ها</p>
      <p>برخی مطالعات نشان داده اند که چای سبز می تواند باکتری ها را کشته و از ویروس های نظیر آنفلونزا ممانعت کرده و در نتیجه خطر ابتلا به عفونت ها را کاهش دهد. همچنین برخی مطالعات نشان می دهند کاتچین های موجود در چای سبز مانع از رشد Streptococcus، باکتری مسئول پلاک، کرم خوردگی و پوسیدگی دندان ها می شود. همچنین چای سبز موجب کاهش بوی بد دهان می شود.</p>
      <p>کاهش احتمال ابتلا به دیابت نوع۲</p>
      <p>مطالعات زیادی نشان داده اند که چای سبز می تواند موجب بهبود حساسیت انسولین و کاهش میزان قندخون شود. مطالعات محققان ژاپنی نشان می دهد نوشیدن منظم چای سبز احتمال ابتلا به دیابت نوع۲ را تا ۴۲ درصد کاهش می دهد.</p>
    </article>
  </body>
</html>