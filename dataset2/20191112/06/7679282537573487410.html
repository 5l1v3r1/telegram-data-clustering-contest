<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/lifestyle/story-world-pneumonia-day-2019-avoid-adding-these-things-while-suffering-with-pneumonia-to-get-well-soon-2844906.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-12T06:42:24+00:00"/>
    <meta property="og:title" content="World Pneumonia Day 2019: भूलकर भी निमोनिया में न करें इन चीजों का सेवन, खतरे में पड़ जाएगी जान"/>
    <meta property="og:description" content="World Pneumonia Day 2019: आज दुनियाभर में विश्व निमोनिया दिवस मनाया जा रहा है। यह दिन विश्वभर में हर साल 12 नवंबर को मनाया जाता है। सबसे पहले इस दिन को मनाने की शुरुआत संयुक्त राष्ट्र (यूएन)..."/>
  </head>
  <body>
    <article>
      <h1>World Pneumonia Day 2019: भूलकर भी निमोनिया में न करें इन चीजों का सेवन, खतरे में पड़ जाएगी जान</h1>
      <address><time datetime="2019-11-12T06:42:24+00:00">12 Nov 2019, 06:42</time> by <a rel="author">लाइव हिन्दुस्तान टीम,नई दिल्ली</a></address>
      <p><b>World Pneumonia Day 2019: </b>आज दुनियाभर में विश्व निमोनिया दिवस मनाया जा रहा है। यह दिन विश्वभर में हर साल 12 नवंबर को मनाया जाता है। सबसे पहले इस दिन को मनाने की शुरुआत संयुक्त राष्ट्र (यूएन) द्वारा 12 नवंबर  2009 को हुई थी। जिसका उद्देश्य विश्वभर में लोगों के बीच निमोनिया के प्रति जागरूकता फैलाना था। </p>
      <p><b>क्या होता है निमोनिया-</b><br/>निमोनिया सांस से जुड़ी एक गंभीर बीमारी है, जिसमें फेफड़ों (लंग्स) में इन्फेक्शन हो जाता है। निमोनिया होने पर फेफड़ों में सूजन आ जाती है और कई बार पानी भी भर जाता है। </p>
      <p><b>क्यों होता है निमोनिया-</b><br/>निमोनिया ज्यादातर बैक्टीरिया, वायरस या फंगल इन्फेक्शन की वजह से होता है। यह ज्यादातर मौसम बदलने, सर्दी लगने, फेफड़ों पर चोट लगने या फिर चिकनपॉक्स जैसी बीमारियों के बाद हो सकता है। कई बार निमोनिया प्रदूषण में अधिक रहने से भी हो सकता है।  </p>
      <p><b>निमोनिया होने पर इन चीजों से करें परहेज-</b><br/>1-जिन चीजों से आपको एलर्जी है उन चीजों का सेवन करने से बचें।<br/>2-निमोनिया से पीड़ित व्यक्ति को अधिक मीठे का सेवन करने से बचना चाहिए। <br/>3-डाइट में खासतौर पर प्रोसेस्ड फूड और शीतल पेय शामिल करने से बचें।<br/>4-दूध और डेरी उत्पाद का सेवन न करें क्योंकि ये सभी चीजें शरीर में बलगम बढ़ाने का काम करती हैं।<br/>5-ऐसे आहार जिसमें आर्टिफिशियल कलर, स्वाद या फिर कैफिन मौजूद हो डाइट में शामिल नहीं करने चाहिए।   </p>
    </article>
  </body>
</html>