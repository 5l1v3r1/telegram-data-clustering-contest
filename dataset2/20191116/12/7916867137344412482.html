<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134688-pieno-zvaigzdes-sustiprino-anksciau-lietuvoje-zaides-amerikietis.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-16T12:55:00+00:00"/>
    <meta property="og:title" content="„Pieno žvaigždes“ sustiprino anksčiau Lietuvoje žaidęs amerikietis"/>
    <meta property="og:description" content="Į Pasvalio „Pieno žvaigždes“ atvyksta puikiai Lietuvoje pažįstamas amerikietis. Gedimino Petrausko treniruojama ekipa pasirašė sutartį su 31-erių gynėju Malcolmu Grantu. 183 cm ūgio krepšininkas praėjusį sezoną užbaigė Prienų „Cbet“ klube ir „Betsafe-LKL“ pirmenybėse vidutiniškai per 20 minučių pelnė po 11,6 taško, atliko po 2,2 rezultatyvaus perdavimo ir rinko po 7,9 naudingumo balo. 2017-2018 metų sezoną Grantas pradėjo Kėdainių ..."/>
  </head>
  <body>
    <article>
      <h1>„Pieno žvaigždes“ sustiprino anksčiau Lietuvoje žaidęs amerikietis</h1>
      <address>
        <time datetime="2019-11-16T12:55:00+00:00">16 Nov 2019, 12:55</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-191098-any1000x1000.jpg">
          <img src="https://www.basketnews.lt/paveikslelis-191098-any630x500.jpg"/>
        </a>
      </figure>
      <p>Nuotr. BNS</p>
      <p>Į Pasvalio „Pieno žvaigždes“ atvyksta puikiai Lietuvoje pažįstamas amerikietis.</p>
      <p>Gedimino Petrausko treniruojama ekipa pasirašė sutartį su 31-erių gynėju Malcolmu Grantu.</p>
      <p>183 cm ūgio krepšininkas praėjusį sezoną užbaigė Prienų „Cbet“ klube ir „Betsafe-LKL“ pirmenybėse vidutiniškai per 20 minučių pelnė po 11,6 taško, atliko po 2,2 rezultatyvaus perdavimo ir rinko po 7,9 naudingumo balo.</p>
      <p>2017-2018 metų sezoną Grantas pradėjo Kėdainių „Nevėžyje“ ir vietinėse pirmenybėse per 27 minutes pelnydavo po 13,9 taško, atlikdavo po 4,5 rezultatyvaus perdavimo ir rinkdavo po 14,1 naudingumo balo.</p>
      <p>Amerikietis praėjusį sezoną debiutavo Europos taurėje su Baro „Mornar“ klubu, kur sužaidė dvejas rungtynes ir vidutiniškai rinko po 6,5 taško.</p>
      <p>Grantas į Pasvalį atvyks artėjančios savaitės pradžioje.</p>
      <p>„Pieno žvaigždės“ toliau ieško pastiprinimo sunkiojo krašto pozicijoje.</p>
      <p>Artimiausias rungtynes pasvaliečiai žais sekmadienį (11.17.) savo aikštėje prieš Kauno „Žalgirį“.</p>
      <h3>
        <a href="https://www.basketnews.lt/zaidejai/20902-malcolm-grant.html">Malcolm Grant</a>
      </h3>
      <figure>
        <img src="https://www.basketnews.lt/paveikslelis-147790-crop90x135.jpg"/>
      </figure>
      <ul>
        <li>Komanda: <a href="https://www.basketnews.lt/komandos/448-pasvalio-pieno-zvaigzdes.html">Pasvalio Pieno žvaigždės</a></li>
        <li>Pozicija: PG</li>
        <li>Amžius: 31</li>
        <li>Ūgis: 183 cm</li>
        <li>Svoris: 84 kg</li>
        <li>Gimimo vieta: Bruklinas, JAV</li>
      </ul>
    </article>
  </body>
</html>