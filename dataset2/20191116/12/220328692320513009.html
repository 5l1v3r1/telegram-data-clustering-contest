<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/spirat-vremenno-falkona-na-vlastta-406878.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-16T12:09:58+00:00"/>
    <meta property="og:title" content="Спират временно „Фалкона&quot; на властта"/>
    <meta property="og:description" content="Шефът на Авиоотряд 28 иска нов самолет"/>
  </head>
  <body>
    <article>
      <h1>Спират временно „Фалкона" на властта</h1>
      <address>
        <time datetime="2019-11-16T12:09:58+00:00">16 Nov 2019, 12:09</time>
      </address>
      <p>Правителственият самолет „Фалкон“ ще бъде спрян временно от експлоатация докато не се установи причината за аварията по-рано през деня. Това стана ясно то думите на шефа на „Авиоотряд 28“ ген. Тодор Коджейков, а причината е отказа на системата за навигация на машината при кацане на летище София, докато на самолета са били премиерът Бойко Борисов и водената от него делегация от Солун.</p>
      <p>Коджейков призова да се помисли за покупката на нов самолет, който да е по-нов и по-сигурен, тъй като този често давал дефекти.</p>
      <p>Той поясни, че самолетът е на 19 години ,а това е поне 3 или 4-ят отказ на различни системи.</p>
      <p>Коджейков уточни, че при захода към летището навигационната система е отказала, но благодарение на професионализма на пилотите, самолетът е овладян и е направен втори кръг над летището.</p>
      <p>Той даде да се разбере, че не правят компромис със сигурността и преди всеки полет самолетът е облита и се издава протокол за изправност. Той коментира, че няма проблем с поддръжката на самолета и доставката на части за него. Вече са се свързали със звеното за авиоационна безопасност към транспортното министерство, което ще провери всички системи и ще каже кое и защо е отказало. Не може да каже дали самолетът ще бъде пратен отново за ремонт в Швейцария или просто ще се смени даден а част.</p>
      <p>Той припомни, че в правителствения самолет се возят президентът, министър-председателят и представители на управлението на държавата и че най-важна е сигурността на пътниците.</p>
    </article>
  </body>
</html>