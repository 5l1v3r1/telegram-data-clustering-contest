<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/u-podebrad-havaroval-do-stromu-osobni-automobil-na-miste-jsou-tri-zraneni-20191116.html"/>
    <meta property="og:site_name" content="Deník.cz"/>
    <meta property="article:published_time" content="2019-11-16T12:01:00+00:00"/>
    <meta property="og:title" content="U Poděbrad narazil do stromu osobní automobil. Na místě jsou tři zranění"/>
    <meta property="og:description" content="Jedno těžké a dvě středně těžká zranění, to je bilance nehody, která se stala v sobotu 16. listopadu kolem jedenácté hodiny nedaleko Poděbrad. Havaroval zde osobní automobil do stromu."/>
  </head>
  <body>
    <article>
      <h1>U Poděbrad narazil do stromu osobní automobil. Na místě jsou tři zranění</h1>
      <address><time datetime="2019-11-16T12:01:00+00:00">16 Nov 2019, 12:01</time> by <a rel="author">Eva Kovaničová</a></address>
      <p>„Ve vozidle cestovaly tři osoby, na místě asistovaly všechny složky Integrovaného záchranného systému. Přistál zde i vrtulník letecké záchranné služby, kterým byl řidič transportován do pražské vinohradské nemocnice. Spolujezdci byli ošetřeni a převezeni do nemocničního zařízení pozemní komunikací. Dechová zkouška nemohla být u řidiče vzhledem ke zdravotního stavu provedena. Příčinu nehody vyšetřuje nymburská policie,“ uvedla mluvčí Lucie Nováková.</p>
      <figure>
        <img src="https://g.denik.cz/42/31/nb-nehod-zverinek-13-013_denik-150-3x2.jpg"/>
      </figure>
      <aside>
        <a href="https://nymbursky.denik.cz/nehody/nehoda-dvou-aut-u-sadske-jedno-zacalo-po-srazce-horet-zasahoval-vrtulnik-20191116.html">Nehoda dvou aut u Sadské. Jedno začalo po srážce hořet, zasahoval vrtulník Přečíst článek ›</a>
      </aside>
      <p>Podrobněji se ke zraněním vyjádřila mluvčí záchranky Petra Effenbergerová: „Jedna osoba utrpěla velmi vážné poranění hlavy, u ní byla nutná intenzivní lékařská péče včetně zajištění dýchacích cest a byla napojena na umělou ventilaci. Druhá osoba utrpěla středně těžké poranění horní končetiny a je u ní podezření na poranění páteře. Třetí osoba utrpěla poranění lehčího typu. Obě osoby byly pozemní cestou převezeny do vinohradské nemocnice."</p>
      <figure>
        <iframe src="https://www.youtube.com/embed/ds7KSLfElc8" width="630" height="354" data-service="Youtube" scrolling="no"/>
      </figure>
      <p>K havárii vyjela jednotka HZS Nymburk. Na pomoc vyrazili i hasiči z Poděbrad, kteří se vraceli od nehody u Sadské. </p>
      <p>Silnice byla po celou dobu zásahu zcela uzavřena.</p>
      <figure>
        <img src="https://g.denik.cz/42/a9/dve-auta-se-srazila-na-najezdu-na-dalnici-v-mlze-01_denik-150-3x2.jpg"/>
      </figure>
      <aside>
        <a href="https://nymbursky.denik.cz/nehody/dve-auta-se-srazila-na-najezdu-na-dalnici-v-mlze-20191023.html">Dvě auta se srazila na nájezdu na dálnici v mlze Přečíst článek ›</a>
      </aside>
      <figure>
        <img src="https://g.denik.cz/42/6c/ridicka-smetla-zenu-s-kocarkem-pro-dite-musel-vrtulnik-04_denik-150-3x2.jpg"/>
      </figure>
      <aside>
        <a href="https://nymbursky.denik.cz/nehody/ridicka-smetla-zenu-s-kocarkem-pro-dite-letel-vrtulnik-20190918.html">Řidička smetla ženu s kočárkem. Pro dítě letěl vrtulník Přečíst článek ›</a>
      </aside>
    </article>
  </body>
</html>