<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640263/%DB%B5-%DA%A9%D8%B4%D8%A7%D9%88%D8%B1%D8%B2-%D8%B7%D8%B1%D9%81%D8%AF%D8%A7%D8%B1-%D9%85%D9%88%D8%B1%D8%A7%D9%84%D8%B3-%D8%AF%D8%B1-%D8%A8%D9%88%D9%84%DB%8C%D9%88%DB%8C-%DA%A9%D8%B4%D8%AA%D9%87-%D8%B4%D8%AF%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-16T12:17:00+00:00"/>
    <meta property="og:title" content="۵ کشاورز طرفدار مورالس در بولیوی کشته شدند"/>
    <meta property="og:description" content="۵ کشاورز حامی مورالس در درگیری طرفداران رئیس‌جمهور پیشین بولیوی با پلیس و ارتش در نزدیکی کوچابامبا کشته شدند."/>
  </head>
  <body>
    <article>
      <h1>
        <a href="https://www.bultannews.com/fa/news/640263/%DB%B5-%DA%A9%D8%B4%D8%A7%D9%88%D8%B1%D8%B2-%D8%B7%D8%B1%D9%81%D8%AF%D8%A7%D8%B1-%D9%85%D9%88%D8%B1%D8%A7%D9%84%D8%B3-%D8%AF%D8%B1-%D8%A8%D9%88%D9%84%DB%8C%D9%88%DB%8C-%DA%A9%D8%B4%D8%AA%D9%87-%D8%B4%D8%AF%D9%86%D8%AF">۵ کشاورز طرفدار مورالس در بولیوی کشته شدند</a>
      </h1>
      <h2>۵ کشاورز حامی مورالس در درگیری طرفداران رئیس‌جمهور پیشین بولیوی با پلیس و ارتش در نزدیکی کوچابامبا کشته شدند.</h2>
      <address><time datetime="2019-11-16T12:17:00+00:00">16 Nov 2019, 12:17</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از خبرگزاری فرانسه، درگیری طرفداران اوو مورالس، رئیس‌جمهور پیشین بولیوی با پلیس و ارتش در نزدیکی کوچابامبا در مرکز این کشور باعث کشته شدن دست کم ۵ کشاورز حامی مورالس شد.</p>
      <p>مقامات بولیوی کشته شدن هیچ فردی بر اثر خشونت را تأیید نکرده اند و تنها به دستگیری حدود ۱۰۰ نفر اشاره کرده اند. این در حالی است که رسانه‌ها از کشته شدن دست کم ۸ نفر در درگیری‌ها خبر می‌دهند.</p>
      <p>کمیسیون حقوق بشر قاره آمریکا مرگ پنج نفر و زخمی شدن تعداد نامعلومی را تأیید کرده است. این کمیسیون با انتشار بیانیه ای، توسل غیر متعارف پلیس و ارتش به زور و به کارگیری سلاح گرم برای سرکوب تظاهرات در بولیوی را محکوم کرده است.</p>
      <p>درگیری‌ها در حومه کوچابامبا روی داد و طی آن هزاران کشاورز با پلیس درگیر شدند. تظاهرکنندگان تلاش می‌کردند خود را به مرکز شهر برسانند و به دولت جدید رئیس‌جمهور موقت اعتراض کنند. ولی پلیس جلوی آن‌ها را گرفت و اجازه نداد از روی یک پل عبور کنند.</p>
      <p>پلیس تظاهرکنندگان را متهم به حمل سلاح گرم کرده بود.</p>
      <p>با فرا رسیدن شب، پلیس ضد شورش با کمک ارتش و یک فروند بالگرد اقدام به پراکنده ساختن تظاهرکنندگان نمود.</p>
    </article>
  </body>
</html>