<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/ncr/story-shaadi-mein-baaratiyon-ne-patakhe-jalaye-dulhe-aur-mata-pita-par-fir-darj-2852369.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T12:20:02+00:00"/>
    <meta property="og:title" content="नोएडा : शादी में बारातियों ने पटाखे जलाए दूल्हे और माता-पिता पर FIR दर्ज"/>
    <meta property="og:description" content="नोएडा सेक्टर-51 स्थित मैरिज हॉल में आयोजित शादी समारोह में पटाखे जलाने पर पुलिस ने दूल्हे और उसके माता-पिता के खिलाफ मुकदमा दर्ज किया है। सभी पर सुप्रीम कोर्ट और एनजीटी के आदेश की अवहेलना..."/>
  </head>
  <body>
    <article>
      <h1>नोएडा : शादी में बारातियों ने पटाखे जलाए दूल्हे और माता-पिता पर FIR दर्ज</h1>
      <address><time datetime="2019-11-16T12:20:02+00:00">16 Nov 2019, 12:20</time> by <a rel="author">नोएडा | संवाददाता</a></address>
      <p>नोएडा सेक्टर-51 स्थित मैरिज हॉल में आयोजित शादी समारोह में पटाखे जलाने पर पुलिस ने दूल्हे और उसके माता-पिता के खिलाफ मुकदमा दर्ज किया है। सभी पर सुप्रीम कोर्ट और एनजीटी के आदेश की अवहेलना करने के आरोप में कार्रवाई की गई है। </p>
      <p>सिटी मजिस्ट्रेट शैलेंद्र मिश्र के नेतृत्व में प्रदूषण, प्रशासन और पुलिस की टीम ने गुरुवार रात कई मैरिज हॉल का निरीक्षण किया। इस दौरान टीम को सेक्टर-51 के होशियारपुर स्थित वेडिंग विला मैरिज हॉल में चढ़त के दौरान कुछ बाराती प्रतिबंधित पटाखे जलाते हुए मिले। टीम ने मौके से भारी मात्रा में स्काईशॉट बरामद कर आतिशबाजी बंद कराई।</p>
      <p>सिटी मजिस्ट्रेट ने बताया कि शादी के दौरान प्रतिबंधित पटाखे जलाने पर दूल्हे आकाश, उसकी माता मुनेश और पिता योगेंद्र बैसोया के खिलाफ पर्यावरण संरक्षण अधिनियम की धारा 15 के तहत मुकदमा दर्ज कराया गया है।</p>
      <p>उन्होंने बताया कि इसके अलावा मैरिज हॉल संचालक को भी हिदायत दी गई है। यदि वहां दोबारा शादी के दौरान पटाखे जलाए गए तो मैरिज हॉल को सील कर दिया जाएगा। </p>
      <h3>
        <a href="https://www.livehindustan.com/ncr/story-shaadi-mein-dj-bajane-par-lagi-rok-ab-bas-ek-dhol-se-chadhegi-baraat-2836589.html">जानें क्यों शादी में डीजे बजाने पर लगी रोक, एक ढोल से ही चढ़ेगी बारात</a>
      </h3>
    </article>
  </body>
</html>