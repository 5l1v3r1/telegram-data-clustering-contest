<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2819629-pid-kievom-potag-zbiv-cempionku-ukraini-z-boksu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-16T12:36:00+00:00"/>
    <meta property="og:title" content="Під Києвом потяг збив чемпіонку України з боксу"/>
    <meta property="og:description" content="У селі Тарасівка Києво-Святошинського району під колесами потягу загинула 18-річна дівчина, яка переходила через колію в навушниках."/>
  </head>
  <body>
    <article>
      <h1>Під Києвом потяг збив чемпіонку України з боксу</h1>
      <h2>У селі Тарасівка Києво-Святошинського району під колесами потягу загинула 18-річна дівчина, яка переходила через колію в навушниках.</h2>
      <address>
        <time datetime="2019-11-16T12:36:00+00:00">16 Nov 2019, 12:36</time>
      </address>
      <p>Про це повідомляє <a href="https://kv.npu.gov.ua/news/Informacziya/smertelni-navushniki-na-kijivshhini-potyag-zabrav-zhittya-18-richnoji-divchini/">Національна поліція</a>.</p>
      <p>"На спецлінію 102 надійшло повідомлення від випадкового свідка про те, що в селі Тарасівка Києво-Святошинського району на переїзді потяг збив людину. На місце події одразу виїхала слідчо-оперативна група, яка з’ясувала, що 18-річна загибла мешканка села Тарасівка пізно ввечері вийшла з аптеки та попрямувала додому через залізничний переїзд, перебуваючи у навушниках, і не почула наближення <a href="https://www.ukrinform.ua/tag-potag">потягу</a>, який рухався з Києва у бік Фастова. Дівчина загинула на місці події", - йдеться у повідомленні.</p>
      <p>Як зазначається, за фактом трагедії відкрито кримінальне провадження за ч. 1 ст. 115 (Нещасний випадок) Кримінального кодексу України.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2809692-potag-v-odin-bik-ci-vdastsa-reanimuvati-zastarilu-ukrzaliznicu.html">Потяг в один бік: чи вдасться реанімувати застарілу «Укрзалізницю»</a>
      </blockquote>
      <p>За даними ЗМІ, загиблою виявилася чемпіонка України з боксу Аміна Булах. Спортсменка з Кропивницького була чемпіонкою України. У вересні Булах завоювала бронзову медаль на молодіжному чемпіонаті Європи в Софії.</p>
    </article>
  </body>
</html>