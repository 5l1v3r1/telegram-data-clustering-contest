<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-pravosudie/radev-shche-izmeni-na-zakona-ako-ne-podpishe-za-geshev-406882.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-16T12:37:07+00:00"/>
    <meta property="og:title" content="Радев ще измени на закона, ако не подпише за Гешев"/>
    <meta property="og:description" content="Това е тежко престъпление, коментира проф. Георги Близнашки"/>
  </head>
  <body>
    <article>
      <h1>Радев ще измени на закона, ако не подпише за Гешев</h1>
      <address>
        <time datetime="2019-11-16T12:37:07+00:00">16 Nov 2019, 12:37</time>
      </address>
      <p>Ако президентът Румен Радев откаже да подпише указа за назначаване на Иван Гешев за главен прокурор, чиято кандидатура беше прегласувана от ВСС, държавният глава ще извърши много тежко престъпление. Това каза за предаването „Метроном“ по Радио „Фокус“ експертът по конституционно право проф. Георги Близнашки.</p>
      <p> „Ще наруши Конституцията, а нарушаването на Конституцията, наред с държавната измяна, е най-висшето политическо престъпление, за което може да се открие процедура за импийчмънт. Ако бъде отстранен от длъжност може да се стигне до наказателна отговорност, но това са гранични хипотези и не си заслужава да ги обсъждаме. Президентът трябва да изпълни своя дълг като подпише указа за назначаване на главния прокурор“, каза проф. Близнашки. </p>
      <p>Той коментира още, че се надява държавният глава да не търси начин да осуети назначаването на Иван Гешев. По думите му няма смисъл Румен Радев да сезира Конституционния съд и цялото връщане на процедурата и прегласуване на кандидатурата е било безсмислено.</p>
    </article>
  </body>
</html>