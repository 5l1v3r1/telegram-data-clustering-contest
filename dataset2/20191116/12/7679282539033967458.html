<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-cbse-provide-opportunity-for-duplicate-and-name-correction-in-certificate-and-marksheet-for-cbse-2018-and-2019-session-students-2852454.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T12:31:00+00:00"/>
    <meta property="og:title" content="सीबीएसई ने 2017-18 और 2018-19 सत्र के विद्यार्थियों को दी ये सुविधा"/>
    <meta property="og:description" content="केंद्रीय माध्यमिक शिक्षा बोर्ड (सीबीएसई) ने 2017-18 और 2018-19 सत्र के विद्यार्थियों के सर्टिफिकेट और अंक पत्र में त्रुटि  सुधार के लिए सिटिजन चार्टर जारी किया है। इसके साथ डायरेक्टरेट ऑफ..."/>
  </head>
  <body>
    <article>
      <h1>सीबीएसई ने 2017-18 और 2018-19 सत्र के विद्यार्थियों को दी ये सुविधा</h1>
      <address><time datetime="2019-11-16T12:31:00+00:00">16 Nov 2019, 12:31</time> by <a rel="author">वरीय संवाददाता ,पटना</a></address>
      <p>केंद्रीय माध्यमिक शिक्षा बोर्ड (सीबीएसई) ने 2017-18 और 2018-19 सत्र के विद्यार्थियों के सर्टिफिकेट और अंक पत्र में त्रुटि  सुधार के लिए सिटिजन चार्टर जारी किया है। इसके साथ डायरेक्टरेट ऑफ एडमिनिस्ट्रेटिव एंड पब्लिक ग्रीवांस पोर्टल खोला है। इस पोर्टल में विद्यार्थी अपना आवेदन करेंगे। इसके बाद 14 दिन में डुप्लीकेट प्रमाण पत्र जारी कर दिया जायेगा। वहीं 60 दिन में नाम सुधार संबंधित कोई भी त्रुटि को सही कर दिया जायेगा। इस पोर्टल के ग्रीवांस ऑफिसर बोर्ड के सचिव अनुराग त्रिपाठी हैं। वहीं सभी क्षेत्रीय अधिकारी को नोडल ऑफिसर बनाया गया है। आवेदन ऑनलाइन और ऑफलाइन दोनों ही तरह से किया जा सकेगा। बोर्ड की मानें तो सुधार क्षेत्रीय कार्यालय और हेड क्वार्टर स्तर पर किया जायेगा। क्षेत्रीय स्तर पर 30 दिन में शिकायतों का निवारण किया जायेगा। वहीं हेड क्वार्टर स्तर पर 60 दिन में समस्या का समाधान किया जायेगा। </p>
      <p><b>- पोर्टल पर होता रहेगा अपडेट </b><br/>बोर्ड की मानें तो अगर छात्र सीधे हेडक्वार्टर में शिकायत करेंगे तो उन्हें ऑनलाइन शिकायत पोर्टल पर जाकर दर्ज करनी होगी। लेकिन अगर क्षेत्रीय कार्यालय से काम करवायेंगे तो ऑफलाइन आवेदन देंगे। ऑफलाइन में 30 दिन का समय सीमा निर्धारित किया गया है। वहीं ऑनलाइन शिकायत में 60 दिनों का समय निर्धारण किया गया है। ज्ञात हो कि जो शिकायत हेडक्वार्टर से होगी, उसे क्षेत्रीय अधिकारी संबंधित विभाग को तीन दिन में फारवर्ड करेंगे। </p>
      <p>
        <b>
          <a href="https://www.livehindustan.com/career/story-rrb-ntpc-and-rrc-group-d-exam-dates-2019-railway-to-announce-first-stage-cbt-schedule-soon-check-latest-updates-2850185.html">RRB NTPC RRC Group D Exam Dates 2019: परीक्षा तिथि पर लेटेस्ट अपडेट</a>
        </b>
      </p>
      <p><b>- सर्टिफिकेट वेरिफिकेशन में लगेगा दो महीने </b><br/>बोर्ड के अनुसार छात्र के सर्टिफिकेट वेरिफिकेशन में अब दो महीने लगेंगे। सर्टिफिकेट वेरिफिकेशन करवाने के लिए भी पोर्टल पर आवेदन करना होगा। बोर्ड के सिटिजन चार्टर के इस पोर्टल में संबद्धता और स्कूल के प्रशासनिक काम और परीक्षा सहित सभी तरह के काम के लिए आवेदन किया जा सकता है। हर काम के लिए अलग-अलग सीमा का निर्धारण किया गया है। </p>
      <p><b>इसकी शिकायत कर सकते हैं विद्यार्थी </b><br/>छात्रों के नाम, माता-पिता के नाम, उपनाम, जन्मतिथि, सर्टिफिकेट वेरिफिकेशन</p>
      <p><b>इसके लिए आवेदन दर्ज कर सकते स्कूल प्रशासन </b><br/>स्कूल की संबद्धता के लिए, नये कक्षा जोड़ने के लिए,, सेक्शन बढ़ाने के लिए, कोई विषय की पढ़ाई शुरू करने के लिए, स्कूल परीक्षा सिस्टम को जानने के लिए </p>
      <p>राजीव रंजन (सिटी कोर्डिनेटर सीबीएसई पटना) ने कहा- विद्यार्थियों की सुविधा के लिए यह किया गया है। यह व्यवस्था  केवल दो सत्र  के छात्रों के लिए की गयी है। छात्र अपनी सुविधा से अपनी त्रुटि सुधार कर लें।</p>
    </article>
  </body>
</html>