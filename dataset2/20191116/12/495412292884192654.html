<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/quantum-stealth-inventato-materiale-che-rende-invisibili-video-ecco-come-funziona/1950056/"/>
    <meta property="og:site_name" content="IlSussidiario"/>
    <meta property="article:published_time" content="2019-11-16T12:23:48+00:00"/>
    <meta property="og:title" content="QUANTUM STEALTH, INVENTATO MATERIALE CHE RENDE INVISIBILI/ Video, ecco come funziona"/>
    <meta property="og:description" content="Quantum Stealth, cos'è il materiale che rende invisibili inventato da un'azienda canadese: ecco come funziona, il video impressionante."/>
  </head>
  <body>
    <article>
      <h1>QUANTUM STEALTH, INVENTATO MATERIALE CHE RENDE INVISIBILI/ Video, ecco come funziona</h1>
      <h2>Quantum Stealth, cos’è il materiale che rende invisibili inventato da un’azienda canadese: ecco come funziona, il video impressionante.</h2>
      <address><time datetime="2019-11-16T12:23:48+00:00">16 Nov 2019, 12:23</time> by <a rel="author" href="https://www.ilsussidiario.net/autori/dario-dangelo/" target="_blank">Dario D'Angelo</a></address>
      <p>Non è ancora il “<i>mantello dell’invisibilità</i>” di <a href="https://www.ilsussidiario.net/news/harry-potter-libri-vietati-da-scuola-cattolica-incantesimi-evocano-spiriti-maligni/1922200/"><b>Harry Potter</b></a>, ma adesso pensare di essere <b>invisibili</b> non è più una chimera. Tutto questo è possibile grazie alla <b>HyperStealth Biotechnology Corp</b>, un’azienda con sede nella British Columbia, in Canada, che produce uniformi mimetiche e che ha creato un<b> materiale</b> flessibile che può rendere <b>invisibili oggetti e persone</b>, chiamato <b>Quantum Stealth</b>. In un video fornito dalla stessa azienda a “<i>La Repubblica</i>” e visibile <a href="https://video.repubblica.it/tecno-e-scienze/il-materiale-che-rende-invisibili-esiste-davvero-ecco-come-funziona/348114/348700?ref=RHPPRT-BS-I0-C4-P1-S1.4-T1"><b>cliccando qui</b></a> si può osservare lo straordinario risultato ottenuto dal prototipo: un uomo che passa dietro al Quantum Stealth sembra letteralmente svanire nel nulla, fatta eccezione per una piccola ombra che non si noterebbe neanche se non si fosse a conoscenza del fatto che dietro lo schermo si cela appunto qualcuno. Ma in quali settori potrà essere impiegata questa invenzione?</p>
      <h4>INVENTATO MATERIALE CHE RENDE INVISIBILI</h4>
      <p>Il prototipo di <b>Quantum Stealth</b> è stato testato per oscurare oggetti di diverse dimensioni e colori: funziona sia di giorno che di notte e può essere usato per nascondere navi e mezzi militari. <b>Guy Cramer</b>, ceo di HyperStealth, ha spiegato: “<i>Non solo nasconde un bersaglio nello spettro visibile, ma funziona anche nell’ultravioletto, nell’infrarosso e nell’infrarosso ad onde corte. Blocca lo spettro termico, rendendolo un vero ‘mantello dell’invisibilità’ della banda larga</i>“. Quantum Stealth, ha proseguito Cramer, “<i>è sottile come carta ed economico. Mi aspetto che tra meno di un anno vedremo le prime applicazioni pratiche</i>“. Insomma, chiamatela magia, o se preferite più semplicemente “futuro”, ma è un dato di fatto: essere invisibili si può, si potrà, basta aspettare.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/ossigeno-su-marte-ce-una-sorgente-misteriosa-che-interroga-gli-scienziati/1949076/"/>
        <a href="https://www.ilsussidiario.net/news/ossigeno-su-marte-la-sonda-curiosity-il-respiro-e-il-mistero-del-cratere-gale/1948834/"/>
        <a href="https://www.ilsussidiario.net/news/centrali-nucleari-francia-pericolo-terremoto-perche-e-possibile-una-fukushima/1947997/"/>
        <a href="https://www.ilsussidiario.net/news/gianotti-confermata-dg-cern-ma-il-destino-della-fisica-italiana-e-a-rischio/1946469/"/>
        <a href="https://www.ilsussidiario.net/news/emergenza-clima-ridurre-nascite-scienziati-choc-riduzione-popolazione-mondiale/1946364/"/>
        <a href="https://www.ilsussidiario.net/news/cervello-le-differenze-tra-maschile-e-femminile-lespertodonne-meno-neuroni-ma/1942947/"/>
      </related>
    </article>
  </body>
</html>