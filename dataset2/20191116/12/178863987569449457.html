<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ria-m.tv/news/171883/shkolyar_ne_posoromivsya_poprositi_groshi_u_koristuvachiv_tvittera_ale_ne_dlya_zbagachennya_a_dlya_shlyahetnoi_spravi_(foto).html"/>
    <meta property="og:site_name" content="РИА Мелитополь"/>
    <meta property="article:published_time" content="2019-11-16T12:00:00+00:00"/>
    <meta property="og:title" content="Школяр не посоромився попросити гроші у користувачів твіттера, але не для збагачення, а для шляхетної справи (фото)"/>
    <meta property="og:description" content="Хлопчик опублікував пост у твіттері, де попросив у шанувальників грошей, але ні у кого не повернеться язик назвати його жебраком. У школяра були дуже вагомі причини бити на сполох, адже він хотів допомогти другові. І світ показав усе, на що здатен, адже приятелі отримали набагато більше, ніж очікували, інформує Ukr.Media."/>
  </head>
  <body>
    <article>
      <h1>Школяр не посоромився попросити гроші у користувачів твіттера, але не для збагачення, а для шляхетної справи (фото)</h1>
      <address>
        <time datetime="2019-11-16T12:00:00+00:00">16 Nov 2019, 12:00</time>
      </address>
      <p>
        <b>Хлопчик опублікував пост у твіттері, де попросив у шанувальників грошей, але ні у кого не повернеться язик назвати його жебраком. У школяра були дуже вагомі причини бити на сполох, адже він хотів допомогти другові. І світ показав усе, на що здатен, адже приятелі отримали набагато більше, ніж очікували, інформує Ukr.Media.</b>
      </p>
      <p>Учень старшої школи з Малайзії Мухаммад Хайкал Ахад довів, що розповідати про свої проблеми у соціальних мережах не безглуздо, поділившись у твіттері історією особистого життя. А найдивовижніше те, що 17-річний хлопець скаржився на долю не через особисті інтереси.</p>
      <p>Школяр звернув увагу, що його однокласник, який має проблеми із зором, більше не може розгледіти ані класну дошку, ані записи у власному зошиті. Усе тому, що окуляри учня стали зовсім старими і більше не виконували свою функцію. Мухаммад знав, що родина хлопця не може дозволити собі купити новий аксесуар для дитини, тому вирішив скористатися магією інтернету.</p>
      <p>Ахад 11 листопада опублікував у твіттері пост, у якому розповів історію свого приятеля.</p>
      <figure>
        <img src="https://ria-m.tv/images/news/2019/171883/111.JPG"/>
      </figure>
      <p>"Це мій друг дитинства. Ми ніколи не вчилися в одному класі, тому що у нього є труднощі із запам'ятовуванням. Він завжди був у класі для відстаючих. Цього року на нас чекають випускні іспити, але його окуляри вже зіпсовані. Просто подивіться на ці фото."</p>
      <p>До посту Мухаммад доклав фотографію, де помітно, як його друг сидить над зошитами і намагається займатися, але це дається йому важко.</p>
      <figure>
        <img src="https://ria-m.tv/images/news/2019/171883/222.JPG"/>
      </figure>
      <p>У гілці Хайкал пояснив, що у друга немає батьків. За його словами, близькі хлопчика у 2018 році загинули в автомобільній аварії, і зараз хлопчина живе зі своїми дядьками.</p>
      <p>"Він постійно витирає окуляри, тому що нічого не бачить, а якось зізнався мені, що відчуває через це багато незручностей. Я не уявляю, як він може нормально вчитися, якщо він погано бачить?"</p>
      <p>Мухаммад не посоромився звернутися до своїх підписників і попросити про допомогу, адже спостерігати за тим, як страждає хлопчина, вже не міг.</p>
      <p>"Отже, користувачі твіттера, я сподіваюся, що ви зможете допомогти моєму другові з придбанням нової пари окулярів. Ретвітів буде достатньо. Хай допоможе Бог тим, хто вже ретвітнув пост, дякую за вашу доброту."</p>
      <p>І світ показав себе лише з кращого боку. Пост зібрав понад 12 тисяч ретвітів, а на рахунок Мухаммада стали регулярно надходити гроші. Хлопець розповів, що багато людей відправляли великі суми і уточнювали, що добряк може використовувати донати і для своїх потреб.</p>
      <p>• Сподіваюся, і тобі, і йому буде легше. Перевір рахунок.</p>
      <p>• Перевір свій банківський рахунок.</p>
      <p>• Готово. Я відправив і на запас. Використовуйте з розумом. Ви гарні люди.</p>
      <p>У підсумку школярам вдалося зібрати близько 1700 рінггітів (10 000 гривень), і тепер друг Мухаммада точно отримає нові окуляри. Сам хлопець вже закрив рахунок, зрозумівши, що зібраних коштів достатньо. Така відповідальність підтвердила шляхетність намірів хлопця.</p>
      <p>
        <a href="https://ukr.media/world/405843/">https://ukr.media/world/405843/</a>
      </p>
    </article>
  </body>
</html>