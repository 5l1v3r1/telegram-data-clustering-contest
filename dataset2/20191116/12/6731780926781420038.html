<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/16/francesco-monte-chi-e-eta-carriera-vita-privata/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-16T12:26:01+00:00"/>
    <meta property="og:title" content="Francesco Monte | Chi è, età, fidanzata, vita privata e carriera | Foto"/>
    <meta property="og:description" content="Francesco Monte (all'anagrafe Francesco Maria Monte) è nato il 20 maggio 1988 a Taranto, ed è proprio nella città pugliese che ha trascorso l'infanzia"/>
  </head>
  <body>
    <article>
      <h1>Francesco Monte | Chi è, età, fidanzata, vita privata e carriera | Foto</h1>
      <address><time datetime="2019-11-16T12:26:01+00:00">16 Nov 2019, 12:26</time> by <a rel="author">Enrico</a></address>
      <figure>
        <img src="https://www.viagginews.com/wp-content/uploads/2018/12/francesco-monte-le-foto-dellex-tronista-di-uomini-e-donne.jpg"/>
      </figure>
      <p>Francesco Monte (all’anagrafe Francesco Maria Monte) è <b>nato il 20 maggio 1988 a Taranto</b>, ed è proprio nella città pugliese che ha trascorso l’infanzia e l’adolescenza, accanto al papà Angelo e al fratello Stefano. Un evento traumatico ha profondamente segnato Francesco: nel marzo 2011 <b>ha perso la mamma Emma in seguito a una malattia</b>. Nonostante questo, però, non si è abbattuto e ha continuato la sua vita. Dopo essersi diplomato, si è iscritto all’università, facoltà di Economia, e nel frattempo, per pagarsi gli studi, ha lavorato come modello. Tra le sue passioni (e il fisico lo dimostra) ci sono il mare e lo sport, in particolare la canoa, attività che praticata per diversi anni.</p>
      <h3>Francesco Monte, la carriera televisiva</h3>
      <p>La svolta per Francesco Monte, televisivamente parlando, è arrivata nel settembre del 2012, quando il Nostro – abbandonati gli studi universitari – è entrato a far parte del cast di “Uomini e Donne”, la trasmissione pomeridiana di Canale 5 condotta da Maria De Filippi. In quel periodo ha conosciuto Teresanna Pugliese, corteggiatrice napoletana con cui si è fidanzato più volte (benché lei in un primo momento gli avesse preferito Antonio Passarelli).</p>
      <figure>
        <img src="https://www.viagginews.com/wp-content/uploads/2019/06/GettyImages-465963029-min-8.jpg"/>
      </figure>
      <p>Conclusa l’esperienza di “Uomini e Donne” dopo due anni, per qualche tempo Francesco Monte ha partecipato a “Forum”, in onda sempre su Canale 5, per poi concentrarsi sul sogno di diventare attore e trasferirsi negli Stati Uniti per studiare recitazione. Di qui la partecipazione a un videoclip della cantante Nancy Coppola e in seguito, come <i>guest</i>, ad alcuni episodi di fiction televisive, ricoprendo anche il ruolo di coprotagonista nella Fiction tv “Furore 2” (2017).</p>
      <p>Nell’inverno del 2017 Francesco Monte è salito agli onori del gossip perché “mollato” dalla sua fidanzata <a href="https://www.viagginews.com/2018/10/17/cecilia-rodriguez-francesco-monte-dolore-responsabilita/">Cecilia Rodriguez</a>, sorella della più famosa Belen, con cui stava insieme dal 2014, nel corso del “Grande Fratello Vip”, reality show presentato da Ilary Blasi su Canale 5 (nella stessa Casa Cecilia si è avvicinata sentimentalmente a Ignazio Moser, figlio del campione Francesco).</p>
      <figure>
        <img src="https://www.viagginews.com/wp-content/uploads/2019/07/GettyImages-1139729315-min-2.jpg"/>
      </figure>
      <p>Infine, nel gennaio di quest’anno Monte è entrato nel cast di un altro reality della rete ammiraglia Mediaset, l'”Isola dei Famosi”, insieme ad altri ex reduci di “Uomini e Donne”, come Rosa Perrotta e Marco Ferri. Ma non è finita qui: a settembre scorso ha fatto ingresso nella Casa del Grande Fratello VIP 3, assieme a Valerio Merola, Walter Nudo, Fabio Basile e altri personaggi più o meno celebri. Qui <a href="https://www.viagginews.com/2018/11/26/grande-fratello-vip-francesco-monte-nella-bufera-per-colpa-di-eva-henger/">ha fatto molto discutere per le sue “avventure” sentimentali</a>, attirandosi anche<a href="https://www.viagginews.com/2018/11/07/fabrizio-corona-francesco-monte/"> le ire di Fabrizio Corona</a>. Attualmente è single, ma le pretendenti non mancano. Per saperne di più basta dare una spulciata ai suoi vari canali social, tra cui Instagram e Facebook, dove è molto attivo: cliccare per credere.</p>
      <figure>
        <embed-post data-src="https://www.instagram.com/p/Bq8CFRtBsc7" data-service="Instagram"/>
      </figure>
      <p> </p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/16/laura-chiatti-chi-e-eta-curiosita-carriera/"/>
        <a href="https://www.viagginews.com/2019/11/16/giulia-rossi-chi-e-mamma-salvata-bambin-gesu/"/>
        <a href="https://www.viagginews.com/2019/11/16/freddie-mercury-ultimo-video-immagini-devastanti/"/>
      </related>
    </article>
  </body>
</html>