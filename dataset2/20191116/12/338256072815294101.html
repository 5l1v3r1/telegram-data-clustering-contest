<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58384-ukranskih-kontrabandistv-scho-perevozili-sonyachne-kamnnya-zatrimali-u-slovachchin.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-16T12:15:00+00:00"/>
    <meta property="og:title" content="Укранських контрабандистів, що перевозили &quot;сонячне каміння&quot;, затримали у Словаччині"/>
    <meta property="og:description" content="У п’ятницю 15 листопада окружний суд міста Кошице (Словаччина) розглядав клопотання прокурора про тримання під вартою чотирьох громадян України, яких звинувачують у контрабанді бурштину. Йдеться про рекордні майже 700 кг коштовних мінералів. Про це повідомляє Mukachevo. net. Українців затримали у місті Кошице біля офісу міжнародної компанії перевезення вантажів DHL Express. Бурштин вони намагалися переправити до Гонконгу.Контрабанду виявили словацькі митники виявили під час огляду трьох автомобілів. У «Шкоді Октавії» було знайдено 288 кг бурштину, у «Мерседес Бенц» - 36 кг, у ще одній «Шкода Октавія» - до 374 кг бурштину. Разом 698 кг мінералу за орієнтовною ціною 550 тис євро.Розслідування довело, що всі четверо українців приїхали до Словаччини у вівторок вранці через українсько-словацький прикордонний перехід &quot;Малі Селменці - Велке Слеменце&quot;.Нині Василь П., Йосип С., Василь Д. та Богдан О. перебуватимуть під вартою. Двоє з них уже мали проблеми із законом на території Словаччини. Вони займалися контрабандою…"/>
  </head>
  <body>
    <article>
      <h1>Укранських контрабандистів, що перевозили "сонячне каміння", затримали у Словаччині</h1>
      <address>
        <time datetime="2019-11-16T12:15:00+00:00">16 Nov 2019, 12:15</time>
      </address>
      <p><b>У п’ятницю 15 листопада окружний суд міста Кошице (Словаччина) розглядав клопотання прокурора про тримання під вартою чотирьох громадян України, яких звинувачують у контрабанді бурштину. Йдеться про рекордні майже 700 кг коштовних мінералів. Про це повідомляє Mukachevo. net. </b><br/><br/>Українців затримали у місті Кошице біля офісу міжнародної компанії перевезення вантажів DHL Express. Бурштин вони намагалися переправити до Гонконгу.<br/><br/>Контрабанду виявили словацькі митники виявили під час огляду трьох автомобілів. У «Шкоді Октавії» було знайдено 288 кг бурштину, у «Мерседес Бенц» - 36 кг, у ще одній «Шкода Октавія» - до 374 кг бурштину. Разом 698 кг мінералу за орієнтовною ціною 550 тис євро.<br/><br/>Розслідування довело, що всі четверо українців приїхали до Словаччини у вівторок вранці через українсько-словацький прикордонний перехід "Малі Селменці - Велке Слеменце".<br/><br/>Нині Василь П., Йосип С., Василь Д. та Богдан О. перебуватимуть під вартою. Двоє з них уже мали проблеми із законом на території Словаччини. Вони займалися контрабандою сигарет і отримали депортацію.<br/><br/>Словацькі митники неодноразово виявляли нелегальний бурштин в автомобілях українців. Так, у 2017 році йшлося про 62 кг бурштину, який конфіскували словацькі митники, а українські вкотре контрабанду проґавили. До цього затримували партію у понад 150 кг.<br/><br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>