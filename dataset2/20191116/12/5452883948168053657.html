<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/sport/campagna-no-violenza-contro-le-donne.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-16T12:18:00+00:00"/>
    <meta property="og:title" content="Campagna #NOVIOLENZACONTROLEDONNE"/>
    <meta property="og:description" content="Per sensibilizzare contro la violenza di genere e diffondere una cultura a sostegno dei diritti della persona e del rispetto delle donne"/>
  </head>
  <body>
    <article>
      <h1>Campagna #NOVIOLENZACONTROLEDONNE</h1>
      <h2>Per sensibilizzare contro la violenza di genere e diffondere una cultura a sostegno dei diritti della persona e del rispetto delle donne</h2>
      <address><time datetime="2019-11-16T12:18:00+00:00">16 Nov 2019, 12:18</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/23602917826957/movie_20191115_134025-2.mp4"/>
      </figure>
      <p>La S.S. Felice Scandone Avellino comunica che, in occasione delle gare di Serie A2 Old Wild West e Serie B Old Wild West previste per oggi, sabato 16 novembre 2019, e domani, domenica 17 novembre 2019, la Lega Nazionale Pallacanestro, insieme alla Pallacanestro Crema, promuoverà su tutti i campi la campagna #noviolenzacontroledonne, per sensibilizzare contro la violenza di genere e diffondere una cultura a sostegno dei diritti della persona e del rispetto delle donne. Il progetto è stato ideato e lanciato nel 2016 dalla Pallacanestro Crema, che ne porta il simbolo sulle proprie maglie da gioco. A 3 minuti dall’inizio delle gare, dopo la presentazione delle squadre e l’esecuzione dell’inno nazionale, i giocatori e gli staff tecnici di entrambe le squadre si posizioneranno a centrocampo, mostrando al pubblico uno striscione con lo slogan della campagna. Nel frattempo lo speaker di ogni palazzetto leggerà un messaggio, attraverso il quale verrà spiegato sinteticamente il progetto. La S.S. Felice Scandone, impegnata domenica 17 novembre 2019 sul campo del Pala “Andrea Pasca” di Nardò, esprime la sua piena e convinta adesione all’iniziativa e ringrazia la Lega Nazionale Pallacanestro e la Pallacanestro Crema per essersene fatte promotrici.</p>
    </article>
  </body>
</html>