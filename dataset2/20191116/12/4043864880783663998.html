<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/16/7232162/"/>
    <meta property="og:site_name" content="Українська правда"/>
    <meta property="article:published_time" content="2019-11-16T12:06:36+00:00"/>
    <meta property="og:title" content="Гончарук і Маркарова поговорили з місією МВФ про нову програму"/>
    <meta property="og:description" content="Прем’єр Олексій Гончарук та міністр фінансів Оксана Маркарова обговорили з місією Міжнародного валютного фонду в Україні умови відкриття нової 3-річної програми розширеного фінансування."/>
  </head>
  <body>
    <article>
      <h1>Гончарук і Маркарова поговорили з місією МВФ про нову програму</h1>
      <address>
        <time datetime="2019-11-16T12:06:36+00:00">16 Nov 2019, 12:06</time>
      </address>
      <p>Прем’єр Олексій Гончарук та міністр фінансів Оксана Маркарова обговорили з місією Міжнародного валютного фонду в Україні умови відкриття нової 3-річної програми розширеного фінансування.</p>
      <p><b>Джерело</b>: <a href="https://www.kmu.gov.ua/news/oleksij-goncharuk-obgovoriv-iz-misiyeyu-mvf-novu-tririchnu-programu-rozshirenogo-finansuvannya">Урядовий портал</a></p>
      <p><b>Деталі</b>: Гончарук та Маркарова 15 листопада зустрілися керівником місії МВФ в Україні Роном ван Роденом та економістом місії Габором Пулою.</p>
      <p>Керівник місії МВФ відзначив важливість реформ, які українська влада успішно провела протягом останнього часу, та висловив сподівання на підтримку та прискорення їхнього темпу.</p>
      <p><b>Пряма мова</b> Гончарука: "Україна продемонструвала та продовжує демонструвати швидке та успішне втілення реформ, задекларованих президентом, нашим урядом і парламентом. Протягом останніх тижнів український парламент прийняв за основу проект закону про обіг земель сільськогосподарського призначення, а також ухвалив за основу та в цілому закон про анбандлінг. Останній вже підписав президент.</p>
      <figure>
        <img src="https://img.pravda.com/images/doc/a/e/ae81e38-gonch-mvf1.jpg"/>
        <figcaption>Урядовий портал</figcaption>
      </figure>
      <p>Відтак ми сподіваємося на узгодження нової довгострокової програми розширеного фінансування, яка підтримає наші зусилля, спрямовані на прискорення економічного зростання".</p>
      <p>
        <b>Передісторія:</b>
      </p>
      <ul>
        <li>Раніше міністерка фінансів Оксана Маркарова <a href="https://www.epravda.com.ua/news/2019/11/12/653629/">повідомила</a>, що місія Міжнародного валютного фонду почне працювати в Україні у четвер, 14 листопада.</li>
        <li>Директор управління МВФ з питань Європи Пол Томсен <a href="https://www.pravda.com.ua/news/2019/11/13/7231793/">розповів</a>, що фонд сподівається на досягнення швидкого результату у перемовинах з українським керівництвом.</li>
      </ul>
      <footer>Українська правда</footer>
      <related>
        <a href="https://www.epravda.com.ua/news/2019/11/13/653651/"/>
        <a href="https://www.pravda.com.ua/news/2019/11/13/7231793/"/>
        <a href="https://www.epravda.com.ua/news/2019/11/12/653629/"/>
      </related>
    </article>
  </body>
</html>