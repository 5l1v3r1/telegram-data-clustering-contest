<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/cronaca/sequestrato-disco-bar-denunciato-proprietario-16-novembre-2019.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-16T12:43:00+00:00"/>
    <meta property="og:title" content="I carabinieri sequestrano disco-bar e denunciano il proprietario"/>
    <meta property="og:description" content="Spettacolo senza licenza e con decine di avventori in eccedenza"/>
  </head>
  <body>
    <article>
      <h1>I carabinieri sequestrano disco-bar e denunciano il proprietario</h1>
      <h2>Spettacolo senza licenza e con decine di avventori in eccedenza</h2>
      <address><time datetime="2019-11-16T12:43:00+00:00">16 Nov 2019, 12:43</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/23602917826957/movie_20191115_134025-2.mp4"/>
      </figure>
      <p>Il Comando Provinciale del Carabinieri di Avellino ha intensificato i controlli finalizzati a garantire la sicurezza all’interno dei locali di pubblico intrattenimento, prevenendo condotte pericolose, illegali o che, comunque, possano pregiudicare il regolare svolgimento delle serate o degli eventi.</p>
      <p>Durante tali servizi, a Monteforte Irpino, a pochi giorni dal sequestro di una discoteca, i Carabinieri della locale Stazione, a conclusione di attività avviata a seguito di controllo amministrativo ad un discobar, hanno denunciato una 45enne, ritenuta responsabile dei reati di <i>Inosservanza dei provvedimenti dell’Autorità, Apertura abusiva di luoghi di pubblico spettacolo o trattenimento</i> nonché<i> Spettacoli o trattenimenti pubblici senza licenza</i>.</p>
      <p>Nello specifico, questa notte i Carabinieri hanno effettuato un accesso ispettivo all’interno del discobar, constatando che era in corso un’attività di pubblico spettacolo senza la prescritta licenza. L’accertamento permetteva altresì di stabilire che all’interno del locale erano presenti circa 170 persone intente a ballare, rispetto alle 140 stabilite dalla SCIA antincendio.</p>
      <p>Alla luce delle evidenze emerse, il locale è stato sottoposto a sequestro e a carico della legale rappresentante è scattato il deferimento in stato di libertà alla Procura della repubblica di Avellino.</p>
    </article>
  </body>
</html>