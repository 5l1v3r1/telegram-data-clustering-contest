<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42851_U-Rivnomu-zatrimali-avtomobilnoho-kradiya"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-16T12:49:00+00:00"/>
    <meta property="og:title" content="У Рівному затримали автомобільного крадія"/>
    <meta property="og:description" content="Оперативники Рівненського відділу поліції встановили особу зловмисника, який упродовж жовтня у мікрорайонах Ювілейний та Боярка скоюв"/>
  </head>
  <body>
    <article>
      <h1>У Рівному затримали автомобільного крадія</h1>
      <address>
        <time datetime="2019-11-16T12:49:00+00:00">16 Nov 2019, 12:49</time>
      </address>
      <p>
        <b>Оперативники Рівненського відділу поліції встановили особу зловмисника, який упродовж жовтня у мікрорайонах Ювілейний та Боярка скоював крадіжки із автомобілів.</b>
      </p>
      <p>Як з’ясували правоохоронці, у транспортних засобах 20-річний рівнянин розбивав вікна та забирав магнітоли, телефони, гроші, інструменти, автозапчастини.</p>
      <p>Наразі слідчі розслідують кримінальні провадження за 16 епізодами. <br/>Молодик частину викраденого здавав у ломбарди, а решту приносив у свій сховок, який облаштував неподалік будинку за місцем проживання. Також у нього виявлені інші речові докази.</p>
      <p>Тому правоохоронці звертаються з проханням до власників автомобілів, які проживають на вулицях Павлюченка, Макарова, Вербова, Соборна, Млинівська та потерпіли від дій зловмисника, але у поліцію не повідомляли, написати заяви у Рівненський відділ.</p>
      <p>Зловмисник затриманий за ухвалою суду під час слухання справи про крадіжки велосипедів, у яких він обґрунтовано підозрюється та наразі перебуває у СІЗО.</p>
      <p>Про це повідомляє відділ комунікації поліції Рівненської області</p>
      <p> </p>
    </article>
  </body>
</html>