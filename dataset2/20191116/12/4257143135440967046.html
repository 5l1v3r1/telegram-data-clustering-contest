<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/16/ki-kellett-t-uriteni-egy-budapesti-iskolat"/>
    <meta property="og:site_name" content="infostart"/>
    <meta property="article:published_time" content="2019-11-16T12:10:00+00:00"/>
    <meta property="og:title" content="Ki kellett üríteni egy budapesti iskolát"/>
    <meta property="og:description" content="Szén-monoxid-szivárgás miatt kiürítettek egy oktatási intézményt szombaton a XIV. kerületi Telepes utcában - közölte a Fővárosi Katasztrófavédelmi Igazgatóság szóvivője."/>
  </head>
  <body>
    <article>
      <h1>Ki kellett üríteni egy budapesti iskolát</h1>
      <address><time datetime="2019-11-16T12:10:00+00:00">16 Nov 2019, 12:10</time> by <a rel="author">Infostart / MTI</a></address>
      <h3>Szén-monoxid-szivárgás miatt kiürítettek egy oktatási intézményt szombaton a XIV. kerületi Telepes utcában - közölte a Fővárosi Katasztrófavédelmi Igazgatóság szóvivője.</h3>
      <p>Kisdi Máté elmondta: amikor megszólalt a szén-monoxid-érzékelő, mindenki - 48 ember - elhagyta az épületet; senki nem sérült meg.</p>
      <p>A fővárosi hivatásos tűzoltók méréseket végeztek, és kimutatták a mérgező gázt a levegőben. A gázszolgáltató szakemberei leválasztották a hálózatról a gázkészüléket.</p>
      <p>A szóvivő kérdésre elmondta, felnőttképzés folyt az oktatási intézményben.</p>
    </article>
  </body>
</html>