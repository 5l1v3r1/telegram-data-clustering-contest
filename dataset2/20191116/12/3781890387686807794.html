<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742012"/>
    <meta property="og:site_name" content="เดลินิวส์"/>
    <meta property="article:published_time" content="2019-11-16T12:49:00+00:00"/>
    <meta property="og:title" content="ขายสลากไม่หมด!แม่ค้าหวยรับโชคถูกรางวัลที่1รวย12ล."/>
    <meta property="og:description" content="คนจะรวยอะไรก็ฉุดไม่อยู่ แม่ค้าหวยเมืองสกลสุดเฮงขายสลากไม่หมด กลับถูกหวย รางวัลที่ 1 รวยเป็นเศรษฐีนี 12ล้าน"/>
  </head>
  <body>
    <article>
      <h1>ขายสลากไม่หมด!แม่ค้าหวยรับโชคถูกรางวัลที่1รวย12ล.</h1>
      <address>
        <time datetime="2019-11-16T12:49:00+00:00">16 Nov 2019, 12:49</time>
      </address>
      <p>
        <b>คนจะรวยอะไรก็ฉุดไม่อยู่ แม่ค้าหวยเมืองสกลสุดเฮงขายสลากไม่หมด กลับถูกหวย รางวัลที่ 1 รวยเป็นเศรษฐีนี 12ล้าน</b>
      </p>
      <p>เมื่อวันที่ 16 พ.ย.ผู้สื่อข่าวรายงานว่า หลังจากที่ผลสลากกินแบ่ง งวดประจำวันที่ 16 พฤศจิกายน 2562 ประกาศออกมา มีทั้งผู้ที่ผิดหลังและสมหวัง แต่สำหรับที่ จ.สกลนคร พบผู้ที่สมหวังถูกสลากกินแบ่งรางวัลที่ 1 จำนวน 2 ฉบับ ได้รับเงินรางวัลจำนวน 12 ล้านบาท โดยผู้สื่อข่าวได้สอบถามไปยังเจ้าหน้าที่ตำรวจ สภ.อากาศอำนวย จ.สกลนคร ซึ่งแจ้งว่ามีผู้ถูกรางวัลสลากกินแบ่งมาลงบันทึกประจำไว้เป็นหลักฐาน ทราบชื่อ คือ น.ส.จันทร์เพ็ญ  ผลสุริน อายุ 51 ปี เชาวอำเภออากาศอำนวย         <br/><br/>น.ส.จันทร์เพ็ญ แจ้งว่า ตนเป็นแม่ค้าขายสลากกินแบ่งรัฐบาล ได้รับสลากกินแบ่งรัฐบาล มาเพื่อจำหน่ายเป็นเวลาประมาณ 10 กว่าปีแล้ว จนมาถึงงวดนี้ ตนได้รับสลากกินแบ่งมาเพื่อจำหน่ายจำนวน 800 ใบ และได้จำหน่ายไปตามปกติ จนหมดเวลาจำหน่าย ทำให้คงเหลือสลากกินแบ่งที่ไม่ได้จำหน่ายกว่า 100 ใบ พอถึงเวลาออกผลรางวัล พบว่าตนได้ถูกสลากกินแบ่งรางวัลที่ 1 จำนวน 2 ฉบับ ตนจึงนำสลากที่ถูกรางวัลดังกล่าวมาลงบันทึกประจำวันไว้เป็นหลักฐาน พร้อมกับดีใจที่ถูกรางวัลใหญ่ดังกล่าว.<br/> <br/> </p>
    </article>
  </body>
</html>