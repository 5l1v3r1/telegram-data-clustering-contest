<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/gears-5-microtransazioni-eccessive/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-16T12:00:00+00:00"/>
    <meta property="og:title" content="Gears 5, per la community le microtransazioni sono eccessive | Game Division"/>
    <meta property="og:description" content="Secondo la community del recente ed apprezzato Gears 5 nel titolo di The Coalition il sistema di microtransazioni è eccessivo."/>
  </head>
  <body>
    <article>
      <h1>Gears 5, per la community le microtransazioni sono eccessive | Game Division</h1>
      <address>
        <time datetime="2019-11-16T12:00:00+00:00">16 Nov 2019, 12:00</time>
      </address>
      <p><b>Gears 5</b>, ultimo capitolo della leggendaria saga nata su<b> Xbox 360</b>, si è rivelato un vero e proprio successo di critica e pubblico, riuscendo a rinnovare la celebre formula di gioco del franchise senza snaturarne le fondamenta.</p>
      <p>A quanto pare non tutto è però andato per il verso giusto e la community dell’opera è decisamente infuriata con <b>The Coalition</b>, la software house dietro il titolo, a causa di<b> un sistema di microtransazioni definito come eccessivo.</b></p>
      <p>Leggi anche: <a href="https://www.tomshw.it/videogioco/company-of-heroes-2-gratis-pc/">Company of Heroes 2 gratis su PC per un tempo limitato</a></p>
      <figure>
        <img src="https://www.tomshw.it/images/images/2019/09/gears-5-recensione-49595.jpg"/>
      </figure>
      <p><b>Gears 5</b> è stato infatti addirittura stato definito come “peggio di un free-to-play” da alcuni utenti. Nel titolo è infatti presente una valuta premium, necessaria per comprare tutta una serie di oggetti estetici.</p>
      <p>Un utente, stanco di tale situazione, ha fatto due conti e ha scoperto che per acquistare ogni oggetto estetico presente in <b>Gears 5</b> sono necessari 750 dollari, ossia più di dieci volte il prezzo del gioco originale.</p>
      <p>Una polemica quindi che risiede su un fondo di verità ma, è giusto ricordarlo, si basa solamente su oggetti estetici. In <b>Gears 5,</b> infatti, non sono presenti ne power-up ne miglioramenti vari tramite microtransazioni.</p>
      <p>Un fatto che, a quanto pare, non sembra aver però smorzato la rabbia di alcuni giocatori.</p>
      <p>Che ne pensate di questa notizia e di tutta questa polemica fatta scaturire dai giocatori di <b>Gears 5</b>? Secondo voi nel titolo di <b>The Coalition</b> la situazione microtransazioni è veramente così rilevante? Fateci sapere la vostra opinione a riguardo direttamente nei commenti qui sotto!</p>
      <blockquote>Microtransazioni eccessive o meno, Gears 5 è un titolo assolutamente notevole: potete recuperalo in versione retail comodamente <a href="https://toms.it/gQXfV">a questo indirizzo</a> o con l’abbonamento a <a href="https://toms.it/W0ZY9">Xbox Game Pass</a>. Se non possedete un PC da gaming potete giocare all’opera di The Coalition anche su Xbox One: eccola <a href="https://toms.it/5UeSR">ad un ottimo prezzo!</a></blockquote>
    </article>
  </body>
</html>