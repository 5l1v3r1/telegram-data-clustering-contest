<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/pidroblyaly_dovidky_ta_otrymuvaly_kredyty_u_lvovi_vykryly_shahraiv_330895.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-16T12:08:00+00:00"/>
    <meta property="og:title" content="Підробляли довідки та отримували кредити: у Львові викрили шахраїв"/>
    <meta property="og:description" content="За допомогою підроблених довідок про доходи підозрювані отримали кредити на значні суми, які у подальшому один із них використав для власних потреб. Про це інформує Відділ комунікації поліції Львівської області."/>
  </head>
  <body>
    <article>
      <h1>Підробляли довідки та отримували кредити: у Львові викрили шахраїв</h1>
      <h2>За допомогою підроблених довідок про доходи підозрювані отримали кредити на значні суми, які у подальшому один із них використав для власних потреб. Про це інформує Відділ комунікації поліції Львівської області.</h2>
      <address>
        <time datetime="2019-11-16T12:08:00+00:00">16 Nov 2019, 12:08</time>
      </address>
      <p>Як встановили слідчі Галицького відділу поліції під час досудового розслідування, 45-річний львів’янин надав своєму знайомому, 53-річному жителю Пустомитівського району, підроблені довідки про доходи, на підставі яких у подальшому отримав у відділеннях банків кредити на суму понад 250 тисяч гривень. Гроші він передав знайомому, які той використав на власні потреби.</p>
      <p>Зловмисникам повідомлено про підозру у вчиненні кримінальних правопорушень, передбачених ч.1 ст.222 (шахрайство з фінансовими ресурсами), ч.4 ст.358 (підроблення документів, печаток, штампів та бланків, збут чи використання підроблених документів, печаток, штампів) та ч.1 ст.366 (службове підроблення) КК України.</p>
      <p>Максимальне покарання, яке загрожує підозрюваним - обмеження волі на строк до трьох років, з позбавленням права обіймати певні посади чи займатися певною діяльністю на строк до трьох років.</p>
      <p>Досудове розслідування триває.</p>
    </article>
  </body>
</html>