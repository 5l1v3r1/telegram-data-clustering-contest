<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/otkriha-pametnik-za.html"/>
    <meta property="og:site_name" content="bTV Новините"/>
    <meta property="article:published_time" content="2019-11-16T12:46:00+00:00"/>
    <meta property="og:title" content="Откриха мемориал в памет на битката при Дойран"/>
    <meta property="og:description" content="Паметникът е първият от такъв мащаб, издиган през последните 75 години"/>
  </head>
  <body>
    <article>
      <h1>Откриха мемориал в памет на битката при Дойран</h1>
      <h2>Паметникът е първият от такъв мащаб, издиган през последните 75 години</h2>
      <address><time datetime="2019-11-16T12:46:00+00:00">16 Nov 2019, 12:46</time> by <a rel="author" href="https://btvnovinite.bg/author/?author=2003203" target="_blank">Рени Христова</a></address>
      <figure>
        <video src="https://vid.btv.bg/btvnews/2019/11/16/pleven_pametnik_1900_1573932767-1.mp4"/>
      </figure>
      <p>Паметник на Девета пехотна Плевенска дивизия беше открит в Плевен. <br/><br/>Мемориалът, който е първият от такъв мащаб, издиган през последните 75 години, е посветен на една от най-големите победи на Българската армия през Първата световна война – битката при Дойран.</p>
      <p>В Първата световна война усилията на българските войници оставят златни отпечатъци в световната военна история. Воюва и Девета пехотна плевенска дивизия.</p>
      <p>Потомъкът на герой от плевенската дивизия Цветан Лесидренски си спомня за делата на своите предци. </p>
      <p>„Тодор Луканов Дейков от Долни Дъбник. При Дойран са се били и е получил четири ордена за храброст. Той се е бил като старши подофицер от артилерията и с картеч е срещал нашествениците.", разказва Цветан.</p>
      <p>В семейния архив Цветан Лесидренски е запазил снимки и един от петте ордена за храброст. Останалите четири не успял. Били са откраднати.</p>
      <p>Тържествата по повод събитието започнаха от площад „Възраждане” в Плевен с изпълнение на военни духови оркестри и демонстрации на строеви хватки и оръжие.</p>
      <p>Пет скулптури са обединени в новия мемориал – на ген. Вазов и на четирима от неговите войници. Величието на ген. Вазов е признато приживе дори от тогавашните му противници. А успешните битки на Девета пехотна плевенска дивизия остават в историята на световната война като Дойранската епопея.</p>
      <p>Идеята за увековачаване подвига на Плевенската дивизия е на повече от осемдесет години. Патрон на инициативата за изграждането на паметника е министърът на отбраната Красимир Каракачанов. Ведомството, дарители, Съюзът на запасните офицери и сержанти и местният общински съвет събират около 220 хиляди лева.</p>
      <p>„Тогавашните му противници, които той е победил, двайсет години по-късно още приживе го признават за един велик военачалник.", казва министърът на отбраната Красимир Каракачанов.</p>
      <p>Това е „приятен ден, защото си спомняме за нашите предци, дали живота си и отстоявали при Дойран нашата свобода.", споделя Цветан Лесидренски.</p>
    </article>
  </body>
</html>