<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825088.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T12:55:00+00:00"/>
    <meta property="og:title" content="بلیت هواپیما گران نمی‌شود"/>
    <meta property="og:description" content="به گزارش تسنیم، علی عابدزاده در خصوص افزایش احتمالی نرخ بلیت هواپیما همزمان با افزایش نرخ سوخت بنزین اظهار کرد: شرکت های هواپیمایی همگام با سیاست های دولت برنامه ای برای افزایش نرخ خدمات خود ندارند."/>
  </head>
  <body>
    <article>
      <h1>بلیت هواپیما گران نمی‌شود</h1>
      <address>
        <time datetime="2019-11-16T12:55:00+00:00">16 Nov 2019, 12:55</time>
      </address>
      <p>معاون وزیر راه با بیان این‌که نرخ بلیت سفرهای هوایی پس از افزایش نرخ بنزین و سهمیه‌بندی گران نمی‌شود، گفت: ایرلاین‌هایی که از سقف‌های تعیین شده عدول کنند مشمول پیگیرد قانونی می‌شوند.</p>
      <p>به گزارش تسنیم، علی عابدزاده در خصوص افزایش احتمالی نرخ بلیت هواپیما همزمان با افزایش نرخ سوخت بنزین اظهار کرد: شرکت های هواپیمایی همگام با سیاست های دولت برنامه ای برای افزایش نرخ خدمات خود ندارند.</p>
      <p>وی افزود: اولویت بخش حمل و نقل هوایی ارائه خدمت به مردم است و تمام تلاش صنعت این است که هزینه ها را مدیریت کرده تا قیمت خدمات حمل و نقل هوایی افزایش نیابد.</p>
      <p>عابدزاده تصریح کرد: جدول نرخ پروازهای داخلی با تعیین حداکثر نرخ مجاز به تفکیک مسیرهای پروازی منتشر شده و در اختیار عموم قرار دارد، هر گونه عدول از سقف نرخی مشخص شده تخلف محسوب و مشمول پیگرد قانونی خواهد بود.</p>
      <p>** شرکت‌های هواپیمایی سال‌هاست سوخت فوق یارانه‌ای 600 تومانی دریافت می‌کنند، قرار بود بعد از آزادسازی نرخ بلیت هواپیما (آذر سال 94) حمایت‌های دولتی از شرکت‌های هواپیمایی در راستای ارتقای کیفیت خدمات‌رسانی حذف شود. اما طی چهار سال اخیر این اتفاق روی نداده است.</p>
    </article>
  </body>
</html>