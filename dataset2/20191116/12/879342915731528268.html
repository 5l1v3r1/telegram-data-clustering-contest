<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/16/novyna/polityka/opu-pidraxuvaly-kilkist-nepidmoratornoyi-zemli-ukrayini"/>
    <meta property="og:site_name" content="Слово і Діло"/>
    <meta property="article:published_time" content="2019-11-16T12:24:01+00:00"/>
    <meta property="og:title" content="В ОПУ підрахували кількість непідмораторної землі в Україні"/>
    <meta property="og:description" content="На даний момент в Україні налічується близько 4 мільйонів гектарів непідмораторної землі. Про це повідомив уповноважений президента з питань землі Роман Лещенко."/>
  </head>
  <body>
    <article>
      <h1>В ОПУ підрахували кількість непідмораторної землі в Україні</h1>
      <address>
        <time datetime="2019-11-16T12:24:01+00:00">16 Nov 2019, 12:24</time>
      </address>
      <p>
        <b>На даний момент в Україні налічується близько 4 мільйонів гектарів <a href="https://www.slovoidilo.ua/2019/08/02/pogljad/ekonomika/skasuvannya-moratoriyu-yakoyu-maye-buty-model-ta-chy-realno-ce-zrobyty-kincya-2019-roku">непідмораторної землі</a>.</b>
      </p>
      <p>Про це повідомив уповноважений президента з питань землі Роман Лещенко в ефірі програми <a href="https://www.youtube.com/watch?v=CMmjakv0H_A">«Свобода слова»</a> Савіка Шустера.</p>
      <p>Він зазначив, що існування мораторію на продаж землі породжує так званий «сірий» і «чорний» ринок землі, оскільки люди можуть купити лише декілька гектарів землі особистого селянського господарства.</p>
      <related>
        <a href="https://www.slovoidilo.ua/2019/08/02/pogljad/ekonomika/skasuvannya-moratoriyu-yakoyu-maye-buty-model-ta-chy-realno-ce-zrobyty-kincya-2019-roku"/>
      </related>
      <p>«<i>У нас такої непідмораторної землі сьогодні близько 4 мільйонів га. Наприклад, для розуміння, це коли воїн АТО (ООС) повертається з фронту і отримує можливість придбати земельну ділянку, вона йому передається саме для ведення ОСГ. Це такий вид цільового призначення і це є приватна власність. Така людина може здійснити її реалізацію. Але більшість землі - підмораторна, вона перебуває в обмеженні. Це породжує «сірий» і «чорний» ринок</i>», - заявив Лещенко.</p>
      <p>Він підкреслив, що люди не зацікавлені купувати землю за сумнівними схемами.</p>
      <p>«<i>Коли зараз виступав громадянин і говорив, що багато хто не зацікавлений купувати землі за сумнівними схемами. Вони мають бажання її купувати і кажуть, що купили частину землі - очевидно, що мова йде про землі, які перебувають у форматі ОСГ. Це землі особистого селянського господарства. Йдеться як правило про 2 га, які можуть купити</i>», - додав він.</p>
      <p>Нагадаємо, 13 листопада <a href="https://www.slovoidilo.ua/2019/11/13/novyna/polityka/vr-proholosuvala-znyattya-moratoriyu-zemlyu-pershomu-chytanni">Рада проголосувала за зняття мораторію на землю в першому читанні</a>.</p>
      <p>Також відзначимо, соціологи з'ясували, <a href="https://www.slovoidilo.ua/2019/10/15/novyna/suspilstvo/socziolohy-zyasuvaly-skilky-ukrayincziv-skasuvannya-moratoriyu-zemlyu">скільки українців підтримують скасування мораторію на землю.</a></p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/09/02/novyna/finansy/moratorij-prodazh-zemli-prezydent-dav-vr-majzhe-try-misyaczi-joho-skasuvaty"/>
        <a href="https://www.slovoidilo.ua/2019/07/30/novyna/polityka/ofisi-prezydenta-anonsuvaly-skasuvannya-moratoriyu-prodazh-zemli"/>
        <a href="https://www.slovoidilo.ua/2019/11/11/novyna/polityka/sluzi-narodu-obhovoryat-skasuvannya-zemelnoho-moratoriyu"/>
      </related>
    </article>
  </body>
</html>