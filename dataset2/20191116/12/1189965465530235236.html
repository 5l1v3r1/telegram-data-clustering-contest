<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/articles/design_articles/259241/o-rok-star-ront-stioyart-eftiakse-ayti-ti-maketa-mias-polis-gematis-sidirodromoys-tin-doyleye-23-xronia"/>
    <meta property="og:site_name" content="LiFO"/>
    <meta property="article:published_time" content="2019-11-16T12:17:00+00:00"/>
    <meta property="og:title" content="Ο ροκ σταρ Ροντ Στιούαρτ έφτιαξε αυτή τη μακέτα μιας πόλης γεμάτης σιδηρόδρομους. Την δούλευε 23 χρόνια."/>
    <meta property="og:description" content="Η κατασκευή αυτού του πρότζεκτ έγινε, όταν ήταν σε περιοδεία μέσα σε διάφορα ξενοδοχεία, από τα οποία και ζητούσε έναν έξτρα χώρο για να αφοσιωθεί στο έργο του."/>
  </head>
  <body>
    <article>
      <h1>Ο ροκ σταρ Ροντ Στιούαρτ έφτιαξε αυτή τη μακέτα μιας πόλης γεμάτης σιδηρόδρομους. Την δούλευε 23 χρόνια.</h1>
      <h2>Η κατασκευή αυτού του πρότζεκτ έγινε, όταν ήταν σε περιοδεία μέσα σε διάφορα ξενοδοχεία, από τα οποία και ζητούσε έναν έξτρα χώρο για να αφοσιωθεί στο έργο του.</h2>
      <address><time datetime="2019-11-16T12:17:00+00:00">16 Nov 2019, 12:17</time> by <a rel="author">LIFOTEAM</a></address>
      <p>
        <b>Ο Ροντ Στιούαρτ είναι ένας από τους <b>μεγαλύτερους ροκ σταρ</b> όλων των εποχών και πέρα από το πάθος του για τη μουσική, έχει εκφράσει κατά καιρούς και την αγάπη του για τους σιδηροδρόμους.</b>
      </p>
      <p>Πρόσφατα, ο γνωστός τραγουδιστής αποκάλυψε τα σχέδιά του για την δημιουργία μιας αμερικανικής πόλης<b> γεμάτη σιδηροδρόμους</b>, ένα έργο το οποίο δούλευε τα τελευταία 23 χρόνια. Μάλιστα, στη ραδιοφωνική εκπομπή του Jeremy Vine στο BBC Radio 2, o Στιούαρτ ξεκαθάρισε ότι: «<b>Σχεδόν το 90% του έργου το έκανα μόνος μου.</b> Το μόνο πράγμα στο οποίο δεν είμαι καλός και το ανέθεσα σε κάποιον άλλο είναι ό,τι σχετίζεται με τα ηλεκτρικά».</p>
      <p>Κατά τη διάρκεια αυτών των 23 χρόνων, που χρειάστηκε<b> ο Ροντ Στιούαρτ</b> για την κατασκευή της παραπάνω σιδηροδρομικής πόλης, ο καλλιτέχνης κυκλοφόρησε 13 studio άλμπουμ και έκανε συνολικά 19 περιοδείες στα πλαίσια της καριέρας του. «Πολλοί ήταν οι άνθρωποι που με κορόιδεψαν θεωρώντας το χόμπι μου κάπως ανόητο, αλλά για μένα είναι ένα υπέροχο χόμπι» προσθέτει ο ίδιος.</p>
      <blockquote>«Προσωπικά βρίσκω όμορφο αυτό που πολλοί θεωρούν άσχημο, όπως είναι οι άχαροι ουρανοξύστες, οι διαλυμένες αποθήκες και γενικά τα κατεστραμμένα πράγματα»</blockquote>
      <p>Εκτός αυτού, στο περιοδικό<i><b> Railway Modeller</b></i> ανέφερε ότι η κατασκευή αυτού του πρότζεκτ έγινε, όταν ήταν σε περιοδεία μέσα σε διάφορα ξενοδοχεία, από τα οποία και ζητούσε έναν έξτρα χώρο για να αφοσιωθεί στο έργο του. Πάντως, τα πιο εντυπωσιακά στοιχεία στο έργο του <b>είναι το τοπίο και τα κτίρια</b> που έχει δημιουργήσει κι όχι τόσο οι ατμομηχανές ή οι σιδηροδρομικές γραμμές.</p>
      <p>«Προσωπικά βρίσκω όμορφο αυτό που πολλοί θεωρούν άσχημο, όπως είναι οι <b>άχαροι ουρανοξύστες</b>, οι διαλυμένες αποθήκες και γενικά τα κατεστραμμένα πράγματα» δήλωσε ο γνωστός τραγουδιστής. Οι φωτογραφίες που ήρθαν στο φως της δημοσιότητας απεικονίζουν με μεγάλη λεπτομέρεια εντυπωσιακά κτίρια, γέφυρες, πλοία και δρόμους με vintage αυτοκίνητα και ταξί.</p>
      <p>«Όταν αναλαμβάνω ένα τόσο<b> δημιουργικό πρότζεκτ</b> δίνω το 110% του εαυτού μου. Αυτή η διαδικασία είναι κάπως εθιστική για μένα» καταλήγει ο Στιούαρτ.</p>
      <figure>
        <img src="https://www.lifo.gr/uploads/image/1567684/stewart-2_Lifo.jpg"/>
        <figcaption>H κατασκευή αυτού του πρότζεκτ έγινε, όταν ήταν σε περιοδεία μέσα σε διάφορα ξενοδοχεία, από τα οποία και ζητούσε έναν έξτρα χώρο για να αφοσιωθεί στο έργο του. Φωτο: Steve Criser/ Railway Modeller</figcaption>
      </figure>
      <figure>
        <img src="https://www.lifo.gr/uploads/image/1567685/stewart-3_Lifo.jpg"/>
        <figcaption>Οι φωτογραφίες που ήρθαν στο φως της δημοσιότητας απεικονίζουν με μεγάλη λεπτομέρεια εντυπωσιακά κτίρια, γέφυρες, πλοία και δρόμους με vintage αυτοκίνητα και ταξί. Φωτο: Steve Criser/ Railway Modeller</figcaption>
      </figure>
      <figure>
        <img src="https://www.lifo.gr/uploads/image/1567686/stewart-4_Lifo.jpg"/>
        <figcaption>«Αυτή η διαδικασία είναι κάπως εθιστική για μένα» καταλήγει ο Στιούαρτ. Φωτο: Steve Criser/ Railway Modeller</figcaption>
      </figure>
      <figure>
        <img src="https://www.lifo.gr/uploads/image/1567687/stewart-5_Lifo.jpg"/>
        <figcaption>«Προσωπικά βρίσκω όμορφο αυτό που πολλοί θεωρούν άσχημο» δήλωσε ο γνωστός τραγουδιστής. Φωτο: Steve Criser/ Railway Modeller</figcaption>
      </figure>
      <p>
        <i>Με πληροφορίες από BBC News</i>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/articles/design_articles/257640/ta-taxytata-kai-oikologika-trena-toy-mellontos-tha-exoyn-mexri-kai-soyper-market"/>
        <a href="https://www.lifo.gr/now/people/251671/o-ront-stioyart-apokalypse-gia-proti-fora-gia-ti-maxi-toy-me-ton-karkino"/>
      </related>
    </article>
  </body>
</html>