<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825081.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T12:34:00+00:00"/>
    <meta property="og:title" content="نماینده مجلس: روحانی رو در رو با مردم حرف بزند"/>
    <meta property="og:description" content="محمدرضا رضایی کوچی رئیس کمیسیون عمران مجلس شورای اسلامی در گفت‌وگو با فارس، اظهار داشت:‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ ممکن است دولت دلایلی برای افزایش قیمت داشته باشد، اما باید این دلایل برای مردم تشریح شود."/>
  </head>
  <body>
    <article>
      <h1>نماینده مجلس: روحانی رو در رو با مردم حرف بزند</h1>
      <address>
        <time datetime="2019-11-16T12:34:00+00:00">16 Nov 2019, 12:34</time>
      </address>
      <p>رئیس کمیسیون عمران مجلس گفت: بهتر است رئیس جمهور با مردم سخن گفته و رو در رو با مردم حرف بزند و دلایل افزایش قیمت بنزین را تشریح کند.</p>
      <p>محمدرضا رضایی کوچی رئیس کمیسیون عمران مجلس شورای اسلامی در گفت‌وگو با فارس، اظهار داشت:‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ ممکن است دولت دلایلی برای افزایش قیمت داشته باشد، اما باید این دلایل برای مردم تشریح شود.</p>
      <p>وی افزود: بهتر است رئیس جمهور با مردم سخن بگوید و رو در رو با مردم حرف بزند و این دلایل را تشریح کند.</p>
      <p>رئیس کمیسیون عمران مجلس شورای اسلامی اظهار داشت:‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ مردم باید در جریان علل و عوامل اتفاقاتی همچون گرانی بنزین قرار بگیرند، لذا رئیس جمهور باید مردم را در جریان قرار دهد.</p>
      <p>رضایی کوچی خطاب به رئیس جمهور گفت: آقای روحانی! صحبت شما با مردم آنها را در جریان قرار داده و توجیه می‌کند. باید به مردم آرامش دهید؛ مردم حق دارند که مطلع باشند این افزایش قیمت صرف چه مواردی می‌شود.</p>
      <p>وی ضمن انتقاد به شیوه و زمان اجرای افزایش قیمت بنزین گفت: راهکارهای بهتری در این خصوص می‌توانست وجود داشته باشد تا بتواند از این نارضایتی جلوگیری کند.</p>
      <p>رضایی گفت: دولت باید سازوکارهای لازم را قبل از افزایش قیمت بنزین انجام می‌داد مانند تولید خودروهای کم مصرف بنزین و بعد چنین اقدامی صورت می‌گرفت.</p>
      <p>رئیس کمیسیون عمران مجلس شورای اسلامی در خاتمه از رئیس جمهور خواست طی نشست خبری به طور مستقیم در خصوص علل افزایش قیمت بنزین با مردم صحبت کند.</p>
    </article>
  </body>
</html>