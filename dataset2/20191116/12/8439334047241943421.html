<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/rethumniotika-ntermpi-se-andres-kai-gunaikes-stin-espek.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-16T12:14:00+00:00"/>
    <meta property="og:title" content="Ρεθυμνιώτικα ντέρμπι σε Άνδρες και Γυναίκες στην ΕΣΠΕΚ"/>
    <meta property="og:description" content="ΑΥΡΙΟ ΤΑ ΜΑΤΣ ΣΤΟ «ΜΕΛΙΝΑ ΜΕΡΚΟΥΡΗ»"/>
  </head>
  <body>
    <article>
      <h1>Ρεθυμνιώτικα ντέρμπι σε Άνδρες και Γυναίκες στην ΕΣΠΕΚ</h1>
      <address>
        <time datetime="2019-11-16T12:14:00+00:00">16 Nov 2019, 12:14</time>
      </address>
      <p>ΑΥΡΙΟ ΤΑ ΜΑΤΣ ΣΤΟ «ΜΕΛΙΝΑ ΜΕΡΚΟΥΡΗ»</p>
      <p>Δύο πολύ ιδιαίτερα και ενδιαφέροντα παιχνίδια περιλαμβάνει το αγωνιστικό πρόγραμμα της ΕΣΠΕΚ σε Άνδρες και Γυναίκες, καθώς θα διεξαχθούν δύο Ρεθυμνιώτικα ντέρμπι στο «Μελίνα Μερκούρη».</p>
      <p>Συγκεκριμένα, στο πρωτάθλημα Γυναικών ο ΟΚΑ Αρκάδι θα αντιμετωπίσει τον Ν. ΟΠΕΡ στις 16.00, με τις «κυανοκίτρινες» να αναζητούν την 4<sup>η</sup> σερί επιτυχία τους και τις «ερυθρόλευκες» την επιστροφή στις αγωνιστικές υποχρεώσεις με ακόμα μία νίκη.</p>
      <p>Από την άλλη μεριά, στις 18.00 θα διεξαχθεί ένα ματς… από τα παλιά, με τον Ν. ΟΠΕΡ και τον ΟΚΑ Αρκάδι να κοντράρονται ξανά σε επίπεδο πρωταθλήματος Ανδρών της ΕΣΠΕΚ έπειτα από πολλά χρόνια. Οι παίκτες του Νεκτάριου Νικάκη θα προσπαθήσουν να ανακάμψουν και να επιστρέψουν στις νίκες, ενώ οι «ερυθρόλευκοι» θα κυνηγήσουν το πρώτο τους θετικό αποτέλεσμα. Μην ξεχνάμε πως οι δύο ομάδες συναντήθηκαν πριν από μερικές εβδομάδες στο Κύπελλο, όπου ο Ν. ΟΠΕΡ είχε επικρατήσει με 3-0 σετ.</p>
      <p>ΤΟ ΠΡΟΓΡΑΜΜΑ ΣΤΗΝ ΕΣΠΕΚ</p>
      <p>Σάββατο 16 Νοεμβρίου</p>
      <p>
        <b>Εφήβων</b>
      </p>
      <p>20.30 ΟΦΗ – Ν. ΟΠΕΡ (ΒΑΚ)</p>
      <p>Κυριακή 17 Νοεμβρίου</p>
      <p>
        <b>Ανδρών</b>
      </p>
      <p>18.00 Ν. ΟΠΕΡ – ΟΚΑ Αρκάδι (Ρεθύμνου)</p>
      <p>
        <b>Γυναικών</b>
      </p>
      <p>16.00 ΟΚΑ Αρκάδι – Ν. ΟΠΕΡ (Ρεθύμνου)</p>
      <p>Ν.Τ.</p>
    </article>
  </body>
</html>