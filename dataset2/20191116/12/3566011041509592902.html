<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547670.html/%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%AA-%D8%AB%DB%8C%D8%B1%DB%8C-%D8%AF%D8%B1-%D8%AA%D8%BA%DB%8C%DB%8C%D8%B1-%D9%82%DB%8C%D9%85%D8%AA-%DA%AF%D8%A7%D8%B2%D9%88%DB%8C%DB%8C%D9%84-%D9%86%D8%AF%D8%A7%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T12:27:00+00:00"/>
    <meta property="og:title" content="افزایش قیمت بنزین تأثیری در تغییر قیمت گازوییل ندارد"/>
    <meta property="og:description" content="مدیر معاونت اتوبوسرانی و پایانه‌های مسافربری سازمان شهرداری همدان گفت: افزایش نرخ بنزین ربطی به افزایش نرخ گازوییل ندارد."/>
  </head>
  <body>
    <article>
      <h1>افزایش قیمت بنزین تأثیری در تغییر قیمت گازوییل ندارد</h1>
      <h2>معاونت اتوبوسرانی سازمان شهرداری همدان:</h2>
      <address>
        <time datetime="2019-11-16T12:27:00+00:00">16 Nov 2019, 12:27</time>
      </address>
      <p>مدیر معاونت اتوبوسرانی و پایانه‌های مسافربری سازمان شهرداری همدان گفت: افزایش نرخ بنزین ربطی به افزایش نرخ گازوییل ندارد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ بابک اسدی، مدیر معاونت اتوبوسرانی و پایانه‌های مسافربری سازمان شهرداری همدان امروز در گفت‌وگو با خبرنگار <a href="http://asrehamedan.ir/32095">عصر همدان</a>؛ در خصوص افزایش نرخ بنزین در حوزه حمل و نقل شهری اظهار کرد:‌ افزایش نرخ مصوب حمل و نقل اتوبوسرانی شهری ابتدای هر سال مصوب می‌شود.</p>
      <p>وی در ادامه گفت: با توجه به افزایش قیمت بنزین، افزایش نرخ گازوییل نداشته‌ایم  و با توجه به عدم افزیش قیمت گازوئیل نرخ کرایه اتوبوس‌های درون شهری افزایش نمی‌یابد؛ البته هر سال نرخ اتوبوس‌ها 20 درصد افزایش دارد.</p>
      <p>مدیر معاونت اتوبوسرانی و پایانه‌های مسافربری سازمان شهرداری همدان با تأکید بر اینکه شرایط کنونی نرخ کرایه اتوبوس‌های حمل و نقل شهری 500 تومان است بیان کرد: اما در برخی مسیرها براساس دوری راه نرخ‌ اتوبوس شهری بیشتر از 500 تومان تعریف شده است.</p>
      <p>وی با بیان اینکه شهروندان از کارت برای پرداخت هزینه اتوبوس شهری استفاده کنند خاطرنشان کرد:  اکیپ نظارت بر نرخ اتوبوس برای رسیدگی به هرگونه شکایت شهروندان آماده خدمات رسانی در این زمینه است.</p>
      <p>انتهای پیام/</p>
    </article>
  </body>
</html>