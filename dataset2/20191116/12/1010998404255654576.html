<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/efektat-ot-bolnichnite-raboteshtite-shte-zapochnat-da-pestjat-ot-osigurovki.html"/>
    <meta property="og:site_name" content="bTV Новините"/>
    <meta property="article:published_time" content="2019-11-16T12:05:00+00:00"/>
    <meta property="og:title" content="Ефектът от промяната в болничните: Работещите ще пестят от осигуровки"/>
    <meta property="og:description" content="Работодателите се разделиха в позициите си"/>
  </head>
  <body>
    <article>
      <h1>Ефектът от промяната в болничните: Работещите ще пестят от осигуровки</h1>
      <h2>Работодателите се разделиха в позициите си</h2>
      <address><time datetime="2019-11-16T12:05:00+00:00">16 Nov 2019, 12:05</time> by <a rel="author" href="https://btvnovinite.bg/author/?author=2003292" target="_blank">Нели Тодорова</a></address>
      <figure>
        <video src="https://vid.btv.bg/btvnews/2019/11/16/bolni4ni_1900_1573929749-1.mp4"/>
      </figure>
      <p>Синдикатите предупреждават - ако управляващите не се откажат от идеята първият ден от болничните да не се плаща, работещите ще започнат да търсят начини да си спестяват от осигуровките. <br/><br/>Работодателите пък се разделиха в позициите си трябва ли или не трябва да се покриват дните, в които служителите боледуват, както и кой да го прави - бизнесът или държавата, която така или иначе прибира осигуровките.</p>
      <p>Проверка на bTV показва, че служителите с ниски заплати взимат много по-често болнични, отколкото високо платените.<br/><br/>„Когато ние променяме спешно и бързо условията за социално осигурителните плащания, няма как да обясним на хората защо трябва да продължат да плащат. Ако искаш да прекратиш някакви злоупотреби в една система, то налагаш контрол, а не ограничаваш права, които са дължими”, смята Ваня Григорова от КТ „Подкрепа”.  </p>
      <p>„Всъщност порядъчните хора ще спечелят от тази мярка. От тази мярка ще загубят тези които лъжат, крадат, симулират а другите им изработват възнагражденията, докато те са на плажа или си прибират овощната градина, каза Васил Велев - АИКБ.</p>
      <p>Управляващите продължават да си прехвърлят топката чия е идеята - на ГЕРБ или на патриотите. Преди почти 10 години трите дни болнични бяха прехвърлени към бизнеса от първото правителство на Борисов. Тогавашният финансов министър Симеон Дянков обави мярката за антикризисна и временна. Тя обаче действа и до днес. </p>
    </article>
  </body>
</html>