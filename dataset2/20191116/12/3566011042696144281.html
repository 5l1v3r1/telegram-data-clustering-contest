<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547641.html/%D9%BE%DB%8C%D8%B4-%D8%A8%DB%8C%D9%86%DB%8C-%D8%A8%D8%A7%D8%B1%D8%B4-%D8%A8%D8%B1%D9%81-%D8%AF%D8%B1-%D8%A8%D8%B1%D8%AE%DB%8C-%D9%86%D9%82%D8%A7%D8%B7-%DA%A9%D8%B1%D9%85%D8%A7%D9%86%D8%B4%D8%A7%D9%87--%DA%A9%D8%A7%D9%87%D8%B4----%D8%AF%D8%B1%D8%AC%D9%87-%D8%A7%DB%8C-%D8%AF%D9%85%D8%A7"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T12:15:00+00:00"/>
    <meta property="og:title" content="پیش‌بینی بارش برف در برخی نقاط کرمانشاه /کاهش ۱۰ درجه‌ای دما"/>
    <meta property="og:description" content="مدیرکل هواشناسی استان کرمانشاه از احتمال کاهش ۵ تا ۱۰ درجه‌ای دمای هوای استان طی روزهای آینده خبر داد و گفت: در برخی نقاط سردسیر استان بارش برف پیش‌بینی می‌شود."/>
  </head>
  <body>
    <article>
      <h1>پیش‌بینی بارش برف در برخی نقاط کرمانشاه /کاهش ۱۰ درجه‌ای دما</h1>
      <h2>مدیرکل هواشناسی کرمانشاه مطرح کرد:</h2>
      <address>
        <time datetime="2019-11-16T12:15:00+00:00">16 Nov 2019, 12:15</time>
      </address>
      <p>مدیرکل هواشناسی استان کرمانشاه از احتمال کاهش ۵ تا ۱۰ درجه‌ای دمای هوای استان طی روزهای آینده خبر داد و گفت: در برخی نقاط سردسیر استان بارش برف پیش‌بینی می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محمد خسروی در گفتگو با خبرنگار<a href="http://www.mersadnews.ir/news/387240/%D9%BE%DB%8C%D8%B4%E2%80%8C%D8%A8%DB%8C%D9%86%DB%8C-%D8%A8%D8%A7%D8%B1%D8%B4-%D8%A8%D8%B1%D9%81-%D8%AF%D8%B1-%D8%A8%D8%B1%D8%AE%DB%8C-%D9%86%D9%82%D8%A7%D8%B7-%DA%A9%D8%B1%D9%85%D8%A7%D9%86%D8%B4%D8%A7%D9%87-%DA%A9%D8%A7%D9%87%D8%B4-%DB%B1%DB%B0-%D8%AF%D8%B1%D8%AC%D9%87%E2%80%8C%D8%A7%DB%8C-%D8%AF%D9%85%D8%A7"> </a><a href="http://www.mersadnews.ir/">شبکه اطلاع رسانی مرصاد</a>، با اشاره به ورود سامانه‌ای ناپایدار به جو استان کرمانشاه اظهار داشت: آسمان استان تا اواسط هفته آینده صاف تا قسمتی ابری همراه با افزایش ابر و در ساعاتی از روزهای دوشنبه و سه شنبه به خصوص در نواحی شمالی و شرقی استان با رگبار باران (غالبا پراکنده) پیش‌بینی می شود.</p>
      <p>وی افزود: هر چند بارش های اخیر غالبا قابل توجه نیست اما علاوه بر ارتفاعات و گردنه ها ممکن است در نواحی سردسیر استان هم به تدریج به شکل رگبار پراکنده برف مشاهده شود.</p>
      <p>مدیرکل هواشناسی استان کرمانشاه از احتمال کاهش ۵ تا ۱۰ درجه ای دمای هوا در استان خبر داد و بیان داشت: با عبور این سامانه از جو استان شاهد استقرار هوای نسبتا سرد در نقاط مختلف کرمانشاه خواهیم بود.</p>
      <p>این مسئول تصریح کرد: در روزهای سه شنبه و چهارشنبه نیز پدیده مه صبحگاهی به ویژه در نواحی سردسیر و حواشی رودخانه ها دور از انتظار نیست.</p>
      <p>وی گفت: در ۲۴ ساعت گذشته دمای هوای کرمانشاه بین حداقل صفر و حداکثر ۱۶ درجه سانتی گراد بوده است.</p>
      <p>خسروی عنوان کرد: همچنین طی این مدت سومار و قصرشیرین با بیشینه دمای ۲۷ درجه سانتی گراد گرمترین نقاط استان و اسلام آباد غرب و حمیل با کمینه ۳ درجه سانتی گراد زیر صفر به عنوان سردترین نقاط گزارش شدند.</p>
      <p>انتهای پیام/</p>
    </article>
  </body>
</html>