<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-mustafaev-zdorovya/30275379.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-16T12:54:01+00:00"/>
    <meta property="og:title" content="У кримчанина Сервера Мустафаєва вилучили медикаменти під час етапу в Ростов-на-Дону – адвокат"/>
    <meta property="og:description" content="Під час етапу з окупованого Сімферополя до СІЗО російського Ростова-на-Дону у фігуранта другої бахчисарайської «справи Хізб ут-Тахрір» Сервера Мустафаєва вилучили медикаменти. Про це в коментарі корес"/>
  </head>
  <body>
    <article>
      <h1>У кримчанина Сервера Мустафаєва вилучили медикаменти під час етапу в Ростов-на-Дону – адвокат</h1>
      <address>
        <time datetime="2019-11-16T12:54:01+00:00">16 Nov 2019, 12:54</time>
      </address>
      <p>Під час етапу з окупованого Сімферополя до СІЗО російського Ростова-на-Дону у фігуранта другої бахчисарайської «справи Хізб ут-Тахрір» Сервера Мустафаєва вилучили медикаменти. Про це в коментарі кореспонденту <b>проєкту Радіо Свобода Крим.Реалії</b> розповіла адвокат Ліля Гемеджі.</p>
      <p>«Коли він знаходився в Краснодарському СІЗО в камері розміром чотири квадратних метра, його співкамерник захворів вірусним захворюванням. Відповідно для того, щоб запобігти захворюванню і зміцнити імунітет після минулої хвороби, у нього були ліки, вітаміни і противірусні препарати. Ось ці препарати у нього вилучили, сказавши, що в СІЗО Ростова-на-Дону медикаментів достатньо і допомоги, яку надають в СІЗО Ростова, теж досить», – розповіла адвокат.</p>
      <p>Південний військовий окружний суд російського Ростова-на-Дону <a href="https://www.radiosvoboda.org/a/news-krym-sud-bakhchysaraiska-sprava-khizb-ut-takhrir/30273273.html">почав розглядати по суті </a>другу бахчисарайську «справу Хізб ут-Тахрір» 15 листопада.</p>
      <p>У жовтні 2017 року російські силовики заарештували шістьох жителів Бахчисарая. Це Тимур Ібрагімов, Марлен Асанов, Мемет Бєлялов, Сейран Салієв, Сервер Зекір’яєв і Ернес Аметов. ФСБ Росії інкримінує їм участь у забороненій у Росії та анексованому нею Криму організації «Хізб ут-Тахрір».</p>
      <p>21 травня 2018 року в Криму затримали координатора «Кримської солідарності» Сервера Мустафаєва і жителя села Долинне Бахчисарайського району Едема Смаїлова. Звинувачення проти них долучили до Бахчисарайської «справи Хізб ут-Тахрір».</p>
    </article>
  </body>
</html>