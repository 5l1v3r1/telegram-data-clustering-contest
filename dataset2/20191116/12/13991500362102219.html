<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dynamomania.com/news/501111-denis-popov-to-chto-my-budem-bitsya-do-konca---garantiruyu"/>
    <meta property="og:site_name" content="Dynamomania.com"/>
    <meta property="article:published_time" content="2019-11-16T12:21:00+00:00"/>
    <meta property="og:title" content="Денис ПОПОВ: &quot;То, что мы будем биться до конца, - гарантирую&quot;"/>
    <meta property="og:description" content="У своєму четвертому поєдинку кваліфікаційного раунду ЧЄ-2021 (U-21) молодіжна збірна України на «Арені Львів» поступилася футболістам Данії (2:3) й погіршила своє турнірне становище."/>
  </head>
  <body>
    <article>
      <h1>Денис ПОПОВ: "То, что мы будем биться до конца, - гарантирую"</h1>
      <address>
        <time datetime="2019-11-16T12:21:00+00:00">16 Nov 2019, 12:21</time>
      </address>
      <p>У своєму четвертому поєдинку кваліфікаційного раунду ЧЄ-2021 (U-21) молодіжна збірна України на «Арені Львів» поступилася футболістам Данії (2:3) й погіршила своє турнірне становище.</p>
      <p>— Я не вважаю, що данці переважали нас за антропометричними даними, і це далося взнаки на старті матчу, — сказав захисник господарів Денис Попов, коментуючи перебіг подій для офіційного сайту УАФ. — Просто треба було зіграти в дебюті надійніше й виваженіше. А те, що ми можемо не тільки грати з лідером нашої групи на рівних, але й забивати, ми довели у другому таймі.<br/><b><br/></b><b>— Тоді, можливо, збірну України вибив із колії швидкий гол данців?<br/></b><br/>— Маєте рацію. Ми оговталися тільки після перерви і, як не дивно, повірили в те, що ще не все втрачено, коли рахунок став 0:3. Мабуть, і гості подумки вже вважали, що перемога в них у кишені, і дещо розслабилися. Прикро, що ми їх за це не покарали.<br/><b><br/></b><b>— І все ж — чого бракувало збірній України у провальному першому таймі?<br/></b><br/>— Концентрації. Це й призвело до пропущених голів. До того ж данці, на жаль, помилок не пробачали. Утім, нічого страшного не сталося, у нас ще є можливість надолужити згаяне. А те, що ми будемо битися до кінця, — гарантую.</p>
      <footer>Источник: <a href="http://www.ffu.org.ua/">Официальный сайт УАФ</a></footer>
    </article>
  </body>
</html>