<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597653/sto-mikroskopio-ton-arxon-to-kataskopeftiko-van-kai-ta-grafeia-tis-etaireias"/>
    <meta property="og:site_name" content="SIGMALIVE"/>
    <meta property="article:published_time" content="2019-11-16T12:16:00+00:00"/>
    <meta property="og:title" content="Στο μικροσκόπιο των Αρχών το «κατασκοπευτικό» βαν και τα γραφεία της εταιρείας"/>
    <meta property="og:description" content="Για το «κατασκοπευτικό» βαν τοποθετήθηκε σήμερα ο Αρχηγός της Αστυνομίας, Κύπρος Μιχαηλίδης, σε ραδιοφωνικό σταθμό.   Συγκεκριμένα ανέφερε ότι: «Από..."/>
  </head>
  <body>
    <article>
      <h1>Στο μικροσκόπιο των Αρχών το «κατασκοπευτικό» βαν και τα γραφεία της εταιρείας</h1>
      <address><time datetime="2019-11-16T12:16:00+00:00">16 Nov 2019, 12:16</time> by <a rel="author">SigmaLive</a></address>
      <p>Για το «κατασκοπευτικό» βαν τοποθετήθηκε σήμερα ο Αρχηγός της Αστυνομίας, Κύπρος Μιχαηλίδης, σε ραδιοφωνικό σταθμό.</p>
      <p>Συγκεκριμένα ανέφερε ότι: «Από χθες το πρωί που περιήλθε στην αντίληψή μας ότι κυκλοφορούσε ένα βίντεο με το συγκεκριμένο βαν, έδωσα οδηγίες όπως το όλο θέμα διερευνηθεί. Πράγματι από τις προκαταρκτικές εξετάσεις διαφάνηκε ότι πιθανόν να υπάρχουν κάποια θέματα, κάποια πιθανή εύλογη υπόνοια για διάπραξη αδικημάτων που σχετίζονται σε σχέση με τον νόμο του απόρρητου και της ιδιωτικής επικοινωνίας».</p>
      <p>Συνέχισε αναφέροντας ότι είχαν εκδοθεί εντάλματα και χθες το βράδυ έγινε μια έρευνα τόσο των υποστατικών της συγκεκριμένης εταιρείας, καθώς επίσης και του συγκεκριμένου οχήματος. Το <a href="https://www.sigmalive.com/news/local/597643/se-katasxesi-tou-kataskopeftikou-van-proxorise-i-astynomia">όχημα οδηγήθηκε στο Αρχηγείο της Αστυνομίας </a>για περεταίρω εξετάσεις, ενώ εξετάσεις συνεχίζονται και στην έδρα της εταιρείας.</p>
      <p>Στις έρευνες συμμετέχει και το Τελωνείο Κύπρου.  </p>
      <p>Όσον αφορά στον Ισραηλινό έχει δώσει κάποιες εξηγήσεις, ενώ η Αστυνομία θα δει κάποιους άλλους μετόχους και άλλα πρόσωπα που πιθανόν να εμπλέκονται.</p>
      <p>Να σημειωθεί ότι<a href="https://www.sigmalive.com/news/politics/597565/ke-gia-kataskopeftiko-vanprokeitai-gia-israilino-ypikoodierevnoun-oi-arxes"> σχετική ανακοίνωση εξέδωσε και ο<b> </b>κυβερνητικός εκπρόσωπος,</a> Πρόδρομος Προδρόμου, μετά τις <a href="https://www.sigmalive.com/news/politics/597522/antidraseis-gia-to-kataskopeftiko-van-stin-kypro-video">έντονες αντιδράσεις.</a></p>
    </article>
  </body>
</html>