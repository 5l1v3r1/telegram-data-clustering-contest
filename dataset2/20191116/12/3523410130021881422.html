<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640259/%D9%87%D8%B2%DB%8C%D9%86%D9%87-%DA%A9%D8%B3%D8%A8-%D8%AA%D8%A7%D8%A8%D8%B9%DB%8C%D8%AA-%D8%A2%D9%85%D8%B1%DB%8C%DA%A9%D8%A7-%D8%A8%D9%87-%D8%B4%D8%AF%D8%AA-%D8%A7%D9%81%D8%B2%D8%A7%DB%8C%D8%B4-%D8%AE%D9%88%D8%A7%D9%87%D8%AF-%DB%8C%D8%A7%D9%81%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-16T12:04:00+00:00"/>
    <meta property="og:title" content="هزینه کسب تابعیت آمریکا به شدت افزایش خواهد یافت"/>
    <meta property="og:description" content="دولت آمریکا قصد دارد هزینه کسب تابعیت این کشور را ۸۳ درصد افزایش دهد."/>
  </head>
  <body>
    <article>
      <h1>
        <a href="https://www.bultannews.com/fa/news/640259/%D9%87%D8%B2%DB%8C%D9%86%D9%87-%DA%A9%D8%B3%D8%A8-%D8%AA%D8%A7%D8%A8%D8%B9%DB%8C%D8%AA-%D8%A2%D9%85%D8%B1%DB%8C%DA%A9%D8%A7-%D8%A8%D9%87-%D8%B4%D8%AF%D8%AA-%D8%A7%D9%81%D8%B2%D8%A7%DB%8C%D8%B4-%D8%AE%D9%88%D8%A7%D9%87%D8%AF-%DB%8C%D8%A7%D9%81%D8%AA">هزینه کسب تابعیت آمریکا به شدت افزایش خواهد یافت</a>
      </h1>
      <h2>دولت آمریکا قصد دارد هزینه کسب تابعیت این کشور را ۸۳ درصد افزایش دهد.</h2>
      <address><time datetime="2019-11-16T12:04:00+00:00">16 Nov 2019, 12:04</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از یورونیوز، دولت آمریکا در نظر دارد هزینه کسب تابعیت آمریکا را برای حدود ۹ میلیون مهاجر واجد شرایط افزایش دهد.</p>
      <p>وزارت امنیت داخلی آمریکا روز پنجشنبه رسما پیشنهاد افزایش هزینه‌های کسب ملیت آمریکا را ارائه کرد. بنا به اعلام اداره امور مهاجرت این وزارتخانه هزینه‌های کنونی کسب تابعیت آمریکا جوابگوی مخارج خدماتی که ارائه می‌شود نیست.</p>
      <p>طبق پیشنهاد وزارت امنیت داخلی آمریکا هزینه درخواست تابعیت این کشور از ۶۴۰ دلار به ۱۱۷۰ دلار افزایش خواهد یافت. از سوی دیگر هزینه‌های درخواست اجازه اقامت دائمی از ۱۲۲۰ دلار به ۲۱۹۵ دلار افزایش خواهد یافت.</p>
      <p>گروه‌های مدافع حقوق مهاجران به دنبال اعلام این خبر به واجدان شرایط کسب ملیت آمریکا توصیه کرده‌اند که «هر چه زودتر» درخواست‌های خود را ارائه کنند.</p>
      <p>در طرح وزارت امنیت داخلی آمریکا پیش‌بینی شده است که هزینه ارائه درخواست‌های اقامت موقت مهاجران نیز افزایش پیدا خواهد کرد.</p>
      <p>آنجلیکا سالاس، مدیر اجرایی «ائتلاف برای حقوق بشر مهاجران»، درباره طرح جدید دولت آمریکا می‌گوید: «این یک حمله هدفدار و گستاخانه علیه افرادی است که فقیر و آسیب‌پذیر هستند.»</p>
      <p>بنا به پیشنهاد وزارت امنیت داخلی آمریکا، هزینه‌های درخواست اجازه اقامت دائمی در آمریکا ۷۹ درصد افزایش خواهد یافت.</p>
    </article>
  </body>
</html>