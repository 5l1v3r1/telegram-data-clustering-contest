<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/16/ukrayinskyj-vchenyj-rozrobyv-novu-tehnologiyu-ochyshhennya-vodojm/"/>
    <meta property="og:site_name" content="Рубрика"/>
    <meta property="article:published_time" content="2019-11-16T12:13:18+00:00"/>
    <meta property="og:title" content="Український вчений розробив нову технологію очищення водойм"/>
    <meta property="og:description" content="Науковий співробітник Національного університету “Львівська політехніка” Юрій Сухацький розробив енергоощадну технологію очищення водойм, насамперед від бензину, нафталену, антрацену. Про це пише Galnet.fm. Новий спосіб очищення передбачає використання кавітації. Технологія допомагає очищати не тільки природні водойми, а й рідкофазні відходи промислових підприємств. За словами вченого, винахід вже запатентовано і планується запустити у промислове виробництво. “Використовую кавітацію […]"/>
  </head>
  <body>
    <article>
      <h1>Український вчений розробив нову технологію очищення водойм</h1>
      <address><time datetime="2019-11-16T12:13:18+00:00">16 Nov 2019, 12:13</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/11-7-860x580-c-1.jpg"/>
      </figure>
      <p>
        <b>
          <b>Науковий співробітник Національного університету “Львівська політехніка” Юрій Сухацький розробив енергоощадну технологію очищення водойм, насамперед від бензину, нафталену, антрацену.</b>
        </b>
      </p>
      <p>Про це пише <a href="https://galnet.fm/tse-ekonomiya-koshtiv-lvivskyj-vchenyj-rozpoviv-pro-novyj-metod-ochyshhennya-vody/">Galnet.fm.</a></p>
      <p>Новий спосіб очищення передбачає використання кавітації. Технологія допомагає очищати не тільки природні водойми, а й рідкофазні відходи промислових підприємств. За словами вченого, винахід вже запатентовано і планується запустити у промислове виробництво.</p>
      <p>“Використовую кавітацію — явище, коли всередині рідини утворюються порожнини, які заповнюються газом, парою або їх сумішшю. Своєрідний електричний струм пропускається через воду і вбиває бактерії завдяки подачі імпульсів тиску, які утворюються в кавітаційних бульбашках”, — пояснює вчений.</p>
      <related>
        <a href="https://rubryka.com/infographics/pytevaya-voda/"/>
      </related>
      <p>Для детального дослідження Юрій Сухацький отримав президентський грант, який планує використати для закупки реактивів та подальших експериментів. За словами вченого, запропонований метод також енергоощадним.</p>
      <p>“Мікроорганізми, які використовують для очищення біологічним методом, можуть не витримувати навантаження і вмирати. Кавітацією ж можна очищати навіть невеликі об’єми, а потім оброблені об’єми використовувати у необробленому середовищі — це економія на устаткуванні та, відповідно, заощадження коштів”, — розповідає Юрій.</p>
      <related>
        <h4>Читайте також</h4>
        <a href="https://rubryka.com/article/vplyv-vyroshhuvannya-ptytsi-na-vodni-resursy/"/>
      </related>
      <p>Над дослідженнями кавітаційних явищ на кафедрі хімії і технології неорганічних речовин НУ “Львівська політехніка” працюють вже понад 10 років.</p>
    </article>
  </body>
</html>