<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/erdogandan-issizlik-rakamlari-aciklamasi/927039"/>
    <meta property="og:site_name" content="medya faresi"/>
    <meta property="article:published_time" content="2019-11-16T12:10:00+00:00"/>
    <meta property="og:title" content="Erdoğan'dan işsizlik rakamları açıklaması"/>
    <meta property="og:description" content="Cumhurbaşkanı ve AKP Genel Başkanı Recep Tayyip Erdoğan, SGK binası açılışında konuşuyor."/>
  </head>
  <body>
    <article>
      <h1>Erdoğan'dan işsizlik rakamları açıklaması</h1>
      <h2>Cumhurbaşkanı ve AKP Genel Başkanı Recep Tayyip Erdoğan, SGK binası açılışında konuşuyor.</h2>
      <address>
        <time datetime="2019-11-16T12:10:00+00:00">16 Nov 2019, 12:10</time>
      </address>
      <p>Türkiye genelinde 15 ve daha yukarı yaştakilerde işsiz sayısı 2019 yılı Ağustos döneminde geçen yılın aynı dönemine göre 980 bin kişi artarak 4 milyon 650 bin kişi oldu. İşsizlik oranı 2,9 puanlık artış ile %14,0 seviyesinde gerçekleşti. </p>
      <p>Cumhurbaşkanı Erdoğan, Türkiye İstatistik Kurumu (TÜİK) tarafından açıklanan işsizlik rakamlarına ilişkin olarak, "İşsizlik rakamlarının yeniden düşmesini bekliyoruz. Türkiye büyüyerek istihdamı geliştirecek" diye konuştu.</p>
      <p>
        <b>Erdoğan'ın açıklamalarından öne çıkanları şöyle:</b>
      </p>
      <p>"Hiçbir emekli, maaşını bin liranın altında kalmamasını sağladık. Emeklilerimize bayramlarda biner lira ikramiye vermeye başladık."</p>
      <p>"Ödeme listesindeki ilaç sayısını iki katından fazla artırdık. Evde verilen sağlık hizmetlerinin masraflarını üstlendik. Artık evlere de sağlık hizmeti veriyoruz. Tüp bebekten kalıtsal hastalıkların tedavisine, psikososyal hastalıklara kadar pek çok hastalığı ödeme kapsamına aldık. Yerli ilaç üretimi ve yerli plazmadan kan üretimine önem verdik. Bu konuda yaşanan tüm sıkıntıları yakından takip ediyoruz. Kısa sürede hepsini, aşacağız."</p>
      <p>"Hedefimiz çalışan herkesin kayıt altında olduğunu sağlamaktır. Bunun için pek çok farklı projeyi, desteği hayata geçirdik. "</p>
      <p>"İşsizlik rakamlarının yeniden düşmesini bekliyoruz. Türkiye büyüyerek istihdamı geliştirecek."</p>
      <p>"Bir merkez bankası başkanını görevden aldık, yeni başkanla beraber faiz indi. Daha da inecek."</p>
      <p>"Aylık enflasyon yüzde 8,6 ile son bir buçuk yılın en düşük seviyesine indi. Faizlerin gerilemesinden konuttan otomobil satışına kadar her alanda gözle görülür bir hareketlenme başladı. İnşallah bu hareketlenme devam edecek ve Türkiye hak ettiği seviyeye ulaşacak. Türkiye'nin sağlık reformu tüm dünyaya örnek olmuştur. Ama ABD de dahil bunu başaramamıştır."</p>
    </article>
  </body>
</html>