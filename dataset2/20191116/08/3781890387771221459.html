<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/741971"/>
    <meta property="og:site_name" content="เดลินิวส์"/>
    <meta property="article:published_time" content="2019-11-16T08:38:00+00:00"/>
    <meta property="og:title" content="'พิธา'ชี้'คนอยู่ไม่เป็น'ไม่ใช่คนชังชาติ ซัดพวกชี้นิ้วให้ร้าย"/>
    <meta property="og:description" content="“พิธา”ชี้ “คนอยู่ไม่เป็น”ไม่ใช่คนชังชาติ เหน็บคนรักชาติ ไม่ใช่ชี้นิ้วใส่คนอื่นว่าคุณไม่รักชาติ"/>
  </head>
  <body>
    <article>
      <h1>'พิธา'ชี้'คนอยู่ไม่เป็น'ไม่ใช่คนชังชาติ ซัดพวกชี้นิ้วให้ร้าย</h1>
      <address>
        <time datetime="2019-11-16T08:38:00+00:00">16 Nov 2019, 08:38</time>
      </address>
      <p>
        <b>“พิธา”ชี้ “คนอยู่ไม่เป็น”ไม่ใช่คนชังชาติ เหน็บคนรักชาติ ไม่ใช่ชี้นิ้วใส่คนอื่นว่าคุณไม่รักชาติ</b>
      </p>
      <p>เมื่อวันที่ 16 พ.ย. ที่ชั้น เจเจมอลล์ พรรคอนาคตใหม่ จัดกิจกรรม “อยู่ ไม่ เป็น” โดยนายพิธา ลิ้มเจริญรัตน์ ส.ส.บัญชีรายชื่อ พรรคอนาคตใหม่ กล่าวตอนหนึ่งว่า คนอยู่ไม่เป็นไม่ใช่คนชังชาติ และเราก็ไม่ได้เป็นคนคลั่งชาติเช่นเดียวกัน เรารักชาติพอที่จะยอมรับว่าข้อเสียของของชาติว่ามีอะไร และเราพร้อมที่จะแก้ไขปัญหาพวกนั้น เราบอกว่าคนที่รักชาติ ไม่ใช่การชี้นิ้วใส่คนอื่นว่าคุณไม่รักชาติ แต่ฉันรักชาติ เราต้องเข้าใจว่าการรักชาติ ต้องเสียสละมากกว่านั้น ไม่ว่าคุณจะมาจากไหน เชื้อชาติอะไร เราทุกคนต่างเข้าใจและมีความฝันเหมือนกันที่จะส่งต่อสังคมที่ดีกว่าให้แก่ลูกหลานของเรา<br/><br/>อย่างไรก็ตาม ความฝันของตนเรียบง่ายมาก คือ ถ้าท่านทำงานเพื่อประเทศไทย ถ้าท่านเป็นคนขยัน ไม่ว่าท่านจะเป็นเกษตรกร ไม่ว่าท่านจะเป็นแรงงาน ประเทศไทยควรจะทำงานให้ท่าน ประเทศไทยควรจะทำงานให้กับคนทุกคน ไม่ใช่การทำงานให้กับคนเพียง 1 เปอร์เซ็นต์ เพราะไม่ว่าเราจะมาจากไหน เราโบกธงไทยเดียวกัน<br/><br/>ผู้สื่อข่าวรายงานว่า รูปแบบการจัดเวทีปราศรัยในครั้งนี้ออกแบบเป็นรันเวย์ยาวให้ผู้พูดสามารถเดินได้ โดยมีสมาชิก ส.ส.พรรคอนาคตใหม่และผู้เข้าร่วมงานนั่งอยู่โดยรอบ.</p>
    </article>
  </body>
</html>