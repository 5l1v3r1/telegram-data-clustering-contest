<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/epanastatiki-aytoamyna-nea-sokaristika-vinteo-apo-ti-listeia-ston-cholargo-kata-tin-opoia-o-enas-pyrovolise-kata-lathos-ton-allon-pos-parakoloythoysan-tin-elas/"/>
    <meta property="og:site_name" content="europost.gr"/>
    <meta property="article:published_time" content="2019-11-16T08:15:37+00:00"/>
    <meta property="og:title" content="Επαναστατική Αυτοάμυνα: Νέα σοκαριστικά βίντεο από τη ληστεία στον Χολαργό, κατά την οποία, ο ένας πυροβόλησε κατά λάθος τον άλλον – Πως παρακολουθούσαν την ΕΛΑΣ!"/>
    <meta property="og:description" content="Στη δημοσιότητα ήρθαν την Παρασκευή δύο νέα βίντεο από τη ληστεία στο κατάστημα του ΟΠΑΠ στον Χολαργό, στις 21/10, όπου δράστες ήταν μέλη της τρομοκρατικής οργάνωσης «Επαναστατική Αυτοάμυνα». Μάλιστα, οι ληστές φαίνεται πως ήταν συντονισμένοι στη"/>
  </head>
  <body>
    <article>
      <h1>Επαναστατική Αυτοάμυνα: Νέα σοκαριστικά βίντεο από τη ληστεία στον Χολαργό, κατά την οποία, ο ένας πυροβόλησε κατά λάθος τον άλλον – Πως παρακολουθούσαν την ΕΛΑΣ!</h1>
      <address>
        <time datetime="2019-11-16T08:15:37+00:00">16 Nov 2019, 08:15</time>
      </address>
      <p>Στη δημοσιότητα ήρθαν την Παρασκευή δύο νέα βίντεο από τη ληστεία στο κατάστημα του ΟΠΑΠ στον Χολαργό, στις 21/10, όπου δράστες ήταν μέλη της τρομοκρατικής οργάνωσης «Επαναστατική Αυτοάμυνα».</p>
      <p>Μάλιστα, οι ληστές φαίνεται πως ήταν συντονισμένοι στη συχνότητα της αστυνομίας από το κέντρο επιχειρήσεων.</p>
      <p>Δείτε τα δύο βίντεο που δημοσίευσε η ιστοσελίδα Bloko:</p>
      <figure>
        <iframe src="https://www.youtube.com/embed/f-yQpLWBJr8" width="696" height="392" data-service="Youtube" scrolling="no"/>
      </figure>
      <p>Υπενθυμίζεται ότι δράστες άφησαν DNA τους στο σημείο όταν ο ένας πυροβόλησε και τραυμάτισε τον άλλον κατά λάθος.</p>
      <figure>
        <iframe src="https://www.youtube.com/embed/_abKhyQ-5aA" width="696" height="392" data-service="Youtube" scrolling="no"/>
      </figure>
      <p>Η ληστεία στο πρακτορείο του ΟΠΑΠ στον Χολαργό, πολύ κοντά στη «γιάφκα» της οργάνωσης, ήταν η αρχή του τέλους για την τρομοκρατική οργάνωση. Από την ημέρα εκείνη η υπόθεση περιήλθε στην Αντιτρομοκρατική Υπηρεσία. Ακολούθησε επί 20 ημέρες μια απολύτως οργανωμένη και επισταμένη ερευνητική διαδικασία βήμα προς βήμα. Η Αντιτρομοκρατική ήξερε πού πήγε μετά ο δράστης μετά τη ληστεία στο πρακτορείο του ΟΠΑΠ, σε ποιο νοσοκομείο μετέβη, ποιους συνάντησε, ποιοι τον περιέθαλψαν, ποια αυτοκίνητα χρησιμοποίησε.</p>
      <p>«Ηταν μια πολύ οργανωμένη στρατηγική και τακτική, ένα πραγματικό… κέντημα» είχε αναφέρει στο iefimerida.gr υψηλόβαθμη πηγή του υπ. Προστασίας του Πολίτη «με αποτέλεσμα να φτάσουμε ως εδώ».</p>
      <p>Για την υπόθεση της «Επαναστατικής Αυτοάμυνας», κατηγορούνται οι δυο άνδρες που συνέλαβε η αντιτρομοκρατική -και πλέον προφυλακίστηκαν, καθώς και ένας 46χρονος που ακόμα αναζητείται.</p>
      <p>Υπενθυμίζεται ότι οι συλληφθέντες είχαν οδηγηθεί το περασμένο Σάββατο στην εισαγγελία, η οποία άσκησε σε βάρος τους αλλά και σε βάρος δυο ακόμη προσώπων που αναζητούνται από τις αρχές, βαρύτατες ποινικές διώξεις.</p>
      <p>Εν συνεχεία, τα φερόμενα μέλη της «Επαναστατικής Αυτοάμυνας» οδηγήθηκαν σε ανακριτή από τον οποίο ζήτησαν και έλαβαν προθεσμία να απολογηθούν σήμερα. Το πρωί της Τρίτης, κατέφτασαν κάτω δρακόντεια μέτρα ασφαλείας δικαστήρια της πρώην σχολής Ευελπίδων.</p>
    </article>
  </body>
</html>