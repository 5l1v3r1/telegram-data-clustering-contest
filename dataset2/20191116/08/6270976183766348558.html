<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/16/proyekt-lis-u-smartfoni-diye-vzhe-v-6-oblastyah-ukrayiny/"/>
    <meta property="og:site_name" content="Рубрика"/>
    <meta property="article:published_time" content="2019-11-16T08:54:59+00:00"/>
    <meta property="og:title" content="Проєкт &quot;Ліс у смартфоні&quot; діє вже в 6 областях України"/>
    <meta property="og:description" content="Державне агентство лісових ресурсів України забезпечило реалізацію проекту “Ліс в смартфоні” вже в шести областях України. Про це повідомляє пресс-служба відомства. “На сьогодні вже шість областей України підключені до пілотного проекту e-реєстру заготівлі деревини та онлайн-карти рубок… Онлайн-карта рубок поширюється на Чернігівську, Полтавську, Рівненську, Київську, Волинську, Тернопільську області”, – повідомили в лісагентстві. В реєстрі вже представлена інформація […]"/>
  </head>
  <body>
    <article>
      <h1>Проєкт "Ліс у смартфоні" діє вже в 6 областях України</h1>
      <address><time datetime="2019-11-16T08:54:59+00:00">16 Nov 2019, 08:54</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/10/karpaty-1-860x580-c-1.jpg"/>
      </figure>
      <p>
        <b>
          <b>Державне агентство лісових ресурсів України забезпечило реалізацію проекту “Ліс в смартфоні” вже в шести областях України.</b>
        </b>
      </p>
      <p>Про це повідомляє <a href="http://dklg.kmu.gov.ua/forest/control/uk/publish/article;jsessionid=5525A1D304CDDDEAB2B304642E50F236.app1?art_id=205043&amp;cat_id=32888">пресс-служба</a> відомства.</p>
      <p>“На сьогодні вже шість областей України підключені до пілотного проекту e-реєстру заготівлі деревини та онлайн-карти рубок… Онлайн-карта рубок поширюється на Чернігівську, Полтавську, Рівненську, Київську, Волинську, Тернопільську області”, – повідомили в лісагентстві.</p>
      <p>В реєстрі вже представлена інформація про 30,6 тис. виданих дозвільних квитків на заготівлю деревини.</p>
      <p>Завдяки е-реєстру на сайті <a href="https://lk.ukrforest.com/">LK.UKRFOREST.COM</a> можна отримати дані про вирубку лісу, вказавши необхідну область, лісгосп, лісництво, квартал і виділ, систему і тип рубок, їхній статус та період проведення.</p>
      <p>Всі дані про вирубку лісу будуть відображатися на <a href="https://lk.ukrforest.com/map/general">онлайн-карті</a>.</p>
      <p>Лісорубний квиток – дозвіл на заготівлю деревини. Містить інформацію про місце та обсяг заготівлі. Документ видають обласні управління лісового та мисливського господарства. Загальна площа лісових ділянок України становить 10,4 млн га. Лісистість країни становить 15,9%. До сфери управління Держлісагентства належить 7,6 млн га лісів (73% лісового фонду України).</p>
      <p>Державне агентство з питань лісових ресурсів приступило до реалізації проекту з електронного реєстру легальних рубок лісу в жовтні 2019 року.</p>
      <p>17 жовтня в Україні <a href="https://rubryka.com/2019/10/17/karta-rubok-lis/">запустили</a> онлайн-карту рубок лісу, за допомогою якої можна виявити нелегальні вирубки.</p>
      <p>
        <i>Дивіться фільм проекту <a href="https://www.youtube.com/watch?v=MDUe9urg83Y&amp;list=PLCdNfAejg090lzrEumVjXKTWWM4xc1iH_">Екорубрика</a> про Карпати:</i>
      </p>
      <figure>
        <iframe src="https://www.youtube.com/embed/MDUe9urg83Y" width="560" height="415" data-service="Youtube" scrolling="no"/>
      </figure>
      <p>Нагадаємо, у жовтні <a href="https://rubryka.com/2019/10/30/rada-zaboronyla-sutsilni-vyrubky-lisu-v-karpatah/">Рада заборонила суцільні вирубки лісу в Карпатах.</a></p>
    </article>
  </body>
</html>