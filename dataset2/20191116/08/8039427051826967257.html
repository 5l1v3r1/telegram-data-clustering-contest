<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=956418"/>
    <meta property="og:site_name" content="Andhrajyothy"/>
    <meta property="article:published_time" content="2019-11-16T08:33:27+00:00"/>
    <meta property="og:title" content="చలికి ఇలా చెక్ పెట్టండి!"/>
    <meta property="og:description" content="ADVT"/>
  </head>
  <body>
    <article>
      <h1>చలికి ఇలా చెక్ పెట్టండి!</h1>
      <address>
        <time datetime="2019-11-16T08:33:27+00:00">16 Nov 2019, 08:33</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>చలి కాలంలో జాగ్రత్తలు తప్పనిసరి</b>
        </li>
        <li>
          <b>లేకుంటే వ్యాధులు ప్రబలే అవకాశం</b>
        </li>
        <li>
          <b>వృద్ధులు, చిన్నారుల పట్ల అప్రమత్తంగా ఉండాలి</b>
        </li>
      </ul>
      <p>
        <b>శీతాకాలం కావడంతో మంచు ప్రభావం మొదలైంది. ఈ పరిస్థితుల్లో జాగ్రత్తలు పాటించకపోతే వ్యాధులు వచ్చే ప్రమాదం ఉంది. మనిషి ఆరోగ్యంగా ఉండాలంటే 98.4 డిగ్రీల ఫారన్‌హిట్‌ ఉష్ణోగ్రత అవసరం. ఏమాత్రం పెరిగినా, తగ్గినా శరీరం తట్టుకోలేదు. వృద్ధులు, చిన్నారులపై ఈ ప్రభావం తీవ్రంగా ఉంటుంది. చలి తీవ్రత కారణంగా ఇన్‌ఫ్లూమెంటా, ఫాల్పీఫారం వంటి వైరస్‌లు దాడి చేస్తాయి. దీనివల్ల న్యూమోనియో సోకి ఊపరితిత్తులపై తీవ్ర ప్రభావం పడుతుంది. శరీర అవయవాలకు రక్త ప్రసరణ అగి చర్మవ్యాధులకు దారితీస్తుంది. ఫంగస్‌ సమస్య తలెత్తుతుంది. రోగ నిరోధక శక్తి సన్నగిల్లుతుంది. డస్ట్‌, లంగ్‌ ఎలర్జీ వస్తుంది. చలి కారణంగా 60 ఏళ్ల వయస్సు దాటిన వృద్ధులకు, ఐదేళ్లలోపు చిన్నారులకు ఆరోగ్య సమస్యలొస్తాయి.</b>
      </p>
      <p> </p>
      <p><b>(ఆంధ్రజ్యోతి, గుంటూరు):</b> చలికాలం ప్రారంభమయ్యాక వాతావరణంలో ఉష్ణోగ్రతలు గణనీయంగా తగ్గిపోతాయి. డిసెంబరు, జనవరి నెలల్లో ఉష్ణోగ్రతలు భారీగా పడిపోతాయి. పొగ మంచు, చల్లని గాలుల తీవ్రతతో ఉదయం పూట చలి ఎక్కువగా ఉంటుంది. ఈ పరిస్థితుల్లో వాకింగ్‌, జాగింగ్‌, చేసేవారు ముందు జాగ్రత్తలు తీసుకుంటే గుండెపోటు వచ్చే ప్రమాదం ఉందని వైద్యులు హెచ్చరిస్తున్నారు. సమస్యలున్న వారు చలికాలం ఉదయం పూట వాకింగ్‌, జాగింగ్‌కు వెళ్లకపోవడం మంచిదని సూచిస్తున్నారు. గుండెకు రక్తం సరఫరా చేసే కరోనరీ ప్రాంతం కుదించుకుపోతుంది. దీని వల్ల గుండెపోటుకు దారితీసే ప్రమాదం మరీ ఎక్కువగా ఉంటుందని వైద్యులు చెబుతున్నారు. తప్పనిసరిగా వెళ్లాల్సిన వారు ఉడెన్‌ క్లాత్‌, మఫ్లర్‌, మంకీ క్యాప్‌లు ధరిచడం ఉత్తమం. అది కూడా మరీ ఉదయాన్నే కాకుండా కొంచెం సూర్య కిరణాలు వచ్చాక వెళ్లడం శ్రేయస్కరం. అప్పటికీ ఇబ్బందికర పరిస్థితులుంటే కార్డియాలజి్‌స్టను సంప్రదించి తగిన జాగ్రత్తలు తీసుకోవడం మంచిదని వైద్యు నిపుణులు సూచిస్తున్నారు.</p>
      <p> </p>
      <p>
        <b>విటమిన్‌ - సీఎంతో మేలు</b>
      </p>
      <p>చలికాలంలో చాలా ఇబ్బందులు ఎదురవు తాయి. ముఖ్యంగా శరీరం పొడిబారడంతో పాటు చిరాకుగా ఉంటుంది. ఈ కాలంలో విటమిన్‌ - సీ ఎక్కువగా లభించే పదార్ధాలు తీసుకోవాలి. ప్రధానంగా నిమ్మ, బత్తాయి, కమలాలు తినాలి. వీటిని ఎక్కువగా తినడం వల్ల జలుబు చేస్తుందని భ్రమపడుతుంటారు. ఇటువంటి ఆపోహలు పెంచుకోకుండా వీలైనంత ఎక్కువగా తీసుకోవాలి. ఇవి ఒంట్లో రోగ నిరోదక శక్తి పెంచి ఆరోగ్యంగా ఉండడానికి ఎంతగానో దోహదపడతాయి.</p>
      <p> </p>
      <p>
        <b>ప్రయాణాల్లో జాగ్రత్తలు పాటించాలి</b>
      </p>
      <p>చలికాలంలో వాహనాలపై ప్రయాణం చేసేవారు ప్రమాదాల నివారణకు తగిన జాగ్రత్తలు తీసుకోవాలి. దట్టంగా మంచు పడుతున్నప్పుడు సమీపంలో ఎదురుగా వచ్చే వాహనాలు, పాదచారులు కనిపించరు. వాహనాల వెనక, ముందు తక్కువ వెలుతురలో ఎక్కువగా కనిపించే రేడియం స్టిక్కర్లు అతికించాలి. మంచుతెరలు నుంచి ప్రసరించే వెలుతురు కనిపించే వరకు వాహనానికి పసుపు రంగులో వెలిగే ఫాగ్‌ల్యాంప్స్‌ ఏర్పాటు చేసుకోవాలి. వాహనాల లైట్లు, సిగ్నల్స్‌ సరిగ్గా పనిచేస్తున్నాయో లేదో సరిచూసుకోవాలి. పరిమిత వేగంతో వాహనం నడపాలి. ఓవర్‌టేక్‌ చేసేటప్పుడు అప్రమత్తంగా వ్యవహరిచాలి. రాత్రివేళ మంచు కురుస్తున్నప్పుడు రహదారిపై తడి ఉండడం వల్ల బ్రేక్‌ వేస్తే జారే అవకాశం ఉంది. ప్రయాణంలో మఫ్లర్లు, చలి కోటు, హెల్మెట్‌ ధరించడం మంచిది. తీవ్రమైన చలి, మంచులో ప్రయాణీంచకుండా ఉంటే మేలు. సైనసైటిస్‌ ఉన్నవారు తప్పనిసరిగా ముక్కుకు, ముఖానికి వస్త్రం కప్పుకోవాలి.</p>
      <p> </p>
      <p>
        <b>చిన్నారుల పట్ల శ్రద్ధ అవసరం</b>
      </p>
      <ul>
        <li>చిన్నారులను చలిలో బయటకు తీసుకురాకూడదు.</li>
        <li>ఆరుబయట కాకుండా స్నానాల గదిలోనో, మామూలు గదిలోనో స్నానం చేయించాలి.</li>
        <li>స్నానం చేసిన వెంటనే పొడి వస్త్రంతో తుడవాలి. వెంటనే నూలు వస్త్రాలు వేసి వాటిపై స్వెటర్లు వేయాలి.</li>
        <li>తలకు మంకీక్యాప్‌, చేతులకు కాళ్లక ఉన్ని సాక్సులు, గ్లౌజ్‌లు వేయాలి. శరీరాన్ని టర్కీటవల్‌ లేదా దళసరి వస్త్రంతో కప్పాలి.</li>
        <li>జ్వరం, జలుబు ఉంటే వెంటనే మంచి వైద్యుడిని సంప్రతించాలి.</li>
        <li>అల్ప ఉష్ణోగ్రతలు, పొగ మంచుకు చిన్నారులను దూరంగా ఉంచాలి.</li>
      </ul>
    </article>
  </body>
</html>