<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=956425"/>
    <meta property="og:site_name" content="Andhrajyothy"/>
    <meta property="article:published_time" content="2019-11-16T08:47:08+00:00"/>
    <meta property="og:title" content="జీజీహెచ్‌లో దోపిడీ.. విధులు విస్మరించి ప్రైవేటు సేవల్లో నిమగ్నం"/>
    <meta property="og:description" content="ADVT"/>
  </head>
  <body>
    <article>
      <h1>జీజీహెచ్‌లో దోపిడీ.. విధులు విస్మరించి ప్రైవేటు సేవల్లో నిమగ్నం</h1>
      <address>
        <time datetime="2019-11-16T08:47:08+00:00">16 Nov 2019, 08:47</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>గుంటూరు(సంగడిగుంట) : </b>జిల్లా ప్రభుత్వాసుపత్రి క్యాజువాలిటీ రోగులతో ఎప్పుడూ రద్దీగా ఉంటుంది. అయితే కొందరు వైద్యులు దీనిని ఓ వ్యాపార కేంద్రంగా.. వసూళ్లకు నిలయంగా మార్చేశారనే విమర్శలు వస్తున్నాయి. ఇక్కడ ప్రత్యేక సేవల కోసం ఎప్పుడూ ఇద్దరు సీఎంవోలు, సంబంధిత పీజీలు, హౌస్‌సర్జన్‌లు అందుబాటులో ఉండాలి. వీటన్నింటిని పర్యవేక్షించడానికి ఒక ప్రొఫెసర్‌ని కూడా కేటాయించారు. అయితే ఇక్కడి కొందరు వైద్యులు ఆడిందే ఆటగా... పాడిందే పాటగా విధులు నిర్వహిస్తున్నారు. ప్రైవేటు ఆసుపత్రుల్లో విధులు నిర్వహిస్తుంటారు.</p>
      <p> వీరిపై గతంలో ఎన్ని ఆరోపణలు వచ్చినప్పటికీ కేవలం మెమోలకే పరిమితం అవుతుంటాయి. రాత్రి వేళల్లో అయితే ఎవరు ఎక్కడ ఉంటారో ఎవ్వరికీ తెలియదు. ఒకరిద్దరు సీఎంవోలు తప్ప పూర్తిస్థాయి విధులు నిర్వహించే వారే లేరు. అదేమంటే కోర్టుకు వెళ్ళామంటారు. కనీసం వారు వైద్యులు అని తెలిపే విధంగా యూనిఫామ్‌ కూడా ధరించరు. ఎప్పుడూ రూమ్‌లో గడుపుతుంటారు. కేవలం హౌస్‌ సర్జన్లపై వదిలి వేసి వెళ్తున్నారనే ఆరోపణలున్నాయి. క్యాజువాలిటీలో సీసీ కెమెరాలను ఏర్పాటు చేసి వాటిని సూపరింటెండెంట్‌ చాంబర్‌కు కూడా అనుసంధానించారు. కానీ ఇవేమీ ఫలితాలు ఇవ్వడం లేదు. క్యాజువాలిటీని కొందరు వైద్యులు వ్యాపార కేంద్రంగా మార్చారు. వీరందరూ 8 గంటలు డ్యూటీ చేయాలి. మిగిలిన సమయాల్లో కొందరు ప్రైవేటు ప్రాక్టీసు చేసుకుంటారు. ప్రైవేటు ప్రాక్టీసు చేసే వారు అక్కడి పేషంట్లను చూసి వారికి అవసరమైన పరీక్షలను తీసుకువచ్చి జీజీహెచ్‌లో ఉచితంగా చేయించి వారి వద్ద డబ్బులు వసూలు చేస్తున్నట్లు ఆరోపణలున్నాయి. </p>
      <p>
        <b>దళారీ వ్యవస్థ...</b>
      </p>
      <p>నిరుద్యోగులు ఎన్నో వ్యయప్రయాసలు ఓర్చి ఉద్యోగం సంపాదిస్తే కేవలం వారు ఆరోగ్యంగా ఉన్నారు అని సర్టిఫికెట్‌ ఇవ్వడానికి గుంటూరు ప్రభుత్వాసుపత్రి వైద్యులు రూ.300 ముక్కుపిండి వసూలు చేస్తున్నారు. దీని కోసం ఏకంగా ఓ దళారీ వ్యవస్థను జీజీహెచ్‌లో పని చేస్తుంది. రూ.300ల్లో వంద వారు తీసుకుని రెండు వందల వైద్యులకు ఇస్తున్నారు. మూడు నెలల నుంచి వందల్లో హెల్త్‌ సర్టిఫికేట్ల కోసం పెద్దసంఖ్యలో అభ్యర్థులు వస్తున్నారు. దీంతో కేవలం వీటి కోసమే క్యాజువాలిటీ విధులపై కొందరు ప్రత్యేక శ్రద్ధ చూపుతున్నారనే ఆరోపణలు ఉన్నాయి.</p>
    </article>
  </body>
</html>