<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_pershimi-vinahid-brativ-lyumyer-pobachili-profesori/938407"/>
    <meta property="og:site_name" content="Gazeta.ua"/>
    <meta property="article:published_time" content="2019-11-16T08:20:00+00:00"/>
    <meta property="og:title" content="Першими винахід братів Люм'єр побачили професори"/>
    <meta property="og:description" content="Винахід братів Люм'єр &quot;Кінематограф&quot;, що поєднував функції камери та проектора, 16 листопада 1895 року показали професорам технічного факультету університету Сорбонни. 33-річний Огюст і 35-річний Луї Люм'єри удосконалили винахід Томаса Едісона &amp;ndash; кінескоп, таким чином, щоб &quot;рухомі ..."/>
  </head>
  <body>
    <article>
      <h1>Першими винахід братів Люм'єр побачили професори</h1>
      <address><time datetime="2019-11-16T08:20:00+00:00">16 Nov 2019, 08:20</time> by <a rel="author">Ольга Васьків</a></address>
      <figure>
        <img src="https://static2.gazeta.ua/img2/cache/preview/938/938407_w_300.jpg?v=0"/>
        <figcaption>Брати Люм'єр влаштували європейське турне зі своїми фільмами - а їх назнімали понад 700. Фото: maxresdefault</figcaption>
      </figure>
      <p>Винахід братів Люм'єр "Кінематограф", що поєднував функції камери та проектора, <b>16 листопада 1895 року показали професорам технічного факультету університету Сорбонни.</b></p>
      <p>33-річний Огюст і 35-річний Луї Люм'єри удосконалили винахід Томаса Едісона – кінескоп, таким чином, щоб "рухомі зображення" можна було переглядати колективно, проектуючи їх на екран. Апарат приводився в дію вручну, важив лише 7,5 кілограмів. Брати зняли 42-секундну стрічку "Вихід робітників з фабрики Люм'єр в Ліоні", аби демонструвати глядачам.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/culture/_kvitok-na-pershij-film-brativ-lyumyer-koshtuvav-1-frank/743476"/>
      </related>
      <p>Того ж року у грудні в паризькому "Гран кафе" на бульварі Капуцинок брати Оґюст і Луї Люм'єри влаштували перший комерційний сеанс перегляду фільмів. Зробили це за допомогою свого винаходу — кіноапарата для зйомки та проекції. Показали глядачам кілька коротких записів, знятих ними раніше. За вхід брали 1 франк - $4,3 на сьогоднішні гроші. Перший в історії кінематографа сеанс приніс творцям прибуток в розмірі 33 франків. Їх винахід відразу став популярним.</p>
      <p>Слава про винахід братів Люм'єр швидко поширилася — в 1896 році брати провели світове турне зі своїм винаходом, відвідавши Лондон, Нью-Йорк, Бомбей. А в 1919 році Луї Жан Люм'єр став членом Паризької академії наук. Він більше не знімав фільми, а займався тільки виробництвом кіноапаратури.</p>
      <blockquote>Брати Люм'єр відкрили фабрику з виробництва <a href="https://gazeta.ua/articles/culture/_kvitok-na-pershij-film-brativ-lyumyer-koshtuvav-1-frank/743476">обладнання для кінозйомки.</a> Водночас влаштували європейське турне зі своїми фільмами - а їх назнімали понад 700. 3 січня 1897-го вони дісталися Києва. Кінотеатром слугував бальний зал Дворянського зібрання. Він стояв на місці сучасного Будинку профспілок на Майдані Незалежності.</blockquote>
    </article>
  </body>
</html>