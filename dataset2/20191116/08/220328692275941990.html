<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/ritsarski-orden-za-igrach-na-ludogorets-406854.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-16T08:38:44+00:00"/>
    <meta property="og:title" content="Рицарски орден за играч на Лудогорец"/>
    <meta property="og:description" content="Президентът на Мадагаскар награди Анисе"/>
  </head>
  <body>
    <article>
      <h1>Рицарски орден за играч на Лудогорец</h1>
      <address><time datetime="2019-11-16T08:38:44+00:00">16 Nov 2019, 08:38</time> by <a rel="author">Пламен Вълков</a></address>
      <p>Президентът на република Мадагаскар Андри Ражоелина удостои халфа на Лудогорец Абел Анисе и още двама играчи на националния тим с най-високата степен рицарски орден за особени заслуги към страната. Събитието се състоя вчера в столицата на островната държава Антананариво, информират от Лудогорец.</p>
      <p>Анисе, който наскоро бе избран за капитан на националния тим, и съотборниците му получиха ордените заради страхотното представяне на Мадагаскар на последните финали на Купата на Африканските нации, която се проведе през лятото в Египет. Както е известно, тимът бе абсолютен дебютант, но стигна четвъртфинал, където отстъпи на Тунис.</p>
      <p>Повечето играчи на Мадагаскар бяха удостоени със същото отличие веднага след края на надпреварата през юли, но заради ангажименти с Лудогорец Анисе пропусна първата церемония.</p>
      <p>"Това признание ме кара да се чувствам горд. Този орден означава мното за мен", заяви Абел Анисе, който в събота ще изведе Мадагаскар в квалификацията за купата на Африканските нации срещу Етиопия.</p>
    </article>
  </body>
</html>