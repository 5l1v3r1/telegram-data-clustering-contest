<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191116-kubrakov-ocholyv-ukravtodor-shho-vidomo-pro-novogo-golovu-agentstva/"/>
    <meta property="og:site_name" content="ФАКТИ"/>
    <meta property="article:published_time" content="2019-11-16T08:47:48+00:00"/>
    <meta property="og:title" content="Кубраков очолив Укравтодор – що відомо про нового голову агентства"/>
    <meta property="og:description" content="Державне агентство автомобільних доріг України очолив Олександр Кубраков. Біографію нового голови – читайте в матеріалі Фактів ICTV."/>
  </head>
  <body>
    <article>
      <h1>Кубраков очолив Укравтодор – що відомо про нового голову агентства</h1>
      <address>
        <time datetime="2019-11-16T08:47:48+00:00">16 Nov 2019, 08:47</time>
      </address>
      <p>Державне агентство автомобільних доріг України очолив Олександр Кубраков. Біографію нового голови – читайте в матеріалі Фактів ICTV.</p>
      <p>Депутат Верховної Ради від партії Слуга народу <b>Олександр Кубраков</b> став новим головою Укравтодору. У Кабміні визнали його перемогу на конкурсі на посаду.</p>
      <p>В уряді підкреслюють, що Кубраков першочерговим своїм завданням визначив повне оновлення керівного складу служб автомобільних доріг в областях, а також керівництва ДАК Автомобільні дороги України. Також він планує зробити ревізію підготовки до зимового сезону та підготувати плани відновлення доріг на 2020 рік.</p>
      <h3>Біографія Олександра Кубраков</h3>
      <p>У 2019 році був обраний народним депутатом від партії Слуга народу.</p>
      <p>Член Комітету з питань прав людини, деокупації та реінтеграції тимчасово окупованих територій у Донецькій, Луганській областях та Автономної Республіки Крим, міста Севастополя, національних меншин і міжнаціональних відносин.</p>
      <p>
        <b>Читайте: </b>
        <a href="https://fakty.com.ua/ua/ukraine/20191111-hto-takyj-perevezentsev-biografiya-ta-deklaratsiya-predstavnyka-prezydenta-v-kabmini/">Хто такий Перевезенцев – біографія та декларація представника президента в Кабміні</a>
      </p>
      <p>Виконавчий директор Асоціації Інформаційні технології України. Керівник сектору IT та Телеком в Офісі ефективного регулювання (BRDO). Радник в ІТ-сфері Київського міського голови Віталія Кличка.</p>
      <p>Брав участь у реалізації низки масштабних проектів: Домашній інтернет від Київстар, транспортна стратегія Києва тощо.</p>
      <p>Закінчив Київський Національний економічний університет та короткотермінову програму у Harvard Kennedy School. За освітою маркетолог.</p>
      <p>Нагадаємо, 25 вересня директора Державного агентства автомобільних доріг <a href="https://fakty.com.ua/ua/ukraine/20190925-perezavantazhennya-vlady-zvilneno-dyrektora-ukravtodoru-ta-kerivnykiv-shhe-vosmy-struktur/">Славоміра Новака звільнено</a> з посади за власним бажанням.</p>
    </article>
  </body>
</html>