<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10081981-u-meryi-kremenchuka-zrobili-krok-do-vprovadzhennya-elektronnogo-kvitka-v-transport.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-16T08:35:00+00:00"/>
    <meta property="og:title" content="У мерії Кременчука зробили крок до впровадження електронного квитка в транспорті"/>
    <meta property="og:description" content=" Виконком ухвалив підготовчі рішення до впровадження автоматизованого проїзду У мерії Кременчука зробили крок до впровадження електронного квитка в транспорті. !5 листопада виконком Кременчуцької"/>
  </head>
  <body>
    <article>
      <h1>У мерії Кременчука зробили крок до впровадження електронного квитка в транспорті</h1>
      <address><time datetime="2019-11-16T08:35:00+00:00">16 Nov 2019, 08:35</time> by <a rel="author">Татьяна Донченко</a></address>
      <figure>
        <img src="https://www.telegraf.in.ua/uploads/posts/2019-11/1573832793_kvitok-elektronniy.jpg"/>
      </figure>
      <p>
        <b>Виконком ухвалив підготовчі рішення до впровадження автоматизованого проїзду</b>
      </p>
      <p>У мерії Кременчука зробили крок до впровадження електронного квитка в транспорті. 15 листопада виконком Кременчуцької міськради ухвалив два рішення:</p>
      <ul>
        <li>затвердив Положення про оператора автоматизованої системи обліку оплати проїзду;</li>
        <li>затвердив склад конкурсної комісії, яка обиратиме оператора для міста.</li>
      </ul>
      <p>Оператор (суб'єкт господарювання) має запровадити автоматизовану систему, організувати мережу розповсюдження електронних квитків, справляння оплати картками та облік даних щодо перевезення пасажирів.</p>
      <p>Розпочати впровадження електронного квитка мерія планує з комунального транспорту: картки видаватимуть пільговикам. Про це говорилося під час розгляду питання на засіданні виконкому.</p>
      <p>Втім, Положення про оператора автоматизованої системи передбачає її впровадження в міському пасажирському транспорті незалежно від форм власності.</p>
      <p>Як повідомлялося раніше, у кременчуцьких тролейбусах <a href="https://www.telegraf.in.ua/kremenchug/10079679-z-2020-roku-u-kremenchuckih-troleybusah-planuyut-zapustiti-avtomatizovanu-sistemu-oplati-proyizdu.html">планують запустити автоматизовану систему оплати проїзду з 2020 року</a>, а з 2021 - у маршрутках.</p>
      <p>Раніше мерія <a href="https://www.telegraf.in.ua/kremenchug/10066224-z-nastupnogo-roku-u-kremenchuc-vprovadzhuvatimut-elektronniy-kvitok.html">обіцяла електронний квиток кременчужанам у 2018 році</a>. Потім новацію відклали на рік - мер Віталій Малецький заявив, що вона буде впроваджена <a href="https://www.telegraf.in.ua/kremenchug/10074436-elektronn-kvitki-u-kremenchuckih-troleybusah-vprovadzhuvatimut-z-lyutogo-2019-roku.html">у лютому 2019 року</a>. Обіцянки переходили з року в рік.</p>
      <p>Автор: <a href="https://www.telegraf.in.ua/user/%D2%E0%F2%FC%FF%ED%E0+%C4%EE%ED%F7%E5%ED%EA%EE/">Татьяна Донченко</a></p>
    </article>
  </body>
</html>