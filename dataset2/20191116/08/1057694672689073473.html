<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/kosmos/article/2039333/tourkia-agorasame-tous-s-400-gia-na-tous-chrisimopiisoume.html"/>
    <meta property="og:site_name" content="News.gr"/>
    <meta property="article:published_time" content="2019-11-16T08:46:21+00:00"/>
    <meta property="og:title" content="Τουρκία: Αγοράσαμε τους S-400 για να τους χρησιμοποιήσουμε"/>
    <meta property="og:description" content="Δεν τους πήραμε απλά για να τους βάλουμε στην άκρη, τόνισε ο επικεφαλής της Διεύθυνσης Αμυντικής Βιομηχανίας της χώρας Ισμαήλ Ντεμίρ"/>
  </head>
  <body>
    <article>
      <h1>Τουρκία: Αγοράσαμε τους S-400 για να τους χρησιμοποιήσουμε</h1>
      <address>
        <time datetime="2019-11-16T08:46:21+00:00">16 Nov 2019, 08:46</time>
      </address>
      <h3>Δεν τους πήραμε απλά για να τους βάλουμε στην άκρη, τόνισε ο επικεφαλής της Διεύθυνσης Αμυντικής Βιομηχανίας της χώρας Ισμαήλ Ντεμίρ</h3>
      <p>Η<a href="https://www.news.gr/tag/toyrkia"><b> Τουρκία</b></a> αγόρασε τα πυραυλικά αμυντικά συστήματα S-400 από τη Ρωσία για να τα χρησιμοποιήσει, όχι για να τα βάλει στην άκρη, δήλωσε σήμερα ο επικεφαλής της Διεύθυνσης Αμυντικής Βιομηχανίας της χώρας Ισμαήλ Ντεμίρ, μερικές ημέρες ύστερα από τις συνομιλίες μεταξύ του προέδρου Ρετζέπ Ταγίπ Ερντογάν και του Αμερικανού προέδρου Ντόναλντ Τραμπ.</p>
      <p>Σε συνέντευξή του στο τηλεοπτικό δίκτυο CNN Türk, ο Ισμαήλ Ντεμίρ δήλωσε ότι δεν είναι λογικό για κάποια χώρα να αγοράζει τέτοιου είδους συστήματα απλά και μόνο για να τα βάλει στην άκρη, αλλά πρόσθεσε ότι στόχος των αξιωματούχων της Τουρκίας και των ΗΠΑ πρέπει να είναι η διευθέτηση του ζητήματος. Δήλωσε επίσης ότι δεν θα πάνε στην Τουρκία Ρώσοι ειδικοί για να θέσουν σε λειτουργία τα συστήματα S-400.</p>
      <p>Ο Ερντογάν και ο Τραμπ είχαν συνομιλίες στην Ουάσινγκτον την Τετάρτη με στόχο να ξεπεράσουν τις πολλές διαφορές μεταξύ των χωρών τους για διάφορα ζητήματα, από τις επαπειλούμενες κυρώσεις εξαιτίας της προμήθειας των S-400 από την Τουρκία έως τη Συρία. Η Ουάσινγκτον που υποστηρίζει ότι οι S-400 απειλούν τα μαχητικά αεροσκάφη F-35, ανέστειλε τη συμμετοχή της Τουρκίας στο πρόγραμμα συμπαραγωγής του προηγμένου μαχητικού και ακύρωσε τη διμερή σύμβαση για την αγορά τουλάχιστον 100 τέτοιων αεροσκαφών από την Άγκυρα.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/kosmos/article/2038846/stin-tourkia-ton-ianouario-i-sinantisi-erntogan-poutin.html"/>
        <a href="https://www.news.gr/ellada/article/2039005/epestrepse-to-pakistaniko-kataskopeftiko-para-to-diavima-diamartirias.html"/>
        <a href="https://www.news.gr/kosmos/article/2038445/kipros-gia-tourkiki-geotrisi-na-stamatisi-oles-tis-paranomes-energies-tis.html"/>
      </related>
    </article>
  </body>
</html>