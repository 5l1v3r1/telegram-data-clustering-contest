<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/16/meg-rengeteg-rezsiutalvanyon-ulnek-a-nyugdijasok"/>
    <meta property="og:site_name" content="infostart"/>
    <meta property="article:published_time" content="2019-11-16T08:30:00+00:00"/>
    <meta property="og:title" content="Még rengeteg rezsiutalványon ülnek a nyugdíjasok"/>
    <meta property="og:description" content="A nyugdíjasoknak kézbesített rezsiutalványok mintegy 60 százalékát váltották be a postákon eddig majdnem 14 milliárd forint összértékben - közölte a Magyar Posta."/>
  </head>
  <body>
    <article>
      <h1>Még rengeteg rezsiutalványon ülnek a nyugdíjasok</h1>
      <address><time datetime="2019-11-16T08:30:00+00:00">16 Nov 2019, 08:30</time> by <a rel="author">Infostart / MTI</a></address>
      <h3>A nyugdíjasoknak kézbesített rezsiutalványok mintegy 60 százalékát váltották be a postákon eddig majdnem 14 milliárd forint összértékben - közölte a Magyar Posta.</h3>
      <p>A közleményben azt írták, a csaknem 4,6 millió utalvány 22 százalékát szeptemberben, 33 százalékát októberben, 6 százalékát pedig novemberben használták fel az ügyfelek.</p>
      <p>Az egy napon beváltott mennyiség maximuma október 11-én volt, amikor csaknem 189 ezer utalványt használtak fel az ügyfelek a csekkek befizetésénél. Az átlagos napi beváltási arány a kézbesítéstől számítva megközelíti a 90 ezer darabot.</p>
      <p>
        <i>Nyitókép: MTI/Mohai Balázs</i>
      </p>
    </article>
  </body>
</html>