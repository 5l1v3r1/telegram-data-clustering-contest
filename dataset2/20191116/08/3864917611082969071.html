<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2819505-v-umovah-vijni-robota-media-e-vazlivou-skladovou-nacbezpeki-zelenskij.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-16T08:00:00+00:00"/>
    <meta property="og:title" content="В умовах війни робота медіа є важливою складовою нацбезпеки — Зеленський"/>
    <meta property="og:description" content="Президент Володимир Зеленський привітав працівників радіо, телебачення та зв’язку з професійним святом та зазначив, що їхня робота є важливою складовою національної безпеки та пошуку власної ідентичності."/>
  </head>
  <body>
    <article>
      <h1>В умовах війни робота медіа є важливою складовою нацбезпеки — Зеленський</h1>
      <h2>Президент Володимир Зеленський привітав працівників радіо, телебачення та зв’язку з професійним святом та зазначив, що їхня робота є важливою складовою національної безпеки та пошуку власної ідентичності.</h2>
      <address>
        <time datetime="2019-11-16T08:00:00+00:00">16 Nov 2019, 08:00</time>
      </address>
      <p>Про це він написав у <a href="https://www.facebook.com/zelenskiy95/posts/2382082675375428">Facebook</a>.</p>
      <p>"Кому з нас не доводилося слухати радіо дорогою на роботу? Подорожуючи у справах, з радіоефіру ми можемо отримати не лише музику та гарний настрій, а й корисну інформацію – новини та прогноз погоди. А ввечері вдома після метушливого робочого дня ми вмикаємо розважальні телешоу. Чи, може, – освітні телепередачі для дітей. Чи віддаємо перевагу серйозним документальним фільмам", - написав Зеленський.</p>
      <p>Президент додав, що <a href="https://www.ukrinform.ua/tag-radio-i-tb">телебачення та радіо</a> є невід’ємною складовою нашого життя.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2819470-sogodni-v-ukraini-svatkuut-den-pracivnikiv-radio-telebacenna-ta-zvazku.html">Сьогодні в Україні святкують День працівників радіо, телебачення та зв’язку</a>
      </blockquote>
      <p>"За кожним теле- та радіопродуктом стоїть талановита й невтомна робота тисяч фахівців. Режисери та звукорежисери, диктори та ведучі, оператори, постановники – всі ті, хто творить та забезпечує якісну картинку й сигнал. Дякую за ваш професіоналізм, креативність, відчуття прекрасного, за постійний пошук нового та актуального. А в умовах війни ваша робота є важливою складовою національної безпеки та пошуку власної ідентичності. Давайте творити зміни в Україні разом! Зі святом!" - зазначив він.</p>
    </article>
  </body>
</html>