<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/prezident-volodimir-zelenskij-pidpisav-zakon-pro-uniknennja-podvijnogo-opodatkuvannja-z-kiprom-640346.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-16T08:51:54+00:00"/>
    <meta property="og:title" content="Президент Володимир Зеленський підписав закон про уникнення подвійного оподаткування з Кіпром"/>
    <meta property="og:description" content="Закон про уникнення подвійного оподаткування дозволить боротися з ухиленням сплати податків на доходи"/>
  </head>
  <body>
    <article>
      <h1>Президент Володимир Зеленський підписав закон про уникнення подвійного оподаткування з Кіпром</h1>
      <address>
        <time datetime="2019-11-16T08:51:54+00:00">16 Nov 2019, 08:51</time>
      </address>
      <h4>Закон про уникнення подвійного оподаткування дозволить боротися з ухиленням сплати податків на доходи</h4>
      <p>Президент України Володимир Зеленський підписав закон №0003 «Про ратифікацію Протоколу про внесення змін до Конвенції між урядами України та Кіпру про уникнення подвійного оподаткування та запобігання податковим ухиленням стосовно податків на доходи», пише <a href="http://ukrinform.ua/">«Укрінформ»</a> з посиланням на <a href="http://w1.c1.rada.gov.ua/pls/zweb2/webproc4_1?pf3511=66775">сайт Верховної Ради</a>.</p>
      <p>Як зазначається, законопроєкт 5 листопада підписав голова Верховної Ради Дмитро Разумков, того ж дня документ передали на підпис главі держави.</p>
      <p>«Проєкт Закону затверджує завершення внутрішніх державних процедур, необхідних для набрання чинності Протоколом про внесення змін до Конвенції між урядом України і урядом Республіки Кіпр про уникнення подвійного оподаткування та запобігання податковим ухиленням стосовно податків на доходи», — йдеться у пояснювальній записці.<br/><b>Читайте також:</b> <a href="https://glavcom.ua/economics/finances/dizel-shou-u-verhovniy-radi-yak-slugi-narodu-sviy-pershiy-byudzhet-priymali-639994.html">Дизель-шоу у Верховній Раді. Як «Слуги народу» свій перший бюджет приймали</a></p>
      <related>
        <a href="https://glavcom.ua/ru/news/kipr-ogranichil-vydachu-investicionnyh-viz-499881.html"/>
        <a href="https://glavcom.ua/economics/finances/kinah-poyasniv-chomu-zavishcheni-portovi-zbori-v-ukrajini-ce-seryozna-problema-483278.html"/>
      </related>
    </article>
  </body>
</html>