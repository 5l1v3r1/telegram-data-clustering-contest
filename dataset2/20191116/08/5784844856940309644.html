<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/sporocila-za-javnost/soncna-elektrarna-na-nadstresku-zakaj-pa-ne.html?RSSabb16da63d3efa7b84d9feeacb465206"/>
    <meta property="og:site_name" content="Računalniške novice"/>
    <meta property="article:published_time" content="2019-11-16T08:00:00+00:00"/>
    <meta property="og:title" content="Sončna elektrarna na nadstrešku? Zakaj pa ne!"/>
    <meta property="og:description" content="Zanimanje za domače elektrarne je v porastu, saj se v gospodinjstvih vse bolj zavedamo težav, s katerimi se sooča okolje, v katerem živimo. Z okoljskim zavedanjem in željo po trajn"/>
  </head>
  <body>
    <article>
      <h1>Sončna elektrarna na nadstrešku? Zakaj pa ne!</h1>
      <address>
        <time datetime="2019-11-16T08:00:00+00:00">16 Nov 2019, 08:00</time>
      </address>
      <slideshow>
        <figure>
          <img src="https://www.racunalniske-novice.com/images/1/H_MAX_1024x768/1_1-img_1640.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/1-img_1622.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/9_foto4.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/img_8413.jpg"/>
        </figure>
        <figcaption> </figcaption>
      </slideshow>
      <p>
        <b>.. Če morda razmišljate o domači sončni elektrarni, je odlična rešitev solarni nadstrešek. Zagotovil vam bo vir energije in hkrati ščitil vaše vozilo. Nadgradite pa ga lahko še z zanimivimi tehničnimi rešitvami ..</b>
      </p>
      <p>Zanimanje za domače elektrarne je v porastu, saj se v gospodinjstvih vse bolj zavedamo težav, s katerimi se sooča okolje, v katerem živimo. Z okoljskim zavedanjem in željo po trajnostni oskrbi z energijo vse več ljudi razmišlja o čisti energiji. Za domačo rabo je v tem kontekstu vsekakor najbolj primerna izraba sončne energije oziroma postavitev sončne elektrarne, ki poleg okolju prijaznega pridobivanja energije, prinaša energetsko neodvisnost.</p>
      <p>
        <b>Dve muhi na en mah</b>
      </p>
      <p>Ko se odločite za sončno elektrarno, morate dobro razmisliti, kam jo boste postavili in kje imate zanjo sploh dovolj prostora. Za postavitev v idealnem scenariju potrebujete dovolj veliko površino strehe, po možnosti obrnjeno proti jugu, da jo sončni žarki dosegajo kar najdlje.</p>
      <p>Odlična rešitev je lahko tudi solarni nadstrešek s fotovoltaičnimi elementi, s katerim ubijete dve muhi na en mah. Z njim si boste zagotovili dodatno energijo, hkrati pa bo opravljal svojo osnovno nalogo – ščitil bo parkiran avtomobil.</p>
      <p>Če razmišljate o tem, da bi bili bolj enegretsko neodvisni in vam je hkrati mar za okolje, je pravi naslov podjetje JB energija.</p>
      <p>
        <b>JB energija nudi celovito rešitev</b>
      </p>
      <p>Morda vas skrbi, koliko dela boste imeli s postavitvijo takšnega nadstreška. Pravzaprav nič, saj vam v podjetju JB energija solarne nadstreške oziroma sončno elektrarno izdelajo na ključ. Nudijo celovito storitev, vi boste pod nadstrešek na koncu zgolj parkirali svojega jeklenega konjička, na strehi pa pridobivali električno energijo.</p>
      <p>Usposobljeni strokovnjaki bodo poskrbeli za dobavo in montažo vseh potrebnih komponent, izdelali bodo finančno konstrukcijo, pomagali pri pridobitvi nepovratnih sredstev in ugodnih kreditov Eko sklada in bank, opravili celoten inženiring in potrebne meritve ter poskrbeli za kakovostno vzdrževanje in servis. Celovita rešitev torej – brez presenečenj.</p>
      <p>Solarni nadstreški podjetja JB energija niso primerni zgolj za zasebne hiše, omislite si jih lahko pred podjetjem. Tovrstni nadstreški so dovolj visoki tudi za gospodarska vozila, ne le za osebne avtomobile.</p>
      <p>
        <b>Rešitev za več desetletij</b>
      </p>
      <p>Streho solarnega nadstreška sestavljajo fotovoltaični moduli, ki jih podpira jeklena cinkana in barvana konstrukcija. Barvo konstrukcije lahko seveda izberete sami, prav tako pa lahko izbirate med več oblikami jeklene podkonstrukcije. Nadstrešek lahko nadgradite tudi z integrirano osvetlitvijo, polnilno postajo za polnjenje električnih vozil in z dodatno baterijo, ki shranjuje presežke energije, ki jo sicer lahko oddate v električno omrežje.</p>
      <p>Življenjska doba sončne elektrarne je približno 30 let, jekleno konstrukcijo pa bo za časa vašega življenje težko kaj zdelalo. Z lastno električno energijo lahko pokrijete potrebe gospodinjstva vključno z ogrevanjem s toplotno črpalko ter električnega avtomobila. Investicija v solarni nadstrešek je na začetku seveda nekoliko večja, vendar se povrne v petih do desetih letih, odvisno od kupa ostalih dejavnikov. Za natančen izračun in več informacij o ponudbi podjetja JB energija obiščite njihovo spletno stran <a href="http://jb-energija.si/">www. jb‑energija. si</a>, lahko pa jim pišete tudi na info@jb‑energija.si. (P.R.)</p>
    </article>
  </body>
</html>