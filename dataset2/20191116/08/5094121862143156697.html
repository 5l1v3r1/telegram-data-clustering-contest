<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/v-ostrave-vitkovicich-mohlo-dojit-k-tragedii-zhar-puvodne-zapalil-jen-kocarek-20191116.html"/>
    <meta property="og:site_name" content="Deník.cz"/>
    <meta property="article:published_time" content="2019-11-16T08:15:00+00:00"/>
    <meta property="og:title" content="V Ostravě-Vítkovicích mohlo dojít k tragédii. Žhář původně zapálil &quot;jen&quot; kočárek"/>
    <meta property="og:description" content="/FOTOGALERIE/ Zranění utrpělo deset lidí, mimo jiné těhotná žena, dva senioři a tři děti. Muž nejprve zapálil kočárek, oheň se pak rozšířil na plastové dveře. Hustý černý kouř se dostal do několika bytů. Nájemníky zachránili hasiči. Jeden z obyvatel si při skoku z okna poranil obě nohy.  "/>
  </head>
  <body>
    <article>
      <h1>V Ostravě-Vítkovicích mohlo dojít k tragédii. Žhář původně zapálil "jen" kočárek</h1>
      <address><time datetime="2019-11-16T08:15:00+00:00">16 Nov 2019, 08:15</time> by <a rel="author">Jaroslav Perdoch</a></address>
      <p>Se svým odvoláním proti šestiletému trestu v těchto dnech neuspěl dvacetkrát trestaný Štefan H. (67 let) z Ostravy, který letos v březnu způsobil požár v domě v Ostravě-Vítkovicích.</p>
      <p>Muž, který byl již v minulosti odsouzen za podpalování kontejnerů, se k činu přiznal. Odmítl však, že by šlo o žhářský čin.</p>
      <figure>
        <img src="https://g.denik.cz/57/47/ostrava-studenti-lidsky-retez-masarykovo-namesti-sametova-revoluce-10_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/zpravy_region/video-tisice-studentu-si-v-ostrave-zivym-retezem-pripomnely-listopad-1989-20191115.html">VIDEO: Tisíce studentů v Ostravě vytvořily živý řetěz Přečíst článek ›</a>
      </aside>
      <p>„Chodil jsem tam spát, protože jsem neměl peníze na ubytování. Ten kočárek jsem nezapálil schválně. Proč bych to dělal? Zapálil jsem si balenou cigaretu. Pak jsem odhodil sirku. Myslel jsem si, že zhasne. Nevěděl jsem, že je v kočárku papír. Pak to chytlo,“ hájil se.</p>
      <h3>TO JE MOC!</h3>
      <p>Když mu letos v srpnu Okresní soud v Ostravě vyměřil za obecné ohrožení šest let žaláře, jen nesouhlasně zakroutil hlavou a na místě se odvolal. „Za ten požár můžu, ale těch šest roků je moc,“ prohlásil.</p>
      <figure>
        <img src="https://g.denik.cz/57/5a/fanousci-banik-ova201911ilu-07_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/fotbal_region/tyhle-bitvy-nikdy-neomrzi-banik-hosti-spartu-a-opavu-mame-pro-vas-vstupenky-20191114.html">Tyhle bitvy nikdy neomrzí: Baník hostí Spartu a Opavu. Máme pro vás vstupenky! Přečíst článek ›</a>
      </aside>
      <p>U odvolacího krajského soudu ale zastání nenašel. Senát jeho odvolání zamítl a původní verdikt v plném rozsahu potvrdil. Rozsudek je tak pravomocný. Podle znalců muž trpí duševní poruchou, a to mentálním defektem v pásmu lehké mentální retardace.</p>
      <p>Experti u něj také konstatovali závislost na alkoholu a degradaci osobnosti.</p>
    </article>
  </body>
</html>