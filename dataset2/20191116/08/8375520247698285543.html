<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/derzhsekretar-ssha-majk-pompeo-zasterig-kitaj-vid-zastosuvannja-vijskovoji-sili-proti-protestuvalnikiv-u-gonkongu-640342.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-16T08:23:15+00:00"/>
    <meta property="og:title" content="Держсекретар США Майк Помпео застеріг Китай від застосування військової сили проти протестувальників у Гонконгу"/>
    <meta property="og:description" content="Майк Помпео закликав владу Китаю і протестувальників вирішити конфлікт дипломатією"/>
  </head>
  <body>
    <article>
      <h1>Держсекретар США Майк Помпео застеріг Китай від застосування військової сили проти протестувальників у Гонконгу</h1>
      <address>
        <time datetime="2019-11-16T08:23:15+00:00">16 Nov 2019, 08:23</time>
      </address>
      <h4>Майк Помпео закликав владу Китаю і протестувальників вирішити конфлікт дипломатією</h4>
      <p>Держсекретар США Майкл Помпео заявив, що не може передбачити, які заходи може вжити Вашингтон, якщо Китай застосовує військову силу проти учасників протесту в Гонконгу, повідомляє <a href="https://ua.interfax.com.ua/">«Інтерфакс-Україна».</a></p>
      <p>«Я ніколи не виключаю жодних можливостей щодо того, що може прийти в голову президенту Трампу, і яким саме чином ми відповімо», - сказав Помпео, коментуючи ситуацію в Гонконгу під час виступу в Університеті Райса в штаті Техас.</p>
      <p>«Ми звертаємося не тільки до Пекіна, а й до протестувальників із закликом брати участь у політичному обговоренні, з певною надією на те, що все буде врегульовано мирно, з мінімумом насильства - така наша надія», - зазначив держсекретар США.</p>
      <p>У Гонконгу вже близько п'яти місяців тривають масові протести. Причиною послужив намір влади міста внести зміни до закону про екстрадицію, які дозволили б висилати до країн, що не мають відповідної угоди з Гонконгом, включно з материковим Китаєм, підозрюваних у скоєнні злочинів.</p>
      <p>У зв'язку з протестами прийняття цих поправок було відкладено, а потім і скасовано. Однак протестні акції, які супроводжуються зіткненнями демонстрантів з поліцією, тривають з новими вимогами, зокрема введенням в адміністративному районі системи прямих виборів керівництва.</p>
      <p><a href="https://glavcom.ua/world/observe/lider-kitayu-prigroziv-gonkongu-vtratoyu-avtonomiji-cherez-protesti-640046.html">Як повідомлялося раніше</a>, лідер КНР Сі Цзіньпін попередив протестувальників у Гонконгу, що насильство кидає виклик принципу «одна країна - дві системи», який лежить в основі особливого автономного статусу мегаполісу.</p>
      <related>
        <a href="https://glavcom.ua/news/-u-gonkonzi-policiya-vpershe-zastosuvala-vodometi-proti-protestuvalnikiv--620370.html"/>
        <a href="https://glavcom.ua/specprojects/press_center/eksperti-poyasnili-yak-vplinut-protesti-v-gonkongu-na-miscevu-ekonomiku-602799.html"/>
        <a href="https://glavcom.ua/photo/spogadi-pro-maybutnje-fantastichni-fotografiji-gonkongu-464709.html"/>
      </related>
    </article>
  </body>
</html>