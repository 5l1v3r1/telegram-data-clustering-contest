<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/mobilna-telefonija/dogodki-in-obvestila/sony-objavil-seznam-telefonov-ki-bodo-prejeli-novi-android-10.html?RSS8a9b797eea358d5dc255c7c21e07fa7c"/>
    <meta property="og:site_name" content="Računalniške novice"/>
    <meta property="article:published_time" content="2019-11-16T08:00:00+00:00"/>
    <meta property="og:title" content="Sony objavil seznam telefonov, ki bodo prejeli novi Android 10!"/>
    <meta property="og:description" content="Poslovanje japonskega podjetja Sony ni slabo, vendar so rezultati oddelka za mobilno telefonijo daleč pod pričakovanji. Kljub temu bo telefoni prejeli novi Android 10."/>
  </head>
  <body>
    <article>
      <h1>Sony objavil seznam telefonov, ki bodo prejeli novi Android 10!</h1>
      <address>
        <time datetime="2019-11-16T08:00:00+00:00">16 Nov 2019, 08:00</time>
      </address>
      <p>Poslovanje japonskega podjetja Sony ni slabo, vendar so rezultati oddelka za mobilno telefonijo daleč pod pričakovanji. V tretjem četrtletju letošnjega leta so pri Sonyju namreč uspeli prodati zgolj 600 tisoč pametnih telefonov. Prodajne številke so se v primerjavi s prvim letošnjim četrtletjem še poslabšale, saj je na začetku leta japonskemu gigantu vseeno uspelo prodati slab milijon pametnih mobilnih telefonov Android.</p>
      <p>Kljub temu so se pri podjetju Sony odločili, da uporabnike njihovih pametnih mobilnih telefonov ne bodo pustili na cedilu. Ti namreč za uporabnike njihovih naprav pripravljajo nadgradnjo na vse bolj priljubljeni mobilni operacijski sistem Android 10. Novost naj bi najprej prejeli uporabniki pametnih mobilnih telefonov Sony Xperia 1 in Xperia 5, in sicer že v mesecu decembru letošnjega leta v obliki posebne nadgradnje sistema.</p>
      <p>V prvih mesecih naslednjega leta pa bodo na svoj račun prišli še lastniki starejših pametnih mobilnih telefonov Sony. Med njimi pa bomo našli pametne mobilne telefone Xperia XZ2, Xperia XZ2 Compact, Xperia XZ2 Premium, Xperia XZ3, Xperia 10 in Xperia 10 Plus. Čeprav na seznamu manjkajo številni modeli, kot sta Xperia XZ Premium in Xperia XZ1, to še ne pomeni, da podjetje Sony zanje ne bo pripravil novega sistema Android 10.</p>
      <p>Novi Android 10 bo uporabnikom pametnih mobilnih telefonov Sony seveda na voljo preko sistema nadgradnje OTA (over-the-air). O razpoložljivosti nadgradnje pa nas bo mobilna naprava "obvestila" sama oziroma bomo to lahko preverili tudi ročno, in sicer v nastavitvah mobilnega operacijskega sistema Android. Ključna prednost novega mobilnega operacijskega sistema Android 10 pa je zmožnost sočasnega izvajanja več opravil hkrati, mobilne aplikacije pa se bodo samodejno prilagajale trenutni velikosti zaslona telefonov podjetja Sony.</p>
      <figure>
        <iframe src="https://www.youtube.com/embed/AozG6onCqo0" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://www.sony.ie/">Sony</a></footer>
    </article>
  </body>
</html>