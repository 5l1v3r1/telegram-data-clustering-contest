<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/bunugyek/2019/11/16/a-kertben-asta-el-a-milliokat-a-biatorbagyi-drogkereskedo"/>
    <meta property="og:site_name" content="infostart"/>
    <meta property="article:published_time" content="2019-11-16T08:07:00+00:00"/>
    <meta property="og:title" content="A kertben ásta el a milliókat a biatorbágyi drogkereskedő"/>
    <meta property="og:description" content="Száznyolcvanhétmillió forintnyi készpénzt ásott el kertjében egy biatorbágyi drogkereskedő - közölte az Országos Rendőr-főkapitányság (ORFK) kommunikációs szolgálata."/>
  </head>
  <body>
    <article>
      <h1>A kertben ásta el a milliókat a biatorbágyi drogkereskedő</h1>
      <address><time datetime="2019-11-16T08:07:00+00:00">16 Nov 2019, 08:07</time> by <a rel="author">Infostart / MTI</a></address>
      <h3>Száznyolcvanhétmillió forintnyi készpénzt ásott el kertjében egy biatorbágyi drogkereskedő - közölte az Országos Rendőr-főkapitányság (ORFK) kommunikációs szolgálata.</h3>
      <p>A nyomozók még májusban fogták el a férfit, akit kábítószer-kereskedelemmel gyanúsítottak. K. Zsolt eleinte letartóztatásban volt, majd a bíróság lakhelyelhagyási tilalmat rendelt el vele szemben. Ezen a héten házkutatást tartottak a gyanúsított biatorbágyi otthonában. Kertjében, a tuják tövében elásva, több lefóliázott csomagban összesen 70 millió forintot és 354 605 eurót találtak. Ezzel együtt lefoglaltak egy nagy értékű személyautót, valamint egy motorkerékpárt is.</p>
      <p>A közlemény szerint a vagyonelkobzás a nyomozás során egyre hangsúlyosabb szerepet kap, hiszen "a rendőrség így hatékonyan tud fellépni az ellen, hogy a gyanúsítottak vagyonukat újból drogkereskedelem finanszírozására fordítsák".</p>
    </article>
  </body>
</html>