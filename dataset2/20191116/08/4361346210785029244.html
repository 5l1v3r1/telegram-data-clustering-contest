<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/curtis-tanitja-rappelni-balazs-andit/186739"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-16T08:00:00+00:00"/>
    <meta property="og:title" content="Curtis tanítja rappelni Balázs Andit"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Curtis tanítja rappelni Balázs Andit</mark>
      </h1>
      <address><time datetime="2019-11-16T08:00:00+00:00">16 Nov 2019, 08:00</time> by <a rel="author">K. Sz.</a></address>
      <p>
        <b>A színésznő találkozásuk első pillanatában összebarátkozott a zűrös rapperrel. </b>
        <b>A színésznő találkozásuk első pillanatában összebarátkozott a zűrös rapperrel.</b>
      </p>
      <p>Szakszerű segítségre van szüksége Balázs Andreának. A Karinthy Színház színésznője visszafogott és bohókás stílusa helyett most igazi vagány, nagyszájú csajjá változik, ugyanis rappelnie kell a színház legújabb gyermekelőadásában, a Félőlényben. Az új kihíváshoz viszont egy igazi profi segítségét kéri, Curtis személyében.</p>
      <figure>
        <img src="http://media.borsonline.hu/cikk/20/192332/big-lead/650x360/2025430_screen-shot-2019-11-15-at-171450.jpg"/>
        <figcaption>Balázs Andinak profi segítségre van szüksége, hogy megtanuljon rappelni, ezért kérte Curtis segítségét, akivel már jó barátságban van</figcaption>
      </figure>
      <p>– Van egy rövidebb rapbetét, amihez a megfelelő levegővétel és artikuláció elengedhetetlen, hogy értse majd a közönség. Már üzentem Attikának, hogy kéne a segítsége, hogy ellesem tőle a vagány, gengszter stílust. Imádom őt is és a szépséges családját is. Amikor a Csak show és más semmi alatt megismerkedtünk, már az első másodpercben teljesen közvetlenek voltunk egymással. Rögtön éreztük a másik humorát, és ez nekem a legfontosabb – mesélte Andi, aki több szerepet is alakít a darabban.</p>
      <p>– Én vagyok az Irodaszörny, aki meg akarja kísérteni a Félőlényt, és a figurámnak több kivetülése van. Szomorú, hogy az előkészületek még Karinthy Mártonnal zajlottak, de a premieren már fizikailag nem lehet köztünk. A szelleme és a szellemisége azonban továbbra is itt van a falak között, és mindannyian azon dolgozunk továbbra is, hogy a halála után is ugyanazt kapja a közönség, mint élete során – mesélte Andi.</p>
    </article>
  </body>
</html>