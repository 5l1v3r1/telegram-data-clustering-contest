<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/brutalno-i-krvavo-ubiystvo-na-mlado-momche-v-plovdiv_news709618.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-16T08:40:00+00:00"/>
    <meta property="og:title" content="Брутално и кърваво убийство на младо момче в Пловдив"/>
    <meta property="og:description" content="18-годишният младеж зверски пребит след забава в дискотека пред очите на любимата"/>
  </head>
  <body>
    <article>
      <h1>Брутално и кърваво убийство на младо момче в Пловдив</h1>
      <h2>18-годишният младеж зверски пребит след забава в дискотека пред очите на любимата</h2>
      <address>
        <time datetime="2019-11-16T08:40:00+00:00">16 Nov 2019, 08:40</time>
      </address>
      <p>https://blitz.bg/kriminalni/prestplenie/brutalno-i-krvavo-ubiystvo-na-mlado-momche-v-plovdiv_news709618.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1573881988-zhorko.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573881988-59796594-1525972500871673-7754114414097203200-n.jpg"/>
        </figure>
      </slideshow>
      <p><b>18-годишният Георги от Асеновград е бил зверски пребит навръх Хелоуин в Града под тепетата, а след 13 дни в кома издъхва, пише tvsatcom.bg. </b><br/><br/>Във фаталната нощ в пловдивска дискотека, заедно с приятелката си, където са празнували Вси Светии, когато след спречкване се е наложило охраната да го изведе навън.<br/><br/>Малко след това част от мъжете, които са влезли в пререкание с Георги, са излезли пред дискотеката, която се намира на бул. “Санкт Петербург” и са започнали саморазправа с момчето.</p>
      <p>Приятелката му е потърсила помощ от охраната на нощния клуб, която се е намесила и е прекратила побоя, след което докато Георги и приятелката му са викали такси, част от групата биячи ги настигат и отново нападат асеновградчанина с юмруци.<br/><br/>Георги губи съзнание, а приятелката му търси помощ на телефон 112. От заведението също правят опит да извикат линейка. Помощта идва след повече от 20 минути.</p>
      <figure>
        <img src="https://static.blitz.bg/documents/thumbnails/520/201911/1573881988-59796594-1525972500871673-7754114414097203200-n.jpg"/>
      </figure>
      <p>Георги е бил приет по спешност в интензивно отделение с тежка черепно-мозъчна травма, с опасност за живота. Тринадесет дни момчето е в кома.</p>
      <p>След побоя пред дискотеката е започнато разследване на случая, а човекът, нанесъл фаталния удар по Георги е установен. И тримата биячи са били задържани. Образувано е било и досъдебно производство.<br/><br/>Охранителната фирма, обслужваща околните заведения е предоставила видеозаписите си, записали побоите над Георги.</p>
      <p>Мъжът, ударил фатално момчето е постоянна мярка „задържане под стража“ от Районния съд. На първа инстанция е бил освободен под гаранция, но Окръжният съд го е оставил в ареста.</p>
      <p>Днес в Съдебна медицина е била извършена аутопсия на тялото на Георги. Предстои да стане ясно дали на бияча ще му бъде повдигнато обвинение за убийство. Към момента той е задържан с обвинение за нанасяне на средна телесна повреда.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>