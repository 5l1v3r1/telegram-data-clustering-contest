<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/16/attacco-israele-beer-sheva-gaza/"/>
    <meta property="og:site_name" content="Il Post"/>
    <meta property="article:published_time" content="2019-11-16T08:44:19+00:00"/>
    <meta property="og:title" content="Nella notte due razzi provenienti dalla Striscia di Gaza hanno raggiunto la città israeliana di Be’er Sheva; l’esercito israeliano ha risposto colpendo alcune basi di Hamas"/>
    <meta property="og:description" content="Nella notte fra venerdì 15 e sabato 16 novembre due razzi provenienti dalla Striscia di Gaza hanno raggiunto la periferia della città israeliana di Be'er Sheva. Al momento non si hanno notizie di danni gravi o feriti. L'esercito israeliano ha risposto colpendo alcune basi di Hamas, il potente gruppo"/>
  </head>
  <body>
    <article>
      <h1>Nella notte due razzi provenienti dalla Striscia di Gaza hanno raggiunto la città israeliana di Be’er Sheva; l’esercito israeliano ha risposto colpendo alcune basi di Hamas</h1>
      <address>
        <time datetime="2019-11-16T08:44:19+00:00">16 Nov 2019, 08:44</time>
      </address>
      <p>Nella notte fra venerdì 15 e sabato 16 novembre due razzi provenienti dalla Striscia di Gaza <a href="https://www.haaretz.com/israel-news/.premium-rocket-sirens-sound-in-southern-israeli-city-of-be-er-sheva-1.8132131">hanno raggiunto</a> la periferia della città israeliana di Be’er Sheva. Al momento non si hanno notizie di danni gravi o feriti. L’esercito israeliano ha risposto colpendo alcune basi di Hamas, il potente gruppo politico-terrorista che gestisce la Striscia.</p>
      <p>Da giorni la tensione fra Israele e le milizie armate attive nella Striscia di Gaza è tornata piuttosto alta: all’inizio della settimana il Jihad Islamico – un gruppo diverso, autonomo e più piccolo rispetto al meglio noto Hamas – aveva lanciato decine di razzi verso Israele, la maggior parte dei quali intercettata dai sistemi difensivi israeliani, mentre l’esercito israeliano aveva reagito con diversi bombardamenti in cui <a href="https://www.ilpost.it/2019/11/15/nonostante-il-cessate-il-fuoco-sono-ricominciati-gli-attacchi-tra-il-jihad-islamico-palestinese-e-israele/">sono stati uccisi</a> più di 30 palestinesi. Giovedì era stato raggiunto <a href="https://www.ilpost.it/2019/11/14/israele-jihad-islamico-cessate-il-fuoco/">un accordo</a> per un cessate il fuoco, che però è durato <a href="https://www.ilpost.it/2019/11/15/nonostante-il-cessate-il-fuoco-sono-ricominciati-gli-attacchi-tra-il-jihad-islamico-palestinese-e-israele/">soltanto poche ore</a>.</p>
    </article>
  </body>
</html>