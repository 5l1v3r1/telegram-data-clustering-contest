<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825016.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T08:49:00+00:00"/>
    <meta property="og:title" content="ترامپ قاتلان غیرنظامیان افغان را عفو کرد"/>
    <meta property="og:description" content="به گزارش تسنیم، کاخ سفید در بیانیه‌ای اعلام کرد که دونالد ترامپ «کلینت لورانس» و «متیو گلستین» را که به کشتار غیرنظامیان افغان متهم بودند را مورد عفو کامل قرار داده است."/>
  </head>
  <body>
    <article>
      <h1>ترامپ قاتلان غیرنظامیان افغان را عفو کرد</h1>
      <address>
        <time datetime="2019-11-16T08:49:00+00:00">16 Nov 2019, 08:49</time>
      </address>
      <p>رئیس جمهور آمریکا دو نظامی که به کشتار غیرنظامیان در افغانستان متهم بودند را مورد عفو قرار داد.</p>
      <p>به گزارش تسنیم، کاخ سفید در بیانیه‌ای اعلام کرد که دونالد ترامپ «کلینت لورانس» و «متیو گلستین» را که به کشتار غیرنظامیان افغان متهم بودند را مورد عفو کامل قرار داده است.</p>
      <p>به گزارش «رویترز»، در سال 2013 لورانس توسط دادستان‌های آمریکایی متهم شد که بطور غیرقانونی فرمان شلیک به دو راکب موتورسیکلت را در ولایت «قندهار» صادر کرده است و  برای دو مورد قتل گناهکار شناخته شده بود.</p>
      <p>سال گذشته میلادی نیز گلستین متهم شد که در سال 2010 و در حین اعزام به افغانستان یک غیرنظامی افغان را به قتل رسانده است.</p>
      <p>ترامپ در مردادماه با "قهرمان" خواندن سرگرد متیو گلستین از ورودش برای رسیدگی به پرونده این نظامی آمریکایی خبر داد که پیش از آن خود به قتل عمد یک شهروند افغان اعتراف کرده بود.</p>
      <p>اتحادیه آزادی‌های مدنی آمریکا با انتقاد از این اقدام ترامپ در بیانیه‌ای تصریح کرد: ترامپ با این استفاده کاملاً شرم‌آور از قدرت‌های ریاست جمهوری پیام واضحی را مبنی بر بی احترامی به قانون، اخلاق، سیستم دادرسی نظامی و کسانی فرستاد که از قوانین جنگی پیروی می‌کنند.</p>
      <p>به دلیل پیمان امنیتی کابل-واشنگتن نظامیان آمریکایی در افغانستان مصونیت قضایی دارند و امکان محاکمه جنایات جنگی آن‌ها در افغانستان وجود ندارد.</p>
    </article>
  </body>
</html>