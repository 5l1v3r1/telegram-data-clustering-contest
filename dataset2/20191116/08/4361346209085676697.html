<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/eszaki-sarki-expedicio-jeg-veled-david/186728"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-16T08:30:00+00:00"/>
    <meta property="og:title" content="Északi-sarki expedíció: Jég veled, Dávid!"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Északi-sarki expedíció: Jég veled, Dávid!</mark>
      </h1>
      <address><time datetime="2019-11-16T08:30:00+00:00">16 Nov 2019, 08:30</time> by <a rel="author">H. N. Zs.</a></address>
      <p>
        <b>Aki szereti a hideget, keresve sem találhat jobbat, mint a Fjallraven Polar Expedíció. Varga Dávid megpróbálja összegyűjteni a legtöbb voksot, hogy valóra váltsa álmát. </b>
        <b>Aki szereti a hideget, keresve sem találhat jobbat, mint a Fjallraven Polar Expedíció. Varga Dávid megpróbálja összegyűjteni a legtöbb voksot, hogy valóra váltsa álmát.</b>
      </p>
      <p>Az extrém szánhúzó túra Észak-Norvégiától egészen Svédországig tart, 300 kilométeren keresztül. A többnapos túrán dacolni kell a 25–30 fokos mínuszokkal. A túrára a világ minden pontjáról jelentkeznek lelkes fiatalok, de régiónként csak két embert választanak ki. Dávid a közép-európai régióban jelenleg a második helyen áll és világviszonylatban is az előkelő 4. helyet birtokolja.</p>
      <p>– Egy valakit a zsűri választ ki, a másik pedig az lesz, aki a legtöbb szavazatot kapja – magyarázza Dávid.<br/>A Fjallraven Polar túra célja, hogy bebizonyítsa azt, hogy megfelelő felszereléssel és felkészüléssel hétköznapi emberek is le tudják küzdeni az extrém körülményeket. Természetesen a túrán minden felszerelést, ruházatot, ételt biztosítanak.</p>
      <figure>
        <img src="http://media.borsonline.hu/cikk/20/192321/big-lead/650x360/2025347_screen-shot-2019-11-15-at-162746.jpg"/>
        <figcaption>Dávid saját husky kutyáival készül a jégvilágba</figcaption>
      </figure>
      <p>– Négy huskym van, akikkel a szánhúzás nyári alternatíváit is űzzük. Nyáron legtöbbször biciklivel megyek velük, ami extrém sportnak számít.</p>
      <p>2017 decemberében írta meg a Bors, hogy Zaja Kitty bejutott a 2018-as szánhúzó túrára, amely teljesen megváltoztatta Kitty életét.</p>
      <p>– Annak idején egy budapesti ablaktalan irodában dolgoztam. Mikor a Polar után visszamentem dolgozni, rájöttem, hogy semmi keresnivalóm itt. Öt hónap után kiköltöztem Svédországba és azóta is itt élek – mesélte a Borsnak Kitty.</p>
    </article>
  </body>
</html>