<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/e3dd1fbb32a3d86a/un-nou-record-mondial-privind-cel-mai-mai-lung-zbor-un-avion-a-zburat-din-londra-in-sydney-fara-escala.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-16T08:24:41+00:00"/>
    <meta property="og:title" content="Un nou record mondial privind cel mai mai lung zbor: Un avion a zburat din Londra în Sydney, fără escală"/>
    <meta property="og:description" content="Un avion al companiei australiene Qantas a aterizat azi la Sydney, în Australia, după un zbor de 19 ore și 19 minute, fără escală, de la Londra. Astfel, a fost doborât recordul privind cel mai lung zbor, după ce, în urmă cu aproape o lună, tot un avion Qantas a zburat fără escală de la New York la Sydney."/>
  </head>
  <body>
    <article>
      <h1>Un nou record mondial privind cel mai mai lung zbor: Un avion a zburat din Londra în Sydney, fără escală</h1>
      <address><time datetime="2019-11-16T08:24:41+00:00">16 Nov 2019, 08:24</time> by <a rel="author">Jurnal.md</a></address>
      <p>
        <b>Un avion al companiei australiene Qantas a aterizat azi la Sydney, în Australia, după un zbor de 19 ore și 19 minute, fără escală, de la Londra. Astfel, a fost doborât recordul privind cel mai lung zbor, după ce, în urmă cu aproape o lună, tot un avion Qantas a zburat fără escală de la New York la Sydney.</b>
      </p>
      <p>S-a stabilit astfel un nou record de distanță parcursă de un avion care n-a făcut nicio escală, a notat CNN. Zborul a fost unul experimental, fără călători la bord. A fost vorba de un avion în care a urcat doar echipajul. Zborul QF7879 a devenit cel mai lung din istorie. După 19 ore și 19 minute, avionul în care se aflau doar cele 50 de persoane care compuneau echipajul, a aterizat la Sydney. Avionul a plecat joi seară de pe aeroportul Heathrow și, după ce, pe parcurs, a prins două răsărituri de soare, a ajuns, vineri după amiază în Australia.</p>
      <p>
        <b>Zboruri regulate peste câțiva ani</b>
      </p>
      <p>Cei de la Qantas speră să introducă zboruri regulate pe distanța Sydney – Londra începând din 2022 sau 2023, dar, până atunci, ei vor să se asigure că membrii echipajului și călătorii vor rezista unei călătării care poate ajunge și la 22 de ore.</p>
      <p>Cei de la Qantas au în program trei zboruri pregătitoare, iar cei care vor participa la ele vor fi supuși mai multor teste medicale, pentru a se observa mai în detaliu reacțiile corpului la un zbor pe o asemenea distanță. Până acum, cea mai lungă distanță parcursă cu avionul a fost de 16.200 de kilometri, pe ruta New York – Sydney. Zborul a durat 19 ore și 16 minute.</p>
      <p>Acum, recordul a fost doborât după ce avionul care a făcut cursa Londra – Sydney a parcurs 17.800 de kilometri, în 19 ore și 19 minute. Cei de la Qantas mai au un plan curajos, zboruri pe această distanță în doar patru ore.</p>
    </article>
  </body>
</html>