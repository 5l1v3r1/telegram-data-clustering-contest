<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/football/2019/11/16/bylgariia-poluchava-shans-da-se-klasira-za-evro-2020.429839"/>
    <meta property="og:site_name" content="Dnes.bg"/>
    <meta property="article:published_time" content="2019-11-16T08:00:00+00:00"/>
    <meta property="og:title" content="България получава шанс да се класира за Евро 2020"/>
    <meta property="og:description" content="Това стана след победата на Финландия над Лихтенщайн | Dnes.bg"/>
  </head>
  <body>
    <article>
      <h1>България получава шанс да се класира за Евро 2020</h1>
      <h2>Това стана след победата на Финландия над Лихтенщайн</h2>
      <address><time datetime="2019-11-16T08:00:00+00:00">16 Nov 2019, 08:00</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Националният отбор на България получи шанс за класиране на Евро 2020 след победата на Финландия над Лихтенщайн с 3:0 и по този начин финландците се класираха на Евро 2020 следващото лято.</p>
      <p>Така те заеха второто място в група "J", взeмaйки виза за шампионата на Стария континент заедно с лидера Италия.</p>
      <p>По този начин българският национален тим официално ще има шанс за класиране чрез плейофите в Лигата на нациите. Финландците заемаха четвъртата позиция в нашата Лига "С", но тъй като се класираха чрез квалификациите, петият отбор заема тяхното място, а това е България.</p>
      <p>На този етап не е ясно кой ще бъде съперникът на България. Той ще бъде определен чрез жребий, след който ще се разбере, дали страната ни отива в Лига "А" или Лига "С". Ако останем в нашата Лига "С", то ни предстои мач с Шотладния в Глазгоу. Победителят от него пък ще срещне някой измежду Норвегия и Сърбия. Ако обаче попадне в Лига "А", то въпросителни към днешна дата са доста и няма яснота кои точно ще са четирите отбора в нея.</p>
      <p>Единственото ясно е, че България ще е гост на 26 март, като сблъсъкът ще се реши в един мач.</p>
      <p>
        <a href="https://www.gol.bg/?utm_source=dnes&amp;utm_medium=link&amp;utm_campaign=lenta">
          <b>Спортни новини четете на Gol.bg</b>
        </a>
      </p>
      <p> </p>
    </article>
  </body>
</html>