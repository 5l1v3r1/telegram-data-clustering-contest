<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/bratt-na-skandalnata-faraonka-ruzha-ignatova-ya-predade-na-vlastite-v-sashch_news709425.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-16T08:10:00+00:00"/>
    <meta property="og:title" content="Братът на скандалната фараонка Ружа Игнатова я предаде на властите в САЩ!"/>
    <meta property="og:description" content="Роднината на кралицата на криптовалутата става защитен свидетел"/>
  </head>
  <body>
    <article>
      <h1>Братът на скандалната фараонка Ружа Игнатова я предаде на властите в САЩ!</h1>
      <h2>Роднината на кралицата на криптовалутата става защитен свидетел</h2>
      <address>
        <time datetime="2019-11-16T08:10:00+00:00">16 Nov 2019, 08:10</time>
      </address>
      <p>https://blitz.bg/svyat/bratt-na-skandalnata-faraonka-ruzha-ignatova-ya-predade-na-vlastite-v-sashch_news709425.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573802096-ruja.jpg"/>
      </figure>
      <p>
        <b>Братът на обявената за „кралица на криптовалутата“ Ружа Игнатова, която се издирва от ФБР заради измами за над $4 млрд. ще стане защитен свидетел. Константин Игнатов, който беше арестуван на летището в Лос Анджелис през март, е сключил извънсъдебно споразумение и е признал ролята си в измамната криптовалутна схема „OneCoin“.</b>
      </p>
      <figure>
        <img src="https://static.blitz.bg/documents/thumbnails/520/201911/1573802096-ruja.jpg"/>
      </figure>
      <p>
        <a href="https://blitz.bg/svyat/misteriozna-blgarka-izpluva-v-naglite-skhemi-za-milioni-na-skandalnata-faraonka-ruzha-ignatova_news682365.html">
          <b>Мистериозна българка изплува в наглите схеми за милиони на скандалната фараонка Ружа Игнатова</b>
        </a>
      </p>
      <p>Той е пледирал виновен по няколко обвинения, сред които пране на пари и измама, уточнява <a href="https://bg-voice.com/%d0%b1%d1%80%d0%b0%d1%82%d1%8a%d1%82-%d0%bd%d0%b0-bg-%d0%ba%d1%80%d0%b0%d0%bb%d0%b8%d1%86%d0%b0%d1%82%d0%b0-%d0%bd%d0%b0-%d0%ba%d1%80%d0%b8%d0%bf%d1%82%d0%be%d0%b2%d0%b0%d0%bb%d1%83%d1%82%d0%b0%d1%82/">bg-voice.com</a>.<br/><br/>Споразумението е било сключено още на 4-и октомври, но беше оповестено едва преди два дни. Игнатов все още не е осъден, но може да получи до 90 години затвор за ролята в измамата.<br/><br/>В документа от споразумението се казва, че сътрудничеството на Игнатов с властите може да разкрие дейности на лица, които може да използват насилие срещу него и семейството му.<br/><br/>В него се обобщава, че Игнатов може да кандидатства да бъде включен в американската програма за защита на свидетелите и да му бъде предоставена нова самоличност, както и се очаква да стане.<br/><br/>По делото е обвиняем и адвокат Марк Скот. Според Игнатов сестра му лично е спечелила над $500 млн. от „OneCoin“, преди да изчезне, а освен известните й покупки на имоти и яхта той обяснява, че тя е купила огромно имение за съпруга си във Франкфурт, както и че е строила имение в Дубай. А също и че е пазарувала бижута на единична стойност над $1 млн.<br/><br/><a href="https://blitz.bg/kriminalni/razbitata-piramida-za-milioni-bila-na-nay-bogatata-blgarka-izmamnata-y-skhema-e-kolosalna_news572769.html"><b>Разбитата пирамида за милиони била на най-богатата българка! Измамната й схема е колосална</b></a><br/><br/>От документите и от изказванията в първите дни на процеса, който се очаква да продължи 2-3 седмици, става ясно, че основната линия на защитата на Скот ще е да се опита да докаже, че той не е знаел, че „OneCoin“ е измама.<br/><br/>От искане на адвокатите му до съдията Едгардо Рамос се разбира, че те очакват прокуратурата да успее да докаже, че „OneCoin“ е била престъпна схема и че пари от нея са вложени в серията фондове Fenero, създадени от Скот.<br/><br/>В изказването, преди да започне изслушването на свидетелите, прокуратурата се обръща към съдебните заседатели с репликата, че ще чуят Константин Игнатов с твърдението, че той е престъпник. Основният адвокат на Скот Арло Девлин-Браун пък в защита на клиента си обяснява, че Константин Игнатов е поел ролята на публично лице на „OneCoin“ след изчезването на сестра му, но „дори той не е знаел, че няма блокчейн“.<br/><br/>С това той аргументира, че тайната е била крита толкова внимателно, че Скот не е имало как да знае.<br/><br/>Публични твърдения, анализи и съмнения, че за разлика от истинските криптовалути „OneCoin“ няма блокчейн, има от години. Също така от години има и медийни публикации и предупреждения от регулатори, че „OneCoin“ може да е измама.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>