<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/xbox-microsoft-acquisizione-nuovi-studio/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-16T08:22:00+00:00"/>
    <meta property="og:title" content="Xbox, Phil Spencer conferma l'acquisizione di nuovi studio in futuro | Game Division"/>
    <meta property="og:description" content="Nonostante possegga già 15 studio di sviluppatori, Microsoft intende continuare ad acquisire nuovi team anche in vista di Xbox."/>
  </head>
  <body>
    <article>
      <h1>Xbox, Phil Spencer conferma l'acquisizione di nuovi studio in futuro | Game Division</h1>
      <address>
        <time datetime="2019-11-16T08:22:00+00:00">16 Nov 2019, 08:22</time>
      </address>
      <p>Fin dal suo arrivo nel mercato dei videogiochi <b>Microsoft</b> ha portato avanti una massiccia campagna di <b>acquisizione di nuovi team di sviluppo</b>. Al momento sono in tutto 15 quelli che fanno parte degli <b>Xbox Game Studios</b> ma il numero è destinato <b>ad aumentare</b>. Lo ha confermato il responsabile del marchio Xbox e direttore creativo <b>Phil Spencer</b> parlando con il sito Eurogamer nel corso dell’ultimo <b>X019</b>.</p>
      <p>Spencer ha dichiarato che proprio grazie a un numero così alto di sviluppatori Microsoft sarà in grado di presentare <b>nuovi titoli in esclusiva a ogni grande evento</b>: <i>“Penso che effettivamente qualche volta siamo stati troppo presi dall’ìdea di inserire un bel po’ di loghi di vari team su una slide pensando che questo bastasse a fare notizia</i> – ha detto il vicepresidente della divisione Gaming di Microsoft –<i> Gli studio non sono però carte che si possono scambiare. Sono sviluppatori. E vogliamo che realizzino grandi giochi”</i>.</p>
      <figure>
        <iframe src="https://www.youtube.com/embed/7MLOS4QWDcs" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/everwild-63044.768x432.jpg"/>
        </figure>
        <figure>
          <img src="https://www.tomshw.it/images/images/2019/10/halo-reach-57479.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/gears-5-superato-vendite-gears-of-war-4/">Gears 5 ha superato le vendite di Gears of War 4</a></p>
      <p>Phil Spencer spiega inoltre che Microsoft punta ad avere <b>team molto diversificati</b> dal punto di vista geografico (e quindi anche culturale) ricordando i tre studio con base in Gran Bretagna insieme a quelli negli Stati Uniti e in Canada. Il responsabile del marchio Xbox ammette però <b>un punto debole</b>: l’assenza di team di sviluppatori in <b>Asia</b>.</p>
      <p>Anche dal punto di vista delle <b>vendite,</b> l’Asia rappresenta <b>una sfida</b> per Microsoft che non è mai riuscita a sfondare in quel mercato nonostante i vari tentativi. Spencer però spiega che la disponibilità su Game Pass di Final Fantasy, <b>Kingdom Hearts</b> e Yakuza è un passo avanti nel rafforzare i rapporti con <b>team esterni</b>. <i>“Vorremmo che i nostri sviluppatori first-party avessero maggiori influenze dagli sviluppatori asiatici</i> – ha dichiarato Spencer –<i> Non c’è nulla di imminente a riguardo ma se guardate alla mappa dei nostri studio, è facile notare come quella zona possa essere per noi un’opportunità”</i>. XBox Game Studios ad oggi include anche team come Obsidian e Rare.</p>
      <blockquote>Star Wars Jedi Fallen Order è il nuovo gioco della saga in single player: lo trovate anche <a href="https://toms.it/anoGL">su Amazon</a>.</blockquote>
    </article>
  </body>
</html>