<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-natasa-stankovic-share-picture-fan-says-hardik-pandya-ki-gaadi-hai-yeh-toh-2852021.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T08:09:18+00:00"/>
    <meta property="og:title" content="नताशा स्टेनकोविच ने शेयर की PIC, फैन्स बोले- ये तो हार्दिक की कार है"/>
    <meta property="og:description" content="टीम इंडिया के स्टार ऑलराउंडर हार्दिक पांड्या और डांस रियलिटी शो नच बलिए-9 की कंटेस्टेंट नताशा स्टेनकोविच की वजह से लगातार सुर्खियों में बने हुए हैं। खबरों की मानें तो हार्दिक और नताशा काफी दिनों से..."/>
  </head>
  <body>
    <article>
      <h1>नताशा स्टेनकोविच ने शेयर की PIC, फैन्स बोले- ये तो हार्दिक की कार है</h1>
      <address><time datetime="2019-11-16T08:09:18+00:00">16 Nov 2019, 08:09</time> by <a rel="author">लाइव हिन्दुस्तान टीम,नई दिल्ली</a></address>
      <p>टीम इंडिया के स्टार ऑलराउंडर हार्दिक पांड्या और डांस रियलिटी शो नच बलिए-9 की कंटेस्टेंट नताशा स्टेनकोविच की वजह से लगातार सुर्खियों में बने हुए हैं। खबरों की मानें तो हार्दिक और नताशा काफी दिनों से एक-दूसरे को डेट कर रहे हैं। दोनों को कई बार एक साथ स्पॉट भी किया जा सकता है। अब नताशा स्टेनकोविच ने अपने ऑफिशियल इंस्टाग्राम से एक तस्वीर शेयर की है। इस तस्वीर के शेयर होने के बाद हार्दिक और नताशा की डेटिंग की खबरें एक बार फिर चर्चा में आ गई हैं। </p>
      <p>पिछले महाने नताशा ने हार्दिक पांड्या के बर्थडे पर एक लंबा मैसेज भेजा था, जिसमें उन्हें अपना बेस्टफ्रेंड बताया था। वहीं, हार्दिक पांड्या ने भी नताशा के लिए वोट मांगे थे। इसके बाद दोनों को बांद्रा में भी एक साथ स्पॉट किया गया। </p>
      <h3>
        <a href="https://www.livehindustan.com/cricket/story-16-november-2013-on-this-day-sachin-tendulkar-played-his-last-international-match-at-wankhede-watch-video-2851993.html">VIDEO: आज ही के दिन सचिन तेंदुलकर ने रुलाया था पूरा देश, क्रिकेट को कहा था- अलविदा</a>
      </h3>
      <h3>
        <a href="https://www.livehindustan.com/cricket/story-virat-kohli-signals-go-for-300-to-mayank-agarwal-after-his-double-century-watch-video-2851925.html">मयंक ने बनाया दोहरा तो विराट ने कर डाली तिहरे शतक की मांग- VIDEO</a>
      </h3>
      <p>अब हार्दिक पांड्या और नताशा स्टेनकोविच ने इंस्टाग्राम पर अपने फोटो डाल कर इस अफवाह को और हवा दे दी है। फैन्स को भी यह लगा कि शायद ये दोनों अपने रिश्ते को उजागर कर रहे हैं। लेकिन पोस्ट के बावजूद दोनों ने इसकी पुष्टि नहीं की। दरअसल, नताशा और हार्दिक ने गाड़ी के अंदर बैठे हुए अपनी-अपनी फोटो शेयर की है। हालांकि, दोनों की फोटो अलग-अलग है, लेकिन फैन्स इस पर कमेंट करते हुए कह रहे हैं कि यह हार्दिक की कार है।</p>
      <figure>
        <embed-post data-src="https://www.instagram.com/p/B42I06AAzEv" data-service="Instagram"/>
      </figure>
      <p>हार्दिक पांड्या ने 5 नवंबर को अपनी इस तस्वीर को इंस्टाग्राम पर शेयर किया था। </p>
      <figure>
        <embed-post data-src="https://www.instagram.com/p/B4emHXRlSrW" data-service="Instagram"/>
      </figure>
      <p>फैन्स नताशा की पोस्ट पर कमेंट करते हुए लिख रहे हैं कि यह हार्दिक पांड्या की गाडी़ है। </p>
      <figure>
        <img src="https://images1.livehindustan.com/uploadimage/library/2019/11/16/16_9/16_9_1/natasha_stankovic_instagram_1573891641.jpg"/>
      </figure>
      <p>बता दें कि यह पहला मौका नहीं था कि हार्दिक पांड्या किसी बॉलीवुड अभिनेत्री से जुड़ा है। इससे पहले उनका नाम एली अवराम, उर्वशी रौतेला और ईशा गुप्ता के साथ जुड़ चुका है। हालांकि, इनमें से किसी पर भी उन्होंने कोई बयान नहीं दिया। हार्दिक पांड्या फिलहाल क्रिकेट के मैदान से दूर हैं। वह सर्जरी के बाद 4-5 माह दूर रहेंगे। पांड्या को बैक प्रोब्लम थी, जिसके चलते उन्हें इंग्लैंड में सर्जरी करानी पड़ी।</p>
    </article>
  </body>
</html>