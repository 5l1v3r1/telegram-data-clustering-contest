<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640213/%D8%A7%D9%86%D9%81%D8%AC%D8%A7%D8%B1-%D8%AF%D8%B1-%D9%85%DB%8C%D8%AF%D8%A7%D9%86-%D8%AA%D8%AD%D8%B1%DB%8C%D8%B1-%D8%A8%D8%BA%D8%AF%D8%A7%D8%AF-%DB%8C%DA%A9-%DA%A9%D8%B4%D8%AA%D9%87-%D9%88-%DB%B1%DB%B6-%D8%B2%D8%AE%D9%85%DB%8C-%D8%AF%D8%A7%D8%B4%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-16T08:04:00+00:00"/>
    <meta property="og:title" content="انفجار در میدان تحریر بغداد یک کشته و ۱۶ زخمی داشت"/>
    <meta property="og:description" content="مرکز اطلاع رسانی ستاد فرماندهی مشترک عراق اعلام کرد که انفجارهای جمعه شب در میدان تحریر یک کشته و ۱۶ زخمی بجا گذاشت."/>
  </head>
  <body>
    <article>
      <h1>
        <a href="https://www.bultannews.com/fa/news/640213/%D8%A7%D9%86%D9%81%D8%AC%D8%A7%D8%B1-%D8%AF%D8%B1-%D9%85%DB%8C%D8%AF%D8%A7%D9%86-%D8%AA%D8%AD%D8%B1%DB%8C%D8%B1-%D8%A8%D8%BA%D8%AF%D8%A7%D8%AF-%DB%8C%DA%A9-%DA%A9%D8%B4%D8%AA%D9%87-%D9%88-%DB%B1%DB%B6-%D8%B2%D8%AE%D9%85%DB%8C-%D8%AF%D8%A7%D8%B4%D8%AA">انفجار در میدان تحریر بغداد یک کشته و ۱۶ زخمی داشت</a>
      </h1>
      <h2>مرکز اطلاع رسانی ستاد فرماندهی مشترک عراق اعلام کرد که انفجارهای جمعه شب در میدان تحریر یک کشته و ۱۶ زخمی بجا گذاشت.</h2>
      <address><time datetime="2019-11-16T08:04:00+00:00">16 Nov 2019, 08:04</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>،  این مرکز دقایقی پس از نیمه شب جمعه، در اطلاعیه ای اعلام کرد در اثر<b> انفجار</b> یک بمب محلی ساز که زیر یک خودرو نزدیک <b>میدان تحریر</b> کارگذاشته شده بود، یک غیرنظامی کشته و ۱۶ تن دیگر زخمی شدند.</p>
      <p>در این اطلاعیه بدون ذکر جزییات بیشتر، از آغاز تحقیقات برای مشخص شدن علل و عوامل این حادثه سخن گفته شده است.</p>
      <p>پیش از این انفجار ،دو بمب صوتی نیز در اطراف همین محل، جایی که صدها تظاهرکننده در آن حضور دارند، منفجر شد که هنوز گزارشی در خصوص خسارات یا تلفات احتمالی ناشی از آن در دست نیست.</p>
      <p>انفجار بمب در میدان تحریر، نخستین حادثه از نوع خود در جریان اعتراضات 40 روز اخیر در عراق است و برخی نگرانی ها در خصوص احتمال تلاش برخی جریان های داخلی یا خارجی برای افزایش ابعاد خشونت بار اعتراضات و ایجاد هرج و مرج در این کشور را دامن زده است.</p>
    </article>
  </body>
</html>