<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/%E2%80%9Cmarcon-dimettiti%E2%80%9D-chieste-le-dimissioni-del-sindaco-di-castelfranco-219361"/>
    <meta property="og:site_name" content="Oggi Treviso"/>
    <meta property="article:published_time" content="2019-11-16T08:27:21+00:00"/>
    <meta property="og:title" content="“Marcon dimettiti!”: chieste le dimissioni del sindaco di Castelfranco"/>
    <meta property="og:description" content="CASTELFRANCO – “Marcon dimettiti”: lo ha chiesto a gran voce il capogruppo del Pd, con una lettera aperta letta, questa notte, in consiglio comunale."/>
  </head>
  <body>
    <article>
      <h1>“Marcon dimettiti!”: chieste le dimissioni del sindaco di Castelfranco</h1>
      <h2>Una richiesta motivata dall’annunciato ritiro dalla politica di Marcon e dall’attacco a chi manifestava dopo la morte di un pedone</h2>
      <address><time datetime="2019-11-16T08:27:21+00:00">16 Nov 2019, 08:27</time> by <a rel="author" href="http://oggitreviso.it/archivio/news/giornalista/23291" target="_blank">Ingrid Feltrin Jefwa</a></address>
      <p><b>CASTELFRANCO </b>– “<b>Marcon dimettiti</b>”: lo ha chiesto a gran voce il <b>capogruppo del Pd</b>, con una lettera aperta letta, questa notte, in consiglio comunale. La vicenda dalla donna investita mortalmente in città non cenna a placarsi. La dichiarazioni al vetriolo del <b>sindaco </b>contro chi protestava per l’ennesimo incidente mortale hanno colmato d’indignazione le minoranze che accusano <b>Marcon </b>anche di disimpegno verso <b>Castelfranco </b>dato che ha già annunciato il suo ritiro dalla scena politica.<br/><br/>“Lei di recente ha fatto delle dichiarazioni, diverse tra loro, ma assolutamente “rumorose” – scrive <b>Sebastiano Sartoretto, capogruppo del Partito Democratico</b> -. Nella prima ha dichiarato il suo disimpegno nei confronti della città e nella seconda ha detto che le famiglie, che in modo civile hanno chiesto condizioni di maggiore sicurezza per quel tratto di strada, sono uguali ad un pirata della strada”.<br/><br/>La lettera aperta, in cui non si fa menzione del fatto che l’automobilista dapprima resosi irreperibile e poi presentatosi alle autorità sia un parente di <b>Marcon</b>, quindi prosegue: “… Io credo che quanto accaduto a seguito di questa tragedia sia un fatto ignobile del quale un <b>sindaco </b>nonostante sia oramai disimpegnato, debba assumersi delle responsabilità. Si scusi pubblicamente, signor <b>sindaco</b>: recuperi la sua personale dignità e dimostri alla città, con le sue dimissioni, di aver compreso l’errore”.</p>
      <related>
        <h4>Dello stesso argomento</h4>
        <a href="http://oggitreviso.it/rete-4-torna-castelfranco-con-ricette-allitaliana-219366"/>
        <a href="http://oggitreviso.it/arrivano-gli-addetti-censimento-del-comune-ma-gente-non-apre-si-barrica-casa-219225"/>
        <a href="http://oggitreviso.it/aiuteremo-asolo-telefona-venezia-volontari-pronti-partire-dopo-leccezionale-acqua-alta-219221"/>
        <a href="http://oggitreviso.it/%E2%80%9Cquel-mostro-di-cemento-sulla-collina-colpa-del-piano-casa%E2%80%9D-219161"/>
        <a href="http://oggitreviso.it/ratti-nutrie-lungo-canali-castelfranco-sembra-terzo-mondo-219111"/>
        <a href="http://oggitreviso.it/cugino-del-sindaco-marcon-si-costituisce-dopo-tragico-incidente-219098"/>
        <a href="http://oggitreviso.it/centinaia-di-persone-sfilano-silenzio-ricordare-giulia-morta-soli-18-anni-nel-terribile-incidente"/>
        <a href="http://oggitreviso.it/travolta-uccisa-da-unauto-cittadini-scendono-piazza-protestare-sindaco-li-critica-si-vergognino"/>
        <a href="http://oggitreviso.it/al-lampliamento-dell%E2%80%99istituto-agrario-%E2%80%9Cdomenico-sartor-219009"/>
        <a href="http://oggitreviso.it/marinano-scuola-venire-qui-sporcare-degrado-sporcizia-vicino-allasilo-218976"/>
      </related>
    </article>
  </body>
</html>