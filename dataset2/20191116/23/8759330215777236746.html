<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903996/lukaku-weerlegt-geruchten-over-solskjaer-hij-wilde-me-bij-man-utd-houden-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T23:43:00+00:00"/>
    <meta property="og:title" content="Lukaku weerlegt geruchten over Solskjaer: &quot;Hij wilde me bij Man Utd houden&quot;"/>
    <meta property="og:description" content="Romelu Lukaku nam afgelopen zomer afscheid van Manchester United. De Engelse topclub besloot om onze landgenoot te laten gaan. Onder andere een mindere relatie met Ole Gunnar Solskjaer zou aan de basis van die beslissing hebben gelegen. Dat weerlegt Lukaku nu."/>
  </head>
  <body>
    <article>
      <h1>Lukaku weerlegt geruchten over Solskjaer: "Hij wilde me bij Man Utd houden"</h1>
      <address>
        <time datetime="2019-11-16T23:43:00+00:00">16 Nov 2019, 23:43</time>
      </address>
      <p>
        <b>Romelu Lukaku nam afgelopen zomer afscheid van Manchester United. De Engelse topclub besloot om onze landgenoot te laten gaan. Onder andere een mindere relatie met Ole Gunnar Solskjaer zou aan de basis van die beslissing hebben gelegen. Dat weerlegt Lukaku nu.</b>
      </p>
      <p>"Mijn band met Solskjaer bij Manchester United was uitstekend, maar ik was toe aan iets nieuws", vertelt Lukaku in <i>Het Laatste Nieuws</i>. "Dat heb ik hem in maart of april ook gezegd. Ik wilde na acht jaar in Engeland iets anders proberen. Hij begreep me. Chapeau daarvoor. Eeuwig respect ook, want hij heeft me laten gaan, terwijl-ie me eigenlijk wilde houden", geeft de Rode Duivel aan.</p>
      <p>Lukaku geeft aan dat hij wel vaak geluk heeft gehad met zijn trainers. "Ik moet wel eerlijk zeggen: de meeste coaches die ik tot dusver gehad heb, waren eerlijk tegen me. Koeman, Martínez, Conte, ook Mourinho... Ze waren rechtuit. Liever dat dan liegen", aldus Lukaku.</p>
      <p>De beslissing om naar Italië te vertrekken, leek ook de juiste te zijn voor Lukaku. De Rode Duivel is er bijzonder goed bij schot en kon al negen keer scoren in twaalf competitiewedstrijden.</p>
    </article>
  </body>
</html>