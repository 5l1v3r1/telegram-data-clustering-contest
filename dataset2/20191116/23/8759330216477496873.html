<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904029/vermaelen-spaart-lof-voor-boyata-niet-een-fantastische-speler-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T23:24:00+00:00"/>
    <meta property="og:title" content="Vermaelen spaart lof voor Boyata niet: &quot;Een fantastische speler&quot;"/>
    <meta property="og:description" content="Thomas Vermaelen mocht na de 1-4 zege tegen Rusland terugblikken op een behoorlijke wedstrijd. De 34-jarige verdediger kon overtuigen, maar dat deed zijn maatje achterin ook. Achteraf was Vermaelen bijzonder lovend voor Dedryck Boyata."/>
  </head>
  <body>
    <article>
      <h1>Vermaelen spaart lof voor Boyata niet: "Een fantastische speler"</h1>
      <address>
        <time datetime="2019-11-16T23:24:00+00:00">16 Nov 2019, 23:24</time>
      </address>
      <p>
        <b>Thomas Vermaelen mocht na de 1-4 zege tegen Rusland terugblikken op een behoorlijke wedstrijd. De 34-jarige verdediger kon overtuigen, maar dat deed zijn maatje achterin ook. Achteraf was Vermaelen bijzonder lovend voor Dedryck Boyata.</b>
      </p>
      <p>"Boyata was sterk", gaf Vermaelen aan tegenover de camera's van <i>Q2. </i>"Hij bewijst al lange tijd dat hij een fantastische speler is. Hij is snel, sterk en dat toonde hij vandaag opnieuw. Hij speelde een goeie match tegen een goeie spits", aldus Vermaelen.</p>
      <aside>Lees meer<br/><a href="https://www.voetbalprimeur.be/nieuws/904021/vp-rapport-hazard-broertjes-boven-n-negatieve-uitschieter-bij-rode-duivels.html?itm_source=www.voetbalprimeur.be&amp;itm_medium=highlighted-content">VP Rapport: Hazard-broertjes boven, één negatieve uitschieter bij Rode Duivels</a></aside>
      <p>De verdediger was ook tevreden met de partij. "Ik denk dat het in het algemeen een goeie match was, al was de eerste helft wel beter dan de tweede, maar we zijn dodelijk efficiënt. Als we de nul houden achterin, dan weten we dat we genoeg kwaliteit hebben voorin om het verschil te maken. Maar het is belangrijk te verdedigen als ploeg. We staan goed en proberen een systeem te spelen dat ons zo moeilijk mogelijk te verslaan maakt", gaf Vermaelen aan.</p>
    </article>
  </body>
</html>