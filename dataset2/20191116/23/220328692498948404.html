<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/tiym-i-tsitsipas-shche-opredelyat-shampiona-v-london-406932.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-16T23:48:39+00:00"/>
    <meta property="og:title" content="Тийм и Циципас ще определят шампиона в Лондон"/>
    <meta property="og:description" content="Австриецът спря към втори пореден финал победителя от 2018-а Александър Зверев"/>
  </head>
  <body>
    <article>
      <h1>Тийм и Циципас ще определят шампиона в Лондон</h1>
      <address><time datetime="2019-11-16T23:48:39+00:00">16 Nov 2019, 23:48</time> by <a rel="author">Пламен Вълков</a></address>
      <p>Доминик Тийм (Ав) се класира за своя първи финал на заключителния тенис турнир на ATP в Лондон, след като детронира тази вечер действащия шампион Александър Зверев (Гер) със 7:5, 6:3. Така утре за титлата в Лондон ще спорят дебютантите Стефанос Циципас (Гърция) и Доминик Тийм. Досега двамата са играли 6 мача помежду си, като австриецът води с 4:2 победи.</p>
      <p>В първия сет на полуфинала Доминик в два от геймовете, в които подаваше успя някак си да се спаси от пробив. Той нанесе решителния удар в частта, в последния дванадесети гейм, след като проби подаването на германеца и така спечели сета. Във втория сет всичко се реши след един единствен пробив, който падна в шестия гейм и бе в полза на Тийм. След това той успя да си спечели всяко едно от подаванията и в крайна сметка стигна до успеха в срещата.</p>
      <p>В предните години Доминик Тийм винаги отпадаше в груповата фаза на турнира в Лондон. Сега обаче пренаписа историята.</p>
    </article>
  </body>
</html>