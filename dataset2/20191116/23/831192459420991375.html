<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/o-paiat-se-rolo-archigoy-kratoys-synantaei-xenoys-igetes-sti-chora-mas-opos-o-zaef/"/>
    <meta property="og:site_name" content="europost.gr"/>
    <meta property="article:published_time" content="2019-11-16T23:00:47+00:00"/>
    <meta property="og:title" content="Ο Πάιατ σε ρόλο αρχηγού κράτους: Συναντάει ξένους ηγέτες στη χώρα μας, όπως ο Ζάεφ"/>
    <meta property="og:description" content="Ο Τ.Πάιατ έχει πολύ πιο αναβαθμισμένο ρόλο στη Βαλκανική από έναν απλό πρέσβη αποτελώντας ούτε λίγο ούτε πολύ τον «τοποτηρητή» της αμερικανικής διπλωματίας στην περιοχή. Οι «αναβαθμισμένες αρμοδιότητες» του φαίνονται σε κάθε ευκαιρία, αφού εκτός από"/>
  </head>
  <body>
    <article>
      <h1>Ο Πάιατ σε ρόλο αρχηγού κράτους: Συναντάει ξένους ηγέτες στη χώρα μας, όπως ο Ζάεφ</h1>
      <address>
        <time datetime="2019-11-16T23:00:47+00:00">16 Nov 2019, 23:00</time>
      </address>
      <p>Ο Τ.Πάιατ έχει πολύ πιο αναβαθμισμένο ρόλο στη Βαλκανική από έναν απλό πρέσβη αποτελώντας ούτε λίγο ούτε πολύ τον «τοποτηρητή» της αμερικανικής διπλωματίας στην περιοχή.</p>
      <p>Οι «αναβαθμισμένες αρμοδιότητες» του φαίνονται σε κάθε ευκαιρία, αφού εκτός από την ανάμιξή του σε κάθε ζήτημα της εσωτερικής πολιτικής ζωής της χώρας μας έχει φτάσει στο σημείο να συναντιέται και να συζητά με ξένους ηγέτες(!) παρακάμπτοντας και τον ρόλο τον αντίστοιχων πρεσβειών της χώρας του.</p>
      <p>Η προοπτική ένταξης των Σκοπίων στο ΝΑΤΟ και την Ευρωπαϊκή Ένωση βρέθηκε στο επίκεντρο της συνάντησης που είχαν, σήμερα, στο περιθώριο του Thessaloniki Summit 2019 ο πρέσβης των ΗΠΑ στην Ελλάδα Τζέφρι Πάιατ και ο πρωθυπουργός των Σκοπίων Ζόραν Ζάεφ.</p>
      <p>“Εξαιρετική συζήτηση με τον πρωθυπουργό Ζόραν Ζάεφ για την ισχυρή αμερικανική στήριξη στην ένταξη της Βόρειας Μακεδονίας στο ΝΑΤΟ και την ΕΕ και τον σημαντικό ρόλο που παίζει η Ελλάδα σε αυτό το ευρωατλαντικό μέλλον μέσω της ενίσχυσης της συνεργασίας στην άμυνα και την ασφάλεια, στην ενέργεια, το εμπόριο και τις επενδύσεις”, αναφέρει σε ανάρτησή του στο Twitter ο Αμερικανός πρέσβης.</p>
      <figure>
        <iframe data-src="https://twitter.com/USAmbPyatt/status/1195046641398497280?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>