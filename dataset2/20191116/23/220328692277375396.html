<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/pravitelstvoto-na-kuveyt-podalo-ostavka-zaradi-krazhba-406930.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-16T23:19:52+00:00"/>
    <meta property="og:title" content="Правителството на Кувейт подало оставка заради кражба"/>
    <meta property="og:description" content="Задигнаха 800 млн. долара от парите за помощ за военни, разкри министър"/>
  </head>
  <body>
    <article>
      <h1>Правителството на Кувейт подало оставка заради кражба</h1>
      <address><time datetime="2019-11-16T23:19:52+00:00">16 Nov 2019, 23:19</time> by <a rel="author">Пламен Вълков</a></address>
      <p>Кувейтският министър на отбраната шейх Насер Сабах ал Ахмад ас Сабах съобщи, че са откраднати близо 800 милиона долара от каса за помощ на военни. По думите му тази афера е довела до неотдавнашната оставка на правителството, съобщава БТА.</p>
      <p>Насер твърди, че присвояването на 240 милиона кувейтски динара (789 милиона долара) е станало преди той да застане начело на министерството през 2017 г. Той каза още, че преди да подаде оставка, е предал на съдебните власти всички материали от вътрешното разследване по случая. Насер добави, че напразно е искал обяснения за нередностите от премиера и от министъра на вътрешните работи.</p>
      <p>"Това е основната причина за оставката на правителството", увери той.</p>
      <p>Говорителят на правителството обясни в четвъртък оставката на правителството с критики от страна на парламента срещу няколко министри за лошо управление.</p>
    </article>
  </body>
</html>