<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/sodoma-kai-gomorra-stin-aitoloakarnania-pantremeni-40ara-logistria-me-tin-sexoyaliki-tis-drastiriotita-kleinei-to-ena-spiti-piso-apo-to-allo/"/>
    <meta property="og:site_name" content="europost.gr"/>
    <meta property="article:published_time" content="2019-11-16T23:15:08+00:00"/>
    <meta property="og:title" content="«Σόδομα και Γόμορρα» στην Αιτωλοακαρνανία! Παντρεμένη, 40αρα, λογίστρια -με την σεξουαλική της δραστηριότητα- κλείνει το ένα σπίτι, πίσω από το άλλο!…"/>
    <meta property="og:description" content="Το ένα σπίτι πίσω από το άλλο κλείνει με την σεξουαλική δραστηριότητά της μια 40χρονη λογίστρια που, αν και παντρεμένη, έχει κάνει άνω κάτω ένα ολόκληρο χωριό στην Αιτωλοακαρνανία, το οποίο έχει μετατραπεί σε νέα"/>
  </head>
  <body>
    <article>
      <h1>«Σόδομα και Γόμορρα» στην Αιτωλοακαρνανία! Παντρεμένη, 40αρα, λογίστρια -με την σεξουαλική της δραστηριότητα- κλείνει το ένα σπίτι, πίσω από το άλλο!…</h1>
      <address>
        <time datetime="2019-11-16T23:15:08+00:00">16 Nov 2019, 23:15</time>
      </address>
      <p>Το ένα σπίτι πίσω από το άλλο κλείνει με την σεξουαλική δραστηριότητά της μια 40χρονη λογίστρια που, αν και παντρεμένη, έχει κάνει άνω κάτω ένα ολόκληρο χωριό στην Αιτωλοακαρνανία, το οποίο έχει μετατραπεί σε νέα «Σόδομα και Γόμορρα», με τους κατοίκους του να έχουν χάσει τον ύπνο τους, τρέμοντας τις… αποκαλύψεις!</p>
      <p>Εδώ και τουλάχιστον δύο χρόνια, στο κατά άλλα ήσυχο χωριό, τα διαζύγια λόγω μοιχείας διαδέχονται το ένα το άλλο και ο δικηγόρος που τα αναλαμβάνει έχει περιλάβει σε όλα το ίδιο όνομα: αυτό της μελαχρινής καλλονής, μητέρας δύο ανήλικων παιδιών, που είναι η «πέτρα του σκανδάλου»! Το «ρεπερτόριό» της περιλαμβάνει από παντρεμένους μέχρι 20χρονους νεαρούς, που επιστρέφουν στο πατρικό τους όταν υπηρετήσουν τη στρατιωτική τους θητεία!</p>
      <p>Το… διαρκές σκάνδαλο μπορεί να ψιθυρίζεται εδώ και χρόνια πίσω από κλειστές πόρτες, ωστόσο τον τελευταίο μήνα φαίνεται πως έχει πάρει ανεξέλεγκτες διαστάσεις, μετά την επ’ αυτοφώρω «σύλληψη» της 40χρονης «επί τω έργω» με έναν παντρεμένο επιχειρηματία. Μόλις η εντυπωσιακή μελαχρινή γυναίκα πήγε τα παιδιά της στο σχολείο, άνοιξε το φοροτεχνικό της γραφείο για να πιάσει δουλειά. Όμως, λίγη ώρα αργότερα, την επισκέφθηκε εκεί ο συνομήλικός της επιχειρηματίας, δίχως να φαντάζεται ότι είχε γίνει «σκιά» του η σύζυγός του, καθώς είχαν μπει ψύλλοι στα αυτιά της.</p>
      <p>Η 38χρονη γυναίκα άφησε λίγο χρόνο να κυλήσει κι έπειτα «μπούκαρε» μαινόμενη στο γραφείο, όπου έπιασε το παράνομο ζευγάρι σε σκηνές… ακατάλληλες δι’ ανηλίκους! Οι φωνές της απατημένης ξεσήκωσαν ολόκληρο το οικοδομικό τετράγωνο και αρκετοί περαστικοί, που ανησύχησαν, μπήκαν στο γραφείο για να δουν τι είχε συμβεί… Όσα εκτυλίχθηκαν είναι αδύνατον να περιγραφούν με λόγια. Οι πιο ψύχραιμοι κατάφεραν να τραβήξουν τα χέρια της έξαλλης απατημένης από τα μαλλιά της λογίστριας και να την οδηγήσουν στο σπίτι της.</p>
      <p>Είχε σχέση (και) με τον κουμπάρο της<br/>Εκεί, όπως πληροφορήθηκε η «Espresso», κατέφθασαν αργά το απόγευμα και οι γονείς της «πέτρας του σκανδάλου», παρακαλώντας την να μη δώσει συνέχεια στο περιστατικό για να μη φτάσει στα αυτιά του γαμπρού τους. Την επομένη, η 38χρονη μάζεψε τα πράγματά της και πήγε στην Αθήνα μαζί με τα παιδιά της για να μείνουν στους γονείς της, ενώ ο επιχειρηματίας έκλεισε πριν από λίγες ημέρες την επιχείρησή του και τους ακολούθησε στην Αθήνα, ελπίζοντας πως ίσως να του δοθεί μια δεύτερη ευκαιρία.</p>
      <p>Ωστόσο, αυτό δεν ήταν το πρώτο σπίτι που προσπάθησε να κλείσει -ή έκλεισε- η μελαχρινή παντρεμένη. Πριν από περίπου δύο χρόνια, η κουμπάρα της -η οποία τής έχει βαφτίσει ένα από τα ανήλικα παιδιά της- βρήκε στο κινητό του συζύγου της φωτογραφίες της 40χρονης σε ερωτικές πόζες! Μετά το σοκ που υπέστη, η νονά κατέφυγε στον δικηγόρο και κατέθεσε αίτηση διαζυγίου, η οποία αναμένεται να συζητηθεί σε λίγες ημέρες.</p>
      <p>Την ίδια κατάληξη είχαν και τα ερωτικά παραστρατήματα ενός λογιστή και ενός οδηγού ταξί, που μαγεύτηκαν από τα κάλλη της 40χρονης λογίστριας και ικανοποιούσαν τις σεξουαλικές ορέξεις τόσο της ίδιας όσο και τις δικές τους. Μάλιστα, ο τελευταίος καταστράφηκε, αφού η γυναίκα του έμαθε τα πάντα και φρόντισε να του πάρει ακόμη και το ταξί, μια και η άδεια ήταν στο όνομά της!</p>
      <p>Άξιο απορίας, πάντως, είναι το γεγονός ότι η «καυτή» ερωτική ζωή της 40χρονης δεν έχει φτάσει ακόμη στα αυτιά του συζύγου της!</p>
    </article>
  </body>
</html>