<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=956635"/>
    <meta property="og:site_name" content="Andhrajyothy"/>
    <meta property="article:published_time" content="2019-11-16T23:03:16+00:00"/>
    <meta property="og:title" content="టీడీపీకి మరో ఇద్దరు నేతలు రాజీనామా.. త్వరలో వైసీపీలోకి"/>
    <meta property="og:description" content="ADVT"/>
  </head>
  <body>
    <article>
      <h1>టీడీపీకి మరో ఇద్దరు నేతలు రాజీనామా.. త్వరలో వైసీపీలోకి</h1>
      <address>
        <time datetime="2019-11-16T23:03:16+00:00">16 Nov 2019, 23:03</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>విజయవాడ:</b> కృష్ణా జిల్లాలో టీడీపీకి మరో ఊహించని షాక్ తగిలింది.! ఇప్పటికే జిల్లాలో కీలక నేతలైన గన్నవరం ఎమ్మెల్యే వల్లభనేని వంశీ, యువనేత.. యూత్‌లో మంచి ఫాలోయింగ్ ఉన్న నేత దేవినేని అవినాష్ టీడీపీకి టాటా చెప్పేశారు. సీఎం వైఎస్ జగన్ సమక్షంలో దేవినేని వైసీపీ కండువా కప్పుకోకా.. రేపో మాపో వంశీ కూడా కండువా కప్పుబోతున్నారు. అయితే ఇదే జిల్లాకు చెందిన మరో ఇద్దరు కీలక నేతలు టీడీపీకి రాజీనామా చేశారు. వారిలో ఒకరు టీడీపీ జిల్లా ఉపాధ్యక్షులు నేరెళ్ల శోభన్ కాగా.. మరొకరు టీడీపీ అర్బన్ ఉపాధ్యక్షులు కిషోర్. వీరిరివురూ శనివారం నాడు వారి పదవులకు రాజీనామా చేసి లేఖను పార్టీ అధినేత చంద్రబాబుకు పంపారు. ఈ క్రమంలో తాము వైసీపీ తీర్థం పుచ్చుకోబోతున్నామని స్వయంగా వారే ప్రకటించారు.</p>
      <p> </p>
      <p>
        <b>అందుకే రాజీనామాకు సిద్ధమయ్యాం!</b>
      </p>
      <p><b>‘</b>టీడీపీ నిర్వహించిన కార్యక్రమాలను దేవినేని అవినాష్ తన భుజస్కందాలమీద వేసుకొని విజయవంతం చేశాం. అయినప్పటికీ పార్టీలో సముచిత స్థానం లేదు.. గుర్తింపులేని చోట ఉండలేక మూకుమ్మడి రాజీనామా సిద్ధం అయ్యాం. జిల్లాలోని ప్రతి నియోజకవర్గంలో నాయకులు అనుచరులు 3నుంచి 4వేల మందితో అవినాష్ ఆధ్వర్యంలో జగన్ మోహనరెడ్డి సమక్షంలో వైసీపీలోకి చేరుతున్నాము. వైసీపీలో అవినాష్‌కు సీఎం జగన్ సముచిత స్థానం కల్పిస్తారని ఆశాభావం వ్యక్తం చేస్తున్నాం<b>’</b> అని నేరెళ్ల శోభన్ బాబు చెప్పుకొచ్చారు.</p>
      <p> </p>
      <p>
        <b>మమ్మల్ని క్యాంపెయినర్లుగా వాడుకున్నారు!</b>
      </p>
      <p><b>‘</b>టీడీపీని నమ్ముకొని పనిచేసిన మాకు గుర్తింపు లేదు.. అనుచరులను క్యాంపెయిన్లకు మాత్రమే వాడుకున్నారు. దేవినేని అవినాష్‌కు స్థానిక నియోజకవర్గం కేటాయించకుండా గుడివాడ, గన్నవరం, చూద్దాం.. చేద్దాం అంటూ అవసరానికి తిప్పుకున్నారు. ఈ పరిణామాలతో తీవ్ర మనస్తాపం చెంది అవినాష్ అనుచరుల మేము టీడీపీ పదవులకు మూకుమ్మడి రాజీనామా చేస్తున్నాం. టీడీపీకీ రాజీనామా లేఖలను అందచేశాము. అతి త్వరలోనే వైసీపీలో చేరుతున్నాము<b>’</b> అని టీడీపీ అర్బన్ ఉపాధ్యక్షులు కిషోర్ వెల్లడించారు.</p>
    </article>
  </body>
</html>