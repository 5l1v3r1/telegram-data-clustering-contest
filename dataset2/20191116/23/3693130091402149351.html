<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/elektrikli-tasit-sayisi-5-milyonu-asti-1207691.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-16T23:34:00+00:00"/>
    <meta property="og:title" content="Elektrikli taşıt sayısı 5 milyonu aştı"/>
    <meta property="og:description" content="Elektrikli taşıt satışının ortalama 2 milyon artması halinde, dünyadaki elektrikli taşıt satışının 2025'e kadar yıllık 10 milyon, 2040'a kadar yıllık 30 milyona ulaşması bekleniyor."/>
  </head>
  <body>
    <article>
      <h1>Elektrikli taşıt sayısı 5 milyonu aştı</h1>
      <h2>Elektrikli taşıt satışının ortalama 2 milyon artması halinde, dünyadaki elektrikli taşıt satışının 2025'e kadar yıllık 10 milyon, 2040'a kadar yıllık 30 milyona ulaşması bekleniyor.</h2>
      <address>
        <time datetime="2019-11-16T23:34:00+00:00">16 Nov 2019, 23:34</time>
      </address>
      <p><b>Uluslararası Enerji Ajansının</b> (<b>IEA</b>) "<b>2019 Dünya Enerji Görünümü Raporu</b>"ndan derlediği bilgilere göre, sadece geçen yıl 2 milyondan fazla elektrikli taşıt satışı gerçekleşti.<br/><br/>Dünyada elektrikli taşıt satışının artmasında hükümetlerin izlediği çevreci politikalar, vergi indirimleri, üretimdeki maliyetlerin düşmeye başlaması etkili oldu.<b> Enerji verimliliğini artırdığı için son yıllarda elektrikli araç kullanma eğilimi hız kazandı.</b><br/><br/>Yıllık elektrikli taşıt satışının ortalama 2 milyon artması halinde, dünyadaki elektrikli taşıt satışının 2025'e kadar yıllık 10 milyon, 2040'a kadar yıllık 30 milyona ulaşması bekleniyor.<br/><br/>Veriler, geçen yıl dünyada elektrikli taşıt sayısının bir önceki yıla göre yüzde 66 artışla 5 milyon seviyesinde gerçekleştiğini gösteriyor.<br/><br/><b>BATARYA TEKNOLOJİSİNİN ÖNEMİ ARTIYOR</b></p>
      <p>Elektrikli taşıt sayısının artışında batarya maliyetlerindeki düşüşün etkisine işaret edilirken, batarya teknolojisi 2020 ortalarına kadar gelişecek ve maliyetler kilovatsaat başına 100 doların altına inecek.<br/><br/><b>Bu miktar 5 yıl önce kilovatsaat başına 650 dolar seviyesindeydi.</b><br/><br/>Öte yandan, gelişmekte olan ülkelerde elektrikli taşıtlara yönelik talebin artmasına rağmen, elektrikli şarj istasyonlarının yetersizliği konusunda endişeler bulunuyor.</p>
    </article>
  </body>
</html>