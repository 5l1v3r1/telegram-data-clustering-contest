<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904038/hazard-geniet-na-zege-tegen-rusland-een-goede-dag-voor-de-familie-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T23:05:00+00:00"/>
    <meta property="og:title" content="Hazard geniet na zege tegen Rusland: &quot;Een goede dag, Thorgan zal jaloers zijn&quot;"/>
    <meta property="og:description" content="Met twee doelpunten was Eden Hazard opnieuw ontzettend belangrijk voor de Rode Duivels. Samen met zijn broertje Thorgan Hazard hielp hij België aan een makkelijke 1-4 overwinning. Achteraf kon de kapitein van de Rode Duivels alleen maar tevreden zijn."/>
  </head>
  <body>
    <article>
      <h1>Hazard geniet na zege tegen Rusland: "Een goede dag, Thorgan zal jaloers zijn"</h1>
      <address>
        <time datetime="2019-11-16T23:05:00+00:00">16 Nov 2019, 23:05</time>
      </address>
      <p>
        <b>Met twee doelpunten was Eden Hazard opnieuw ontzettend belangrijk voor de Rode Duivels. Samen met zijn broertje Thorgan Hazard hielp hij België aan een makkelijke 1-4 overwinning. Achteraf kon de kapitein van de Rode Duivels alleen maar tevreden zijn.</b>
      </p>
      <p>"Dit is een mooie manier om drie punten te pakken. De eerste helft was heel goed, de tweede was iets minder maar goed", citeert <i>Het Laatste Nieuws</i> de superster van Real Madrid.</p>
      <p>Het was niet alleen een mooie avond voor Eden zelf, zo kon ook zijn broertje Thorgan scoren. "Het was een mooi familiefeest voor de rust. Niet alleen voor Thorgan en mij, maar voor de grote Belgische familie. Het is natuurlijk wel leuk om als broers te scoren en beslissend te zijn. Maar Thorgan zal jaloers zijn. Hij heeft maar een keer gescoord, ik twee keer. Dus nu zullen ze toch weer meer over mij praten", lachte hij bij <a href="https://sporza.be/nl/2019/11/16/reacties-rode-duivels-na-rusland/"><i>Sporza</i></a>.</p>
      <p>Dinsdag wacht nog een laatste wedstrijd in deze EK-kwalificatiecampagne. "Nu is het uitkijken naar het feest van dinsdag tegen Cyprus. Dat we volgende zomer terug hier in Sint-Petersburg tegen Rusland moeten? We hebben hier nu drie keer gespeeld en twee keer gewonnen. Enkel tegen Frankrijk liep het verkeerd", geeft Hazard aan.</p>
      <aside>Lees meer<br/><a href="https://www.voetbalprimeur.be/nieuws/904021/vp-rapport-hazard-broertjes-boven-n-negatieve-uitschieter-bij-rode-duivels.html?itm_source=www.voetbalprimeur.be&amp;itm_medium=highlighted-content">VP Rapport: Hazard-broertjes boven, één negatieve uitschieter bij Rode Duivels</a></aside>
    </article>
  </body>
</html>