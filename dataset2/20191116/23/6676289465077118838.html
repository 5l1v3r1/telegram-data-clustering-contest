<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/politic/dan-barna-florin-piersic-cluj-autograf-325841.html"/>
    <meta property="og:site_name" content="Observator"/>
    <meta property="article:published_time" content="2019-11-16T23:24:00+00:00"/>
    <meta property="og:title" content="Dan Barna l-a întâlnit pe Florin Piersic la Cluj: ”I-am cerut un autograf”"/>
    <meta property="og:description" content="Dan Barna dezvăluie că l-a întâlnit pe Florin Piersic pe Aeroportul din Cluj și i-a cerut un autograf."/>
  </head>
  <body>
    <article>
      <h1>Dan Barna l-a întâlnit pe Florin Piersic la Cluj: ”I-am cerut un autograf”</h1>
      <address><time datetime="2019-11-16T23:24:00+00:00">16 Nov 2019, 23:24</time> by <a rel="author">Cristian Totestean</a></address>
      <p>
        <b>
          <b>Dan Barna dezvăluie că l-a întâlnit pe Florin Piersic pe Aeroportul din Cluj și i-a cerut un autograf. ”Acum, că am ieșit din logica de campanie, am din nou ocazia să mă bucur fără grijă de întâmplările simpatice”, a spus liderul USR.</b>
        </b>
      </p>
      <p>Fostul candidat la președinția României a povestit într-o postare pe Facebook întâlnirea cu Florin Piersic.</p>
      <p><i>”Întâmplare de sâmbătă. Acum, că am ieșit din logica de campanie, am din nou ocazia să mă bucur fără grijă de întâmplările simpatice ale câte unei zile. Am avut bucuria să îl întâlnesc în aeroport în Cluj pe Florin Piersic. Nu ne cunoșteam, dar toate întâmplările ultimelor luni l-au făcut să-mi vorbească, cu căldura și energia lui inegalabile despre încredere, despre viitor și despre mult suflet. A fost un autentic sentiment de bine, pentru care i-am mulțumit și da, chiar i-am cerut un autograf pe agendă”</i>, a scris Dan Barna.</p>
      <p>Liderul USR a postat și o fotografie în care actorul poate fi văzut dându-i autograful.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F16%2F325841%2F1573939817cab5a131.jpg&amp;w=800"/>
        <figcaption>
          <a href="https://observator.tv/galerie/dan-barna-florin-piersic-cluj-autograf-id325841-play383644.html">
            <b>Vezi 2 imagini în Galerie</b>
          </a>
        </figcaption>
      </figure>
      <p>În primul tur al alegerilor prezidențiale, Dan Barna, candidatul alianței USR-PLUS, s-a clasat pe locul al treilea, după Klaus Iohannis și Viorica Dăncilă, cu 15,02%, adică 1.384.450 voturi.</p>
      <p>Sursa: News.ro</p>
    </article>
  </body>
</html>