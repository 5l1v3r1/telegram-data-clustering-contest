<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89830"/>
    <meta property="og:site_name" content="Denník politika"/>
    <meta property="article:published_time" content="2019-11-16T23:35:06+00:00"/>
    <meta property="og:title" content="ME 2020 poznajú ďalších účastníkov, Belgicko prechádza kvalifikáciou s čistým štítom"/>
    <meta property="og:description" content="17.11.2019 (Webnoviny.sk) – V sobotňajších zápasoch kvalifikácie ME 2020 získali postupovú definitívu štyri krajiny – Chorvátsko, Nemecko, Rakúsko a Holandsko. V C-skupine Nemci podľa predpokladov zdolali Bielorusov 4:0 a nebudú chýbať na kontinentálnom vrchole. Odprevadia ich tam Holanďania, ktorým stačila aj bezgólová remíza v Severnom Írsku."/>
  </head>
  <body>
    <article>
      <h1>ME 2020 poznajú ďalších účastníkov, Belgicko prechádza kvalifikáciou s čistým štítom</h1>
      <address><time datetime="2019-11-16T23:35:06+00:00">16 Nov 2019, 23:35</time> by <a rel="author">Webnoviny</a></address>
      <p>17.11.2019 (Webnoviny.sk) – V sobotňajších zápasoch kvalifikácie ME 2020 získali postupovú definitívu štyri krajiny – Chorvátsko, Nemecko, Rakúsko a Holandsko. V C-skupine Nemci podľa predpokladov zdolali Bielorusov 4:0 a nebudú chýbať na kontinentálnom vrchole. Odprevadia ich tam Holanďania, ktorým stačila aj bezgólová remíza v Severnom Írsku.</p>
      <h3>Slovinci mimo hry</h3>
      <p>V G-skupine sa okrem Poliakov pozrú na šampionát Rakúšania, ktorí doma zdolali Severných Macedóncov 2:1. Pred záverečným kolom majú rakúski futbalisti 5-bodový náskok pred Slovincami, ktorí sú definitívne mimo hry.</p>
      <p>Známych je už 16 z 24 účastníkov ME 2020. Už skôr si postup vybojovali tímy Anglicka, Belgicka, Českej republiky, Fínska, Francúzska, Poľska, Ruska, Španielska, Švédska, Talianska, Turecka a Ukrajiny.</p>
      <p>Belgickí futbalisti naďalej prechádzajú kvalifikáciou ME 2020 s absolútne čistým štítom. Belgičania vyhrali aj deviaty svoj zápas v I-skupine, keď v Gazprom Arene v Petrohrade uštedrili domácim Rusom prehru 1:4.</p>
      <h3>Skórovali Hazardovci</h3>
      <p>Suverénni hostia viedli už v 40. min 3:0 po dvoch góloch ich kapitána Edena Hazarda a jednom v podaní jeho mladšieho brata Thorgana. Keď v 72. min Romelu Lukaku zvýšil na 4:0 pre bronzových medailistov z MS 2018, črtal sa ruský debakel. Na konečných 1:4 z pohľadu domáceho tímu znížil v 79. min Georgij Džikija.</p>
      <p>Belgičania strelili v jednom zápase Rusom toľko gólov, čo predtým inkasovali v siedmich zápasoch dokopy. Oba tieto tímy mali už pred vzájomným petrohradským súbojom istotu postupu na ME 2020.</p>
      <p>V ďalších dvoch sobotňajších zápasoch I-skupiny Škóti vyhrali na Cypre 2:1 a v tabuľke poskočili na 3. mieste. V súboji posledných dvoch tímov tabuľky Kazachstan vyhral v San Maríne 3:1. Futbalisti San Marína zostali na poslednom mieste bez bodu a s hrozivým skóre 1:46.</p>
      <h3>Kvalifikácia o postup na ME 2020</h3>
      <p>sobota</p>
      <p>C-skupina:<br/><b>Nemecko – Bielorusko 4:0 (1:0)</b><br/><b>Gól</b>: 42, Ginter, 49. Goretzka, 55. a 83. Kroos</p>
      <p>
        <b>Severné Írsko – Holandsko 0:0</b>
      </p>
      <p><b>Tabuľka:</b><br/>1. Nemecko 7 6 0 1 24:6 18 – istý postup na ME 2020<br/>2. Holandsko 7 5 1 1 19:7 16 – istý postup<br/>3. Severné Írsko 7 4 1 2 8:7 13<br/>4. Bielorusko 8 1 1 6 4:16 4<br/>5. Estónsko 7 0 1 6 2:21 1</p>
      <p>G-skupina:<br/><b>Slovinsko – Lotyšsko 1:0 (0:0)</b><br/><b>Gól</b>: 53. Tarasovs (vlastný)</p>
      <p><b>Izrael – Poľsko 1:2 (0:1)</b><br/><b>Góly</b>: 88. Dabbur – 4. Krychowiak, 54. Piatek</p>
      <p><b>Rakúsko – Severné Macedónsko 2:1 (1:0)</b><br/><b>Góly</b>: 7. Alaba, 48. Lainer – 90.+ Stojanovski</p>
      <p><b>Tabuľka</b>:<br/>1. Poľsko 9 7 1 1 15:3 22 – istý postup na ME 2020<br/>2. Rakúsko 9 6 1 2 19:8 19 – istý postup<br/>3. Slovinsko 9 4 2 3 14:8 14<br/>4. Sev. Macedónsko 9 3 2 4 11:13 11<br/>5. Izrael 9 3 2 4 16:17 11<br/>6. Lotyšsko 8 0 0 8 2:28 0</p>
      <p>I-skupina:<br/><b>Cyprus – Škótsko 1:2 (0:1)</b><br/><b>Góly</b>: 47. Efrem – 12. Christie, 53. McGinn</p>
      <p><b>San Maríno – Kazachstan 1:3 (0:3)</b><br/><b>Góly</b>: 77. Bernardi – 6. Zajnutdinov, 23. Sujumbajev, 27. Ščetkin</p>
      <p><b>Rusko – Belgicko 1:4 (0:3)</b><br/><b>Góly</b>: 79. Džikija – 19. T. Hazard, 33. a 40. E. Hazard, 72. R. Lukaku</p>
      <p><b>Tabuľka</b>:<br/>1. Belgicko 9 9 0 0 34:2 27 – istý postup na ME 2020<br/>2. Rusko 9 7 0 2 28:8 21 – istý postup<br/>3. Škótsko 9 4 0 5 13:18 12<br/>4. Cyprus 9 3 1 5 14:14 10<br/>5. Kazachstan 9 3 1 5 12:14 10<br/>6. San Maríno 9 0 0 9 1:46 0</p>
      <p>Viac k témam: <a href="https://www.webnoviny.sk/tag/kvalifikacia-o-postup-na-me-2020-vo-futbale/"><u>Kvalifikácia o postup na ME 2020 vo futbale</u></a><br/>Zdroj: Webnoviny.sk – <a href="https://www.webnoviny.sk/me-2020-poznaju-dalsich-ucastnikov-belgicko-prechadza-kvalifikaciou-s-cistym-stitom/"><u>ME 2020 poznajú ďalších účastníkov, Belgicko prechádza kvalifikáciou s čistým štítom</u></a> © SITA Všetky práva vyhradené.</p>
    </article>
  </body>
</html>