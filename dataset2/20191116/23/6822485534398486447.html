<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825195.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T23:07:00+00:00"/>
    <meta property="og:title" content="جاسوسی صهیونیست‌ها در قبرس؛ توقیف خودروی پیشرفته جاسوسی"/>
    <meta property="og:description" content="به گزارش فارس، پلیس قبرس شنبه یک خودروی «ون» مجهز به تجهیزات پیشرفته جاسوسی متعلق به رژیم صهیونیستی را توقیف کرد."/>
  </head>
  <body>
    <article>
      <h1>جاسوسی صهیونیست‌ها در قبرس؛ توقیف خودروی پیشرفته جاسوسی</h1>
      <address>
        <time datetime="2019-11-16T23:07:00+00:00">16 Nov 2019, 23:07</time>
      </address>
      <p>پلیس قبرس از توقیف یک خودروی مجهز به ابزار پیشرفته جاسوسی صهیونیست‌ها در شهر لارناکا خبر داد.</p>
      <p>به گزارش فارس، پلیس قبرس شنبه یک خودروی «ون» مجهز به تجهیزات پیشرفته جاسوسی متعلق به رژیم صهیونیستی را توقیف کرد.</p>
      <p>به گزارش خبرگزاری «آسوشیتدپرس» به دنبال گزارش رسانه‌ها مبنی بر تردد این خودرو برای جاسوسی از مردم، پلیس این خودروی ون را توقیف و مالک اسرائیلی آن‌را بازداشت کرد. پلیس قبرس شنبه گفت که ماموران همچنین در حال بازجویی از یک  شرکت اسرائیلی به اتهام  نقض محتمل قوانین مربوط به حریم خصوصی هستند. این شرکت در شهر لارناکای قبرس به ثبت رسیده است.</p>
      <p>رئیس پلیس قبرس گفت که مقامات این کشور در حال بررسی چگونگی ورود این ون و سایر تجهیزات جاسوسی به کشور هستند.</p>
      <p>پیشتر مجله «فوربس» گزارش‌هایی را از یک افسر اسبق اطلاعاتی رژیم اسرائیل در قبرس و قابلیت‌های  تجسسی این خودروی 9 میلیون دلاری منتشر کرد و این مسئله منجر به ورود پلیس قبرس در این ماجرا شد.</p>
      <p>در روزهای گذشته یک نشریه آمریکایی خبر داد که رژیم صهیونیستی عامل نصب دستگاه‌های جاسوسی نزدیک کاخ سفید است. (جزئیات بیشتر)</p>
      <p>شرکت پیام رسان «واتس اپ»  نیز از یک شرکت سایبری اسرائیلی به اتهام کمک به هک حدود یکهزار و 400 تلفن همراه در سراسر جهان شکایت کرد. </p>
    </article>
  </body>
</html>