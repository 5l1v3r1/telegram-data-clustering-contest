<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/fir-registered-in-fathima-latheef-murder3454.html"/>
    <meta property="og:site_name" content="DoolNews"/>
    <meta property="article:published_time" content="2019-11-16T23:09:00+00:00"/>
    <meta property="og:title" content="ഫാത്തിമയുടേത് തൂങ്ങിമരണമെന്ന് എഫ്.ഐ.ആര്‍; മരണ വിവരം പൊലീസിനെ അറിയിച്ചത് വാര്‍ഡന്‍"/>
    <meta property="og:description" content="Fathima Latheef Death India ചെന്നൈ: മദ്രാസ് ഐ.ഐ.ടിയിലെ മലയാളി വിദ്യാര്‍ഥിനി ഫാത്തിമ ലത്തീഫിന്റേത് തൂങ്ങി മരണമെന്ന് എഫ്.ഐ.ആര്‍. ഫാത്തിമ തൂങ്ങി മരിച്ചത് നൈലോണ്‍ കയറിലാണെന്ന"/>
  </head>
  <body>
    <article>
      <h1>ഫാത്തിമയുടേത് തൂങ്ങിമരണമെന്ന് എഫ്.ഐ.ആര്‍; മരണ വിവരം പൊലീസിനെ അറിയിച്ചത് വാര്‍ഡന്‍</h1>
      <address><time datetime="2019-11-16T23:09:00+00:00">16 Nov 2019, 23:09</time> by <a rel="author">ന്യൂസ് ഡെസ്‌ക്</a></address>
      <p>ചെന്നൈ: മദ്രാസ് ഐ.ഐ.ടിയിലെ മലയാളി വിദ്യാര്‍ഥിനി ഫാത്തിമ ലത്തീഫിന്റേത് തൂങ്ങി മരണമെന്ന് എഫ്.ഐ.ആര്‍. ഫാത്തിമ തൂങ്ങി മരിച്ചത് നൈലോണ്‍ കയറിലാണെന്നും  എഫ്.ഐ.ആറില്‍ പറയുന്നു.</p>
      <p>
        <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
      </p>
      <p>മരിച്ച ദിവസം രാത്രി ഫാത്തിമ വിഷമിച്ചിരിക്കുന്നത് സുഹൃത്തുക്കള്‍ കണ്ടതായി മൊഴി നല്‍കിയിട്ടുണ്ട്. മരണ വിവരം പൊലീസിനെ അറിയിച്ചത് വാര്‍ഡന്‍ ലളിതയാണെന്നും എഫ്.ഐ.ആറില്‍ ചൂണ്ടികാട്ടുന്നു.</p>
      <p>നാളെ ഉന്നത വിദ്യാഭ്യാസ സെക്രട്ടറി ആര്‍.സുബ്രഹ്മണ്യം ചൈന്നെലെത്തും. സംഭവത്തില്‍ റിപ്പോര്‍ട്ട് സമര്‍പ്പിക്കാന്‍ കേന്ദ്രമന്ത്രി വി.മുരളീധരനും ആവശ്യപ്പെട്ടിട്ടുണ്ട്.</p>
      <related>
        <a href="https://www.doolnews.com/mob-lynching-at-punjab-dalit-man-killed-and-drunk-urine-by-elite-class-people784.html?utm_source=doolnews&amp;utm_medium=related"/>
      </related>
      <p>ഫാത്തിമയുടെ മരണത്തിന്റെ പ്രധാന കാരണക്കാരന്‍ അധ്യാപകന്‍ സുദര്‍ശന്‍ പദ്മനാഭനാണെന്നും അധ്യാപകന്റെ പേര് എഴുതിവെച്ചാണ് തന്റെ മകള്‍ മരിച്ചതെന്നും പിതാവ് ലത്തീഫ് ആരോപിച്ചിരുന്നു.</p>
      <p>ഐ.ഐ.ടിയിലെ എം.എ ഒന്നാം വര്‍ഷ ഹ്യുമാനിറ്റീസ് വിദ്യാര്‍ഥിയായ കൊല്ലം സ്വദേശി ഫാത്തിമ ലത്തീഫിനെ ഹോസ്റ്റല്‍ മുറിയിലായിരുന്നു തൂങ്ങിമരിച്ച നിലയില്‍ കണ്ടെത്തിയത്.</p>
      <p>ഐ.ഐ.ടി പ്രവേശന പരീക്ഷയില്‍ അഖിലേന്ത്യാ തലത്തില്‍ ഒന്നാം റാങ്ക് നേടിയ ഫാത്തിമ ഇന്റേണല്‍ പരീക്ഷയില്‍ മാര്‍ക്ക് കുറഞ്ഞതുമൂലം ആത്മഹത്യ ചെയ്യുകയായിരുന്നു എന്നാണ് ഐ.ഐ.ടി അധികൃതര്‍ പറഞ്ഞത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/WOHPLaovcuQ" width="500" height="281" data-service="Youtube" scrolling="no"/>
      </figure>
    </article>
  </body>
</html>