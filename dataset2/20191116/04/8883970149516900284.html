<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techoffside.com/2019/11/apac-huawei-developer-day/"/>
    <meta property="og:site_name" content="ล้ำหน้า SHOW"/>
    <meta property="article:published_time" content="2019-11-16T04:22:25+00:00"/>
    <meta property="og:title" content="หัวเว่ยนำเสนอ HUAWEI Ecosystem เพื่อการก้าวเข้าสู่ยุค AI อย่างสมบูรณ์แบบ"/>
    <meta property="og:description" content="Huawei Mobile Services ร่วมกับพันธมิตรทางธุรกิจกว่า 150 ราย ทั่วภูมิภาคเอเชียแปซิฟิกจัดงาน APAC HUAWEI Developer Day (AHDD) เป็นครั้งแรกที่ประเทศสิงคโปร์"/>
  </head>
  <body>
    <article>
      <h1>หัวเว่ยนำเสนอ HUAWEI Ecosystem เพื่อการก้าวเข้าสู่ยุค AI อย่างสมบูรณ์แบบ</h1>
      <address><time datetime="2019-11-16T04:22:25+00:00">16 Nov 2019, 04:22</time> by <a rel="author" href="https://www.techoffside.com/author/gogolico/" target="_blank">gogolico</a></address>
      <p><b>Huawei Mobile Services (HMS)</b> ร่วมกับพันธมิตรทางธุรกิจกว่า 150 ราย ทั่วภูมิภาคเอเชียแปซิฟิกจัดงาน<b> APAC HUAWEI Developer Day (AHDD) </b>เป็นครั้งแรกที่ประเทศสิงคโปร์ ในโอกาสนี้หัวเว่ยประกาศวิสัยทัศน์ในการสร้างอีโคซิสแบบเปิดซึ่งช่วยให้การใช้ชีวิตของผู้ใช้งานสะดวกยิ่งขึ้นในทุกขณะและเชื่อมโยงผ่านเทคโนโลยีอันล้ำสมัยเข้ากับทุกอุปกรณ์หรือบริการได้อย่างราบรื่น เช่น HMS ซึ่งเป็นบริการแบบเปิด สมาร์ทดีไวซ์ต่างๆ ของหัวเว่ย เครือข่าย 5G และแอปพลิเคชันที่ทำงานโดยใช้คุณสมบัติของ AI เป็นหัวใจสำคัญ</p>
      <p>หัวเว่ย คอนซูมเมอร์ บิสสิเนส กรุ๊ป ยังเติบโตได้ดีอย่างต่อเนื่องในตลาดโลก ปัจจุบันหัวเว่ยเป็นผู้ผลิตสมาร์ทโฟนอันดับ 2 ของโลก โดยมียอดจัดส่งสมาร์ทโฟนระหว่างเดือนมกราคมถึงตุลาคม 2019 มากกว่า 200 ล้านเครื่อง นอกจากนี้ยอดจัดส่งผลิตภัณฑ์ของหัวเว่ย เช่น คอมพิวเตอร์ส่วนบุคคลเติบโตขึ้น 214% จากปีก่อน อุปกรณ์สมาร์ทออดิโอเติบโตขึ้น 233% จากปีก่อน และWearable Devices ได้ก็มีอัตราการเติบโตขึ้น 272% จากปีก่อน</p>
      <p>จาง ผิงอัน ประธานกลุ่มธุรกิจ Huawei Consumer Cloud Serviceกล่าวว่า “ขณะนี้เป็นช่วงเวลาที่เหมาะสมอย่างยิ่งที่จะนำเสนอ HUAWEI Ecosystem เนื่องจากเราเติบโตขึ้นอย่างต่อเนื่องในอุตสาหกรรมมาตลอด 3 ทศวรรษ หัวใจสำคัญของ HUAWEI Ecosystem คือ HMS และระบบนิเวศนี้ยังสอดคล้องกับกลยุทธ ‘1+8+N’ ของเราเมื่อพันธมิตรเลือกใช้แพลตฟอร์มของเราเพื่อการดำเนินธุรกิจ ลูกค้าจะสามารถสัมผัสนวัตกรรมดิจิทัลได้อย่างเต็มรูปแบบผ่านการใช้งานต่างๆ ในอีโคซิสเต็มของเรา”</p>
      <figure>
        <img src="https://www.techoffside.com/wp-content/uploads/2019/11/HMS-001.jpg"/>
      </figure>
      <p>สมาร์ทโฟนจะทำหน้าที่เป็นศูนย์กลาง (1) ตามหลักการของกลยุทธ ‘1+8+N’ และพันธมิตรทางธุรกิจของหัวเว่ยจะเข้าถึงผู้ใช้ได้ผ่านอุปกรณ์ของหัวเว่ยจำนวน 8 กลุ่มเพื่อสร้างระบบ IoT ที่ทุกอุปกรณ์เชื่อมโยงกันและรองรับบริการต่างๆ ได้นับอนันต์ (N)</p>
      <p>“เพื่อประสบการณ์การใช้งานที่ดีที่สุด HMS จะเป็นเสมือนตัวกลางและเครื่องมือจัดการอุปกรณ์ แอปพลิเคชัน และโปรไฟล์ของผู้ใช้หรือบริการต่างๆ ในHUAWEI Ecosystem ทั้ง HUAWEI Ecosystem และ HMS จะสามารถช่วยให้แนวคิดการใช้ชีวิตโดยมี AI เป็นองค์ประกอบสำคัญในทุกขณะเป็นจริงได้เมื่อใช้งานร่วมกับเครือข่าย 5G ที่ทำงานโดยใช้อุปกรณ์ระบบของหัวเว่ย รวมไปถึงระบบที่มี AI ในการควบคุมและ Cloud computing solution” คุณจางกล่าวเพิ่มเติม</p>
      <figure>
        <img src="https://www.techoffside.com/wp-content/uploads/2019/11/APAC-HUAWEI-Developer-Day-2019-05.jpg"/>
      </figure>
      <p>HUAWEI Ecosystem เป็นระบบนิเวศที่จะช่วยส่งเสริมการเติบโตของ HMS ในตลาดโลก ปัจจุบันมีผู้ใช้ HMS กว่า 570 ล้านคนใน 170 ประเทศทั่วโลก ณ สิ้นไตรมาสที่ 3 ของปี 2019 บริการ HUAWEI AppGallery มีผู้ใช้งานรายเดือน ทะลุ 390 ล้านคนและมียอดดาวน์โหลดรวมถึง 180,000 ล้านครั้งภายใน 1 ปีหลังจากเปิดบริการสู่ผู้ใช้ทั่วโลกเมื่อปี 2018 ที่ผ่านมา</p>
      <p>ปัจจุบัน นักพัฒนากว่า 1.07 ล้านคนทั่วโลกลงทะเบียนเพื่อพัฒนาแอปพลิเคชันโดยใช้ HMS และมีแอปพลิเคชันกว่า 50,000 แอปพลิเคชันที่ผสานเข้ากับ HMS Core อย่างสมบูรณ์ สามารถทำงานได้กับสมาร์ทดีไวซ์ของหัวเว่ยทุกชิ้นโดย HMS พร้อมนำเสนอบริการอีกมากในตลาดภูมิภาคเอเชีย-แปซิฟิก (APAC) เช่น HUAWEI ID, HUAWEI Mobile Cloud, HUAWEI AppGallery, Themes, HUAWEI Music และ HUAWEI Assistant</p>
      <blockquote> “หัวเว่ยมีแผนการดำเนินงานมากมายเพื่อรักษาการเติบโตและนำเสนอบริการใหม่ๆ ที่ทันสมัยให้กับพันธมิตรของเรา หัวเว่ยยังจะนำเสนอทรัพยากรต่างๆ เพิ่มอีกมากในภูมิภาคเอเชีย-แปซิฟิก เพื่อช่วยเหลือนักพัฒนาและผู้ผลิตเนื้อหาต่างๆ ให้สามารถนำเสนอผลงานสู่ผู้ใช้ทั่วโลกได้”</blockquote>
      <h3>ตัวอย่างของบริการจาก HMS ที่สามารถใช้งานได้ในภูมิภาคเอเชีย-แปซิฟิกประกอบด้วย</h3>
      <ul>
        <li><b>HUAWEI AppGallery</b> คือแพลตฟอร์มสำหรับเผยแพร่แอปพลิเคชันต่างๆ ของหัวเว่ยใน 170 ประเทศและภูมิภาคทั่วโลก มีผู้ใช้งานรายเดือนกว่า 390 ล้านคนนับตั้งแต่ที่ HUAWEI AppGallery เปิดให้ใช้งานทั่วโลกตั้งแต่เดือนเมษายน2018 ที่ผ่านมา </li>
        <li><b>HUAWEI Browser</b> มีผู้ใช้รายเดือนกว่า 200 ล้านคน โดยนักพัฒนาสามารถนำเสนอบริการต่างๆ ผ่าน HUAWEI Browser ได้โดยตรงโดยใช้คุณสมบัติHUAWEI Ability Gallery</li>
        <li><b>HUAWEI Assistant</b> นำเสนอฟีดข่าวส่วนบุคคล การแจ้งเตือนนัดหมายในปฏิทิน และอื่นๆ อีกมากมาย โดยนักพัฒนาสามารถเชื่อมโยงบริการเข้ากับHUAWEI Assistant ได้เพื่อเข้าถึงผู้ใช้งานรายเดือนจำนวน 160 ล้านคน</li>
      </ul>
      <p><b>HUAWEI Mobile Cloud</b> จะใช้งานได้ในภูมิภาคเอเชีย-แปซิฟิกภายในเดือนพฤศจิกายนศกนี้ โดยผู้ใช้งานจะได้รับพื้นที่บนคลาวด์ขนาด 5GB โดยไม่มีค่าใช้จ่ายใดๆ</p>
      <p><b>Quick App</b> ช่วยให้ใช้งานแอปพลิเคชันได้โดยไม่จำเป็นต้องดาวน์โหลด ปัจจุบันมีนักพัฒนากว่า 2,500 รายที่ได้เชื่อมโยงบริการกับแพลตฟอร์มนี้ และมีแอปพลิเคชันถึง1,000 แอปพลิเคชันในตลาดประเทศจีนที่รองรับคุณสมบัตินี้ โดยในขณะนี้นักพัฒนาทั่วโลกสามารถใช้งาน Quick App IDE ได้แล้ว</p>
      <figure>
        <img src="https://www.techoffside.com/wp-content/uploads/2019/11/APAC-HUAWEI-Developer-Day-2019-02.jpg"/>
      </figure>
      <p>
        <b>ผสานการทำงานระหว่างชิปเซ็ต-อุปกรณ์-ระบบคลาวด์ ช่วยให้ภาคธุรกิจได้ผลลัพธ์ที่ดียิ่งกว่าบน </b>
        <b>HMS</b>
      </p>
      <p>            HMS เริ่มรองรับการผสานการทำงานระหว่างชิปเซ็ต-อุปกรณ์-ระบบคลาวด์สำหรับนักพัฒนาผ่านเว็บไซต์ HUAWEI Developer เพื่อเสริมสร้างการเติบโตของอีโคซิสเต็มอัจฉริยะ โดยนักพัฒนาได้รับอนุญาตให้เข้าถึงบริการต่างๆ สำหรับนักพัฒนา เช่น HMS Core, HMS Capabilities และ HMS Connect</p>
      <p>            คุณจางอธิบายว่า “การผสานการทำงานระหว่างชิปเซ็ต-อุปกรณ์-ระบบคลาวด์เป็นเครื่องมือที่ผสานการทำงานระหว่างฮาร์ดแวร์และซอฟต์แวร์ ช่วยให้นักพัฒนาสามารถเชื่อมโยงบริการของตนกับหัวเว่ยอีโคซิสเต็มได้อย่างสะดวกHMS ประกอบไปด้วยความสามารถในทุกสถานการณ์ที่พร้อมช่วยเหลือนักพัฒนาในทุกขั้นตอน ตั้งแต่การพัฒนา การทดสอบ การโฆษณาประชาสัมพันธ์ และการหารายได้ สำหรับหัวเว่ยอีโคซิสเต็ม นักพัฒนาแค่ผสานแอปพลิเคชันเพียงครั้งเดียวจะสามารถเผยแพร่ได้ในทุกแพลตฟอร์มบนทุกสมาร์ทดีไวซ์ของหัวเว่ย เพื่อเข้าถึงผู้ใช้งานทั่วโลกได้ หัวเว่ยหวังเป็นอย่างยิ่งว่าบริการของเราจะช่วยอำนวยความสะดวกให้นักพัฒนาสามารถทุ่มเทให้กับการพัฒนาแอปพลิเคชันอย่างเต็มที่และสะดวกรวดเร็วยิ่งขึ้น เพื่อช่วยยกระดับแพลตฟอร์มแบบเปิดของเราไปอีกขั้น”</p>
      <p><b>HMS Core</b> เป็นเพียงส่วนหนึ่งของกรอบการพัฒนาซอฟต์แวร์ที่ช่วยให้นักพัฒนาสามารถสร้างแอปพลิเคชันที่ทำงานกับอุปกรณ์ของหัวเว่ยได้ โดยชุดอุปกรณ์พัฒนาซอฟต์แวร์นี้จะช่วยย่นระยะเวลาและลดงบประมาณในการพัฒนาแอปพลิเคชันได้</p>
      <p>ในงาน AHDD นี้ หัวเว่ยประกาศว่าปัจจุบันมี HMS Core 24 ชุด บริการ 55บริการ และ API 997 ตัวที่นักพัฒนาในภูมิภาคเอเชีย-แปซิฟิกจะสามารถใช้งานได้ภายในปี 2020 ตัวอย่างของ HMS Core ชุดใหม่คือ Map Kit, Location Kit, Awareness Kit, Scan Kit, Quick App และอื่นๆ อีกมากมายที่พร้อมจะครอบคลุมทุกความต้องการของนักพัฒนา</p>
      <p><b>HMS Core</b> ยังมีคุณสมบัติอีกมากสำหรับนักพัฒนาที่ต้องการเพิ่มจำนวนผู้ใช้หรือเพิ่มรายได้จากบริการของตน ตัวอย่างเช่น ชุด Analytics Kit ที่หัวเว่ยภูมิใจนำเสนอล่าสุดพร้อมช่วยให้นักพัฒนาสามารถค้นหาข้อมูลเชิงลึกของแอปพลิเคชันที่ตนต้องการได้ ช่วยให้นักพัฒนาสามารถปรับปรุงแอปพลิเคชันของตนได้อย่างเหมาะสม นอกจากนี้ยังมี HUAWEI Map Kit ที่รองรับการทำงานใน 150 ประเทศและ 40 ภาษา ชุด HUAWEI Map Kit นี้ช่วยตรวจสอบข้อมูลสภาพถนนแบบเรียลไทม์ และช่วยให้การปรับแต่งข้อมูลแผนที่เป็นไปได้โดยง่าย</p>
      <p><b>HUAWEI Ability Gallery</b> เป็นแพลตฟอร์มกลางสำหรับการผสานและเผยแพร่บริการต่างๆ ช่วยผสานการเข้าถึงแบบต่างๆ จากทุกแพลตฟอร์มเพื่อยกระดับการเผยแพร่บริการที่ทำงานโดยมี AI เป็นหัวใจสำคัญ เมื่อนักพัฒนาผสานบริการของตนเข้ากับ HUAWEI Ability Gallery บริการนั้นจะสามารถเผยแพร่ผ่านช่องทางต่างๆ ที่หลากหลายของหัวเว่ยได้ เช่น HUAWEI Assistant, HUAWEI Browser หรือ HUAWEI HiVoice ปัจจุบัน กว่า 5,000บริการจากนักพัฒนาภายนอกในประเทศจีนได้เชื่อมโยงกับ HUAWEI Ability Gallery บริการเหล่านี้ทำงานร่วมกับแอปพลิเคชัน 117 แอปพลิเคชัน ใน 14หมวด ทั้งนี้ HUAWEI Ability Gallery พร้อมเปิดให้ใช้งานทั่วโลกภายในเดือนธันวาคมศกนี้</p>
      <h3>ร่วมเติบโตไปด้วยกัน เป็นส่วนหนึ่งในนักพัฒนาที่ได้รับการสนับสนุนโดยหัวเว่ยได้แล้ววันนี้</h3>
      <p>หัวเว่ยได้แถลงก่อนหน้านี้ว่าหัวเว่ยกำลังดำเนินโครงการ HUAWEI Shining-Star Program โดยได้ลงทุนไปแล้วถึง 1พันล้านเหรียญสหรัฐฯ เพื่อให้การสนับสนุนนักพัฒนาแอปพลิเคชันสำหรับอุปกรณ์มือถือทั่วโลก โดยโครงการ HUAWEI Shining-Star Program จะให้การสนับสนุนด้านการฝึกหัด การสนับสนุนนวัตกรรม และการสนับสนุนทรัพยากรทางการตลาดให้กับทั้งแอปพลิเคชันและบริการต่างๆ ที่เกี่ยวข้อง AI, AR/VR และ IoT โดยนักพัฒนาที่ได้รับการสนับสนุนจากโครงการจะได้รับงบประมาณสนับสนุนสำหรับการพัฒนานวัตกรรมต่างๆ การเพิ่มจำนวนผู้ใช้งาน การตลาด และอื่นๆ อีกหลากหลายด้าน นอกจากนี้ หัวเว่ยจะจัดกิจกรรม HUAWEI Developer Day (HDD)ในหลากหลายเมืองทั่วภูมิภาคเอเชีย-แปซิฟิก HDD นี้จะประกอบไปด้วยการจัดเวิร์คชอป การวิเคราะห์เทรนด์ของเทคโนโลยี การนำเสนอกรณีศึกษา และข้อมูลล่าสุดเกี่ยวกับแวดวงอุตสาหกรรม ช่วยให้นักพัฒนาแข็งแกร่งยิ่งขึ้น และพร้อมเป็นส่วนหนึ่งของอีโคซิสเต็มแบบเปิดของหัวเว่ย</p>
      <p>ยิ่งไปกว่านี้ ห้องวิจัย DigiX Lab ในประเทศสิงคโปร์จะเปิดดำเนินการภายในต้นปี 2020 ห้องวิจัยแห่งนี้ประกอบไปด้วย HMS Core AR, VR, AI, CameraKit, HUAWEI Ability Gallery และทรัพยากรแบบเปิดอื่นๆ อีกมากซึ่งนักพัฒนาแอปพลิเคชันสำหรับอุปกรณ์มือถือสามารถอัพโหลดแอปพลิเคชันของตนมาที่ห้องวิจัยแห่งนี้เพื่อทำการทดสอบต่างๆ ได้ผ่านทางไกล สำหรับนักเรียนนักศึกษา หัวเว่ยยังมีโครงการบ่มเพาะบุคลากรชื่อ DigiX Geek Contest อันเป็นโครงการย่อยภายใต้โครงการ HUAWEI Shining-Star Program สำหรับนักศึกษาฝึกงานด้าน AI และทูตประจำสถานศึกษา ในการนี้ หัวเว่ยพร้อมให้การสนับสนุนการสร้างนวัตกรรมใหม่โดยนักพัฒนารุ่นเยาว์เพื่อเติมเต็ม HUAWEI Ecosystem อย่างต่อเนื่อง “HMS จะช่วยเสริมสร้างความแข็งแกร่งให้กับความสัมพันธ์ระหว่างหัวเว่ยและพันธมิตรระดับแนวหน้าที่ต้องการจะสร้างโลกแห่งอนาคตซึ่งทุกสิ่งเชื่อมโยงกัน หัวเว่ยจะมุ่งมั่นพัฒนาและสนับสนุนนวัตกรรมแอปพลิเคชันสำหรับอุปกรณ์มือถือและนำเสนอเนื้อหาคุณภาพสู่ผู้บริโภคอย่างต่อเนื่อง” คุณจางกล่าวสรุป</p>
      <related>
        <h4>Related<b> Posts</b></h4>
        <a href="https://www.techoffside.com/2019/11/huawei-mediapad-m5-lite-10-%e0%b8%a7%e0%b8%b2%e0%b8%87%e0%b8%88%e0%b8%b3%e0%b8%ab%e0%b8%99%e0%b9%88%e0%b8%b2%e0%b8%a2%e0%b9%81%e0%b8%a5%e0%b9%89%e0%b8%a7%e0%b9%83%e0%b8%99%e0%b9%84%e0%b8%97%e0%b8%a2/"/>
        <a href="https://www.techoffside.com/2019/11/huawei-watch-gt-2-boxing-workshop/"/>
        <a href="https://www.techoffside.com/2019/11/%e0%b8%ab%e0%b8%b1%e0%b8%a7%e0%b9%80%e0%b8%a7%e0%b9%88%e0%b8%a2%e0%b8%8a%e0%b8%b5%e0%b9%89-%e0%b8%81%e0%b8%b2%e0%b8%a3%e0%b8%a1%e0%b8%b2%e0%b8%82%e0%b8%ad%e0%b8%87-5g-%e0%b8%84%e0%b8%b7%e0%b8%ad/"/>
        <a href="https://www.techoffside.com/2019/11/huawei-mate30-pro-%e0%b8%a3%e0%b8%b2%e0%b8%84%e0%b8%b2/"/>
        <a href="https://www.techoffside.com/2019/11/%e0%b8%81%e0%b8%a3%e0%b8%b0%e0%b8%97%e0%b8%a3%e0%b8%a7%e0%b8%87%e0%b8%9e%e0%b8%b2%e0%b8%93%e0%b8%b4%e0%b8%8a%e0%b8%a2%e0%b9%8c%e0%b8%aa%e0%b8%ab%e0%b8%a3%e0%b8%b1%e0%b8%90%e0%b8%af-%e0%b9%80%e0%b8%95/"/>
        <a href="https://www.techoffside.com/2019/11/huawei-nova-5z-announce-china/"/>
      </related>
    </article>
  </body>
</html>