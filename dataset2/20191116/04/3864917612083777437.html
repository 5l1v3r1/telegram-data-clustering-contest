<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2819456-na-lvivskij-zaliznici-viavili-fermu-kriptovaluti.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-16T04:35:00+00:00"/>
    <meta property="og:title" content="На Львівській залізниці виявили ферму криптовалюти"/>
    <meta property="og:description" content="Збитки від діяльності майнінгової ферми, облаштованої у службовому приміщенні посадовцями Львівської залізниці, оцінюються в 1 млн грн."/>
  </head>
  <body>
    <article>
      <h1>На Львівській залізниці виявили ферму криптовалюти</h1>
      <h2>Збитки від діяльності майнінгової ферми, облаштованої у службовому приміщенні посадовцями Львівської залізниці, оцінюються в 1 млн грн.</h2>
      <address>
        <time datetime="2019-11-16T04:35:00+00:00">16 Nov 2019, 04:35</time>
      </address>
      <p>Про це інформує <a href="https://uz.gov.ua/press_center/up_to_date_topic/505428/">Укрзалізниця</a>.</p>
      <p>“Департамент безпеки Укрзалізниці разом з правоохоронцями виявили майнінгову ферму криптовалюти (біткоїнів), що працювала на <a href="https://www.ukrinform.ua/tag-elektroenergia">електроенергії</a> компанії. Її організували посадові особи підрозділу Львівської залізниці”, - йдеться у повідомленні.</p>
      <p>За словами директора департаменту економічної та інформаційної безпеки Укрзалізниці Олега Назарука, під час огляду приміщення було виявлено понад 100 одиниць комп’ютерного обладнання, які здійснювали генерування біткоїнів. Майнінгова ферма з початку року завдала компанії орієнтовно 1 млн грн збитків.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2782722-u-derzavnij-sudovij-administracii-cinovniki-majnili-kriptovalutu.html">У Державній судовій адміністрації чиновники майнили криптовалюту</a>
      </blockquote>
      <p>Матеріали перевірки направлено до Тернопільського відділу ГУ Нацполіції в Тернопільській області. За цим фактом відкрито кримінальне провадження.</p>
      <p>В Укрзалізниці нагадали, що, відповідно до Закону "Про Національний банк України", випуск та обіг криптовалюти на території нашої країни заборонено.</p>
      <p>
        <i>Фото: uz.gov.ua</i>
      </p>
    </article>
  </body>
</html>