<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/16/hetvegen-20-fok-is-lehet-kulonleges-napok-el-nezunk"/>
    <meta property="og:site_name" content="infostart"/>
    <meta property="article:published_time" content="2019-11-16T04:44:38+00:00"/>
    <meta property="og:title" content="Hétvégén 20 fok is lehet: különleges napok el nézünk"/>
    <meta property="og:description" content="Vegyes hétvége vár Magyarországra: a keleti tájakon 20 fokos meleg is lehet, egyes nyugati részeken nappal sem lesz 10 foknál melegebb. Hétfőn változás kezdődik: több lesz az eső, jóval alacsonyabbak lesznek a legmagasabb hőmérsékletek."/>
  </head>
  <body>
    <article>
      <h1>Hétvégén 20 fok is lehet: különleges napok el nézünk</h1>
      <address><time datetime="2019-11-16T04:44:38+00:00">16 Nov 2019, 04:44</time> by <a rel="author">Infostart</a></address>
      <h3>Vegyes hétvége vár Magyarországra: a keleti tájakon 20 fokos meleg is lehet, egyes nyugati részeken nappal sem lesz 10 foknál melegebb. Hétfőn változás kezdődik: több lesz az eső, jóval alacsonyabbak lesznek a legmagasabb hőmérsékletek.</h3>
      <h4>Várható időjárás szombat estig:</h4>
      <p>Az ország nagyobb részén dél, délkelet felől szakadozik, csökken, ugyanakkor a Dunántúlon megvastagszik a felhőzet, és hajnalban a nyugati megyékben már előfordulhat eső, zápor. Az Északi-középhegység völgyeiben foltokban ismét ködössé válhat a levegő.</p>
      <p>Szombaton a Dunántúlon döntően erősen felhős idő lesz, és ott többfelé várható eső, záporeső. Keletebbre kevesebb felhőre, sok napsütésre lehet számítani, számottevő csapadék nem várható. Többfelé megélénkül, a déli megyékben meg is erősödik a délkeleti szél, de éjszaka a Dunántúlon is számítani kell erős széllökésekre.</p>
      <p>A legalacsonyabb éjszakai hőmérséklet 5 és 12 fok között alakul.</p>
      <blockquote>A legmagasabb nappali hőmérséklet szombaton a Nyugat-Dunántúlon csak 10 és 14, másutt 15 és 20 fok között várható.</blockquote>
      <h4>Országos előrejelzés vasárnapra</h4>
      <p>Általában változóan felhős lesz az ég, de késő délutántól a Nyugat-Dunántúlon megvastagszik a felhőzet, és akkor ott többfelé alakulhat ki eső, zápor.</p>
      <p>A délkeleti, keleti szél többfelé megerősödik.</p>
      <p>A legalacsonyabb éjszakai hőmérséklet 5 és 12, a legmagasabb nappali hőmérséklet 14 és 20 fok között alakul.</p>
      <figure>
        <iframe src="https://www.youtube.com/embed/FcZEsh8I-Bg" width="560" height="315" data-service="Youtube" scrolling="no"/>
      </figure>
      <p>
        <i>Nyitókép: Pixabay</i>
      </p>
    </article>
  </body>
</html>