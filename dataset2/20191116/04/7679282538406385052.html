<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-bihar-board-matric-exam-2020-bseb-will-conduct-mock-test-for-10th-class-students-2851882.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T04:34:40+00:00"/>
    <meta property="og:title" content="बिहार बोर्ड मैट्रिक परीक्षा 2020: दिसंबर के पहले सप्ताह से होगा मॉक टेस्ट"/>
    <meta property="og:description" content="Bihar Board Matric Exam 2020: बिहार बोर्ड मैट्रिक वार्षिक परीक्षा 2020 के पहले परीक्षा तैयारी का आकलन विद्यार्थी कर पाएं, इसके लिए क्रैश कोर्स शुरू किया जायेगा। दिसंबर के पहले सप्ताह में क्रैश कोर्स..."/>
  </head>
  <body>
    <article>
      <h1>बिहार बोर्ड मैट्रिक परीक्षा 2020: दिसंबर के पहले सप्ताह से होगा मॉक टेस्ट</h1>
      <address><time datetime="2019-11-16T04:34:40+00:00">16 Nov 2019, 04:34</time> by <a rel="author">वरीय संवाददाता,पटना</a></address>
      <p>Bihar Board Matric Exam 2020: बिहार बोर्ड मैट्रिक वार्षिक परीक्षा 2020 के पहले परीक्षा तैयारी का आकलन विद्यार्थी कर पाएं, इसके लिए क्रैश कोर्स शुरू किया जायेगा। दिसंबर के पहले सप्ताह में क्रैश कोर्स शुरू होगा और पूरा जनवरी चलेगा। क्रैश कोर्स में पढ़ाई के साथ मॉक टेस्ट भी विद्यार्थियों से करवाया जायेगा। बिहार शिक्षा परियोजना परिषद ने इकोवेशन संस्थान के साथ मिलकर क्रैश कोर्स का मॉड्यूल तैयार किया है। स्कूल में चल रही उन्नयन योजना के तहत अब क्रैश कोर्स करवाया जायेगा। ज्ञात हो कि क्रैश कोर्स को सोमवार से शनिवार तक चलाया जायेगा। इसमें सप्ताह में दो दिन बुधवार और शनिवार को मॉक टेस्ट होगा। मॉक टेस्ट के लिए 15 प्रश्न पत्र तैयार किये गये हैं। हर विषय के लिए मॉक टेस्ट होगा। मॉक टेस्ट मैट्रिक परीक्षा के जैसे लिया जायेगा। </p>
      <p>छात्रों को 15 मिनट का समय प्रश्न पत्र पढ़ने को दिया जायेगा। परीक्षा के बाद छात्र की एक-दूसरे की उत्तर पुस्तिका की जांच करेंगे। इकोवेशन संस्थान के रितेश कुमार ने बताया कि मॉक टेस्ट से छात्र परीक्षा की तैयारी का अपना आकलन कर पायेंगे।</p>
      <p>
        <b>
          <a href="https://www.livehindustan.com/career/story-rrb-ntpc-and-rrc-group-d-exam-dates-2019-railway-to-announce-first-stage-cbt-schedule-soon-check-latest-updates-2850185.html">RRB NTPC RRC Group D Exam Dates 2019: परीक्षा तिथि पर लेटेस्ट अपडेट</a>
        </b>
      </p>
      <p><b>स्कूल आने वालों को मिलेगा फायदा</b><br/>मॉक टेस्ट का फायदा केवल स्कूल आने वाले छात्र छात्राओं को ही मिलेगा। बिहार शिक्षा परियोजना परिषद ने तमाम जिलों को पत्र लिखकर क्रैश कोर्स करवाने को कहा है। ज्ञात हो कि 7 से 11 नवंबर तक मैट्रिक की सेंटअप परीक्षा ली गई है। अब स्टडी लीव की जगह क्रैश कोर्स कराया जायेगा पर इसका फायदा केवल स्कूल आने वाले छात्रों को ही मिलेगा।<br/> </p>
    </article>
  </body>
</html>