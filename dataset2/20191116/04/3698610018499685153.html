<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/federalna-prokuratura-ssha-pochala-rozsliduvannya-vidnosno-dzhuliani-zmi-329905_.html"/>
    <meta property="og:site_name" content="DT.ua"/>
    <meta property="article:published_time" content="2019-11-16T04:26:00+00:00"/>
    <meta property="og:title" content="Федеральна прокуратура США почала розслідування відносно Джуліані — ЗМІ"/>
    <meta property="og:description" content="Новини про розслідування за Джуліані порадували його критиків"/>
  </head>
  <body>
    <article>
      <h1>Федеральна прокуратура США почала розслідування відносно Джуліані — ЗМІ</h1>
      <h2>Новини про розслідування за Джуліані порадували його критиків</h2>
      <address>
        <time datetime="2019-11-16T04:26:00+00:00">16 Nov 2019, 04:26</time>
      </address>
      <p>Скандал, пов'язаний з Україною, вдарив по Руді Джуліані: федеральна прокуратура США почала розслідування відносно <a href="https://dt.ua/WORLD/dzhuliani-viznav-scho-zustrichavsya-z-prokurorom-kulikom-u-spravi-baydena-328571_.html"><b>особистого адвоката президента США</b></a> Дональда Трампа, повідомляє Голос Америки " з посиланням на Bloomberg.</p>
      <p>Федеральна прокуратура почала розслідування відносно Руді Джуліані, особистого адвоката президента США Дональда Трампа, повідомляє Bloomberg.</p>
      <p>За даними Bloomberg, прокурори вивчають можливість фінансових порушень з боку Джуліані та обґрунтованість відсутності його реєстрації як іноземного агента. Як повідомляє видання Wall Street Journal, слідчі перевіряють, чи отримував Джуліані вигоду від газового бізнесу в Україні, який підтримували його клієнти.</p>
      <p>Новини про розслідування щодо Джуліані потішили його критиків.</p>
      <p>"Не турбуйся, Руді Джуліані! Я переконана, що для тебе все закінчиться не так, як для Роджера Стоуна, Пола Манафорта, Майкла Коена, Майка Флінна та Ріка Гейтса", - <a href="https://twitter.com/michelleinbklyn/status/1195384803119554560?s=20">твітує </a>Мішель Гольдберг, як веде колонку у популярному виданні The New York Times, перераховуючи близьких до Трампа осіб, яких визнали винними за різними звинуваченнями.</p>
      <p>"Незалежно від того, чи він порушив закон про обов'язковість реєстрації іноземних агентів, чи ні - той факт, що Руді Джуліані мав справи з проросійськими олігархами та урядовцями в Україні, вказує, що він не відрізняється від Пола Манафорта", - <a href="https://twitter.com/mikercarpenter/status/1195305258613911552?s=20">твітує екс-чиновник адміністрації Обами </a>Майк Карпентер, який наближений до екс-віце-президента США Джо Байдена та дослідницького центру Atlantic Council.</p>
      <p>У президента США Дональда Трампа наголошують на необхідності розслідування щодо компанії Burisma, у якій працював син Джо Байдена, Хантер. Burisma - один із донорів Atlantic Council.</p>
      <p>Натомість Шон Дейвіс, співзасновник консервативного видання Federalist критикує розслідування щодо Джуліані: "Син колишнього віце-президента США та його друзі заробили мільйони у корумпованій українській енергетичній компанії, коли його батько, віце-президент США, намагався звільнити прокурора, який намагався розслідувати цю компанію, але тепер розслідують Руді Джуліані? Посміховисько", - твітує Дейвіс.</p>
      <p>Джуліані, колишній мер Нью-Йорка, став ключовою постатю у розслідуванні щодо початку процедури імпічменту президента США. Законодавці також вивчають, яку роль Джуліані зіграв у тиску на президента України Володимира Зеленського задля розслідування діяльності політичних конкурентів Трампа.</p>
      <p>Мімі Рока, колишній федеральний прокурор в Південному окрузі Нью-Йорка, розповіла Bloomberg, що "не здивується", якщо адвокату Трампа - Джуліані буде пред'явлено звинувачення внаслідок федерального розслідування.</p>
      <p>Як відомо, зусилля президента Трампа, спрямовані на те, щоб переконати Україну <a href="https://dt.ua/WORLD/top-chinovnika-derzhdepu-viklikali-v-kongres-dlya-dachi-svidchen-u-spravi-pro-impichment-i-dzhuliani-326369_.html"><b>розслідувати дії</b> </a>свого політичного конкурента, колишнього віце-президента Джо Байдена, викликали питання про імпічмент з боку Палати демократів. Зараз всі видання США дуже пильно стежать за розслідуванням і всіма його деталями, зокрема, роллю особистого адвоката Трампа Джуліані в цій історії.</p>
      <p>Федеральна прокуратура штату Вашингтон в Манхеттені вивчає ділові відносини Руді Джуліані з Україною, в тому числі його банківські записи, повідомив телеканал <a href="https://edition.cnn.com/2019/10/14/politics/rudy-giuliani-ukraine-business-scrutiny-trump/index.html?utm_content=2019-10-15T01%3A17%3A35&amp;utm_term=image&amp;utm_medium=social&amp;utm_source=twCNNp">CNN</a> з посиланням на The Wall Street Journal.</p>
      <p>Джерела розповіли, що, принаймні, з серпня слідчі допитують свідків про Джуліані, особистого адвоката президента Дональда Трампа.</p>
      <p>Частиною допиту є будь-яка потенційна роль, яку Джуліані зіграв в передбачуваній змові з участю двох його ділових партнерів, Лева Парнаса та Ігоря Фрумана, які минулого тижня були звинувачені в діях, пов'язаних з фінансуванням виборчої кампанії.<br/><br/>CNN раніше повідомляв, що фінансові операції Джуліані з Парнасом і Фруманом перебували під пильною увагою слідчих, стверджують представники правоохоронних органів, поінформовані з цього питання. Але новини федеральних прокурорів, вивчають банківські записи Джуліані і ділові відносини в Україні, привертають увагу до рівня контролю Джуліані через його зв'язки з Україною і чи порушує його діяльність законів про лобіювання.</p>
      <footer>За матеріалами: <a href="https://dt.ua/go/aHR0cDovL3VrcmFpbmlhbi52b2FuZXdzLmNvbS8=">Голос Америки (Українська служба)</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>