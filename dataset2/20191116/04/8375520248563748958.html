<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/pidgotovka-zamahu-na-makrona-u-franciji-zaareshtuvali-dvoh-radikaliv-640315.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-16T04:26:12+00:00"/>
    <meta property="og:title" content="Підготовка замаху на Макрона: у Франції заарештували двох радикалів"/>
    <meta property="og:description" content="Обвинувачені належать до ультраправого угруповання Les Barjols, учасники якого виявляють готовність до насильства"/>
  </head>
  <body>
    <article>
      <h1>Підготовка замаху на Макрона: у Франції заарештували двох радикалів</h1>
      <address>
        <time datetime="2019-11-16T04:26:12+00:00">16 Nov 2019, 04:26</time>
      </address>
      <h4>Обвинувачені належать до ультраправого угруповання Les Barjols, учасники якого виявляють готовність до насильства</h4>
      <p>Французьке слідство висунуло звинувачення в терористичній змові двом чоловікам 30 і 45 років, які підозрювалися у замаху на президента Франції в 2018 році.</p>
      <p>Про це повідомляє <a href="http://www.leparisien.fr/faits-divers/projet-d-attentat-contre-emmanuel-macron-deux-suspects-lies-a-l-ultra-droite-interpelles-15-11-2019-8194116.php">Le Parisien</a>.</p>
      <p>За даними Генеральної дирекції внутрішньої безпеки Франції, обвинувачені належать до ультраправого угруповання Les Barjols, учасники якого виявляють готовність до насильства. Вони були затримані 11 листопада в Мозелі на північному сході Франції за підозрою у замаху на президента Франції під час святкування сторіччя Першої світової війни в листопаді 2018 року. У помешканнях затриманих поліція провела обшуки. Злочинці визнали свою провину. Їх помістили під арешт.</p>
      <p>45-річний чоловік раніше притягувався до відповідальності за п'ять злочинів загального характеру. Адвокат другого підозрюваного, П'єр-Франсуа Фелтесс відмовився давати коментарі.</p>
      <p>У даній справі вже затримано чотири людини, у тому числі 62-річний пенсіонер з Ізера Жан-П'єр Б., який вважався організатором невдалої спроби нападу на Еммануеля Макорна.</p>
      <p>У 2018 році слідчі зацікавилися його особистістю у зв'язку з його відкритими погрозами президенту Франції в соцмережах. Як повідомляється, один з родичів цього адміністратора сторінки Barjols в Ізері заявив, що хоче вразити Еммануїла Макрона керамічним ножем, який планувалося пронести через рамку металошукача під час урочистих заходів.</p>
      <related>
        <a href="https://glavcom.ua/news/makron-ukrajina-vikonala-vsi-neobhidni-umovi-dlya-normandskoji-zustrichi-640284.html"/>
        <a href="https://glavcom.ua/news/makron-pererahuvav-tri-scenariji-rozvitku-rosiji-638542.html"/>
        <a href="https://glavcom.ua/news/makron-zayaviv-pro-smert-mozku-nato-638489.html"/>
      </related>
    </article>
  </body>
</html>