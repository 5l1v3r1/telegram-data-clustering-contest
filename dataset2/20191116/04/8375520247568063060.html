<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/prokuratura-ssha-zyasovuje-chi-otrimuvav-dzhuliani-vigodu-vid-gazovih-projektiv-v-ukrajini-640317.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-16T04:55:04+00:00"/>
    <meta property="og:title" content="Прокуратура США з'ясовує, чи отримував Джуліані вигоду від газових проєктів в Україні"/>
    <meta property="og:description" content="«У мене немає ніякого особистого інтересу в якомусь бізнесі в Україні», - запевняє Джуліані"/>
  </head>
  <body>
    <article>
      <h1>Прокуратура США з'ясовує, чи отримував Джуліані вигоду від газових проєктів в Україні</h1>
      <address>
        <time datetime="2019-11-16T04:55:04+00:00">16 Nov 2019, 04:55</time>
      </address>
      <h4>«У мене немає ніякого особистого інтересу в якомусь бізнесі в Україні», - запевняє Джуліані</h4>
      <p>Федеральна прокуратура США почала розслідування щодо особистого адвоката президента США Дональда Трампа Руді Джуліані.</p>
      <p>Про це повідомляє <a href="https://www.bloomberg.com/news/articles/2019-11-15/giuliani-faces-u-s-probe-on-campaign-finance-lobbying-breaches">Bloomberg</a>.</p>
      <p>Зазначається, що прокурори вивчають можливість фінансових порушень з боку Джуліані і обґрунтованість відсутності його реєстрації в якості іноземного агента.</p>
      <p>Справа проти Джуліані може також включати звинувачення у порушенні законів проти підкупу іноземних посадових осіб або навіть змови, що представляє серйозну загрозу Трампу.</p>
      <p>Також газета <a href="https://www.wsj.com/articles/federal-prosecutors-probe-giulianis-links-to-ukrainian-energy-projects-11573837576">Wall Street Journal</a> повідомила, що федеральні прокурори в Нью-Йорку розслідують, чи отримував Джуліані вигоду від газового бізнесу в Україні, який підтримували його клієнти.</p>
      <p>За даними джерел WSJ, підозрювані у вчиненні злочину Лев Парнас і Ігор Фруман проштовхували проєкт трубопроводу з Польщі в Україну для транспортування американського природного газу. При цьому заявляли, що він має підтримку адміністрації Трампа.</p>
      <p>Як повідомило одне з джерел, Парнас і Фруман заявили українським чиновникам, що Джуліані є партнером цього проекту, який реалізує компанія Global Energy Producers. Інше джерело заявило, що бізнесмени розглядали Джуліані швидше як можливого інвестора в їх компанію.</p>
      <p>Джуліані, за даними WSJ, рішуче заперечує будь-який зв'язок з компанією Парнаса і Фрумана або причетність до реклами проєкту прокладки трубопроводу.</p>
      <p>«У мене немає ніякого особистого інтересу в якомусь бізнесі в Україні», - сказав він в інтерв'ю газеті.</p>
      <p>Як відомо, Джуліані є став ключовою фігурою в розслідуванні імпічменту Трампа. Законодавці також вивчають, яку роль Джуліані зіграв в чиненні тиску на президента України Володимира Зеленського з метою розслідування діяльності політичних конкурентів Трампа.</p>
      <p>Раніше повідомлялося, що адвокат Трампа Джуліані <a href="https://glavcom.ua/world/observe/advokat-trampa-dzhuliani-potrapiv-pid-kriminalne-rozsliduvannya-zmi-632110.html">став об'єктом кримінального розслідування, пов'язаного з арештом Лева Парнаса та Ігоря Фурмана.</a></p>
      <p>Нагадаємо, затриманий в США підприємець Лев Парнас стверджує, що за вказівкою Рудольфа Джуліані, адвоката Дональда Трампа<a href="https://glavcom.ua/news/parnas-kazhe-shcho-peredav-kijevu-vimogu-trampa-rozsliduvati-spravu-baydena-639059.html">, вимагав від української сторони оголосити про початок розслідування</a> відносно колишнього віцепрезидента США Джозефа Байдена і його сина</p>
      <p>Також стало відомо, що у Сан-Франциско<a href="https://glavcom.ua/news/u-ssha-zaareshtuvali-shche-odnogo-biznesmena-yakiy-je-vihidcem-z-ukrajini-632234.html"> заарештували американського бізнесмена українського походження Андрія Кукушкіна</a>, який фігурує у справі проти партнерів адвоката Дональда Трампа Льва Парнаса та Ігоря Фрумана.</p>
      <p>До слова, президент США<a href="https://glavcom.ua/news/tramp-rozkritikuvav-sluhannya-z-pitannya-pro-impichment-639046.html"> Дональд Трамп назвав «ганебними« слухання</a> з питання про імпічмент і заявив, що демократи блокують свідків, яким хотіли б задати питання республіканці.</p>
      <related>
        <a href="https://glavcom.ua/topics/electionsusa/dzhuliani-prosiv-vidati-amerikansku-vizu-dlja-eksgeneralnogo-prokurora-ukrajini-633799.html"/>
        <a href="https://glavcom.ua/news/time-kompromat-na-baydena-dzhuliani-otrimav-vid-firtasha-633015.html"/>
        <a href="https://glavcom.ua/world/observe/dzhuliani-otrimav-500-tis-za-robotu-na-kompaniyu-parnasa-632587.html"/>
      </related>
    </article>
  </body>
</html>