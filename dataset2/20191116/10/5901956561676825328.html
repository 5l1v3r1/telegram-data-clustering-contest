<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/grozljivka-sredi-noci-z-dvomesecnim-dojenckom-bezali-iz-hise-249726"/>
    <meta property="og:site_name" content="Slovenske novice"/>
    <meta property="article:published_time" content="2019-11-16T10:19:00+00:00"/>
    <meta property="og:title" content="Srhljivka sredi noči: z dvomesečnim dojenčkom bežali iz hiše"/>
    <meta property="og:description" content="ČRNA NA KOROŠKEM – Na območju Črne na Koroškem od petka zvečer piha močan veter, ki jo ponoči lomil in ruval drevesa, sprožilo se je nekaj zemeljskih plazov.   Plaz z gmoto dreves se je p..."/>
  </head>
  <body>
    <article>
      <h1>Srhljivka sredi noči: z dvomesečnim dojenčkom bežali iz hiše</h1>
      <h2>Plaz z gmoto dreves vdrl v spalnico.</h2>
      <address><time datetime="2019-11-16T10:19:00+00:00">16 Nov 2019, 10:19</time> by <a rel="author">STA, T. V.</a></address>
      <p>ČRNA NA KOROŠKEM – Na območju Črne na Koroškem od petka zvečer piha močan veter, ki jo ponoči lomil in ruval drevesa, sprožilo se je nekaj zemeljskih plazov.<br/> <br/>Plaz z gmoto dreves se je proti jutru sprožil proti stanovanjski hiši na Ludranskem vrhu, drevje pa je skozi okno vdrlo tudi v spalnico. Poškodovanih ni bilo, gasilci in drugi pristojni so na terenu.<br/> </p>
      <hr/>
      <p>Preberite še:<br/><a href="https://www.slovenskenovice.si/novice/slovenija/clanek/razkrivamo-kateri-deli-slovenije-so-najbolj-ogrozeni-249719"><b>Razkrivamo, kateri deli Slovenije so najbolj ogroženi</b></a><br/><a href="https://www.slovenskenovice.si/novice/svet/clanek/namocena-slovenija-a-se-ni-konec-kleti-pod-vodo-napovedane-nove-poplave-249710"><b>Namočena Slovenija, a še ni konec: kleti pod vodo, odkrite strehe, sprožen plaz</b></a><br/><a href="https://www.slovenskenovice.si/novice/svet/clanek/kot-bi-odjeknila-bomba-vodna-tromba-razdejala-umag-249711"><b>Kot bi odjeknila bomba: vodna tromba razdejala Umag</b></a></p>
      <hr/>
      <p>V hiši, nad katero se je okoli 4.30 sprožil plaz, drevje pa je vdrlo tudi v hišo, živijo skupaj štiri generacije, med njimi trije otroci. Mama z otroki, med njimi je dva meseca in pol stara dojenčica, je že odšla na varno, enako – vsaj do podane ocene strokovnjakov o ogroženosti – svetujejo tudi ostalim članom družine, je povedala črnjanska županja <b>Romana Lesjak</b>.<br/><br/>»Zdaj pričakujemo izvedenca, ki bo dal navodila o tem, kakšna sanacija bo potrebna,« je povedala županja.<br/><br/>Okoli 6. ure se je zemeljski plaz sprožil tudi na cesto Črna na Koroškem–Topla. Po podatkih centra za obveščanje so prostovoljni gasilci iz Črne razžagali in odstranili drevesa ter sprostili promet.<br/><br/>Območje črnjanske občine je močan vetrolom nazadnje prizadel konec lanskega oktobra. Na območju Koprivne je takrat na skoraj 150 hektarjih površine gozdov močan veter podrl več kot polovico vseh dreves. Po vsej Koroški pa je vetrolom oktobra lani podrl skupno več kot 142.000 kubičnih metrov dreves, od tega 92.000 kubičnih metrov v zasebnih gozdovih, ostalo pa v državnih.</p>
    </article>
  </body>
</html>