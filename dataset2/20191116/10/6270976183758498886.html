<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/16/okupanty-zryvayut-protses-rozvedennya-syl-poblyzu-bogdanivky-ta-petrivskogo-shtab/"/>
    <meta property="og:site_name" content="Рубрика"/>
    <meta property="article:published_time" content="2019-11-16T10:24:40+00:00"/>
    <meta property="og:title" content="Окупанти зривають процес розведення сил поблизу Богданівки та Петрівського, - штаб"/>
    <meta property="og:description" content="Російські окупаційні війська здійснюють провокації поблизу Богданівки та Петрівського та зривають процес розведення сил Про це повідомляє штаб операції Об’єднаних сил. Зокрема, у районі ділянки розведення №3 поблизу населених пунктів Богданівка та Петрівське на Донеччині, збройні формування Російської Федерації дві доби поспіль ведуть вогонь по позиціях Об’єднаних сил неподалік межі вищезазначеної ділянки. 15 листопада вдень […]"/>
  </head>
  <body>
    <article>
      <h1>Окупанти зривають процес розведення сил поблизу Богданівки та Петрівського, - штаб</h1>
      <address><time datetime="2019-11-16T10:24:40+00:00">16 Nov 2019, 10:24</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/2019-11-09T131114Z_786029655_RC2P7D9LLJMO_RTRMADP_3_UKRAINE-CRISIS-WITHDRAWAL-860x580-c-1.jpg"/>
      </figure>
      <p>Фото Reuters<br/><b><b>Російські окупаційні війська здійснюють провокації поблизу Богданівки та Петрівського та зривають процес розведення сил</b></b></p>
      <p>Про це повідомляє штаб операції Об’єднаних сил.</p>
      <p>Зокрема, у районі ділянки розведення №3 поблизу населених пунктів Богданівка та Петрівське на Донеччині, збройні формування Російської Федерації дві доби поспіль ведуть вогонь по позиціях Об’єднаних сил неподалік межі вищезазначеної ділянки.</p>
      <p>15 листопада вдень противник вів вогонь з великокаліберного кулемету з напрямку Вікторівки по наших позиціях в районі Новогнатівки. Сьогодні ж зранку, протягом півгодини, російські окупанти стріляли з мінометів калібру 82 мм та великокаліберних кулеметів по укріпленнях Об’єднаних сил неподалік Старогнатівки. Вогонь вівся з напрямку Петрівського.</p>
      <figure>
        <img src="https://rubryka.com/wp-content/uploads/2019/11/13-13.jpg"/>
      </figure>
      <p>Ворог, ведучи вогонь з правого та лівого флангу за межами ділянки розведення, провокує нас на вогонь у відповідь та розраховує зафіксувати обстріли у межах ділянки №3. В подальшому російська сторона планує використати ці матеріали для звинувачень України на світовій арені у порушенні мирного процесу.</p>
    </article>
  </body>
</html>