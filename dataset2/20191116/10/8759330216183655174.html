<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903959/rode-duivels-gaan-voor-30-op-30-negen-landen-gingen-ons-al-voor.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T10:45:00+00:00"/>
    <meta property="og:title" content="Rode Duivels gaan voor 30 op 30, negen landen gingen ons al voor"/>
    <meta property="og:description" content="De Rode Duivels staan op twee wedstrijden van een perfect rapport in de kwalificatiecampagne voor een groot toernooi. Met zeges tegen Rusland en Cyprus kan het zich scharen in een mooi groepje."/>
  </head>
  <body>
    <article>
      <h1>Rode Duivels gaan voor 30 op 30, negen landen gingen ons al voor</h1>
      <address>
        <time datetime="2019-11-16T10:45:00+00:00">16 Nov 2019, 10:45</time>
      </address>
      <p>
        <b>De Rode Duivels staan op twee wedstrijden van een perfect rapport in de kwalificatiecampagne voor een groot toernooi. Met zeges tegen Rusland en Cyprus kan het zich scharen in een mooi groepje.</b>
      </p>
      <p>Frankrijk was de eerste ploeg die dit voor mekaar kreeg in het huidige poulesysteem. Dat gebeurde in 1992. Het won toen alle wedstrijden tegen opponenten Tsjechoslovakije, Spanje, IJsland en Albanië.</p>
      <p>Ook het Tsjechië van uitblinkers Pavel Nedved en Jan Koller (ex-Anderlecht) speelde het klaar in 2000. Schotland, Estland, Bosnië &amp; Herzegovina, Litouwen en Faroer werden allemaal twee keer verslagen.</p>
      <p>Opvallend genoeg komen perfecte rapporten recent veel meer voor. Bij het WK 2010 waren er al twee (Spanje en Nederland), net als bij het EK in 2012 (Duitsland en opnieuw Spanje). Engeland haalde dan weer 30 op 30 voor het EK 2016. Voor het WK 2018 kwam daar ook nog Duitsland bij.</p>
      <p>Van al die landen kon enkel Spanje het groot toernooi echt winnen. Het lukte zelfs twee keer: het WK in 2010 en het EK in 2012.</p>
    </article>
  </body>
</html>