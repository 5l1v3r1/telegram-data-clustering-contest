<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/16/7232156/"/>
    <meta property="og:site_name" content="Українська правда"/>
    <meta property="article:published_time" content="2019-11-16T10:10:45+00:00"/>
    <meta property="og:title" content="Від вибухів біля Балаклії постраждав ще один військовий"/>
    <meta property="og:description" content="Внаслідок вибухів при утилізації боєприпасів біля Балаклії Харківської області двоє саперів загинули, 5 військових отримали поранення різного ступеня важкості."/>
  </head>
  <body>
    <article>
      <h1>Від вибухів біля Балаклії постраждав ще один військовий</h1>
      <address>
        <time datetime="2019-11-16T10:10:45+00:00">16 Nov 2019, 10:10</time>
      </address>
      <p>Внаслідок вибухів при утилізації боєприпасів біля Балаклії Харківської області двоє саперів загинули, 5 військових отримали поранення різного ступеня важкості.</p>
      <p><b>Джерело</b>: Генеральний штаб ЗСУ в <a href="https://www.facebook.com/GeneralStaff.ua/">Facebook</a></p>
      <p><b>Деталі</b>: Раніше <a href="https://www.pravda.com.ua/news/2019/11/15/7232086/">повідомлялося </a>про 2 загиблих і 4 постраждалих внаслідок вибухів.</p>
      <p>У суботу Генштаб повідомив, що з поранених військових один перебуває у важкому стані, один – середнього ступеня важкості та троє – легкого ступеня важкості.</p>
      <p>Двоє військовослужбовців перебувають у Харківській міській клінічній лікарні швидкої та невідкладної медичної допомоги та ще двоє – у Військово-медичному клінічному центрі Північного регіону. Один військовослужбовець від госпіталізації відмовився.</p>
      <p>Крім того, внаслідок надзвичайної події був знищений один вантажний автомобіль.</p>
      <p>Також у Генштабі повідомили про причини вибухів.</p>
      <p><b>Дослівно</b>: "За попередніми даними оперативної групи Генерального штабу встановлено, що 15 листопада на спеціально обладнаному місці - майданчику зберігання вибухонебезпечних предметів № 4 групами розмінування здійснювалися роботи з розмінування та знищення вибухонебезпечних предметів.</p>
      <p>О 14:28, ймовірно у ході завантаження залишків боєприпасів та їхніх елементів, які було підготовлено для подальшого знищення (утилізації), зокрема твердопаливного двигуна до ракет 3М9 зенітно-ракетного комплексу "Куб", відбулось його загорання з подальшим підривом накопичених для знищення вибохонебезпечних предметів.</p>
      <p>Пожежа, яка виникла внаслідок вибуху, була оперативно локалізована та ліквідована".</p>
      <p><b>Що було раніше</b>: 15 листопада при утилізації боєприпасів на території центральної артилерійської бази біля Балаклії Харківської області сталися <a href="https://www.pravda.com.ua/news/2019/11/15/7232086/">вибухи</a>.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/15/7232075/"/>
        <a href="https://www.pravda.com.ua/news/2019/11/7/7231252/"/>
        <a href="https://www.pravda.com.ua/news/2019/11/7/7231228/"/>
      </related>
    </article>
  </body>
</html>