<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/atlatszo-allatok-az-alcazas-nagymesterei/186724"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-16T10:30:00+00:00"/>
    <meta property="og:title" content="Átlátszó állatok az álcázás nagymesterei"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Átlátszó állatok az álcázás nagymesterei</mark>
      </h1>
      <address><time datetime="2019-11-16T10:30:00+00:00">16 Nov 2019, 10:30</time> by <a rel="author">Bors</a></address>
      <p>
        <b>Az állatvilágban néhány egészen leleményes fajnak csak egyetlen esélye van a túlélésre: ha észrevehetetlenné válik ellenségei számára. Erre egy módjuk van: átlátszónak kell lenniük akár egész életükön át, nehogy zsákmányként végezzék. </b>
        <b>Az állatvilágban néhány egészen leleményes fajnak csak egyetlen esélye van a túlélésre: ha észrevehetetlenné válik ellenségei számára. Erre egy módjuk van: átlátszónak kell lenniük akár egész életükön át, nehogy zsákmányként végezzék.</b>
      </p>
      <p>– Vannak olyan állatok, amelyeknek nincs méregfoga, nem termelnek toxint és ily módon nem tudják megvédeni magukat. Az evolúció során másféle védekező mechanizmusuk alakult ki. Mégpedig az, hogy átlátszóak, így álcázzák magukat. Ezen élőlények nagy része vízben él, szárazföldi képviselőik pedig jellemzően puhatestűek, hüllők vagy rovarok. Vannak olyanok is, amelyek nem így születnek, hanem évek alatt válnak átlátszóvá – mondja dr. Horváth Dávid állatorvos.</p>
      <p>
        <b>Medúza</b>
      </p>
      <p>Általában minden fajuk teljesen átlátszó, már csak akkor veszi észre az ember, amikor már késő. Csípésük borzasztóan fájdalmas. Ha mégis megtörtént a baj, akkor azonnal menjen ki a vízből és tengervízzel mossa le. A sebre tegyen ecetes borogatást körübelül fél óráig.</p>
      <p>
        <b>Üvegszárnyú pillangó</b>
      </p>
      <p>Ez a fajta nem a szivárvány színeivel és nem a pompázatos mintákkal tűnik ki fajtársai közül. Szárnyai szinte teljesen áttetszőek, így könnyen el tud rejtőzni a rá leselkedő ragadozók elől.</p>
      <p>
        <b>Üvegpolip</b>
      </p>
      <figure>
        <img src="http://media.borsonline.hu/cikk/20/192317/gallery-picture/645w/2025325_polip.jpg"/>
      </figure>
      <p>Zselés teste teljesen láthatatlan, csápjaival pillanatok alatt lecsap gyanútlan áldozatára. Félelmetes támadó, teste közel ötvencentisre is megnőhet.</p>
      <p>
        <b>Áttetsző barlangi homár</b>
      </p>
      <p>Annyira hozzászoktak a barlang sötétjéhez, hogy a napfényben életképtelenné válnak. Az észak-amerikai barlangokban harminckilenc homárfaj él, színük az áttetszőtől a fehérig terjed.</p>
      <p>
        <b>Átlátszó tengeri uborka</b>
      </p>
      <p>A Mexikói-öböl északi részén végzik fáradhatatlan munkájukat az átlátszó tengeri uborkák. Barna színű rokonaikhoz hasonlóan ők is az iszapot szűrik és válogatják a számukra hasznos szerves anyagokat.</p>
      <p>
        <b>Fiatal doktorhal</b>
      </p>
      <figure>
        <img src="http://media.borsonline.hu/cikk/20/192317/gallery-picture/645w/2025327_fiatal-doktorhal.jpg"/>
      </figure>
      <p>Ez a trópusi vizekben élő változat egyáltalán nem színes, sőt teljesen átlátszó. A fiatalok védekeznek így a ragadozók ellen, ahogy cseperednek, úgy színesednek is.</p>
      <p>
        <b>Fiatal lepényhal</b>
      </p>
      <p>Ugyancsak serdülőkorig átlátszóak a lepényhalak egyes fajtái. Mire felnőnek, már megkapják a rájuk jellemző barnás színt, amivel tökéletesen el tudnak rejtőzni a tenger fenekén.</p>
      <p>
        <b>Üvegbéka</b>
      </p>
      <p>Teste vagy lime-zöld színű vagy teljesen átlátszó. Egyedül a belső szervei láthatók, de még így is tökéletesen el tud rejtőzködni a rá leselkedő szemek elől.</p>
      <p>
        <b>Áttetsző zsákállat</b>
      </p>
      <p>Az ember által kibocsátott szén-dioxid egyharmadát képes feldolgozni a fitoplanktonokkal táplálkozó állat. Átlátszó testükben egyedül a tömör szén-dioxiddal teli bélsárgolyóik látszanak. Egyedül vagy nagyon furcsa láncot alkotva élnek.</p>
      <p>
        <b>Üvegangolna</b>
      </p>
      <figure>
        <img src="http://media.borsonline.hu/cikk/20/192317/big-lead/650x360/2025316_uvegangolna.jpg"/>
      </figure>
      <p>Talán a legátlátszóbb állat díját az üvegangolna nyerné el. Teste olyannyira láthatatlan, hogy egyedül két pici gombszeme árulkodik jelenlétéről. 1990-ig még a Balatonba is telepítették, mára olyan kevés egyedet számolnak, hogy veszélyeztetett.</p>
      <p>
        <b>Átlátszó házú csiga</b>
      </p>
      <p>Horvátország barlangjaiban él ez a három milliméteres pöttöm. A teljes vaksötét- ben érzi jól magát, főleg hogy a legtöbb egyed teljesen vak.</p>
      <p>
        <b>Jéghal</b>
      </p>
      <p>Egyedülállóan nem csak szinte az egész teste láthatatlan, de a vére is. Az antarktiszi vizekben élő hal teste nagyon gyenge és törékeny. Testében egyedül krémszínű kopoltyúja látható.</p>
    </article>
  </body>
</html>