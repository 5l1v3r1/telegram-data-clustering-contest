<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-shiv-sena-ncp-and-congress-leaders-meeting-with-maharashtra-governor-postponed-2852198.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T10:36:39+00:00"/>
    <meta property="og:title" content="महाराष्ट्र: राज्यपाल के साथ शिवसेना, एनसीपी और कांग्रेस नेताओं की बैठक टली"/>
    <meta property="og:description" content="महाराष्ट्र के राज्यपाल भगत सिंह कोश्यारी के साथ शिवसेना, कांग्रेस और एनसीपी के प्रतिनिधिमंडल की बैठक अगले नोटिस तक के लिए टल गई है। यह मुलाकात आज (शनिवार) शाम साढ़े चार बजे तय थी। लेकिन, इसके टलने..."/>
  </head>
  <body>
    <article>
      <h1>महाराष्ट्र: राज्यपाल के साथ शिवसेना, एनसीपी और कांग्रेस नेताओं की बैठक टली</h1>
      <address><time datetime="2019-11-16T10:36:39+00:00">16 Nov 2019, 10:36</time> by <a rel="author">लाइव हिन्दुस्तान,नई दिल्ली।</a></address>
      <p>महाराष्ट्र के राज्यपाल भगत सिंह कोश्यारी के साथ शिवसेना, कांग्रेस और एनसीपी के प्रतिनिधिमंडल की बैठक अगले नोटिस तक के लिए टल गई है। यह मुलाकात आज (शनिवार) शाम साढ़े चार बजे तय थी। लेकिन, इसके टलने होने की वजह का फिलहाल पता नहीं चल पाया है।</p>
      <p>शुक्रवार को न्यूनतम साझा कार्यक्रम (कॉमन मिनिमम प्रोग्राम) तय होने के बाद तीन दलों के नेताओं की राज्यपाल के साथ मुलाकात तय की गई थी। उधर, शिवसेना ने यह साफ कर दिया है कि वे संसद के शीतकालीन सत्र से पहले होनेवाली एनडीए की बैठक में हिस्सा लेगी।</p>
      <p>गौरतलब है कि शिवसेना, राष्ट्रवादी कांग्रेस पार्टी (एनसीपी) और कांग्रेस गठबंधन में सस्पेंस को लेकर महाराष्ट्र में इस हफ्ते की शुरुआत में राष्ट्रपति शासन लगाया गया।</p>
      <p>कांग्रेस के वरिष्ठ नेता मल्लिकार्जुन खड़गे ने दिल्ली में संवाददाताओं बात करते हुए कहा कि एनसीपी चीफ शरद पवार कांग्रेस की अंतरिम अध्यक्ष सोनिया गांधी के बीच रविवार को मुलाकात हो सकती है, जिसमें आगे के कदम के बारे में चर्चा होगी।</p>
      <p>समाचार एजेंसी एएनआई के मुताबिक, खड़गे ने कहा- “कांग्रेस अकेले चीजों पर फैसला नहीं कर सकती है। एनसीपी चीफ शरद पवार और एआईसीसी अध्यक्ष सोनिया गांधी 17 नवंबर को बैठकर आगे के कदम पर चर्चा करेंगे। वे यह फैसला करेंगे कि कैसे समस्या का समाधान किया जाए। उसके बाद, अन्य कदम उठाए जाएंगे।”</p>
      <p>
        <b>ये भी पढ़ें: <a href="https://www.livehindustan.com/national/story-sanjay-raut-gave-this-answer-on-the-participation-of-shiv-sena-in-the-nda-meeting-before-parliament-session-2852056.html">एनडीए बैठक में शिवसेना के हिस्सा लेने पर संजय राउत ने दिया ये जवाब</a></b>
      </p>
    </article>
  </body>
</html>