<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_spravu-proti-firtasha-zakrili-cherez-abstraktnist-zvinuvachen/938449"/>
    <meta property="og:site_name" content="Gazeta.ua"/>
    <meta property="article:published_time" content="2019-11-16T10:18:00+00:00"/>
    <meta property="og:title" content="Справу проти Фірташа закрили через &quot;абстрактність звинувачень&quot;"/>
    <meta property="og:description" content="В Іспанії закрили кримінальну справу проти українського бізнесмена Дмитра Фірташа. Про це повідомляє Deutsche Welle з посиланням на El Espanol. Суддя Ігнасіо Санчес оголосив, що не знайшов ознак злочину, а справа ґрунтувалась виключно на підозрах без вагомих доказів. Закрити справу раніше ..."/>
  </head>
  <body>
    <article>
      <h1>Справу проти Фірташа закрили через "абстрактність звинувачень"</h1>
      <address><time datetime="2019-11-16T10:18:00+00:00">16 Nov 2019, 10:18</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938449_w_300.jpg?v=0"/>
        <figcaption>LIGA.net</figcaption>
      </figure>
      <p>В Іспанії закрили кримінальну справу проти українського бізнесмена Дмитра Фірташа. Про це повідомляє <a href="https://www.dw.com/ru/%D0%B2-%D0%B8%D1%81%D0%BF%D0%B0%D0%BD%D0%B8%D0%B8-%D0%B7%D0%B0%D0%BA%D1%80%D1%8B%D1%82%D0%BE-%D1%83%D0%B3%D0%BE%D0%BB%D0%BE%D0%B2%D0%BD%D0%BE%D0%B5-%D0%B4%D0%B5%D0%BB%D0%BE-%D0%BF%D1%80%D0%BE%D1%82%D0%B8%D0%B2-%D0%B4%D0%BC%D0%B8%D1%82%D1%80%D0%B8%D1%8F-%D1%84%D0%B8%D1%80%D1%82%D0%B0%D1%88%D0%B0/a-51274447">Deutsche Welle</a> з посиланням на El Espanol. Суддя Ігнасіо Санчес оголосив, що не знайшов ознак злочину, а справа ґрунтувалась виключно на підозрах без вагомих доказів.</p>
      <p>Закрити справу раніше вимагав захист Фірташа. Вони посилалися на рішення одного з австрійських судів, який відмовив в екстрадиції бізнесмена до Іспанії. За даними захисту, Австрія відмовила у видачі Фірташа через "абстрактність звинувачень" іспанської сторони.</p>
      <blockquote>Дмитро Фірташ був заарештований в березні 2014 в Австрії, де він проживає. Арешт проведений за запитом влади США. Його звинувачують в дачі хабара для отримання дозволу на видобуток титану в Індії.<br/>Пізніше Фірташ вийшов під заставу, але в лютому 2018 року був знову заарештований. Зараз одному з найбагатших громадян України загрожує екстрадиція в США. Раніше її схвалив міністр юстиції Австрії. Адвокати бізнесмена вимагають перегляду справи.</blockquote>
    </article>
  </body>
</html>