<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42848_Zhitel-Ternopilshchini-prodav-mayno-yake-perebuvalo-pid-zastavoyu-v-banku-"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-16T10:36:00+00:00"/>
    <meta property="og:title" content="Житель Тернопільщини продав майно, яке перебувало під заставою в банку"/>
    <meta property="og:description" content="Незаконні дії щодо заставленого майна інкримінують працівники Підволочиського відділу поліції місцевому мешканцю. Чоловік продав тра"/>
  </head>
  <body>
    <article>
      <h1>Житель Тернопільщини продав майно, яке перебувало під заставою в банку</h1>
      <address>
        <time datetime="2019-11-16T10:36:00+00:00">16 Nov 2019, 10:36</time>
      </address>
      <p><b>Незаконні дії щодо заставленого майна інкримінують працівники Підволочиського відділу поліції місцевому мешканцю. Чоловік продав транспортний засіб, який перебував під заставою у банку.</b><br/><br/>За словами правоохоронців, підозрюваний ще у 2006 році взяв банківський кредит в розмірі 20 тисяч євро. Як заставу залишив вантажний автомобіль з причепом, вартістю приблизно 245 тисяч гривень. Кредит оформив на 36 місяців.<br/><br/>Спочатку чоловік його сплачував справно, але після того, як надходження коштів припинилися, банк звернувся в сервісний центр, аби з`ясувати, де знаходиться заставний транспорт.<br/><br/>Як стало відомо, позичальник причеп перереєстрував на іншу людину ще у 2012 році, але гроші банку при цьому не повернув. Сьогодні борг чоловіка перед фінустановою - 17 тисяч євро.<br/><br/>Із заявою працівники банку звернулися до поліції. Правоохоронці встановлюють, хто і на кого перереєстрував напівпричіп, який перебував під заставою. Даний факт внесений в ЄРДР відповідно до статті 388 частина 1 ККУ. Триває слідство.</p>
      <p>
        <i>Фото ілюстративне</i>
      </p>
    </article>
  </body>
</html>