<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547606.html/%DA%A9%D8%B1%D8%A7%DB%8C%D9%87-%D8%AA%D8%A7%DA%A9%D8%B3%DB%8C-%D8%AF%D8%B1-%DA%A9%D9%88%D9%87%D8%AF%D8%B4%D8%AA-%D8%A7%D9%81%D8%B2%D8%A7%DB%8C%D8%B4-%D9%86%D9%85%DB%8C-%DB%8C%D8%A7%D8%A8%D8%AF--%D8%B1%D8%A7%D9%86%D9%86%D8%AF%DA%AF%D8%A7%D9%86-%D8%AD%D9%82-%D8%AF%D8%B1%DB%8C%D8%A7%D9%81%D8%AA-%D9%88%D8%AC%D9%87-%D8%A7%D8%B6%D8%A7%D9%81%DB%8C-%D8%A7%D8%B2-%D9%85%D8%B3%D8%A7%D9%81%D8%B1-%D8%B1%D8%A7-%D9%86%D8%AF%D8%A7%D8%B1%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T10:49:00+00:00"/>
    <meta property="og:title" content="کرایه تاکسی در کوهدشت افزایش نمی‌یابد/ رانندگان حق دریافت وجه اضافی از مسافر را ندارند"/>
    <meta property="og:description" content="مدیر عامل سازمان حمل و نقل کوهدشت از عدم افزایش قیمت کرایه تاکسی پس از افزایش نرخ بنزین در این شهرستان خبر داد و گفت: رانندگان حق دریافت وجه اضافی از مسافران ندارند."/>
  </head>
  <body>
    <article>
      <h1>کرایه تاکسی در کوهدشت افزایش نمی‌یابد/ رانندگان حق دریافت وجه اضافی از مسافر را ندارند</h1>
      <h2>مدیر عامل سازمان حمل و نقل کوهدشت:</h2>
      <address>
        <time datetime="2019-11-16T10:49:00+00:00">16 Nov 2019, 10:49</time>
      </address>
      <p>مدیر عامل سازمان حمل و نقل کوهدشت از عدم افزایش قیمت کرایه تاکسی پس از افزایش نرخ بنزین در این شهرستان خبر داد و گفت: رانندگان حق دریافت وجه اضافی از مسافران ندارند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> هوشنگ رستمی در گفت و گو با خبرنگار <a href="http://safiraflak.ir/?p=1714">سفیرافلاک</a>، اظهار داشت: نرخ کرایه حمل مسافر توسط تاکسی های درون شهری شخصی و عمومی، پس از افزایش قیمت بنزین هیچ گونه افزایش و تغییری نخواهد داشت.</p>
      <p>وی افزود: رانندگان حق دریافت وجه اضافی یا افزایش کرایه را نخواهند داشت و با هرگونه گزارش افزایش کرایه رسیدگی و برخورد خواهد شد.</p>
      <p>مدیر عامل سازمان حمل و نقل شهرداری کوهدشت عنوان کرد: شهروندان در صورت مشاهده هرگونه افزایش قیمت، مراتب را با تاکسیرانی و سازمان حمل و نقل و ترافیک شهرداری واقع درانتهای بلوار خلیج فارس، ترمینال هجرت، روبه روی میدان امام حسین (ع) یا بازرسان کشیک در سطح شهر اطلاع دهند.</p>
      <p>انتهای پیام/</p>
    </article>
  </body>
</html>