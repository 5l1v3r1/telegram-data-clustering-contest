<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/16/eukoles-syntages-kotopoulo-me-saltsa-moustardas/"/>
    <meta property="og:site_name" content="neolaia.gr"/>
    <meta property="article:published_time" content="2019-11-16T10:00:13+00:00"/>
    <meta property="og:title" content="Εύκολες συνταγές: Κοτόπουλου με σάλτσα μουστάρδας- μελιού και πουρέ λαχανικών"/>
    <meta property="og:description" content="Έχεις όρεξη να μαγειρέψει και να φτιάξεις κάτι τελείως διαφορετικό. Να δοκιμάσεις πώς τα καταφέρνεις και εσύ με τις εύκολες συνταγές που σου λένε ότι μπορείς να βρεις στο διαδίκτυο."/>
  </head>
  <body>
    <article>
      <h1>Εύκολες συνταγές: Κοτόπουλου με σάλτσα μουστάρδας- μελιού και πουρέ λαχανικών</h1>
      <h2>Μία από τις πιο εύκολες συνταγές για κοτόπουλο με σάλτσα μουστάρδας- μελιού και πουρέ για να... γλείφεις τα δάχτυλά σου!</h2>
      <address><time datetime="2019-11-16T10:00:13+00:00">16 Nov 2019, 10:00</time> by <a rel="author">neolaia.gr Team</a></address>
      <p>Έχεις όρεξη να μαγειρέψει και να φτιάξεις κάτι τελείως διαφορετικό. Να δοκιμάσεις πώς τα καταφέρνεις και εσύ με τις εύκολες συνταγές που σου λένε ότι μπορείς να βρεις στο διαδίκτυο.</p>
      <p>Και εγώ έχω να σου προτείνω να φτιάξεις για σήμερα κοτόπουλο με σάλτσα μουστάρδας- μελιού και πουρέ. Μία από τις πιο απλές συνταγές για κοτόπουλο, που θα γλείφεις τα δάχτυλά σου.</p>
      <p>
        <b>Υλικά συνταγής</b>
      </p>
      <p>
        <b>Για τη σάλτσα μουστάρδας:</b>
      </p>
      <ul>
        <li>1 κ.σ. μουστάρδα αρεσκείας σας (καυτερή ή απαλή)</li>
        <li>1 κ.σ. μουστάρδα wholegrain (με κόκκους)</li>
        <li>2 κ.σ. μέλι</li>
        <li>1 κ.σ. λευκό ξύδι</li>
      </ul>
      <p>
        <b>Για τον πουρέ:</b>
      </p>
      <ul>
        <li>1 κιλό πατάτες καθαρισμένες σε μικρά κομμάτια</li>
        <li>1/2 φλ. τσαγιού γάλα + 1 κύβο κότας</li>
        <li>300 γρ. καλαμπόκι βρασμένο σε κονσέρβα, στραγγισμένο</li>
        <li>3 φρέσκα κρεμμυδάκια ψιλοκομμένα, σε λεπτές ροδελίτσες</li>
      </ul>
      <p>
        <b>Για το κοτόπουλο:</b>
      </p>
      <ul>
        <li>6-7 κ.σ. ελαιόλαδο</li>
        <li>4 μικρά στήθη φιλέτα κοτόπουλο (130-150 γρ. το ένα)</li>
        <li>αλάτι πιπέρι</li>
      </ul>
      <p>
        <b>Εκτέλεση συνταγής</b>
      </p>
      <p><b>1. Για τη σάλτσα μουστάρδας:</b> Αναμιγνύετε, ανακατεύοντας καλά, τις 2 μουστάρδες, το μέλι και το ξύδι. Το αφήνετε στην άκρη να ενσωματωθούν οι γεύσεις. Όταν θα τηγανίσετε το κοτόπουλο θα χωρίσετε τη σάλτσα μουστάρδας σε δύο ίσα μέρη σε δύο διαφορετικά μπολ. Το ένα θα το χρησιμοποιήσετε για το κοτόπουλο και το δεύτερο για γαρνίρισμα.</p>
      <p><b>2. Για το πουρέ:</b> Βράζετε τις πατάτες, κομμένες σε κομμάτια, σε κοχλαστό αλατισμένο νερό για 20 λ περίπου, ή μέχρι να μαλακώσουν τελείως ανάλογα με το μέγεθός τους. Τις στραγγίζετε και τις βάζετε σε μεγάλο μπολ. Βάζετε στη φωτιά το γάλα με το κύβο κότας και ανακατεύετε να διαλυθεί καλά ο κύβος.<br/>Ρίχνετε σταδιακά, το ζεστό γάλα με το κύβο στις βρασμένες πατάτες και τις πολτοποιείτε σε πουρέ, με το ειδικό εργαλείο για πουρέ ή με ένα πιρούνι. Προσθέτετε στο πουρέ το καλαμπόκι, τα ψιλοκομμένα κρεμμυδάκια και αλατοπίπερο και ανακατεύετε απαλά με ένα κουτάλι να ενσωματωθούν.</p>
      <p><b>3. Για το κοτόπουλο:</b> Εν τω μεταξύ όσο βράζουν οι πατάτες, ζεσταίνετε το ελαιόλαδο σε μεγάλο τηγάνι, σε μέτρια θερμοκρασία. Τηγανίζετε το κοτόπουλο για 8 λ περίπου από κάθε πλευρά ή μέχρι να ψηθούν μέχρι μέσα. Αν έχετε μεγαλύτερα από τα προτεινόμενα στήθη, θα τα τηγανίσετε 2-3 λ πιο πολύ από τη κάθε πλευρά προσέχοντας μη παραψηθούν και σφίξουν.</p>
      <p>Δύο λεπτά πριν βγάλετε τα στήθη από τη φωτιά τα αλείφετε με ένα πινέλο με τη σάλτσα μουστάρδας. Και για τα 4 στήθη κοτόπουλου θα χρησιμοποιήσετε τη μισή σάλτσα. Σερβίρετε σε 4 πιάτα το πουρέ, προσθέτετε από ένα στήθος κοτόπουλο και περιχύνετε το κοτόπουλο και το πουρέ με την υπόλοιπη σάλτσα μουστάρδας.</p>
      <p>Αν θέλετε να φτιάξετε περισσότερη σάλτσα μουστάρδας διπλασιάστε τις ποσότητες που αναγράφονται παραπάνω.</p>
      <p>Πηγή: <a href="https://www.sintayes.gr/"><b>sintayes.gr</b></a></p>
      <p>
        <b>Δες ακόμα: <a href="https://www.neolaia.gr/2019/11/10/eukoles-sintages-sokolatenio-tiramisou/">Εύκολες συνταγές: Σοκολατένιο τιραμισού που είναι έτοιμο σε 15 λεπτά</a></b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/16/simadia-pou-sou-apodeiknioun-oti-sou-kryvei-kati/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/16/ta-kalytera-video-games-poy-exoun-dimiourgithei/"/>
        <a href="https://neolaia.gr/neo/texnologia"/>
        <a href="https://neolaia.gr/2019/11/16/tragoudia-gia-na-einai-stin-playlist-tou-soukou/"/>
        <a href="https://neolaia.gr/neo/fun-paraxena"/>
        <a href="https://neolaia.gr/2019/11/16/noemvri-autoi-oi-stathmoi-tou-metro-tha-einai-kleistoi/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/16/lexi-pou-megalo-pososto-twn-ellinwn-grafei-lathos/"/>
      </related>
    </article>
  </body>
</html>