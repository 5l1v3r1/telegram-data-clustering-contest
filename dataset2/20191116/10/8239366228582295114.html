<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/na_donbasi_vorog_13_raziv_porushyv_rezhym_tyshi_330879.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-16T10:00:00+00:00"/>
    <meta property="og:title" content="На Донбасі ворог 13 разів порушив &quot;режим тиші&quot;"/>
    <meta property="og:description" content="Минулої доби, 15 листопада, збройні формування Російської Федерації 13 разів порушили режим припинення вогню. Противник обстрілював позиції підрозділів Об'єднаних сил із заборонених Мінськими домовленостями мінометів калібру 120 та 82 мм, озброєння БМП, гранатометів різних систем та стрілецької зброї, з великокаліберними кулеметами включно. Про це інформує прес-центр ООС."/>
  </head>
  <body>
    <article>
      <h1>На Донбасі ворог 13 разів порушив "режим тиші"</h1>
      <h2>Минулої доби, 15 листопада, збройні формування Російської Федерації 13 разів порушили режим припинення вогню. Противник обстрілював позиції підрозділів Об'єднаних сил із заборонених Мінськими домовленостями мінометів калібру 120 та 82 мм, озброєння БМП, гранатометів різних систем та стрілецької зброї, з великокаліберними кулеметами включно. Про це інформує прес-центр ООС.</h2>
      <address>
        <time datetime="2019-11-16T10:00:00+00:00">16 Nov 2019, 10:00</time>
      </address>
      <p>В районі відповідальності оперативно-тактичного угруповання "СХІД" російські окупаційні війська здійснили 6 обстрілів:<br/>біля Черненко – з СПГ, автоматичних гранатометів та великокаліберних кулеметів;<br/>двічі біля Зайцевого – з стрілецької зброї, мінометів калібру 120 мм та автоматичних гранатометів;<br/>поблизу Лебединського і Березового – з автоматичних гранатометів та великокаліберних кулеметів;<br/>неподалік Новогнатівки – з великокаліберних кулеметів.<br/>В районі відповідальності оперативно-тактичного угруповання "ПІВНІЧ" зафіксовано 7 ворожих обстрілів:<br/>двічі неподалік Майорська – зі станкових протитанкових гранатометів та великокаліберних кулеметів;<br/>поблизу Новотошківського – з мінометів калібру 82 мм, гармат БМП-2, гранатометів різних систем і великокаліберних кулеметів;<br/>біля Луганського – зі станкових протитанкових гранатометів;<br/>два рази неподалік Новолуганського – з мінометів калібру 82 мм, ручних протитанкових гранатометів та стрілецької зброї.<br/>поблизу Хутора Вільного – зі станкових протитанкових гранатометів.<br/>Вчора, 15 листопада, один військовослужбовець Об'єднаних сил отримав бойову травму.<br/>З початку цієї доби російські окупаційні війська вогневої активності не проявляли. Втрат з нашого боку не зафіксовано.</p>
    </article>
  </body>
</html>