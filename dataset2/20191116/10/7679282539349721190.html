<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/ncr/story-noida-sampatti-vivad-mein-do-pakshon-mein-hui-maarpit-aur-pathrav-kai-log-giraftaar-2852174.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T10:42:42+00:00"/>
    <meta property="og:title" content="नोएडा : संपत्ति विवाद में दो पक्षों में मारपीट और पथराव, कई गिरफ्तार"/>
    <meta property="og:description" content="नोएडा के थाना सेक्टर-39 क्षेत्र के सलारपुर गांव में शुक्रवार रात संपत्ति विवाद को लेकर हुए दो पक्षों में मारपीट व पथराव के मामले में पुलिस ने एक साप्ताहिक अखबार के संपादक सहित कई लोगों को..."/>
  </head>
  <body>
    <article>
      <h1>नोएडा : संपत्ति विवाद में दो पक्षों में मारपीट और पथराव, कई गिरफ्तार</h1>
      <address><time datetime="2019-11-16T10:42:42+00:00">16 Nov 2019, 10:42</time> by <a rel="author">नोएडा | एजेंसी</a></address>
      <p>नोएडा के थाना सेक्टर-39 क्षेत्र के सलारपुर गांव में शुक्रवार रात संपत्ति विवाद को लेकर हुए दो पक्षों में मारपीट व पथराव के मामले में पुलिस ने एक साप्ताहिक अखबार के संपादक सहित कई लोगों को गिरफ्तार किया है। थाना सेक्टर-39 के प्रभारी निरीक्षक नीरज मलिक ने बताया कि शुक्रवार शाम को सलारपुर क्षेत्र में संपत्ति विवाद को लेकर दो पक्षों में मारपीट व पत्थरबाजी हुई। उन्होंने बताया कि इस घटना में कई लोग घायल हो गए।</p>
      <p>उन्होंने बताया कि यह पूरा हंगामा वहां लगे एक सीसीटीवी कैमरे में कैद हुआ है। थाना प्रभारी ने बताया कि पथराव की वजह से पूरी सड़क पर पत्थर ही पत्थर दिखाई दे रहे थे। थाना प्रभारी ने बताया कि दोनों पक्षों की तरफ से इस मामले में मुकदमा दर्ज कराया गया है।</p>
      <p>उन्होंने बताया कि कार्रवाई करते हुए पुलिस ने दोनों पक्षों के 11 लोगों को गिरफ्तार किया गया है। चार नाबालिगों को भी पकड़ा गया है। उन्होंने बताया कि गिरफ्तार किये गए लोगों में एक आरोपी एक सप्ताहिक समाचार पत्र का संपादक है। थाना प्रभारी ने बताया कि दोनों पक्षों में जमीन को लेकर काफी समय से विवाद चल रहा है।</p>
      <p>
        <b>अलग-अलग सड़क हादसों में दो लोगों की मौत</b>
      </p>
      <p><b>नोएडा।</b> नोएडा के थाना सेक्टर-49 क्षेत्र के सेक्टर-76 मेट्रो स्टेशन के पास एक अज्ञात कार चालक ने लापरवाही से वाहन चलाते हुए एक नाबालिग लड़की को टक्कर मार दी। इलाज के लिए उसे अस्पताल में भर्ती कराया गया, जहां पर शनिवार सुबह को उसकी मौत हो गई। वही बहलौलपुर गांव के पास हुए एक अन्य सड़क हादसे में एक युवक की मौत हो गई। थाना सेक्टर-49 के थानाध्यक्ष धर्मेंद्र शर्मा ने बताया कि शुक्रवार रात को काजल (17) सेक्टर-76 मेट्रो स्टेशन के पास सड़क पर पैदल जा रही थी, तभी एक अज्ञात कार चालक ने लापरवाही से वाहन चलाते हुए उसे टक्कर मार दी। गंभीर हालत में काजल को सेक्टर-50 स्थित नियो अस्पताल में भर्ती कराया गया, जहां पर इलाज के दौरान शनिवार सुबह उसकी मौत हो गई।</p>
      <p>थाना प्रभारी ने बताया कि घटना की रिपोर्ट दर्ज कर पुलिस मामले की जांच कर रही है। थाना फेस-3 क्षेत्र के बहलोल पुर गांव के पास देर रात को एक अज्ञात वाहन चालक ने तेजी व लापरवाही से वाहन चलाते हुए रतन कुमार झा (26 वर्ष) को टक्कर मार दिया। गंभीर हालत में उन्हें एक निजी अस्पताल में भर्ती कराया गया, जहां पर इलज के दौरान उनकी मौत हो गई। पुलिस ने शव को कब्जे में लेकर पोस्टमार्टम के लिए भेज दिया है।</p>
    </article>
  </body>
</html>