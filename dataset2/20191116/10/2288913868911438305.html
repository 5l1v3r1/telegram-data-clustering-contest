<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191116_04720874"/>
    <meta property="og:site_name" content="De Standaard"/>
    <meta property="article:published_time" content="2019-11-16T10:02:00+00:00"/>
    <meta property="og:title" content="Man valt in Kortrijk voorbijgangers aan met stok, twee mensen zwaargewond"/>
    <meta property="og:description" content="In het centrum van Kortrijk heeft een man drie willekeurige voorbijgangers aangevallen met een stok. Twee van de slachtoffers raakten daarbij zwaargewond. ..."/>
  </head>
  <body>
    <article>
      <h1>Man valt in Kortrijk voorbijgangers aan met stok, twee mensen zwaargewond</h1>
      <address>
        <time datetime="2019-11-16T10:02:00+00:00">16 Nov 2019, 10:02</time>
      </address>
      <p>
        <b>In het centrum van Kortrijk heeft een man drie willekeurige voorbijgangers aangevallen met een stok. Twee van de slachtoffers raakten daarbij zwaargewond. De man werd gearresteerd en gedwongen opgenomen.</b>
      </p>
      <p>De man liep vrijdagavond door het centrum van de stad met een stok. Plots viel hij drie toevallige passanten aangevallen. Twee van hen raakten zwaargewond, een derde slachtoffer heeft lichte verwondingen. De dader kon worden opgepakt.</p>
      <p>Het gaat om een man van Ghanese origine die legaal in ons land verblijft, aldus het parket. ‘De slachtoffers zijn eveneens van vreemde origine’, zegt Hanne Demedts van het parket. ‘Ik kan formeel ontkennen dat er sprake zou zijn van racistische motieven, zoals eerder circuleerde.’</p>
      <p>Gezien de toestand van de man werd er een wetsgeneesheer bijgehaald. Hij heeft de man onderzocht en daarop werd overgegaan tot gedwongen opname.</p>
    </article>
  </body>
</html>