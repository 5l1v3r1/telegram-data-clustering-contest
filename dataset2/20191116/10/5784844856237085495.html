<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/opozorilo-za-vse-ki-na-telefonu-hranite-intimne-fotografije.html?RSS96342e19abb4dbaccc67a6c9c065c0b4"/>
    <meta property="og:site_name" content="Računalniške novice"/>
    <meta property="article:published_time" content="2019-11-16T10:11:00+00:00"/>
    <meta property="og:title" content="Opozorilo za vse, ki na telefonu hranite intimne fotografije!"/>
    <meta property="og:description" content="Ko nedelujoč pametni mobilni telefon zaupamo uradnemu serviserju pričakujemo, da bo ta delo opravil strokovno in bo pri tem varoval našo zasebnost."/>
  </head>
  <body>
    <article>
      <h1>Opozorilo za vse, ki na telefonu hranite intimne fotografije!</h1>
      <address>
        <time datetime="2019-11-16T10:11:00+00:00">16 Nov 2019, 10:11</time>
      </address>
      <p>Ko nedelujoč pametni mobilni telefon zaupamo uradnemu serviserju pričakujemo, da bo ta delo opravil strokovno in bo pri tem varoval našo zasebnost. Žal se je v praksi že večkrat izkazalo, da temu ni tako. Še več. Nekateri serviserji gredo celo tako daleč, da iz pomnilnika pametnega mobilnega telefona poskušajo izmakniti občutljive vsebine, kot so na primer intimne slike.</p>
      <p>To je na lastni koži spoznalo neko dekle iz ameriške zvezne države Kalifornija, ki je svoj pametni mobilni telefon oddala v popravilo Applovemu pooblaščenemu servisu iz mesta Bakersfield. Da je nekaj narobe je dekle spoznalo že tedaj, ko jo je serviser kar dvakrat vprašal za dostopno geslo do telefona. Po zaključnem »postopku« pa je dekle odkrilo, da si je serviser kar nekaj njenih intimnih fotografij poslal na njegov pametni mobilni telefon. Ker so vse fotografije vsebovale tudi podatke o lokaciji, kjer so bile zajete pomeni, da serviser sedaj pozna tudi naslov, kjer dekle stanuje.</p>
      <p>Takoj po prejeti prijavi so pri Applu pohotnega serviserja odpustili in proti njemu sprožili preiskavo. Poleg tega je bila zoper serviserja sprožena tudi zasebna tožba, dekle pa od serviserja pa zahteva poplačilo primerne odškodnine. Sodba zoper serviserja naj bi se pričela že letos.</p>
      <figure>
        <iframe src="https://www.youtube.com/embed/xBUINcIYmCo" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.apple.com/">Apple</a></footer>
    </article>
  </body>
</html>