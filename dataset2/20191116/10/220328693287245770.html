<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/kultura/noshch-na-teatrite-v-18-grada-v-blgariya-406862.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-16T10:12:56+00:00"/>
    <meta property="og:title" content="Нощ на театрите в 18 града в България"/>
    <meta property="og:description" content="Форматът на Нощ на театрите няма аналог в България"/>
  </head>
  <body>
    <article>
      <h1>Нощ на театрите в 18 града в България</h1>
      <address>
        <time datetime="2019-11-16T10:12:56+00:00">16 Nov 2019, 10:12</time>
      </address>
      <p>Нощта на театрите е за седма година в България. 18 града ще се включат. Инициативата започва от Хърватска с един детски спектакъл. В момента се провежда едновременно в 11 европейски държави.</p>
      <p>Над 170 представления в стандартен и нестандартен час, пърформанси, форматни събития, дискусии, изложби, “отворени врати”,  театрални пътешествия и срещи зад кулисите, NT Live, импро театър, концерти, ателиета, фокуси, поетични рецитали, младежко творчество, изключително богата детска програма в София, Пловдив, Варна, Бургас, Стара Загора, Русе, Хасково, Благоевград, Велико Търново, Сливен, Габрово, Симитли, Добрич, Плевен, Кърджали, Смолян, Перник и Шумен ще предложи седмото издание на Нощ на театрите.</p>
      <p>Тази година кампанията за инициативата е с послание „Ти променяш играта. Играта променя теб“ и е вдъхновено от взимната промяна, която се случва на зрителите и на изкуството. Над 1500 творци от различни театрални стилове стават част от европейската платформа в България и ще представят своите продукции в над 90 локации в 18 града.</p>
      <p>Форматът на Нощ на театрите няма аналог в България.</p>
      <p>Освен смяната на Времето и експеримента с Пространството Нощта случва стотици интересни съдържания, присъединява разнообразни локации, развива програма от сутринта до полунощ, дава възможност за изява на институционален и алтернативен театър, привлича зрители и участници от различни възрасти. Всичко това прави Нощ на театрите една от най-мащабните и силни театрални инициативи в България.</p>
      <p><b><a href="http://www.theatresnight.org/events">ТУК </a></b>можете да видите цялата програма за всички градове</p>
    </article>
  </body>
</html>