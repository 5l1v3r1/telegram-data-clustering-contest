<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/16/mattia-galentino-chi-e-campione-cubing/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-16T10:19:46+00:00"/>
    <meta property="og:title" content="Mattia Galentino, chi è il 14enne campione italiano di cubing"/>
    <meta property="og:description" content="Con il tempo di 5 secondi e 63 centesimi, Mattia Galentino non è solo diventato il campione italiano di risoluzione del cubo di rubik, ma il recordman. Ieri si è tenuta la finale dei campionati 2019 di cubing, risoluzione del rompicapo Cubo di Rubik, a Rovigo. Non molti sanno forse che ad otto anni di …"/>
  </head>
  <body>
    <article>
      <h1>Mattia Galentino, chi è il 14enne campione italiano di cubing</h1>
      <address><time datetime="2019-11-16T10:19:46+00:00">16 Nov 2019, 10:19</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/Mattia-Galentino.jpg"/>
        <figcaption>(Screenshot Video)</figcaption>
      </figure>
      <p>
        <b>Con il tempo di 5 secondi e 63 centesimi, Mattia Galentino non è solo diventato il campione italiano di risoluzione del cubo di rubik, ma il recordman.</b>
      </p>
      <p>Ieri si è tenuta la finale dei campionati 2019 di cubing, risoluzione del rompicapo <b>Cubo di Rubik</b>, a <b>Rovigo</b>. Non molti sanno forse che ad otto anni di distanza dalla creazione del celebre rompicapo è stata creata un’apposita disciplina competitiva. Nata quasi come sfida tra appassionati, adesso il <b>cubing</b> è regolamentato a livello internazionale e ci sono campionati di tutti i tipi. Nelle competizioni si affrontano delle fasi eliminatorie in cui i concorrenti si sfidano nella risoluzione di cinque cubi, i più veloci passano alla finale che consiste in una gara di velocità.</p>
      <p>Nella finale di ieri sera a vincere è stato uno dei concorrenti più giovani, il 14enne romano <b>Mattia Galentino</b>. A fare notizia, però, non è la giovane età del nuovo campione nazionale, bensì il tempo di risoluzione che ha fatto segnare. Il fenomenale Mattia, infatti, ha risolto il cubo con un tempo record di 5 secondi e 63 centesimi. Mai nessuno era riuscito a scendere sotto i 6 secondi in un campionato italiano ed il precedente record era di 6,86 secondi, fatto segnare nella finale del 2012.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>Chi è Mattia Galentino</h3>
      <p>Nato a <b>Roma</b> nel 2005, Mattia Galentino è un appassionato di rompicapo sin da quando era una bambino. La sua bravura con il cubo di Rubik era tale che ha deciso di iscriversi al campionato nazionale nel 2017, a soli 12 anni. In quella occasione ha sfiorato il successo e quest’anno ha stracciato tutti, anche concorrenti con molta più esperienza della sua. Tra i talenti di questo ragazzo, però, non c’è esclusivamente la risoluzione di rompicapo. Mattia infatti è uno studente da eccellenza del <b>Liceo Internazionale del Convitto Nazionale di Roma</b>. Inoltre studia violino al Conservatorio Santa Cecilia, e pratica scherma a livello agonistico.</p>
      <figure>
        <img src="https://www.viagginews.com/wp-content/uploads/2019/11/Mattia-Galentino-1.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/16/diletta-leotta-lo-vuoi-grande/"/>
        <a href="https://www.viagginews.com/2019/11/16/calcio-choc-proiettile-antonio-conte-cosa-successo/"/>
        <a href="https://www.viagginews.com/2019/11/15/dirigente-scolastica-abusa-studente-12-anni/"/>
      </related>
    </article>
  </body>
</html>