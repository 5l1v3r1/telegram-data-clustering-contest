<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kampanje.com/medier/2019/11/skal-lage-den-forste-norske-netlifx-filmen/"/>
    <meta property="og:site_name" content="Kampanje"/>
    <meta property="article:published_time" content="2019-11-16T10:31:35+00:00"/>
    <meta property="og:title" content="Jarand Herdal (23) skal lage den første norske Netflix-filmen: - Helt surrealistisk"/>
    <meta property="og:description" content="Tar spranget fra musikkvideo til spillefilm når Netflix skal lage norsk grøsser."/>
  </head>
  <body>
    <article>
      <h1>Jarand Herdal (23) skal lage den første norske Netflix-filmen: - Helt surrealistisk</h1>
      <address><time datetime="2019-11-16T10:31:35+00:00">16 Nov 2019, 10:31</time> by <a rel="author" href="https://kampanje.com/users/jacob-andersen/" target="_blank">Jacob Andersen</a></address>
      <p>
        <b>Tar spranget fra musikkvideo til spillefilm når Netflix skal lage norsk grøsser.</b>
      </p>
      <p>Norske Motion Blur skal produsere film med Netflix. Det ble klart under Stockholm Filmfestival i dag hvor Netflix annonserte to nye filmer fra Norden. Filmene er «Kadaver» fra Norge, produsert av Motion Blur og «Red Dot» fra Sverige, produsert av SF Studios. Begge filmer skal ha premiere på Netflix.</p>
      <p>«Kadaver» sin regissør og manusforfatter blir 23 år gamle<b> Jarand Herda</b>l. </p>
      <p>- Det er kjempegøy, helt fantastisk gøy. Jeg gleder meg som bare det. Men det er selvfølgelig helt surrealistisk at min første film blir Norges første Netflix-film, sier Herdal til Kampanje. </p>
      <p>Herdal forteller at det strengt tatt ikke er hans førte film. Han lagde nemlig sciene fiction-filmen «Everywhen» som 16-åring. </p>
      <p>- Det var det som startet ballen for meg, også har jeg laget musikkvideo og studert i Los Angeles etter det, forteller Herdal. </p>
      <p>Herdal forteller at «Everywhen» ble distribuert i 57 land. </p>
      <p>- Det var Marius fra Antoher World Entertainment som så potensiale i oss og filmen og syntes det var veldig spennende. Jeg tror vi sendte mail til 60 distributører, og vi fikk to svar, et nei og et ja, forteller Herdal. </p>
      <p><b>Filmet på «Blade Runner»-settet</b><br/>Herdal har laget både kortfilmer og musikkvideor, sistnevnte blant annet for Astrid Smeplass, Steve Aoki, Alan Walker og Broiler. </p>
      <p>- Det er egentlig sånn jeg har klart å bygge opp erfaring. Jeg jobbet med Danny Trejo i en musikkvideo med Broiler hvor vi brukte settene til originale Blade Runner og skjøt i Los Angeles, sier Herdal. </p>
      <p>- Er settene til den originale «Blade Runner» der enda?</p>
      <p>- Jeg jobbet med en produksjonsdesigner som hadde jobbet med Steven Spielberg, så han bare gikk å hentet dem. Så jeg har gjort mye rare ting som det der. Den musikkvideoen var nominert på kortfilmfestivalen i Grimstad til årets musikkvideo, forteller Herdal.</p>
      <p>- Jeg har puslet rundt med film i Oslo en stund. Så det er gøy at det gikk fra det til dette. Jeg er superstoked, fortsetter Herdal. </p>
      <p><b>Fornøyd produsent</b><b><br/>Espen</b> <b>Horn</b> skal produsere filmen sammen med <b>Kristian</b> <b>Sinkerud</b>. </p>
      <p>«Kadaver» er kjempegøy, dette er fantastisk. Vi gleder oss veldig til å jobbe med Kadaver og ha premiere på Netflix, sier Horn til Kampanje.</p>
      <p>- Skal den spilles inn i Norge?</p>
      <p>- Det er ikke bestemt, sier Horn.</p>
      <p>Produsenten holder kortene tett til brystet, men noe kan røpes om den kommende spillefilmen. <br/><br/><b>En grøsser</b><br/>I en pressemelding står det at «Kadaver» er en grøsser som viser hvor langt mennesker er villig til å gå for å overleve.</p>
      <p>- I etterdønningene av en atomkatastrofe befinner Leonora, Jacob og datteren deres Alice seg pa randen av overlevelse. En dag inviterer det lokale hotellet overlevende til a se et skuespill med et ma ltid inkludert, et raust tilbud til de i nød. Uten særlig valg drar familien pa tre til hotellet, hvor hotelldirektøren Mathias, introduserer hele hotellet som scenen, står det i pressemeldingen.</p>
      <p>- Publikum blir gitt masker for a skille seg fra skuespillerne, men alt tar en uhyggelig vending na r gjestene begynner a forsvinne. Skillet mellom virkeligheten og skuespillet blir raskt utydelig, helt til Alice forsvinner rett foran øynene pa Leonora og Jacob. Da er det ikke lenger noen tvil: Det er noe alvorlig galt med hotellet til Mathias, står det videre.  </p>
      <p><b>Lina Brouneus</b>, director of licensing and co-productions i Netflix i Nord-Europa, sier følgende i en pressemelding:</p>
      <p>- Vi er veldig glade for a for a ta dette spennende steget for a tilby  kundene va re i Norden enda mer lokalt innhold, samtidig som vi kan ta fantastisk innhold fra Norden ut i verden, sier Brouneus.</p>
      <p>Motion Blur Films ble grunnlagt i 2012. Blant deres siste produksjoner finner man «Amundsen» (2019) regissert av Espen Sandberg, «Den 12. Mann» (2018) regissert av Harald Zwart og TV- serien «Oljefondet» regissert av Harald Zwart og Petter Holmsen.</p>
    </article>
  </body>
</html>