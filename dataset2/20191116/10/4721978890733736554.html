<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718611/esim-tim-iphone"/>
    <meta property="og:site_name" content="iPhone Italia"/>
    <meta property="article:published_time" content="2019-11-16T10:38:22+00:00"/>
    <meta property="og:title" content="TIM sta per lanciare le prime eSIM per iPhone e iPad"/>
    <meta property="og:description" content="Entro la fine della prossima settimana arriveranno le prime eSIM di TIM per iPhone e Samsung Galaxy Watch. Ecco i dettagli."/>
  </head>
  <body>
    <article>
      <h1>TIM sta per lanciare le prime eSIM per iPhone e iPad</h1>
      <address>
        <time datetime="2019-11-16T10:38:22+00:00">16 Nov 2019, 10:38</time>
      </address>
      <p>Stanno per arrivare anche in Italia le prime eSIM per smartphone e tablet, con TIM che prevede di lanciare questa novità entro la fine della prossima settimana.</p>
      <p>Come riportato da <a href="https://www.mondomobileweb.it/163476-tim-in-arrivo-nuove-esim-card-apple-iphone-samsung-galaxy-watch/">Mondomobileweb</a>, la <b>eSIM di TIM</b> funzionerà su iPhone XS, iPhone XS Max, iPhone XR e iPhone 11, iPhone 11 Pro e iPhone 11 Pro Max. Per quanto riguarda gli <b>iPad</b>, i modelli che supportano la eSIM sono iPad Pro 11″, iPad Pro 12,9″ di terza generazione, iPad Air di terza generazione, iPad di settima generazione e iPad mini di quarta generazione.</p>
      <p>La <b>eSIM</b> verrà venduta in una confezione simile alle schede fisiche, ma senza alcuna SIM con circuiti integrati. La card in plastica conterrà solo un <b>QR code</b> che servirà per l’attivazione su iPhone o iPad. Sul retro troveremo tutte le informazioni della scheda come seriale, codice NMU, codice PIN e codice PUK, oltre ovviamente al numero associato a quella scheda.</p>
      <p>Finalmente anche gli utenti italiani potranno quindi sfruttare la eSIM su iPhone, così da avere due schede sullo stesso telefono, una fisica e una digitale. Fino ad oggi, infatti, le uniche eSIM in commercio in Italia erano compatibili solo con Apple Watch.</p>
      <p>Ricordiamo che la eSIM è una SIM digitale che permette di attivare un piano cellulare senza dover usare una nano-SIM fisica. In questo modo, potrai utilizzare una seconda scheda su iPhone, magari dedicata al lavoro o per i viaggi all’estero.</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>