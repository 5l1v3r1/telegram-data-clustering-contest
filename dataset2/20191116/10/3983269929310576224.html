<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/324/els-cdr-inicien-una-accio-de-protesta-a-sants-enmig-dun-ampli-dispositiu-policial/noticia/2963821/"/>
    <meta property="og:site_name" content="CCMA"/>
    <meta property="article:published_time" content="2019-11-16T10:41:00+00:00"/>
    <meta property="og:title" content="Protesta dels CDR a Sants: desallotgen els concentrats que volien bloquejar l'estació"/>
    <meta property="og:description" content="Un ampli dispositiu policial de Mossos d'Esquadra i la Policia Nacional custodia els accessos a l'estació i a l'exterior s'hi concentren unes 300 persones"/>
  </head>
  <body>
    <article>
      <h1>Protesta dels CDR a Sants: desallotgen els concentrats que volien bloquejar l'estació</h1>
      <h2>Un ampli dispositiu policial de Mossos d'Esquadra i la Policia Nacional custodia els accessos a l'estació i a l'exterior s'hi concentren unes 300 persones</h2>
      <address><time datetime="2019-11-16T10:41:00+00:00">16 Nov 2019, 10:41</time> by <a rel="author">Redacció</a></address>
      <p>Els CDR han fet una <b>acció de protesta a Sants </b>amb l'objectiu de <b>bloquejar l'estació</b>. Al vestíbul s'han concentrat un grup de persones sota la mirada d'un <b>ampli dispositiu</b> dels Mossos d'Esquadra i la Policia Nacional, que els ha desallotjat després de poc més d'una hora de protesta.</p>
      <figure>
        <iframe data-src="https://twitter.com/Nil_Via/status/1195659941434085376?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <figure>
        <img src="https://www.ccma.cat/multimedia/jpg/5/2/1573904919125.jpg"/>
      </figure>
      <p>
        <i>Els Mossos han desallotjat els manifestants que s'han traslladat a l'exterior (EFE)</i>
      </p>
      <p>La concentració <b>s'ha trasllat a l'exterior de l'estació</b>, a la plaça dels Països Catalans.</p>
      <figure>
        <iframe data-src="https://twitter.com/laurasole_tv/status/1195670092790534144?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>El <b>servei de trens</b> ha funcionat amb <b>normalitat </b>al llarg del matí.</p>
      <p>
        <b>Protesta durant una hora a l'interior del vestíbul</b>
      </p>
      <p>Un grup de persones s'ha concentrat al vestíbul de l'estació de Sants a partir de les 11.00 enmig d'un ampli desplegament policial.<br/> </p>
      <figure>
        <img src="https://www.ccma.cat/multimedia/jpg/6/3/1573904929636.jpg"/>
      </figure>
      <p><i>La policia ha custodiat els accessos a l'estació des de primera hora del matí (EFE)</i><br/> </p>
      <figure>
        <iframe data-src="https://twitter.com/laurasole_tv/status/1195651941218557953?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Els agents <b>han encerclat un centenar de manifestants</b> que cridaven "Llibertat presos polítics" i "Independència", entre altres reivindicacions:</p>
      <figure>
        <iframe data-src="https://twitter.com/Nil_Via/status/1195657186212495362?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>De mica en mica,<b> els agents han anat desallotjant</b> les persones concentrades:</p>
      <figure>
        <iframe data-src="https://twitter.com/laurasole_tv/status/1195661389106425856?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Els <b>CDR</b>, a les 11.00 han anunciat que la seva intenció era bloquejar l'estació de Sants:</p>
      <figure>
        <iframe data-src="https://twitter.com/CDRCatOficial/status/1195642725632282629?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Una vegada s'ha fet la crida unitària, els Mossos d'Esquadra han fet un <b>perímetre de seguretat a l'exterior</b> de l'estació i a l'interior controlen el vestíbul. Només s'hi podia accedir si s'ensenyava el bitllet.</p>
      <p>La Policia Nacional vigila els <b>accessos a l'AVE</b>, amb l'ajuda del servei de seguretat. Un grup d'antiavalots d'aquest cos de seguretat ha entrat a l'estació i ha custodiat les vies.</p>
      <p>Per accedir a l'estació de metro s'havia de fer des de l'exterior.</p>
      <figure>
        <iframe data-src="https://twitter.com/TMBinfo/status/1195650983830970368?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <figure>
        <img src="https://www.ccma.cat/multimedia/jpg/2/4/1573899636542.jpg"/>
      </figure>
      <p>La protesta no ha afectat el funcionament del servei de trens:</p>
      <figure>
        <iframe data-src="https://twitter.com/Renfe/status/1195652195435384838?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Els CDR havien demanat, a través de les xarxes socials, que la gent es dirigís a<b> diferents estacions de Barcelona</b> per protestar contra la sentència: Sant Andreu Comtal, Clot-Aragó, Passeig de Gràcia, Sants, Bellvitge, Plaça de Catalunya, Arc de Triomf, la Sagrera-Meridiana i Sant Andreu Arenal.</p>
      <p>A primera hora, en algunes de les estacions de la principal artèria ferroviària de Barcelona, com Sant Andreu Comtal i Sant Andreu Arenal, hi havia presència de furgonetes i agents dels Mossos.</p>
    </article>
  </body>
</html>