<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825051.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T10:43:00+00:00"/>
    <meta property="og:title" content="واکنش وکیل «فریدون» به بازداشت «دانیال‌زاده»"/>
    <meta property="og:description" content="حسین سرتیپی در گفت‌وگو با فارس، گفت: پرونده موکلم حسین فریدون اکنون مختومه است و بعید می‌دانم که به دلیل دستگیری آقای دانیال‌زاده و روشن شدن تکلیف چک‌های فی‌مابین، پرونده مجدد بررسی شود."/>
  </head>
  <body>
    <article>
      <h1>واکنش وکیل «فریدون» به بازداشت «دانیال‌زاده»</h1>
      <address>
        <time datetime="2019-11-16T10:43:00+00:00">16 Nov 2019, 10:43</time>
      </address>
      <p>وکیل حسین فریدون اعلام کرد: پرونده موکلم به دلیل دستگیری دانیال‌زاده مجدد بررسی نخواهد شد.</p>
      <p>حسین سرتیپی در گفت‌وگو با فارس، گفت: پرونده موکلم حسین فریدون اکنون مختومه است و بعید می‌دانم که به دلیل دستگیری آقای دانیال‌زاده و روشن شدن تکلیف چک‌های فی‌مابین، پرونده مجدد بررسی شود.</p>
      <p>وی ادامه داد: پرونده و اتهامات آقای دانیال‌زاده ربطی به موکل بنده ندارد و پرونده حسین فریدون در تمام موضوعات رسیدگی شده است.</p>
      <p>این وکیل دادگستری گفت: حکم موکلم صادر و قطعی شده و موضوع جدیدی مطرح نشده است و رابطه‌ای موضوعیتی میان این دو پرونده نیز وجود ندارد چرا که هر چه بوده در مورد اتهامات «فریدون» همه رسیدگی شده است.</p>
      <p>سرتیپی گفت: صرفنظر از صحت و عدم صحت موضوع عنوانی مبنی بر بررسی مجدد پرونده به بنده ابلاغ نشده است. </p>
      <p>وی در مورد آخرین وضعیت موکلش گفت: حسین فریدون از همان روزی که به بازداشتگاه اوین رفته تا به امروز در زندان است. وی از همان روز پذیرش شده و خروجی از بازداشتگاه نداشته است. </p>
      <p>این وکیل گفت: بنده هنوز موفق به دیدن ایشان در زندان نشده‌ام اما اینکه گفته شد به مرخصی رفته صحت ندارد و به عنوان وکیل چیزی به من ابلاغ نشده است. </p>
    </article>
  </body>
</html>