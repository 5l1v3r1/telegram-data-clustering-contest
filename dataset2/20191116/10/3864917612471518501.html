<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2819564-u-gruzii-vidbulisa-suticki-protestuvalnikiv-iz-policieu-e-postrazdali.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-16T10:22:00+00:00"/>
    <meta property="og:title" content="У Грузії відбулися сутички протестувальників із поліцією, є постраждалі"/>
    <meta property="og:description" content="Перед офісом «Грузинської мрії» у Тбілісі відбулося зіткнення протестувальників із поліцією, двоє людей постраждали."/>
  </head>
  <body>
    <article>
      <h1>У Грузії відбулися сутички протестувальників із поліцією, є постраждалі</h1>
      <h2>Перед офісом «Грузинської мрії» у Тбілісі відбулося зіткнення протестувальників із поліцією, двоє людей постраждали.</h2>
      <address>
        <time datetime="2019-11-16T10:22:00+00:00">16 Nov 2019, 10:22</time>
      </address>
      <p>Про це повідомляє <a href="https://www.interpressnews.ge/ru/article/118022-u-ofisa-gruzinskoi-mechty-postradali-dva-cheloveka">ІнтерпрессНьюз</a>.</p>
      <p>«Біля офісу «Грузинської мрії», де проходить засідання більшості, ситуація загострилася ще раз. Між учасниками акції і поліцією сталася сутичка», - йдеться в повідомленні.</p>
      <p>Під час сутички постраждав один учасник акції, крім того, одному з операторів на акції було зламано руку.</p>
      <p>Як <a href="https://www.interpressnews.ge/ru/article/118021-u-tsentralnogo-ofisa-gruzinskoi-mechty-prodolzhaetsia-protivostoianie">повідомляє</a> видання, на тлі протестів у центральному офісі «Грузинської мрії» проходить засідання правлячої більшості.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2818855-protestuvalniki-vstanovili-nameti-pid-parlamentom-gruzii.html">Протестувальники встановили намети під парламентом Грузії</a>
      </blockquote>
      <p>Паралельно з засіданням перед офісом партії стартувала протестна акція руху «Ганьба» і опозиційних депутатів.</p>
      <p>Для підтримки правопорядку і безпеки було мобілізувано поліцію: правоохоронці вибудували кордон, перекривши автомобільну дорогу до центрального офісу.</p>
      <p>Після того, як один з учасників акції закликав пікетувати офіс «Грузинської мрії», почалося протистояння між поліцейськими і демонстрантами.</p>
      <p>Як повідомлялося, 14 листопада парламент Грузії прийняв законопроект, поданий правлячою партією «Грузинська мрія», про внесення змін до Конституції, що передбачають зміну виборчої системи. Після голосування семеро депутатів заявили про вихід з парламентської більшості.</p>
      <p>У відповідь у центрі Тбілісі кілька десятків людей перекрили проспект, встановивши намети під будівлею парламенту.</p>
      <p>Фото: ІнтерпрессНьюз.</p>
    </article>
  </body>
</html>