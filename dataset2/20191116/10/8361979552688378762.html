<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/u-krimu-okupanti-prodayut-budivlyu-ukrajinskogo-geologorozviduvalnogo-institutu-novini-krimu-50053904.html"/>
    <meta property="og:site_name" content="НВ"/>
    <meta property="article:published_time" content="2019-11-16T10:01:00+00:00"/>
    <meta property="og:title" content="У Криму окупаційна влада вирішила продати будівлю Українського геологорозвідувального інституту"/>
    <meta property="og:description" content="В окупованому Росією Криму виставили на торги будівлю Українського державного геологорозвідувального інституту, який розташований у Сімферополі."/>
  </head>
  <body>
    <article>
      <h1>У Криму окупаційна влада вирішила продати будівлю Українського геологорозвідувального інституту</h1>
      <h2>В окупованому Росією Криму виставили на торги будівлю Українського державного геологорозвідувального інституту, який розташований у Сімферополі.</h2>
      <address>
        <time datetime="2019-11-16T10:01:00+00:00">16 Nov 2019, 10:01</time>
      </address>
      <p>Про це повідомляє <a href="https://ru.krymr.com/a/news-vlasti-kryma-ukrainskii-geologorazvedochnyi-institut-simferopol/30275100.html">Крим. Реалії</a>.</p>
      <p>Відповідні відомості з’явилися на офіційному майданчику для розміщення інформації про проведення торгів.</p>
      <p>Стартова ціна становить 232,3 млн руб.</p>
      <p>Будівля розташована неподалік від Дитячого парку Сімферополя, площею 3405 кв. метрів.</p>
      <p>Заявки на участь в аукціоні приймаються до 5 грудня, сам аукціон відбудеться 9 грудня.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/408/original/f79e4f325e017903c5d30f96472ce449.png?stamp=1&amp;q=85&amp;w=115"/>
      </figure>
      <p>Віталій Портников<br/>Кримська стіна для росіян</p>
      <p>Нагадаємо, що кримське відділення Українського державного геологорозвідувального інституту створили в 1956 році. З 2000 року воно перебувало під управлінням Міністерства екології та природних ресурсів України.</p>
      <p>Кримське відділення інституту — єдина в Україні галузева науково-дослідна установа, яка виконувала науково-дослідні і дослідно-методичні роботи в галузі геології, спрямовані на обґрунтування напрямів геологорозвідувальних робіт, розвиток і освоєння мінерально-сировинної бази твердих корисних копалин.</p>
      <p>До анексії Криму співробітниками інституту були 193 людини, з них — 145 наукових співробітників, зокрема шість докторів і 34 кандидати наук.</p>
    </article>
  </body>
</html>