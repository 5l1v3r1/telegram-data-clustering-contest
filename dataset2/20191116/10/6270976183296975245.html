<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/16/pid-harkovom-nezakonno-vyvely-z-derzhvlasnosti-200-ga-zemel-pryrodnogo-parku-na-200-mln-grn/"/>
    <meta property="og:site_name" content="Рубрика"/>
    <meta property="article:published_time" content="2019-11-16T10:57:06+00:00"/>
    <meta property="og:title" content="Під Харковом незаконно вивели з держвласності 200 га земель природного парку на 200 млн грн"/>
    <meta property="og:description" content="Прокуратура Харківської області розпочала кримінальне провадження щодо осіб, через дії яких з державної власності вибули землі Національного природного парку Гомільшанські ліси. Про це повідомляє пресслужба відомства. Прокуратура встановила, що посадові особи Держгеокадастру в Харківській області протягом 2015−2017 років під виглядом земель сільськогосподарського призначення незаконно безоплатно передали у власність громадян 406 земельних ділянок загальною площею близько […]"/>
  </head>
  <body>
    <article>
      <h1>Під Харковом незаконно вивели з держвласності 200 га земель природного парку на 200 млн грн</h1>
      <address><time datetime="2019-11-16T10:57:06+00:00">16 Nov 2019, 10:57</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/12-24-860x450.jpg"/>
      </figure>
      <p>
        <b>
          <b>Прокуратура Харківської області розпочала кримінальне провадження щодо осіб, через дії яких з державної власності вибули землі Національного природного парку Гомільшанські ліси.</b>
        </b>
      </p>
      <p>Про це повідомляє пресслужба відомства.</p>
      <p>Прокуратура встановила, що посадові особи Держгеокадастру в Харківській області протягом 2015−2017 років під виглядом земель сільськогосподарського призначення незаконно безоплатно передали у власність громадян 406 земельних ділянок загальною площею близько 200 га і оціночною вартістю понад 200 млн грн.</p>
      <p>Земельні ділянки розташовані у межах Національного парку Гомільшанські ліси і відносяться до категорії земель природно-заповідного фонду. Зміна їх цільового призначення може відбуватися тільки у виняткових випадках для суспільних потреб за погодженням з Кабміном.</p>
      <p>Триває досудове розслідування і проводяться першочергові слідчі дії з метою встановлення всіх винних осіб.</p>
      <p>Прокуратурою області також вирішується питання про пред’явлення позовних заяв на користь держави з метою скасування незаконних наказів, якими передано у власність громадян земельні зазначені ділянки, і повернення особливо цінних земель у державну власність.</p>
    </article>
  </body>
</html>