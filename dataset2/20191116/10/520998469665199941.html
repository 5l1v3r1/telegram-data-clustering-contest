<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/crime/na-vizhnichchini-policeyski-rozkrili-dvi-kradizhki-380385"/>
    <meta property="og:site_name" content="Погляд"/>
    <meta property="article:published_time" content="2019-11-16T10:13:00+00:00"/>
    <meta property="og:title" content="На Вижниччині поліцейські розкрили 2 крадіжки"/>
    <meta property="og:description" content="У Вижниці правоохоронці викрили крадія грошових коштів, а в Банилові – господарських інструментів"/>
  </head>
  <body>
    <article>
      <h1>На Вижниччині поліцейські розкрили 2 крадіжки</h1>
      <h2>У Вижниці викрили крадія грошей, а в Банилові – інструментів</h2>
      <address>
        <time datetime="2019-11-16T10:13:00+00:00">16 Nov 2019, 10:13</time>
      </address>
      <p>Під час проведення оперативно-розшукових заходів співробітники сектору кримінальної поліції встановили, що до крадіжки грошей 18-річного жителя міста Вижниця причетний 26-річний місцевий житель.</p>
      <p>Порушник проник через незачинену квартирку до приватного будинку та викрав грошові кошти.</p>
      <p>Крім цього, працівники поліції розшукали злодія господарських інструментів. До поліції звернувся 34-річний житель села Банилів та повідомив, що з території його приватного господарства зникли електроінструменти та бензопила.</p>
      <p>Правоохоронці опитали потерпілого, а також перевірили коло осіб, які могли бути причетні до злочину та встановили особу зловмисника. Ним виявився 24-річний житель села, який був знайомий із заявником. Зловмисник проник на приватну територію односельця та заволодів його майном.</p>
      <p>Речові докази частково вилучено. За вказаними фактами тривають досудові розслідування за частиною 3 статті 185 (Крадіжка) Кримінального кодексу України. Про це повідомляє відділ комунікації поліції Чернівецької області.</p>
      <related>
        <h4>Схожі записи</h4>
        <a href="https://pogliad.ua/news/crime/z-ploschi-u-misti-vizhnicya-pocupili-13-bordyuriv-369859"/>
        <a href="https://pogliad.ua/news/crime/policiya-bukovini-rozkrila-3-kradizhki-skoeni-na-vizhnichchini-371421"/>
        <a href="https://pogliad.ua/news/crime/za-dobu-bukovinci-povidomili-pro-vikradennya-8-smartfoniv-vartistyu-blizko-43-tis-352213"/>
        <a href="https://pogliad.ua/news/ukraine/21-richniy-bukovinec-pocupiv-mobilniy-u-pracivnici-piceriyi-349059"/>
      </related>
    </article>
  </body>
</html>