<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/597636/kalifornia-ypekypse-sta-travmata-tou-o-16xronos-makelaris"/>
    <meta property="og:site_name" content="SIGMALIVE"/>
    <meta property="article:published_time" content="2019-11-16T10:18:00+00:00"/>
    <meta property="og:title" content="Καλιφόρνια: Υπέκυψε στα τραύματά του ο 16χρονος μακελάρης"/>
    <meta property="og:description" content="Ο δεκαεξάχρονος που άνοιξε πυρ προχθές Πέμπτη στην αυλή του λυκείου του, σε μια πόλη κοντά στο Λος Άντζελες, σκοτώνοντας μια συνομίληκή του συμμαθήτρια κι..."/>
  </head>
  <body>
    <article>
      <h1>Καλιφόρνια: Υπέκυψε στα τραύματά του ο 16χρονος μακελάρης</h1>
      <address><time datetime="2019-11-16T10:18:00+00:00">16 Nov 2019, 10:18</time> by <a rel="author">SigmaLive</a></address>
      <p>Ο δεκαεξάχρονος που άνοιξε πυρ προχθές Πέμπτη στην αυλή του λυκείου του, σε μια πόλη κοντά στο Λος Άντζελες, σκοτώνοντας μια συνομίληκή του συμμαθήτρια κι έναν 14χρονο συμμαθητή του και τραυματίζοντας άλλους τρεις πριν στρέψει το πιστόλι του στον εαυτό του κι αυτοπυροβοληθεί στο κεφάλι, υπέκυψε στο νοσοκομείο όπου είχε εισαχθεί σε κρίσιμη κατάσταση χθες Παρασκευή, γνωστοποίησαν οι υπηρεσίες του σερίφη της κομητείας.</p>
      <p>Ο Ναθάνιελ Μπερχάου, που διακομίστηκε στο νοσοκομείο ταυτόχρονα με τα θύματα της επίθεσης που διέπραξε στο λύκειο Σόγκους, στην Σάντα Κλαρίτα της Καλιφόρνιας και νοσηλευόταν «σε κρίσιμη κατάσταση», τελικά «υπέκυψε στα τραύματά του στις 15:32 (01:32 του Σαββάτου ώρα Ελλάδας)», ενημέρωσε ο Μάρβιν Κράουντερ, εκπρόσωπος του γραφείου του σερίφη της κομητείας του Λος Άντζελες.</p>
      <p>Κατά την ανακοίνωση που δημοσιοποίησαν οι υπηρεσίες του σερίφη, η μητέρα του νεαρού, που διέπραξε την επίθεση και αυτοπυροβολήθηκε την ημέρα που έκλεισε τα δεκαέξι του χρόνια, ήταν παρούσα όταν πέθανε.</p>
      <p>Πληροφορίες από ΑΠΕ-ΜΠΕ-AFP-Reuters</p>
    </article>
  </body>
</html>