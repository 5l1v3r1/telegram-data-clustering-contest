<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/karakachanov-razkri-patriotite-li-predlozhikha-promenite-v-bolnichnite_news709636.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-16T10:10:00+00:00"/>
    <meta property="og:title" content="Каракачанов разкри Патриотите ли предложиха промените в болничните"/>
    <meta property="og:description" content="Не съм предлагал аз първият ден от болничните да е за сметка на работниците, подчерта той"/>
  </head>
  <body>
    <article>
      <h1>Каракачанов разкри Патриотите ли предложиха промените в болничните</h1>
      <h2>Не съм предлагал аз първият ден от болничните да е за сметка на работниците, подчерта той</h2>
      <address>
        <time datetime="2019-11-16T10:10:00+00:00">16 Nov 2019, 10:10</time>
      </address>
      <p>https://blitz.bg/politika/karakachanov-razkri-patriotite-li-predlozhikha-promenite-v-bolnichnite_news709636.html Blitz.bg</p>
      <figure>
        <img src="https://static.blitz.bg/documents/thumbnails/730/201901/1547641217-img-2979jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p><b>Менда Стоянова се е объркала, ние не сме предлагали първия ден от болничните да не се плаща, може би не е разбрала. Това заяви вицепремиерът и военен министър Красимир Каракачанов.</b><br/><br/>„Не съм предлагал аз първият ден от болничните да е за сметка на работниците”, подчерта той пред bTV.<br/><br/>„Има общо 4 предложения – първо минималната пенсия да се увеличи на 250 лева, това засяга 800 хил. български граждани и то по-възрастни с най-ниски доходи. Второ - 3 години ще се отделят по 70 мил. лева за нови детски градини. Трето - детските градини от 4-годишни ще стават безплатни за хората с ниски и средни доходи. Това е важното, а не кой го предложи", заяви Каракачанов.<br/><br/>„3 пъти повече болнични има в двата дни преди Великден. Искате да отречете, че се сливат болнични с празници”, попита Каракачанов.<br/><br/>„2013 година всички болнични дни, които са издадени са над 8 млн. , а 2018 година са над 18 милиона. Кажете ми при намаляващо население дали пък сме два пъти и половина по-болни? Видно е, че тук има злоупотреба. Факт е, че това се обсъжда със статистиката, практиката всички я знаем. Чудим се за какво да се заядем, но има злоупотреби. Тези болнични слети с празниците някой ги плаща", каза още Каракачанов.<br/><br/>Той уточни, че предложението няма да касае родители, които се налага да гледат болните си деца; хора, претърпели катастрофа или трудова злополука.<br/><br/>„Отново не виждаме голямото и се чудим за какво да се заядем”, посочи Каракачанов.<br/><br/><b><a href="https://blitz.bg/intsidenti/izvnredna-situatsiya-ss-samoleta-na-premiera-borisov-pri-katsane-na-letishche-sofiya_news709474.html">Вицепремиерът коментира и инцидента с правителствения самолет, на чийто борд бе премиерът Бойко Борисов</a></b>.<br/><br/>„Ако правителството закупи нов самолет, целият шум ще е насочен, че си купуваме самолети, за да се возим луксозно. Аз рядко използвам самолети. Изключително рядко се ползват и самолетите на правителствения Авиоотряд.<br/><br/>Какво трябва да се случи – да падне някой самолет, да дадем жертви?”, попита Каракачанов.<br/><br/>„Самолет отдавна трябваше да се купи, но такива са настроенията”, обобщи той.<br/><br/><b>ОЧАКВАЙТЕ ПОДРОБНОСТИ В БЛИЦ</b><br/> <br/> </p>
    </article>
  </body>
</html>