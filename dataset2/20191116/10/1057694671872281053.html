<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/lifestyle/article/2039387/protagonistis-tou-star-trek-esthanete-ntropi-gia-to-brexit.html"/>
    <meta property="og:site_name" content="News.gr"/>
    <meta property="article:published_time" content="2019-11-16T10:40:15+00:00"/>
    <meta property="og:title" content="Πρωταγωνιστής του Σταρ Τρεκ αισθάνεται «ντροπή» για το Brexit"/>
    <meta property="og:description" content="«Τα τελευταία 35 χρόνια είμαι τόσο υπερήφανος που ανήκω σε μια χώρα που ήταν μέλος της Ευρωπαϊκής Ένωσης»"/>
  </head>
  <body>
    <article>
      <h1>Πρωταγωνιστής του Σταρ Τρεκ αισθάνεται «ντροπή» για το Brexit</h1>
      <address>
        <time datetime="2019-11-16T10:40:15+00:00">16 Nov 2019, 10:40</time>
      </address>
      <h3>«Τα τελευταία 35 χρόνια είμαι τόσο υπερήφανος που ανήκω σε μια χώρα που ήταν μέλος της Ευρωπαϊκής Ένωσης»</h3>
      <p>Ο πρωταγωνιστής του Star Trek, Πάτρικ Στιούαρτ μοιράστηκε τις απόψεις του σχετικά με το<a href="https://www.news.gr/tag/brexit"><b> Brexit</b> </a>κατά τη διάρκεια συζήτησης, λέγοντας ότι αισθάνεται «ντροπή» για την υπό εξέλιξη διαδικασία.</p>
      <p>Ο ηθοποιός συμμετείχε σε συζήτηση στο Comic-Con στη Γαλλία για να προωθήσει τη νέα αμερικανική web σειρά «Star Trek: Picard».</p>
      <p>Ο Πάτρικ Στιούαρτ τόνισε: «Τα τελευταία 35 χρόνια είμαι τόσο υπερήφανος που ανήκω σε μια χώρα που ήταν μέλος της Ευρωπαϊκής Ένωσης. Και ντρέπομαι να σταθώ εδώ μπροστά σας, αντιπροσωπεύοντας μια χώρα που επιδιώκει να σπάσει αυτό τον ανεκτίμητο δεσμό”.</p>
      <p>«Θέλω να γνωρίζετε ότι πάνω από το 50% του πληθυσμού του Ηνωμένου Βασιλείου θέλει να μείνει στην Ευρωπαϊκή Ένωση» επισήμανε.</p>
      <p>«Το τείχος του Βερολίνου κατέρρευσε. Η Σοβιετική Ένωση τερμάτισε την κυριαρχία και τον έλεγχό της σε τόσα πολλά κράτη. Το απαρτχάιντ τερματίστηκε στη Νότια Αφρική. Η συμφωνία της Μεγάλης Παρασκευής έφερε μαζί τη Βόρεια Ιρλανδία και τη Δημοκρατία της Ιρλανδίας. Η Ευρωπαϊκή Ένωση είναι μέρος αυτού του κινήματος και είναι ντροπή που τα άτομα στη χώρα μου προσπαθούν να το χωρίσουν» .</p>
      <p>Δεν είναι η πρώτη φορά που ο ηθοποιός κάνει γνωστά τα συναισθήματά του για το Brexit. Τον περασμένο Φεβρουάριο, σύμφωνα με τον Independent, είπε ότι συμμετείχα ενεργά στην εκστρατεία κατά της αποχώρησης από την Ευρωπαϊκή Ένωση.</p>
      <p>«Θα ήταν ανέντιμο να μην συμμετέχουμε σε μια τέτοια ιστορία, όπου οι άνθρωποι προσπαθούν όχι μόνο να βελτιώσουν την κοινωνία, αλλά και να σώσουν την κοινωνία, και χρειαζόμαστε να τη σώσουμε τώρα».</p>
      <p>Ο Στιούαρτ συνέχισε: «Είμαι πολύ ανήσυχος, ανησυχώ, για να μην πω πραγματικά φοβάμαι για αυτό που πραγματικά θα βγει από αυτό».</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/kosmos/article/2036054/o-etimothanatos-epistimonas-pou-gia-na-min-pethani-metatrepete-se-rompot.html"/>
        <a href="https://www.news.gr/kosmos/article/2024879/velgos-mousikos-dimiourgise-dance-remix-me-tin-kravgi-order-tou-tzon-berkoou.html"/>
        <a href="https://www.news.gr/kosmos/article/2023304/to-brexit-to-megalitero-lathos-tis-vretanias-meta-ton-v%ce%84-pagkosmio-polemo.html"/>
      </related>
    </article>
  </body>
</html>