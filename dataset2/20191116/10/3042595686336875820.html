<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/braut-haaland-mister-kampen-mot-malta/71827321"/>
    <meta property="og:site_name" content="Dagbladet.no"/>
    <meta property="article:published_time" content="2019-11-16T10:50:39+00:00"/>
    <meta property="og:title" content="Braut Haaland mister kampen mot Malta"/>
    <meta property="og:description" content="På grunn av smellen i kneet som holdt ham ute mot Færøyene."/>
  </head>
  <body>
    <article>
      <h1>Braut Haaland mister kampen mot Malta</h1>
      <h2>På grunn av smellen i kneet som holdt ham ute mot Færøyene.</h2>
      <address><time datetime="2019-11-16T10:50:39+00:00">16 Nov 2019, 10:50</time> by <a rel="author">Christian M. Hugsted</a></address>
      <p>Det er Norges fotballforbund som skriver på Twitter at Erling Braut Haaland ikke blir med til Malta, hvor Norge skal spille den siste EM-kvalikkampen mandag.</p>
      <p>«Erling Braut Haaland er ikke aktuell for EM-kvalifiseringskampen mot Malta på grunn av en mindre kjenning i kneet. Etter en totalvurdering står han over kampen for å restituere seg raskest mulig», heter det.</p>
      <figure>
        <iframe data-src="https://twitter.com/nff_landslag/status/1195653939259162624?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>19-åringen skulle egentlig danne en spissduo med Joshua King fredag, men måtte avbryte oppvarmingen før kampen mot Færøyene på grunn av problemer med kneet. Han hadde fått en smell i kneet på trening, og fikk vondt under oppvarmingen.</p>
      <p>I stedet fikk Alexander Sørloth starte kampen, og spissen svarte med to scoringer.</p>
      <p>Norge kan ikke kvalifisere seg til EM med én kamp igjen av gruppespillet, og tar derfor ingen sjanser med Braut Haaland, som står med to landskamper på CV-en.</p>
    </article>
  </body>
</html>