<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188599/Ruzie-in-Dordrecht-loopt-uit-de-hand-slachtoffer-overlijdt-voor-het-ziekenhuis"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-16T10:39:21+00:00"/>
    <meta property="og:title" content="Ruzie in Dordrecht loopt uit de hand, slachtoffer overlijdt voor het ziekenhuis"/>
    <meta property="og:description" content="Bij een ruzie in een woning in Dordrecht is zaterdagochtend een man overleden. Dat meldt de politie."/>
  </head>
  <body>
    <article>
      <h1>Ruzie in Dordrecht loopt uit de hand, slachtoffer overlijdt voor het ziekenhuis</h1>
      <address>
        <time datetime="2019-11-16T10:39:21+00:00">16 Nov 2019, 10:39</time>
      </address>
      <h4>Bij een ruzie in een woning in Dordrecht is zaterdagochtend een man overleden. Dat meldt de politie.</h4>
      <p>De ruzie vond plaats in een woning aan het Pearl-Buck Erf in Dordrecht-Stadspolders en liep uit op een steekpartij. Het slachtoffer, een 64-jarige Dordtenaar, werd in een auto naar de eerste hulp vervoerd, maar overleed voor de deur van het ziekenhuis. Een 39-jarige man uit Dordrecht is aangehouden. De politie doet onderzoek naar de precieze toedracht.</p>
    </article>
  </body>
</html>