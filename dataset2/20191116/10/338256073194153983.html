<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58381-uchora-vvecher-na-festival-zakarpatske-bozhole-vdkrili-pershu-bochku-molodogo-vina-yaskrav-foto.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-16T10:22:00+00:00"/>
    <meta property="og:title" content="Учора ввечері на фестивалі &quot;Закарпатське божоле&quot; відкрили першу бочку молодого вина: яскраві ФОТО"/>
    <meta property="og:description" content="Окрім цього, глядачі спостерігали за вогняним танцем. Про це повідомляє пресслужба Ужгородської місько ради, додаючи відповідні світлини.Традиційною урочистою ходою учасники дійства пройшли від площі Шандора Петефі до перехрестя вулиць Корзо та Августина Волошина. Бочку закарпатського божоле несли лицарі в обладунках, що додало святу особливої атмосфери. Представили глядачам і середньовічний танець із вогнем.Ужгородський міський голова Богдан Андріїв привітав мешканців і гостей міста на фестивалі, розповів про історію святкування та особливості цьогорічної програми &quot;Закарпатського Божоле&quot;. Також Богдан Євстафійович запросив цими вихідними на ярмарок і концертну програму, до якої долучаться відомі гурти краю: &quot;Рокаш&quot;, &quot;Анця&quot;, &quot;Вандор&quot;.Із вітальним словом виступив також головний організатор фестивалю, голова Спілки приватних виноградарів та виноробів Закарпаття Олександр Ковач і передав право відкрити першу бочку молодого вина міському голові Ужгорода Богдану Андріїву. Далі всі охочі мали змогу скуштувати закарпатське…"/>
  </head>
  <body>
    <article>
      <h1>Учора ввечері на фестивалі "Закарпатське божоле" відкрили першу бочку молодого вина: яскраві ФОТО</h1>
      <address>
        <time datetime="2019-11-16T10:22:00+00:00">16 Nov 2019, 10:22</time>
      </address>
      <p><b>Окрім цього, глядачі спостерігали за вогняним танцем. Про це повідомляє пресслужба Ужгородської місько ради, додаючи відповідні світлини.</b><br/><br/>Традиційною урочистою ходою учасники дійства пройшли від площі Шандора Петефі до перехрестя вулиць Корзо та Августина Волошина. Бочку закарпатського божоле несли лицарі в обладунках, що додало святу особливої атмосфери. Представили глядачам і середньовічний танець із вогнем.<br/><br/>Ужгородський міський голова Богдан Андріїв привітав мешканців і гостей міста на фестивалі, розповів про історію святкування та особливості цьогорічної програми "Закарпатського Божоле". Також Богдан Євстафійович запросив цими вихідними на ярмарок і концертну програму, до якої долучаться відомі гурти краю: "Рокаш", "Анця", "Вандор".<br/><br/>Із вітальним словом виступив також головний організатор фестивалю, голова Спілки приватних виноградарів та виноробів Закарпаття Олександр Ковач і передав право відкрити першу бочку молодого вина міському голові Ужгорода Богдану Андріїву. Далі всі охочі мали змогу скуштувати закарпатське божоле.<br/><br/>Нагадуємо, у суботу та неділю на вулиці Ференца Ракоці та в підвалах історико-культурного центру "Совине гніздо" із 10 години ранку триватиме святковий ярмарок, а ввечері – концерти за участю закарпатських зірок.</p>
      <figure>
        <img src="https://zak-kor.net/uploads/posts/2019-11/1573891163_dsc_0623.jpg"/>
      </figure>
      <figure>
        <img src="https://zak-kor.net/uploads/posts/2019-11/1573891150_dsc_0639.jpg"/>
      </figure>
      <figure>
        <img src="https://zak-kor.net/uploads/posts/2019-11/1573891182_dsc_0648.jpg"/>
      </figure>
      <figure>
        <img src="https://zak-kor.net/uploads/posts/2019-11/1573891241_dsc_0662.jpg"/>
      </figure>
      <figure>
        <img src="https://zak-kor.net/uploads/posts/2019-11/1573891179_dsc_0761.jpg"/>
      </figure>
      <figure>
        <img src="https://zak-kor.net/uploads/posts/2019-11/1573891190_dsc_0764.jpg"/>
      </figure>
      <figure>
        <img src="https://zak-kor.net/uploads/posts/2019-11/1573891253_dsc_0771.jpg"/>
      </figure>
      <figure>
        <img src="https://zak-kor.net/uploads/posts/2019-11/1573891224_dsc_0790.jpg"/>
      </figure>
      <figure>
        <img src="https://zak-kor.net/uploads/posts/2019-11/1573891224_dsc_0821.jpg"/>
      </figure>
      <figure>
        <img src="https://zak-kor.net/uploads/posts/2019-11/1573891276_dsc_0850.jpg"/>
      </figure>
      <figure>
        <img src="https://zak-kor.net/uploads/posts/2019-11/1573891294_dsc_0859.jpg"/>
      </figure>
      <figure>
        <img src="https://zak-kor.net/uploads/posts/2019-11/1573891294_dsc_0871.jpg"/>
      </figure>
      <figure>
        <img src="https://zak-kor.net/uploads/posts/2019-11/1573891302_dsc_0893.jpg"/>
      </figure>
      <figure>
        <img src="https://zak-kor.net/uploads/posts/2019-11/1573891294_dsc_0906.jpg"/>
      </figure>
      <p>
        <b>
          <a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a>
        </b>
      </p>
    </article>
  </body>
</html>