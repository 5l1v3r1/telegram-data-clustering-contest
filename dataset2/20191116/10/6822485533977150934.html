<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825048.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T10:32:00+00:00"/>
    <meta property="og:title" content="افزایش بُرد موشک‌های کروز زمینی"/>
    <meta property="og:description" content="به گزارش تسنیم، سردار قاسم تقی‌زاده جانشین وزیر دفاع و پشتیبانی نیروهای مسلح طی گفتگویی با خبرنگاران، در خصوص دستاوردهای جدید دفاعی در حوزه موشک‌های کروز، اظهار داشت: در حوزه موشک‌های کروز زمینی افزایش برد و دقت این موشک‌ها با استفاده از سیستم نقشه‌برداری جدید و دیجیتال در حال پیگری است و انشالله در آینده نزدیک مراحل آزمایشی این طرح تمام خواهد شد."/>
  </head>
  <body>
    <article>
      <h1>افزایش بُرد موشک‌های کروز زمینی</h1>
      <address>
        <time datetime="2019-11-16T10:32:00+00:00">16 Nov 2019, 10:32</time>
      </address>
      <p>جانشین وزیر دفاع از آغاز بکار خط تولید سلاح پدافند هوایی لیزری و افزایش بُرد موشک‌های کروز زمینی خبر داد.</p>
      <p>به گزارش تسنیم، سردار قاسم تقی‌زاده جانشین وزیر دفاع و پشتیبانی نیروهای مسلح طی گفتگویی با خبرنگاران، در خصوص دستاوردهای جدید دفاعی در حوزه موشک‌های کروز، اظهار داشت: در حوزه موشک‌های کروز زمینی افزایش برد و دقت این موشک‌ها با استفاده از سیستم نقشه‌برداری جدید و دیجیتال در حال پیگری است و انشالله در آینده نزدیک مراحل آزمایشی این طرح تمام خواهد شد.</p>
      <p>وی در خصوص پیشرفت‌های صورت گرفته در زمینه موشک‌های بالستیک زمین به زمین نیز گفت: عمده تلاش ما در این حوزه این است که تمامی موشک‌های زمین به زمین را نقطه زن کنیم که این کار تقریبا در حال اتمام است. همچنین در این پروژه‌ها از پیشرفته ترین تنکولوژی‌های روز دنیا استفاده می‌کنیم که از این حیث جزو 5 کشور برتر دنیا در حوزه موشکی هستیم.</p>
      <p>جانشین وزیر دفاع در خصوص سلاح پدافند هوایی لیزری نیز اظهار داشت: در زمینه انهدام ریزپرنده‌ها و کوادکوپترها به تکنولوژی پدافند هوایی لیزری دست پیدا کرده‌ایم که آزمایش‌های تحقیقاتی این سلاح تمام شده و هم‌اکنون در خط تولید قرار دارد.</p>
      <p>سردار تقی‌زاده در پایان در خصوص آخرین وضعیت جنگنده قاهر نیز تاکید کرد: این جنگنده مراحل تاکسی را انجام داده و آماده است تا تست‌های بعدی را پشت سر بگذارد.</p>
    </article>
  </body>
</html>