<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597635/agorase-4-ekat-euro-to-spiti-tou-rotzers-kai-dorise-to-enoikio-ston-klop"/>
    <meta property="og:site_name" content="SIGMALIVE"/>
    <meta property="article:published_time" content="2019-11-16T10:07:00+00:00"/>
    <meta property="og:title" content="Αγόρασε 4 εκατ. ευρώ το σπίτι του Ρότζερς και δώρισε το ενοίκιο στον Κλοπ"/>
    <meta property="og:description" content="Ο Κλοπ μένει στο σπίτι του Ρότζερς αλλά πλέον δεν θα πληρώνει ενοίκιο, καθώς η Λίβερπουλ αγόρασε το ακίνητο από τον πρώην προπονητή της ομάδας.   Απ..."/>
  </head>
  <body>
    <article>
      <h1>Αγόρασε 4 εκατ. ευρώ το σπίτι του Ρότζερς και δώρισε το ενοίκιο στον Κλοπ</h1>
      <address><time datetime="2019-11-16T10:07:00+00:00">16 Nov 2019, 10:07</time> by <a rel="author">Sigmalivesports</a></address>
      <p>Ο Κλοπ μένει στο σπίτι του Ρότζερς αλλά πλέον δεν θα πληρώνει ενοίκιο, καθώς η Λίβερπουλ αγόρασε το ακίνητο από τον πρώην προπονητή της ομάδας.<br/> <br/>Από τότε που ο Γιούργκεν Κλοπ έπιασε δουλειά στην Λίβερπουλ διέμενε στο σπίτι του πρώην προπονητή της ομάδας, Μπρένταν Ρότζερς. Ο Γερμανός, όμως, πλέον δεν θα πληρώνει ενοίκιο στον τεχνικό της Λέστερ, καθώς οι Κόκκινοι αγόρασαν το ακίνητο από τον Βορειοϊρλανδό.<br/> <br/>Όπως αναφέρει η Daily Mail σε σχετικό δημοσίευμά της, οι Κόκκινοι αποφάσισαν να πληρώσουν στον Ρότζερς 4 εκατ. ευρώ, βλέποντας την αγορά του σπιτιού ως επένδυση. Ο Κλοπ, όπως αναφέραμε παραπάνω, δεν θα πληρώνει ενοίκιο στην ομάδα του και η μόνη του οικονομική υποχρέωση για το πολυτελές οίκημα θα είναι η εφορία.<br/> <br/>Το σπίτι αγοράστηκε από τους πρωταθλητές Ευρώπης και θα είναι διαθέσιμο, πέραν του Γερμανού, και για τους επόμενους προπονητές που θα αναλάβουν στο μέλλον την τεχνική ηγεσία της ομάδας με έδρα το Άνφιλντ.<br/> <br/>sport24.gr</p>
    </article>
  </body>
</html>