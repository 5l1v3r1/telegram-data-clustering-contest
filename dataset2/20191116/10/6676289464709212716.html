<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/sport/suedezii-reclama-gesturi-suporteri-romani-325751.html"/>
    <meta property="og:site_name" content="Observator"/>
    <meta property="article:published_time" content="2019-11-16T10:18:00+00:00"/>
    <meta property="og:title" content="Suedezii reclamă gesturi nepotrivite ale suporterilor români"/>
    <meta property="og:description" content="Naţionala de fotbal a României a ratat calificarea directă la Campionatul European de anul viitor, după ce a cedat, scor 0-2, în meciul cu Suedia de vineri seara, de pe teren propriu."/>
  </head>
  <body>
    <article>
      <h1>Suedezii reclamă gesturi nepotrivite ale suporterilor români</h1>
      <address><time datetime="2019-11-16T10:18:00+00:00">16 Nov 2019, 10:18</time> by <a rel="author">Cristi Ioniţă</a></address>
      <p>
        <b>
          <b>Naţionala de fotbal a României a ratat calificarea directă la Campionatul European de anul viitor, după ce a cedat, scor 0-2, în meciul cu Suedia de vineri seara, de pe teren propriu.</b>
        </b>
      </p>
      <p>Mai mult, Federaţia Română de Fotbal ar putea fi pedepsită din cauza unor gesturi rasiste comise de suporterii din tribune.</p>
      <h3>Suedezii reclamă gesturi nepotrivite comise de fanii români</h3>
      <p>Conform <a href="https://www.goal.com/en/news/sweden-striker-isak-subjected-to-incredibly-sad-racist-abuse/z8h32l804pej128p2ofvbcrsu">goal.com</a>, este vorba despre anumite scandări reclamate de atacantul Alexandru Isak, fotbalist intrat în naţionala Suediei în minutul 78.</p>
      <p>De altfel, centralul italian Daniele Orsato a şi întrerupt partida pentru câteva momente, după ce Isak i-a atras atenţia în legătură cu gesturile rasiste.</p>
      <p>Ulterior, jocul s-a reluat, însă atacantul de 20 de anial lui Real Sociedad s-a declarat extrem de afectat la finalul disputei.</p>
      <p>"<i>Într-adevăr am reclamat arbitrului un astfel de abuz. Din păcate este un incident trist. Ştiu că am fost apoi huiduit după fiecare atingere de balon, însă per total eram pregătiţi pentru astfel de momente. Cred că am trecut cu bine peste incidentul respectiv, în special graţie colegilor mei care m-au susţinut într-un mod incredibil. Ne-am descurcat bine pe teren, însă ce putem face pentru a înlătura astfel de momente? Sunt incidente care produc multă tristeţe</i>", a fost mesajul transmis de fotbalist.</p>
      <p>Suedia s-a calificat la Campionatul European de anul viitor, alături de Belgia, Italia, Rusia, Polonia, Ucraina, Turcia, Spania, Franţa, Anglia, Cehia şi Finlanda.</p>
      <p>Alte opt echipe urmează a fi stabilite în urma meciurilor care se joacă în aceste zile, în timp ce ultimele patru calificate se vor stabili în urma meciurilor de baraj programate în martie.</p>
    </article>
  </body>
</html>