<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640223/%D8%AA%D8%B1%D8%A7%D9%81%DB%8C%DA%A9-%D8%AF%D8%B1-%D8%A2%D8%B2%D8%A7%D8%AF%D8%B1%D8%A7%D9%87-%DA%A9%D8%B1%D8%AC-%D8%AA%D9%87%D8%B1%D8%A7%D9%86-%D9%86%DB%8C%D9%85%D9%87-%D8%B3%D9%86%DA%AF%DB%8C%D9%86-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-16T10:06:00+00:00"/>
    <meta property="og:title" content="ترافیک در آزادراه کرج-تهران نیمه سنگین است"/>
    <meta property="og:description" content="سرپرست مرکز اطلاعات و کنترل ترافیک پلیس راهور ناجا آخرین وضعیت ترافیکی امروز (بیست و پنجم آبان ماه ۹۸) را تشریح کرد."/>
  </head>
  <body>
    <article>
      <h1>
        <a href="https://www.bultannews.com/fa/news/640223/%D8%AA%D8%B1%D8%A7%D9%81%DB%8C%DA%A9-%D8%AF%D8%B1-%D8%A2%D8%B2%D8%A7%D8%AF%D8%B1%D8%A7%D9%87-%DA%A9%D8%B1%D8%AC-%D8%AA%D9%87%D8%B1%D8%A7%D9%86-%D9%86%DB%8C%D9%85%D9%87-%D8%B3%D9%86%DA%AF%DB%8C%D9%86-%D8%A7%D8%B3%D8%AA">ترافیک در آزادراه کرج-تهران نیمه سنگین است</a>
      </h1>
      <h2>سرپرست مرکز اطلاعات و کنترل ترافیک پلیس راهور ناجا آخرین وضعیت ترافیکی امروز (بیست و پنجم آبان ماه ۹۸) را تشریح کرد.</h2>
      <address><time datetime="2019-11-16T10:06:00+00:00">16 Nov 2019, 10:06</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سرهنگ نادر رحمانی رئیس مرکز اطلاعات کنترل ترافیک پلیس راهور ناجا درباره آخرین وضعیت راه‌های کشور اظهار کرد: در حال حاضر ترافیک در محور فیروزکوه مسیر جنوب به شمال محدوده‌های گدودک، شورآب و ورسک نیمه سنگین است.</p>
      <p>وی افزود: تردد در محور‌های هراز، چالوس و آزادراه قزوین-رشت مسیر (رفت و برگشت) روان است و در محور‌های هراز، چالوس، فیروزکوه و آزادراه قزوین-رشت بارش باران و برف را شاهد هستیم.</p>
      <p>رئیس مرکز اطلاعات کنترل ترافیک پلیس راهور ناجا گفت: در حال حاضر ترافیک در آزادراه کرج-تهران حدفاصل پل فردیس تا پل کلاک نیمه سنگین است.</p>
      <p>سرهنگ رحمانی تصریح کرد: در محور‌های استان‌های مازندران، تهران، البرز و قزوین بارش برف و باران و در استان‌های خراسان شمالی، سمنان و گیلان بارش باران را شاهد هستیم. همچنین ضمنا برای تردد در محور‌های کوهستانی به همراه داشتن زنجیر چرخ و تجهیزات زمستانی الزامی است.</p>
      <p>وی افزود: محور‌های شریانی قدیم پلدختر-خرم آباد و شهداد-نهبندان مسدود هستند.</p>
      <p>رئیس مرکز اطلاعات کنترل ترافیک پلیس راهور ناجا گفت: کمربندی دهلران مسدود است و تردد از داخل شهر دهلران انجام می‌شود.</p>
      <p>سرهنگ رحمانی تصریح کرد: محور‌های غیرشریانی شمشک-دیزین، اولنگ-شاهرود و شهداد – اندوهجرد به علت نبود ایمنی کافی تا اطلاع بعدی مسدود هستند.</p>
    </article>
  </body>
</html>