<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/silny-vitr-zastavil-horni-usek-lanovky-z-pece-pod-snezkou-na-snezku-20191116.html"/>
    <meta property="og:site_name" content="Deník.cz"/>
    <meta property="article:published_time" content="2019-11-16T10:06:00+00:00"/>
    <meta property="og:title" content="Silný vítr zastavil část lanovky z Pece na Sněžku. Spodní úsek zůstal v provozu"/>
    <meta property="og:description" content="Silný vítr dnes zastavil horní úsek kabinové lanovky z Pece pod Sněžkou na Sněžku. Spodní úsek lanovky z Pece na Růžovou horu zůstal v provozu. Z Růžové hory se turisté mohou na Sněžku vydat pěšky, trasa měří 2,5 kilometru. Na hřebenech hor leží asi deset centimetrů sněhu, zjistila ČTK u provozovatele lanovky a horské služby."/>
  </head>
  <body>
    <article>
      <h1>Silný vítr zastavil část lanovky z Pece na Sněžku. Spodní úsek zůstal v provozu</h1>
      <address><time datetime="2019-11-16T10:06:00+00:00">16 Nov 2019, 10:06</time> by <a rel="author">ČTK</a></address>
      <p>Lanovka na Sněžku může jezdit do rychlosti větru 60 kilometrů v hodině, uvedli vlekaři na webu lanovky. Na Sněžce v sobotu podle informací polské horské služby vál vítr rychlostí přes 70 kilometrů v hodině, byla mlha a viditelnost do 30 metrů.</p>
      <p>Na hřebenech Krkonoš v polovině týdne napadlo až 30 centimetrů sněhu a horská služba vydala turistům varování před cestami zavátými sněhem. Po následném oteplení na hřebenech nyní leží asi deset centimetrů mokrého sněhu. Teplota na hřebenové Luční boudě se dnes ráno pohybovala kolem tří stupňů Celsia, na Sněžce byly dva stupně.</p>
      <p>V sobotu by mělo být v hradeckém kraji oblačno až zataženo, postupně by mohlo být přechodně až polojasno. Nejvyšší denní teploty budou mezi 12 a 15 stupni Celsia, na hřebenech hor má být kolem šesti stupňů. Vítr by mohl mít na hřebenech v nárazech rychlost kolem 90 kilometrů v hodině. Postupně by měl vítr během soboty slábnout.</p>
      <figure>
        <img src="https://g.denik.cz/23/43/martin-pocukroval-krkonose-snehem-31_denik-150-3x2.jpg"/>
      </figure>
      <aside>
        <a href="https://krkonossky.denik.cz/zpravy_region/krkonose_vitr_pocasi_silnice_cesty.html">Některé cesty na hřebenech Krkonoš jsou zaváté, hrozí silný vítr Přečíst článek ›</a>
      </aside>
    </article>
  </body>
</html>