<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/marcos-ramirez-domina-els-tercers-i-ultims-lliures-de-moto3-al-gp-de-valencia/noticia/2963816/"/>
    <meta property="og:site_name" content="CCMA"/>
    <meta property="article:published_time" content="2019-11-16T10:05:55+00:00"/>
    <meta property="og:title" content="Marcos Ramírez i Brad Binder dominen els últims lliures de Moto3 i Moto2 al GP de València"/>
    <meta property="og:description" content="El pilot andalús ha fet el millor temps amb només 29 mil·lèsimes d'avantatge sobre l'italià Lorenzo dalla Porta i el valencià Aron Canet i el sud-africà ha marcat el ritme i ha establert un nou rècord del circuit"/>
  </head>
  <body>
    <article>
      <h1>Marcos Ramírez i Brad Binder dominen els últims lliures de Moto3 i Moto2 al GP de València</h1>
      <h2>El pilot andalús ha fet el millor temps amb només 29 mil·lèsimes d'avantatge sobre l'italià Lorenzo dalla Porta i el valencià Aron Canet i el sud-africà ha marcat el ritme i ha establert un nou rècord del circuit</h2>
      <address><time datetime="2019-11-16T10:05:55+00:00">16 Nov 2019, 10:05</time> by <a rel="author">esport3</a></address>
      <p>Aquest dissabte s'han disputat els <b>últims entrenaments lliures de Moto3 i Moto2</b>, al circuit de Xest, on es corre el <b>Gran Premi de València</b>, l'última prova de la temporada del Mundial de motociclisme.</p>
      <p>En Moto3, l'andalús<b> Marcos Ramírez ha marcat el millor temps de la sessió</b>. A 29 mil·lèsimes, ha arribat<b> l'italià Lorenzo dalla Porta</b>, que ja fa setmanes que té a la butxaca el títol del Mundial de la categoria petita. El tercer registre més ràpid ha estat per al <b>valencià Aron Canet </b>i el millor català ha estat <b>Xavier Artigas</b>, que ha acabat en una meritòria sisena posició en el seu debut a la categoria.</p>
      <figure>
        <iframe data-src="https://twitter.com/MotoGP/status/1195624694986268672?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Brad Binder, a ritme de rècord, i ensurt d'Àlex Márquez</b>
      </p>
      <p>I en Moto2, el<b> sud-adfricà Brad Binder </b>ha estat qui ha marcat el ritme, amb rècord del circuit inclòs, seguit de<b> l'italià Fabio Di Giannantonio i l'espanyol Augusto Fernández</b>. Àlex Márquez ha anat per terra, però el ja campió del món de la categoria s'ha pogut aixecar sense problemes i ha pogut continuar la sessió i acabar en la novena posició.</p>
    </article>
  </body>
</html>