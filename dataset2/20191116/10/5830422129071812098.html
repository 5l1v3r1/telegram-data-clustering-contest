<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140700/%D8%A7%D9%88%D9%84%DB%8C%D9%86-%D9%88%D8%A7%DA%A9%D9%86%D8%B4-%D8%A8%D9%88%D8%B1%D8%B3-%D8%A8%D9%87-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%A7%D8%AD%D8%AA%DB%8C%D8%A7%D8%B7-%D8%8C-%D8%A7%D9%81%D8%AA-%D8%A7%D9%86%D8%AA%D8%B8%D8%A7%D8%B1-%D8%A7%D8%B2-%D9%BE%D8%A7%D9%84%D8%A7%DB%8C%D8%B4%DA%AF%D8%A7%D9%87-%D9%87%D8%A7-%D9%88-%D8%AA%D8%AD%D9%84%DB%8C%D9%84"/>
    <meta property="og:site_name" content="boursepress.ir"/>
    <meta property="article:published_time" content="2019-11-16T10:56:00+00:00"/>
    <meta property="og:title" content="اولین واکنش بورس به قیمت بنزین : احتیاط ، افت انتظار از پالایشگاه ها و تحلیل"/>
    <meta property="og:description" content="اولین واکنش بازار سهام به افزایش قیمت بنزین در نیمه اول معاملات امروز با رفتار محتاطانه و فروکش شدن انتظار رشد گروه پالایشی و تحلیل برخی به بهبود وضعیت بورس همراه شده است."/>
  </head>
  <body>
    <article>
      <h1>اولین واکنش بورس به قیمت بنزین : احتیاط ، افت انتظار از پالایشگاه ها و تحلیل</h1>
      <h2>در نیمه اول معاملات امروز رخ داد:</h2>
      <address>
        <time datetime="2019-11-16T10:56:00+00:00">16 Nov 2019, 10:56</time>
      </address>
      <p>
        <i>اولین واکنش بازار سهام به افزایش قیمت بنزین در نیمه اول معاملات امروز با رفتار محتاطانه و فروکش شدن انتظار رشد گروه پالایشی و تحلیل برخی به بهبود وضعیت بورس همراه شده است.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، اعلام ناگهانی افزایش قیمت بنزین در آخر هفته با واکنش ها و تحلیل های متفاوتی روبرو شده و بازارها در حال به روز شدن این رویداد مهم در قیمت ها هستند. به طوری که بازار ارز شاهد قیمت دلار در ساعات اولیه شد . بازار سهام هم که همواره اولین منعکس کننده تصمیمات مهم اقتصادی است ، طی نیمه اول معاملات امروز ( از 9 الی 10:30 صبح امروز ) با رویه محتاطانه و همراه با شک و بررسی روبرو شد.</p>
      <p>بعد از رشد دقایق اولیه شاخص به بیش از 1700 واحد در حال کاهش ارقام است و با رشد 720 واحدی به 307 هزار و 854 واحد ( تا ساعت 10:30 ) رسید که بیشترین اثر مثبت به پالایشگاه های تهران ، اصفهان و بندرعباس ، تاپیکو ، مپنا و پارسان با 273 تا 87 واحد و بیشترین اثر منفی هم به ایران خودرو و ساپیا با 134 و 87 واحد تعلق داشت .</p>
      <p>در این میان ، برخی فعالان معتقد بودند افزایش قیمت بنزین می تواند منجر به بهبود درآمد پالایشگاه ها شود اما با اعلام مدیرعامل پالایشگاه بندرعباس ، مدیر مالی و اداری انجمن صنعت پالایش و توضیحات پالایشگاه های تهران و لاوان منبی بر بی اثر بودن افزایش قیمت بنزین بر درآمد گروه پالایشی ، مقداری از تقاضاها و انتظارات کاهش یافت .</p>
      <p>از سوی دیگر به دلیل ارتباط مستقیم قیمت بنزین با بازار خودرو ، سهام گروه خودرو با وجود اعلام برنامه افزایش سرمایه از تجدید ارزیابی دارایی ، شاهد افزایش عرضه و کاهش قیمت شده و سهام اکثر بانک ها هم با افت قیمت در حال معامله است.</p>
      <p>با اوصاف در شرایطی طی روزهای آینده ، جهت اصلی بازار سهام بعد از افزایش قیمت بنزین مشخص خواهد شد که گروهی از تحلیل گران بر این باورند به دلیل افزایش تورم ناشی از قیمت های جدید بنزین و در آینده دیگر حامل های انرژی مانند برق و آب و ... ، سرمایه گذاران و دارندگان پس انداز و سپرده بانکی با هف حفظ ارزش پول ، راهی بورس یا بازارهای مسکن و طلا و دلار خواهند شد.</p>
      <p>انتهای پیام</p>
    </article>
  </body>
</html>