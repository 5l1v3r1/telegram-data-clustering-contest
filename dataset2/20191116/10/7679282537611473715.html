<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-sidharth-malhotra-riteish-deshmukh-mobbed-by-fans-for-selfie-outside-the-gaiety-galaxy-theatre-know-box-office-collection-of-marjavaan-2852197.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T10:35:09+00:00"/>
    <meta property="og:title" content="सिद्धार्थ मल्होत्रा-रितेश देशमुख संग सेल्फी लेने की लगी होड़, बेकाबू हुई भीड़"/>
    <meta property="og:description" content="सिद्धार्थ मल्होत्रा, रितेश देशमुख और तारा सुतारिया स्टारर फिल्म मरजावां इस शुक्रवार रिलीज हो चुकी है और इस फिल्म को एक &amp;lsquo;कल्ट&amp;rsquo; फिल्म का नाम दिया जा रहा है। जिसमें बौने के किरदार में विलेन..."/>
  </head>
  <body>
    <article>
      <h1>सिद्धार्थ मल्होत्रा-रितेश देशमुख संग सेल्फी लेने की लगी होड़, बेकाबू हुई भीड़</h1>
      <address><time datetime="2019-11-16T10:35:09+00:00">16 Nov 2019, 10:35</time> by <a rel="author">लाइव हिन्दुस्तान टीम,नई दिल्ली</a></address>
      <p>सिद्धार्थ मल्होत्रा, रितेश देशमुख और तारा सुतारिया स्टारर फिल्म मरजावां इस शुक्रवार रिलीज हो चुकी है और इस फिल्म को एक ‘कल्ट’ फिल्म का नाम दिया जा रहा है। जिसमें बौने के किरदार में विलेन दिखाए जाने वाले रितेश का खौफ पूरी तरह से नकली लगता है। हालांकि, फिल्म के ट्रेलर और गानों को लोगों ने अच्छा रिस्पॉन्स दिया है जिससे फिल्म को लेकर फैन्स में काफी एक्साइटमेंट थी। लेकिन इस पर पानी फिरता नजर आया है। </p>
      <p>दरअसल, फिल्म की स्पेशल स्क्रीनिंग के लिए सिद्धार्थ मल्होत्रा और रितेश देशमुख गैटी गैलेक्सी थिएटर में नजर आए जिस दौरान भीड़ में एक अलग ही जोश देखने को मिला। लोगों में इनके साथ सेल्फी लेने की होड़ थी जिसके चलते काफी धक्का-मुक्की हुई। भीड़ इतनी ज्यादा थी कि इस पर काबू पाना काफी मुश्किल हो गया था। लेकिन सिद्धार्थ और रितेश ने इसे बखूबी हेंडल किया। </p>
      <figure>
        <embed-post data-src="https://www.instagram.com/p/B45KVX_HCd0" data-service="Instagram"/>
      </figure>
      <p>बताते चलें कि सिद्धार्थ मल्होत्रा और रितेश देशमुख की इस फिल्म ने पहले दिन सात करोड़ की कमाई की है। हालांकि, ये वीक-डे के चलते अच्छा कलेक्शन माना जाएगा लेकिन देखना ये होगा कि मूवी रिव्यू के बाद वीकेंड पर फिल्म कैसा बिजनेस कर पाती है।</p>
      <p>
        <b>
          <a href="https://www.livehindustan.com/entertainment/story-lata-mangeshkar-is-recovering-fast-know-lata-mangeshkar-health-update-2852182.html">लता मंगेशकर के फैंस के लिए आई ताजा अपडेट, पढ़ें</a>
        </b>
      </p>
      <p>
        <b>
          <a href="https://www.livehindustan.com/entertainment/story-tv-actress-ride-bullet-to-ladakh-on-her-own-share-photo-on-social-media-ekta-kaul-2852123.html">टीवी की वो एक्ट्रेस जो ‘बुलेट’ चलाकर पहुंची लद्दाख, शेयर की फोटो</a>
        </b>
      </p>
    </article>
  </body>
</html>