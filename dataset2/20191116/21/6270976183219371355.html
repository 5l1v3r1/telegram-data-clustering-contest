<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/16/sentsov-viryt-u-shhyrist-zelensk/"/>
    <meta property="og:site_name" content="Рубрика"/>
    <meta property="article:published_time" content="2019-11-16T21:01:01+00:00"/>
    <meta property="og:title" content="Сенцов вірить у щирість Зеленського"/>
    <meta property="og:description" content="Колишній політв’язень Кремля, режисер і письменник Олег Сенцов вірить у щирість президента Україні Володимира Зеленського. Про це він сказав  ВВС.Україна. “Я вірю в його щирість, я про це говорив багато разів і повторюю. Щодо незалежності – це питання не зовсім зрозуміле. Є багато людей, яких він привів із собою, які дійсно хочуть робити добре і роблять […]"/>
  </head>
  <body>
    <article>
      <h1>Сенцов вірить у щирість Зеленського</h1>
      <address><time datetime="2019-11-16T21:01:01+00:00">16 Nov 2019, 21:01</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/09/2019-09-10T114034Z_1636071377_RC11B64BBC80_RTRMADP_3_UKRAINE-RUSSIA-PRISONERS-SENTSOV-860x580-c-1.jpg"/>
      </figure>
      <p>Фото Reuters<br/><b><b>Колишній політв’язень Кремля, режисер і письменник Олег Сенцов вірить у щирість президента Україні Володимира Зеленського.</b></b></p>
      <p>Про це він сказав  <a href="https://www.bbc.com/ukrainian/features-50435688?xtor=AL-73-%5Bpartner%5D-%5Bmeta.ua%5D-%5Bheadline%5D-%5Bukrainian%5D-%5Bbizdev%5D-%5Bisapi%5D&amp;ocid=socialflow_twitter">ВВС.Україна</a>.</p>
      <p>“Я вірю в його щирість, я про це говорив багато разів і повторюю. Щодо незалежності – це питання не зовсім зрозуміле. Є багато людей, яких він привів із собою, які дійсно хочуть робити добре і роблять добре. Є низка людей, до яких є питання. Є великі питання щодо того, хто впливає. Можливо, не на самого президента, а на його адміністрацію. Тому що короля робить оточення. Одна людина не може все проконтролювати, якщо йому певні сили будуть заважати або створювати якесь інформаційне поле, то, відповідно, можна його вести кудись, куди вони хочуть, а не хоче він. Це зробити зовсім нескладно”, – каже Сенцов.</p>
      <p>Він зазначив, що подальші дії Зеленського покажуть, як на нього впливають той самий Коломойський, або Портнов, або Аваков та інші люди.</p>
      <p>“Це продемонструють його дії. Зараз йому важко, тому що він нещодавно прийшов, поки у всьому цьому не дуже добре розбирається, входить в курс справи, скажімо так. Але подивимося, чи буде його щирість справжньою і чи виллється в якісь дії, або все-таки це все ширма, це все маска, і все насправді не так. Або третій варіант: система його зможе перемолоти, зробити його своїм, керованим, залежним. Все покаже час”, – підкреслює Сенцов.</p>
      <p>Також він заявив, що <a href="https://rubryka.com/2019/11/16/zelenskyj-zrobyv-ostannij-krok-sentsov/">Зеленський зробив останній крок.</a></p>
      <p>Також <a href="https://rubryka.com/2019/11/16/u-krymu-ya-praktychno-ni-z-kym-ne-kontaktuyu-sentsov/">Сенцов розповів, що в окупованому Криму він практично ні з ким не контактує.</a></p>
    </article>
  </body>
</html>