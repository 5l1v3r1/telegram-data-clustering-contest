<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/16/horvatorszag-a-csoportelso-igy-allnak-az-eselyek"/>
    <meta property="og:site_name" content="infostart"/>
    <meta property="article:published_time" content="2019-11-16T21:42:00+00:00"/>
    <meta property="og:title" content="Horvátország a csoportelső - így állnak az esélyek"/>
    <meta property="og:description" content="A horvát válogatott 3-1-re nyert Szlovákia ellen, ezzel kijutott a jövő évi labdarúgó Európa-bajnokságra a magyarok csoportjában."/>
  </head>
  <body>
    <article>
      <h1>Horvátország a csoportelső - így állnak az esélyek</h1>
      <address><time datetime="2019-11-16T21:42:00+00:00">16 Nov 2019, 21:42</time> by <a rel="author">Infostart</a></address>
      <h3>A horvát válogatott 3-1-re nyert Szlovákia ellen, ezzel kijutott a jövő évi labdarúgó Európa-bajnokságra a magyarok csoportjában.</h3>
      <p>A vb-ezüstérmes horvátok nagy fölényben játszottak az első félidőben, mégis a vendég szlovák csapat szerzett vezetést Bozenik révén. A horvátok aztán az 56. percben egyenlítettek Vlasic góljával, majd négy perc múlva Petkovic a vezető találatot is megszerezte. Szlovákia megfogyatkozott Mak kiállítása miatt, a hazaiak pedig lőttek még egyet, Perisic is betalált.</p>
      <p>Ezzel a sikerrel Modricék biztosan ott lesznek a jövő évi Eb-n. A második helyre még három együttes pályázik, és közülük a magyar van lépéselőnyben.</p>
      <p>A képlet egyszerű: Marco Rossi együttese megszerzi a második helyet és ezzel kijut az Eb-re, ha nyer Cardiffban kedden.Walesi siker esetén Gareth Bale-ék lesznek ott a kontinenstornán.</p>
      <p>Szlovákiának akkor van esélye, ha a wales-magyar meccs döntetlenre végződik, és közben nyer Azerbajdzsán ellen.</p>
      <table bordered="">
        <tr>
          <td>1. Horvátország</td>
          <td>8</td>
          <td>5</td>
          <td>2</td>
          <td>1</td>
          <td>17-7</td>
          <td>+10</td>
          <td>17</td>
        </tr>
        <tr>
          <td>2. Magyarország</td>
          <td>7</td>
          <td>4</td>
          <td>–</td>
          <td>3</td>
          <td>8-9</td>
          <td>–1</td>
          <td>12</td>
        </tr>
        <tr>
          <td>3. Wales</td>
          <td>7</td>
          <td>3</td>
          <td>2</td>
          <td>2</td>
          <td>8-6</td>
          <td>+2</td>
          <td>11</td>
        </tr>
        <tr>
          <td>4. Szlovákia</td>
          <td>7</td>
          <td>3</td>
          <td>1</td>
          <td>3</td>
          <td>11-11</td>
          <td>0</td>
          <td>10</td>
        </tr>
        <tr>
          <td>5. Azerbajdzsán</td>
          <td>7</td>
          <td>–</td>
          <td>1</td>
          <td>6</td>
          <td>5-16</td>
          <td>–11</td>
          <td>1</td>
        </tr>
      </table>
      <p>Ha a magyar együttes nem vívja ki az Eb-szereplést Wales ellen,<a href="https://infostart.hu/sport/2019/11/16/eb-selejtezok-a-magyar-valogatott-potselejtezos-szereplese-mar-biztos"> a jövő tavaszi rájátszásban mindenképpen részt vehet </a>- azon két meccset kell játszania.</p>
    </article>
  </body>
</html>