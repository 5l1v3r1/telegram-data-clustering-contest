<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191116_04721124"/>
    <meta property="og:site_name" content="De Standaard"/>
    <meta property="article:published_time" content="2019-11-16T21:06:00+00:00"/>
    <meta property="og:title" content="Asbest aangetroffen in dakleien van asielcentrum Bilzen"/>
    <meta property="og:description" content="Onderzoek heeft aangetoond dat er in beperkte mate asbest aanwezig was in de dakleien van de Ark van Noe, het toekomstige asielcentrum in Bilzen dat deels ..."/>
  </head>
  <body>
    <article>
      <h1>Asbest aangetroffen in dakleien van asielcentrum Bilzen</h1>
      <address>
        <time datetime="2019-11-16T21:06:00+00:00">16 Nov 2019, 21:06</time>
      </address>
      <p>
        <b>Onderzoek heeft aangetoond dat er in beperkte mate asbest aanwezig was in de dakleien van de Ark van Noe, het toekomstige asielcentrum in Bilzen dat deels in vlammen is opgegaan.</b>
      </p>
      <p>Een gespecialiseerde firma zal zaterdagavond alle restanten rond het gebouw zorgvuldig opruimen. De brandweer brengt de buurtbewoners hiervan momenteel op de hoogte.</p>
      <p>‘Er is geen reden tot ongerustheid, er zijn geen aanwijzingen dat er tijdens en na de brand asbestvezels verspreid werden in de wijdere omgeving’, luidt het.</p>
      <p>De milieudeskundige van de stad zal samen met de brandweer alles coördineren en opvolgen.</p>
      <p>Uit onderzoek bleek dat de brand van vorige week zondag was aangestoken. Er vielen geen slachtoffers. De voorbije weken waren er protestacties in Bilzen nadat het nieuws bekend was geraakt dat Fedasil plannen heeft om er een tijdelijk asielcentrum te vestigen.</p>
    </article>
  </body>
</html>