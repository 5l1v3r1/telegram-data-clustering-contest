<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/diyarbakir-sanliurfa-karayolunda-trafik-kazasi-5-yarali-1207655.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-16T21:36:00+00:00"/>
    <meta property="og:title" content="Diyarbakır-Şanlıurfa karayolunda trafik kazası: 5 yaralı"/>
    <meta property="og:description" content="Diyarbakır-Şanlıurfa karayolunda bir otomobilin kontrolden çıkarak yön tabelalarına çarpması sonucu meydana gelen trafik kazasında 1'i ağır 5 kişi yaralandı."/>
  </head>
  <body>
    <article>
      <h1>Diyarbakır-Şanlıurfa karayolunda trafik kazası: 5 yaralı</h1>
      <h2>Diyarbakır-Şanlıurfa karayolunda bir otomobilin kontrolden çıkarak yön tabelalarına çarpması sonucu meydana gelen trafik kazasında 1'i ağır 5 kişi yaralandı.</h2>
      <address>
        <time datetime="2019-11-16T21:36:00+00:00">16 Nov 2019, 21:36</time>
      </address>
      <p>Kaza, merkez <b>Kayapınar ilçesi Diyarbakır - Şanlıurfa karayolu</b> Kadın Çocuk ve Doğum Hastanesi civarında meydana geldi.</p>
      <figure>
        <img src="https://images.bursadabugun.com/editor/haber/16112019/aw857527-01-5dd05e239f17d.jpg"/>
      </figure>
      <p>Edinilen bilgilere göre, Diyarbakır - Şanlıurfa Karayolunda <b>seyir halinde bulunan</b> sürücüsü öğrenilemeyen lüks bir otomobil, ana yoldan yan yola girmek istediği sırada sürücüsünün <b>direksiyon hakimiyetini kaybetmesi sonucunda</b> önce kaldırıma ardından da <b>yön tabelalarına çarpıp</b> durdu.</p>
      <figure>
        <img src="https://images.bursadabugun.com/editor/haber/16112019/aw857527-02-5dd05e29e53a9.jpg"/>
      </figure>
      <p>Kazada araç içerisinde bulunan <b>1 biri ağır diğer 4 kişi hafif şekilde yaralandı. </b>Yaralılar olay yerine gelen ambulanslar ile Diyarbakır Gazi Yaşargil Eğitim Araştırma Hastanesine kaldırıldı.</p>
      <figure>
        <img src="https://images.bursadabugun.com/editor/haber/16112019/aw857527-03-5dd05e2fcfa0e.jpg"/>
      </figure>
      <p>Kaza yerine gelen polis ve olay yeri inceleme ekipleri kaza hakkında inceleme başlattı.</p>
    </article>
  </body>
</html>