<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/protesti-v-boliviji-shestero-zagiblih-ponad-sto-poranenih-novini-svitu-50053957.html"/>
    <meta property="og:site_name" content="НВ"/>
    <meta property="article:published_time" content="2019-11-16T21:00:00+00:00"/>
    <meta property="og:title" content="Протести в Болівії: шестеро загиблих, понад 100 поранених"/>
    <meta property="og:description" content="У Болівії в результаті кровопролитних зіткнень між прихильниками поваленого президента Ево Моралеса і силовиками загинули шестеро осіб."/>
  </head>
  <body>
    <article>
      <h1>Протести в Болівії: шестеро загиблих, понад 100 поранених</h1>
      <h2>У Болівії в результаті кровопролитних зіткнень між прихильниками поваленого президента Ево Моралеса і силовиками загинули шестеро осіб.</h2>
      <address>
        <time datetime="2019-11-16T21:00:00+00:00">16 Nov 2019, 21:00</time>
      </address>
      <p>Як повідомляє <a href="https://www.dw.com/ru/%D0%B2-%D0%B1%D0%BE%D0%BB%D0%B8%D0%B2%D0%B8%D0%B8-%D0%B2-%D1%85%D0%BE%D0%B4%D0%B5-%D0%BF%D1%80%D0%BE%D1%82%D0%B5%D1%81%D1%82%D0%BE%D0%B2-%D0%BF%D0%BE%D0%B3%D0%B8%D0%B1%D0%BB%D0%B8-6-%D0%B8-%D1%80%D0%B0%D0%BD%D0%B5%D0%BD%D1%8B-100-%D1%87%D0%B5%D0%BB%D0%BE%D0%B2%D0%B5%D0%BA/a-51277504">DW</a>, понад сто осіб були поранені і близько двохсот - заарештовані.</p>
      <p>Зіткнення відбулися між членами профспілки виробників коки і військовою поліцією. Демонстранти вимагали повернення поваленого президента Ево Моралеса.</p>
      <p>Протестуючі спробували прорватися через поліцейське загородження, щоб пройти до місця збору учасників акції. Насильство виходило як з боку демонстрантів, так і з боку військових поліцейських. Уряд тимчасового президента Болівії Жанін Аньєс висловив жаль з приводу жертв і скликав круглий стіл за участю представників всіх сторін, який повинен відбутися в місті Кочабамба вже того ж дня, 16 листопада.</p>
      <p>В кінці жовтня після президентських виборів в Болівії почалися масові акції протесту. Вищий виборчий суд Болівії, що виконує функції виборчої комісії, оголосив, що після підрахунку 99,9% голосів Ево Моралес перемагає в першому турі президентських виборів.</p>
      <p>В Євросоюзі заявили про необхідність провести другий тур, щоб відновити довіру і забезпечити дотримання демократичного вибору. Із закликами провести другий тур також виступили США і країни Латинської Америки. Моралес заявив, що за протестами стоять «незадоволені праві сили», які користуються міжнародною підтримкою.</p>
      <p>8 листопада до протестів приєдналися поліцейські в декількох містах країни.</p>
      <p>Під тиском масових акцій протесту лідер Болівії <a href="https://nv.ua/ukr/world/countries/prezident-boliviji-ogolosiv-pro-provedennya-novih-viboriv-50052677.html">Ево Моралес погодився оголосити дострокові президентські вибори</a>.</p>
      <p>Також Моралес оголосив про складання повноважень президента і <a href="https://nv.ua/ukr/world/countries/evo-morales-pribuv-do-meksiki-shchob-otrimati-politichniy-pritulok-foto-novini-svitu-50053153.html">отримав політичний притулок в Мексиці.</a></p>
    </article>
  </body>
</html>