<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/bicakla-yaralandilar-hastaneye-giderken-kaza-yaptilar-1207664.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-16T21:55:00+00:00"/>
    <meta property="og:title" content="Bıçakla yaralandılar, hastaneye giderken kaza yaptılar"/>
    <meta property="og:description" content="Denizli'de bir grup arasında çıkan kavgada bıçakla yaralanan 2 kişi kendi araçlarıyla hastaneye gitmeye çalışırken trafik kazası geçirdi. Trafik kazasında yaralandıkları sanılan şahısların bıçaklandıkları ise hastanede ortaya çıktı."/>
  </head>
  <body>
    <article>
      <h1>Bıçakla yaralandılar, hastaneye giderken kaza yaptılar</h1>
      <h2>Denizli'de bir grup arasında çıkan kavgada bıçakla yaralanan 2 kişi kendi araçlarıyla hastaneye gitmeye çalışırken trafik kazası geçirdi. Trafik kazasında yaralandıkları sanılan şahısların bıçaklandıkları ise hastanede ortaya çıktı.</h2>
      <address>
        <time datetime="2019-11-16T21:55:00+00:00">16 Nov 2019, 21:55</time>
      </address>
      <p>Olay, Pamukkale ilçesi <b>Gökpınar Mahallesi'nde</b> meydana geldi. İddialara göre, Berkan B., (38), Ufuk S., (29) ve F.A. isimli şahıslar <b>ormanlık alanda alkol alarak eğlenmeye</b> başladı.</p>
      <p>Daha sonra grup üyeleri arasında <b>bilinmeyen bir nedenle tartışma</b> çıktı. Sonrasında ise F.A., yanında bulunan <b>bıçak </b>ile Berkan B., (38), Ufuk S.'yi bıçakla yaralayarak kaçtı. <b>Vücutlarının çeşitli yerlerinden yaralanan ikili</b> ise ambulans çağırmak yerine kendi imkanları ile hastanenin yolunu tuttu. Berkan B., 20 YE 544 plakalı otomobiliyle <b>kendisi gibi bıçaklanan arkadaşı</b> Ufuk S.'yi de yanına alarak yola çıktı. Yaralı halde birkaç kilometre giden araç Denizli-Antalya karayolunda Latif G. (39) yönetimindeki 20 AAK 81 plakalı <b>otomobille </b>çarpıştı.</p>
      <p>Kaza sonrası aracından inen sürücü Latif G., diğer otomobildeki iki kişinin <b>yaralı olduğunu görünce</b> 112 Acil Çağrı merkezini arayarak yardım istedi. İhbar üzerine olay yerine polis ve sağlık ekipleri sevk edildi. Olay yerine gelen sağlık Berkan B. (38), Ufuk S.'yi ambulanslar ile Pamukkale Üniversitesi (PAÜ) Hastanesine kaldırdı.<br/>Ambulans ve hastanede yapılan müdahalede şahısların <b>kazada değil bıçaklanarak yaralandıkları</b> orta çıktı. Olayla ilgili polis tarafından soruşturma başlatıldı.</p>
    </article>
  </body>
</html>