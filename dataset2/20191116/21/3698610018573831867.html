<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/v-ukrayini-narahuvali-4-milyoni-ga-zemli-nepidmoratornoyi-329940_.html"/>
    <meta property="og:site_name" content="DT.ua"/>
    <meta property="article:published_time" content="2019-11-16T21:40:00+00:00"/>
    <meta property="og:title" content="В Україні нарахували 4 мільйони га землі непідмораторної"/>
    <meta property="og:description" content="Уповноважений президента з питань землі пояснив принципи чорного та сірого ринків землі."/>
  </head>
  <body>
    <article>
      <h1>В Україні нарахували 4 мільйони га землі непідмораторної</h1>
      <h2>Уповноважений президента з питань землі пояснив принципи "чорного" та "сірого" ринків землі.</h2>
      <address>
        <time datetime="2019-11-16T21:40:00+00:00">16 Nov 2019, 21:40</time>
      </address>
      <p>На сьогодні в Україні залишилося близько чотирьох мільйонів непідмораторної землі. Про це повідомив <b><a href="https://zn.ua/ECONOMICS/zelenskiy-naznachil-glavu-agroholdinga-upolnomochennym-po-zemelnym-voprosam-331446_.html">уповноважений президента з питань землі </a><a href="https://dt.ua/ECONOMICS/zelenskiy-priznachiv-glavu-agroholdingu-upovnovazhenim-z-zemelnih-pitan-325078_.html">Роман Лещенко</a></b> в ефірі програми Свобода слова Савіка Шустера.</p>
      <p>Він зазначив, що існування мораторію на продаж землі породжує так званий "сірий" і "чорний" ринок землі, оскільки люди можуть купити лише кілька гектарів землі особистого селянського господарства.</p>
      <p>"У нас такої непідмораторної землі сьогодні близько 4 мільйонів га. Наприклад, для розуміння, це коли воїн АТО (ООС) повертається з фронту і отримує можливість придбати земельну ділянку, вона йому передається саме для ведення ОСГ. Це такий вид цільового призначення і це є приватна власність. Така людина може здійснити її реалізацію. Але більшість землі - підмораторної перебуває в обмеженні. Це породжує "сірий" і "чорний" ринок", - заявив Лещенко.</p>
      <p>Нагадаємо, 13 листопада депутати прийняли <b><a href="https://dt.ua/POLITICS/rada-priynyala-v-pershomu-chitanni-zakonoproyekt-pro-rinok-zemli-329523_.html">законопроект про ринок землі у першому читанні</a></b>. Крім того, депутати запустили процедуру <b><a href="https://dt.ua/UKRAINE/deputati-zapustili-proceduru-likvidaciyi-derzhgeokadastra-329691_.html">ліквідації Держгеокадастра</a></b>, що в майбутньому спростить продажу землі.</p>
      <p>Зазначимо, що за даними соціологічних досліджень більше половини населення України підтримують запровадження ринку землі в країні, однак <b><a href="https://zn.ua/ECONOMICS/pochti-70-ukraincev-protiv-razresheniya-inostrancam-pokupat-zemlyu-socopros-334257_.html">69% проти надання дозволу іноземцям купувати землю </a></b>будь-коли У той же час згідно з планами Кабміну, у першу чергу право на купівлю землі отримають українці, а<b> <a href="https://dt.ua/UKRAINE/rinok-zemli-dlya-inozemciv-planuyut-vidkriti-cherez-chotiri-roki-bogdan-329040_.html"><b>для іноземців ринок відкриють через 4 роки</b></a>.</b></p>
      <p>Детальніше про те, яким буде новий ринок землі читайте у статті В'ячеслава Ільченка<b> <a href="https://dt.ua/macrolevel/zemelniy-rubikon-pereydeno-329839_.html">"Земельний рубікон перейдено"</a> </b>веженедельнике "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>