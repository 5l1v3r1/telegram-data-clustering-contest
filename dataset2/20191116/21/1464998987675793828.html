<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/shivasena-left-nda"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-16T21:48:00+00:00"/>
    <meta property="og:title" content="ശിവസേന - ബിജെപി സഖ്യം പിരിഞ്ഞു; രാജ്യസഭയില്‍ പ്രതിപക്ഷത്തിരിക്കും"/>
    <meta property="og:description" content="മുംബൈ: ശിവസേന - ബിജെപി സഖ്യം ഔദ്യോഗികമായി വേര്‍പിരിഞ്ഞു. എന്‍ഡിഎ യോഗം ബഹിഷ്‌കരിക്കുമെന്നും രാജ്യസഭയില്‍ പാര്‍ട്ടി ഭരണപക്ഷത്ത് നിന്ന് മാറി പ്രതിപക്ഷത്ത് ഇരിക്കുമെന്നും നേതാവ് സഞ്ജയ് റാവത്ത് അറിയിച്ചു. പാര്‍ലമെന്റിലെ ശൈത്യകാല സമ്മേളനം തിങ്കളാഴ്ച..."/>
  </head>
  <body>
    <article>
      <h1>ശിവസേന - ബിജെപി സഖ്യം പിരിഞ്ഞു; രാജ്യസഭയില്‍ പ്രതിപക്ഷത്തിരിക്കും</h1>
      <address><time datetime="2019-11-16T21:48:00+00:00">16 Nov 2019, 21:48</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>മുംബൈ: ശിവസേന - ബിജെപി സഖ്യം ഔദ്യോഗികമായി വേര്‍പിരിഞ്ഞു. എന്‍ഡിഎ യോഗം ബഹിഷ്‌കരിക്കുമെന്നും രാജ്യസഭയില്‍ പാര്‍ട്ടി ഭരണപക്ഷത്ത് നിന്ന് മാറി പ്രതിപക്ഷത്ത് ഇരിക്കുമെന്നും നേതാവ് സഞ്ജയ് റാവത്ത് അറിയിച്ചു.</p>
      <p>പാര്‍ലമെന്റിലെ ശൈത്യകാല സമ്മേളനം തിങ്കളാഴ്ച ആരംഭിക്കാനിരിക്കെ നടക്കുന്ന എന്‍ഡിഎ യോഗമാണ് ശിവസേന ബഹിഷ്‌കരിക്കാനൊരുങ്ങുന്നത്. ശിവസേനയുടെ രണ്ട് എം.പിമാരുടെ ഇരിപ്പിടം ഭരണപക്ഷത്ത് നിന്ന് മാറ്റിയതായും പാര്‍ട്ടി ഇനി പ്രതിപക്ഷത്ത് ഇരിക്കുമെന്നും റാവത്ത് പറഞ്ഞു.</p>
      <p>പുതിയ എന്‍.ഡി.എയും പഴയ എന്‍.ഡി.എയും തമ്മില്‍ വലിയ വ്യത്യാസമുണ്ട്. ആരാണ് ഇന്നത്തെ എന്‍.ഡി.എയുടെ അധ്യക്ഷന്‍. അദ്വാനിയെ പോലുള്ള എന്‍.ഡി.എയുടെ സ്ഥാപകന്‍മാര്‍ പലരും എന്‍.ഡി.എ വിടുകയോ സജീവമല്ലാതാകുകയോ ചെയ്‌തെന്നും റാവത്ത് ചൂണ്ടിക്കാട്ടി. </p>
    </article>
  </body>
</html>