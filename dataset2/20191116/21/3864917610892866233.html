<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2819739-sbu-peredala-do-sudu-spravu-pro-rozkradanna-38-miljoniv-u-pivdenkombanku.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-16T21:11:00+00:00"/>
    <meta property="og:title" content="СБУ розкрила схему розкрадання $38 мільйонів у Південкомбанку"/>
    <meta property="og:description" content="Служба безпеки України скерувала до суду обвинувальний акт щодо розкрадання 38 мільйонів доларів США топменеджметом ПАТ “КБ “Південкомбанк”."/>
  </head>
  <body>
    <article>
      <h1>СБУ розкрила схему розкрадання $38 мільйонів у Південкомбанку</h1>
      <h2>Служба безпеки України скерувала до суду обвинувальний акт щодо розкрадання 38 мільйонів доларів США топменеджметом ПАТ “КБ “Південкомбанк”.</h2>
      <address>
        <time datetime="2019-11-16T21:11:00+00:00">16 Nov 2019, 21:11</time>
      </address>
      <p>Про це повідомляє пресслужба СБУ у <a href="https://www.facebook.com/SecurSerUkraine/">Facebook</a>.</p>
      <p>“Під час досудового слідства СБУ встановила, що керівництво банку розробило механізм із привласнення коштів установи. Впродовж 2012-2014 років зловмисники незаконно передали у <a href="https://www.ukrinform.ua/tag-zastava">заставу</a> гроші банку, які перебували на кореспондентських рахунках Південкомбанку в закордонній банківській структурі для забезпечення видачі кредиту пов’язаній з ними кіпрській компанії”, - ідеться в повідомленні.</p>
      <p>Як зазначається, після неповернення кредиту через протиправні дії топменеджменту Південкомбанку заставні $38 мільйонів були списані на користь іноземного банку.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2789104-topmenedzeri-viveli-z-pivdenkombanku-38-miljoniv-sbu.html">Топменеджери вивели з Південкомбанку $38 мільйонів — СБУ</a>
      </blockquote>
      <p>В СБУ наголошують, що слідство, яке ведеться під процесуальним керівництвом Генпрокуратури, обґрунтовано вбачає у діях посадовців ознаки злочину, передбаченого ч. 5 ст. 191 Кримінального кодексу (Привласнення, розтрата майна або заволодіння ним шляхом зловживання службовим становищем в особливо великих розмірах або організованою групою). Санкція передбачає до 12 років позбавлення волі.</p>
      <p>.</p>
    </article>
  </body>
</html>