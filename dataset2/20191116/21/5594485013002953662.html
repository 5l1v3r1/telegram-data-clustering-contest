<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/regioni/boy-do-krv-vv-varnensko-uchilishche-snimki-18_news709721.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-16T21:00:00+00:00"/>
    <meta property="og:title" content="Бой до кръв във варненско училище СНИМКИ 18+"/>
    <meta property="og:description" content="Родители подготвят жалба срещу насилието между учениците в една от местните гимназии, при което има пострадали деца"/>
  </head>
  <body>
    <article>
      <h1>Бой до кръв във варненско училище СНИМКИ 18+</h1>
      <h2>Родители подготвят жалба срещу насилието между учениците в една от местните гимназии, при което има пострадали деца</h2>
      <address>
        <time datetime="2019-11-16T21:00:00+00:00">16 Nov 2019, 21:00</time>
      </address>
      <p>https://blitz.bg/obshtestvo/regioni/boy-do-krv-vv-varnensko-uchilishche-snimki-18_news709721.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1573927154-1.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573926834-1.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573926834-2.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573926834-3.jpg"/>
        </figure>
      </slideshow>
      <p>
        <b>Родители от Варна подготвят жалба срещу насилието между учениците в една от местните гимназии, при което има пострадали деца, съобщава <a href="https://www.monitor.bg/bg/a/view/roditeli-gotvjat-jalba-sreshtu-nasilieto-vyv-varnenska-gimnazija-180976">"Монитор"</a>.</b>
      </p>
      <figure>
        <img src="https://static.blitz.bg/documents/thumbnails/520/201911/1573926834-1.jpg"/>
      </figure>
      <p>Преди това те разпространиха в социалната мрежа фрапиращи снимки на деца от 7-мо СУ „Найден Геров“ във Варна, едното от които е със спукана глава, а другото - с насинени очи. Фотосите бяха придружени с апел към ръководството на гимназията да се вземат мерки за прекратяване случаите на насилие между учениците.</p>
      <figure>
        <img src="https://static.blitz.bg/documents/thumbnails/520/201911/1573926834-3.jpg"/>
      </figure>
      <p>В пост на майката на едно от пострадалите деца се казва: „На вниманието на ръководството на 7 СУ Найден Геров!!! 7 „в“ клас!!! Поредният инцидент! До кога ще прикривате и защитавате насилниците? С вашето бездействие вие ставате съучастници.</p>
      <figure>
        <img src="https://static.blitz.bg/documents/thumbnails/520/201911/1573926834-2.jpg"/>
      </figure>
      <p>А това е към родителите!!!! Живеем в мирни времена, а знаете ли как аз изпращам децата всеки ден? - С молитва!!! Защото, вие скъпи родители, сте забравили задълженията си! Един ден, вие родители, ще страдате. Не само децата ви! Това е вашето бъдеще. Опомнете се, замислете се!“.</p>
      <p>Друг родител, публикувал снимка на дъщеря си с насинено око, е написала кратко: „Агресия, институции, протекция... и така докога?“. Майката споделя, че в училището й казали, че всичко е било на „шега“ и е нямало умисъл в действията на децата. Под публикацията във фейсбук, която вече е споделена 100-на пъти, възмутени родители на деца в гимназията споделят, че агресията не е само в 7 клас, но има случаи и в 6-ти.</p>
      <p>Според шефката на Регионалното управление на образованието във Варна, Венцеслава Генова „за инцидента с детето със спуканата глава е подаден доклад от ръководството на 7-мо СУ „Найден Геров“. В него се твърди, че по време на игра между двама седмокласника, те са си сблъскали главите, вследствие на което едното дете е получило травма, която се изразява в пукната глава.</p>
      <p>От РУО допълниха, че нямат информация за други случаи и призоваха родителите на децата да подадат писмена жалба, за да могат специалистите да направят пълна проверка за тези случаи.</p>
      <p>Преди седмица имаше друг случай на насилие, при който 17-годишно момиче от Хуманитарната гимназия във Варна попадна в болница, след саморазправа със съученичка.</p>
    </article>
  </body>
</html>