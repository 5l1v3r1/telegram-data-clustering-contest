<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/16/istorijski-uspeh-za-srpski-univerzitetski-futsal/"/>
    <meta property="og:site_name" content="Sportska centrala"/>
    <meta property="article:published_time" content="2019-11-16T21:07:21+00:00"/>
    <meta property="og:title" content="Istorijski uspeh za srpski univerzitetski futsal!"/>
    <meta property="og:description" content="Futsal reprezentacija Pravnog fakulteta Univerziteta u Beogradu je ostvarila istorijski i verovatno neponovljivi uspeh u svetu univerzitetskog sporta! Na 5. Svetskom univerzitetskom šampionatu (World InterUniversities Championship) koje je od 12. do 16. novembra održano u Puli, futsaleri Pravnog fakulteta su odbranili titulu svetskih univerzitetskih prvaka osvojenu prošle godine u Barseloni. Na ovogodišnjem svetskom prvenstvu, koje […]"/>
  </head>
  <body>
    <article>
      <h1>Istorijski uspeh za srpski univerzitetski futsal!</h1>
      <address><time datetime="2019-11-16T21:07:21+00:00">16 Nov 2019, 21:07</time> by <a rel="author">Zile</a></address>
      <p>Futsal reprezentacija Pravnog fakulteta Univerziteta u Beogradu je ostvarila istorijski i verovatno neponovljivi uspeh u svetu univerzitetskog sporta!</p>
      <p>Na 5. Svetskom univerzitetskom šampionatu (World InterUniversities Championship) koje je od 12. do 16. novembra održano u Puli, futsaleri Pravnog fakulteta su odbranili titulu svetskih univerzitetskih prvaka osvojenu prošle godine u Barseloni.</p>
      <p>Na ovogodišnjem svetskom prvenstvu, koje je okupilo 32 ekipe širom planete, Pravni fakultet je do šampionske titule stigao bez poraza u finalu savladavši rivale iz Libije rezultatom 5:1. <br/>Dvostruki uzastopni aktuelni šampion Lige Univerziteta u Beogradu, okosnica futsal selekcije beogradskog Univerziteta kao dvostrukog uzastopnog šampiona Srbije, aktuelni osvajači Evropskog kupa u Milanu, ovim trijumfom su obezbedili direktan plasman na Mediteranske univerzitetske igre u Bejrutu i naredno 6. Svetsko univerzitetsko prvenstvo u Rimu 2020. godine.</p>
      <p>Zlato su odbranili Marko Badovinac, Nikola Vićić (kapiten), Nikola Ristanović, Strahinja Petrov, Nikola Matijević, Filip Minić, Nikola Arsić, Ivan Nikitović, Aleksandar Fric, Jovan Ristanović, Marko Lazić i Đordje Vrljanac. Šef nase delegacije bio je Matija Buric.</p>
      <p>Selektor ove reprezentacije, dr Vladimir Vuletic, profesor Pravnog fakulteta i potpredsednik <a href="https://www.sportskacentrala.com/tag/fk-partizan/">FK Partizan</a>, ističe da je ovo neponovljiva generacija univerzitetskog futsala u Srbiji ali i upozorava.</p>
      <p>– <b>Beograd i Srbiju u julu 2020. godine čeka organizacija Evropskih univerzitetskih igara. U ovom momentu nije formirana nijedna reprezentacija za ove igre a futsal Liga Univerziteta u Beogradu je obustavljena usled izuzetno loših uslova takmičenja i nebrige čelnika Sportskog udruženja Univerziteta u Beogradu za interese univerzitetskog sporta. Ljudi koji vode univerzitetski sport u Beogradu i Srbiji nisu dorasli ovim zadacima i držim da je Rektorat Univerziteta u Beogradu u obavezi da razume kako je ovo poslednji čas da se spreči dalja degradacija i unižavanje sporta na univerzitetskom nivou</b>, rekao je Vuletić.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/06/26/zvanicno-bojan-popovic-prvi-igrac-kmf-crvena-zvezda/"/>
        <a href="https://www.sportskacentrala.com/2019/06/20/crveno-bela-porodica-veca-za-jos-jednog-clana-foto/"/>
        <a href="https://www.sportskacentrala.com/2019/04/07/sve-je-spremno-za-spektakl-velemajstori-futsala-stizu-u-srbiju/"/>
        <a href="https://www.sportskacentrala.com/2018/11/06/futsal-madjionicari-stizu-u-srbiju/"/>
        <a href="https://www.sportskacentrala.com/2018/09/10/nesvakidasnja-atmosfera-na-futsal-utakmici-u-zagrebu-video/"/>
        <a href="https://www.sportskacentrala.com/2018/01/21/futsal-reprezentacija-srbije-otputovala-na-pripreme-za-ep/"/>
      </related>
    </article>
  </body>
</html>