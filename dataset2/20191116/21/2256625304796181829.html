<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158609_1004.html"/>
    <meta property="og:site_name" content="Novsport"/>
    <meta property="article:published_time" content="2019-11-16T21:54:00+00:00"/>
    <meta property="og:title" content="Германия се класира за Евро 2020 с разгром над Беларус"/>
    <meta property="og:description" content="Тони Кроос вкара два гола, Мануел Нойер хвана дузпа"/>
  </head>
  <body>
    <article>
      <h1>Германия се класира за Евро 2020 с разгром над Беларус</h1>
      <address><time datetime="2019-11-16T21:54:00+00:00">16 Nov 2019, 21:54</time> by <a rel="author">Пламен Димитров</a></address>
      <p>Германия разгроми Беларус с 4:0 в по пътя към Евро 2020. Така момчетата на Йоахим Льов се класираха за финалите с актив от 18 точки. С две по-малко е Холандия, която също намери място на шампионата. Северна Ирландия (13) отпада от сметките.<br/> <br/>Малко преди да измине четвърт час игра удар на Гинтер беше уловен от вратаря на гостите. Тони Кроос се отличи с два снаряда, но първият беше спасен от Гутор, а вторият намери мрежата от външната страна.<br/> </p>
      <figure>
        <img src="http://www.novsport.com/content/1(2263).jpg"/>
      </figure>
      <p> <br/>Пет минути преди почивката Беларус можеше да вкара с първия си точен удар. Стасевич стреля, но Мануел Нойер успя да спаси атрактивно с една ръка.<br/> <br/>Още при следващата си атака Германия откри резултата, макар и от спорно положение. Серж Гнабри центрира отдясно и Матиас Гинтер вкара с пета, като останаха съмнения за засада.<br/> </p>
      <figure>
        <img src="http://www.novsport.com/content/2(2294).jpg"/>
      </figure>
      <p> <br/>Второто полувреме започна с нов гол за германците. Вкара го Леон Горецка, а с асистенция се отличи един от най-добрите на терена Кроос. Четвърт час преди края на редовото време реферът отсъди дузпа за гостите заради нарушение на Робин Кох срещу Павел Нехайчик. Игор Стасевич изпълни наказателния удар, но Мануел Нойер спаси.<br/> <br/>В 83-ата минута Тони Кроос сложи точка на спора с второто си попадение в мача.<br/> </p>
    </article>
  </body>
</html>