<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/legendaren-igrach-na-real-izbral-da-napusne-madrid-za-da-igrae-pod-rykovodstvoto-na-guardiola-1406926.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-16T21:58:00+00:00"/>
    <meta property="og:title" content="Легендарен играч на Реал избрал да напусне Мадрид, за да играе под ръководството на Гуардиола"/>
    <meta property="og:description" content="Легендарният играч на Реал Мадрид Шаби Алонсо разкри доста интересни подробности относно решението си да напусне белия балет Той се сбогува с Мадрид през 2014 година след 5 сезона на Сантяго Бернабеу и подписа с Байерн (Мюнхен)"/>
  </head>
  <body>
    <article>
      <h1>Легендарен играч на Реал избрал да напусне Мадрид, за да играе под ръководството на Гуардиола</h1>
      <address><time datetime="2019-11-16T21:58:00+00:00">16 Nov 2019, 21:58</time> by <a rel="author">Sportlive.bg</a></address>
      <p>Легендарният играч на <a href="https://www.sportlive.bg/tags/3457"><b>Реал Мадрид</b></a> Шаби Алонсо разкри доста интересни подробности относно решението си да напусне "белия балет". Той се сбогува с Мадрид през 2014 година след 5 сезона на "Сантяго Бернабеу" и подписа с Байерн (Мюнхен).</p>
      <p>Алонсо сподели, че една от основните причини за това негово решение е Хосеп Гуардиола. "Бях много любопитен да разбера какви са неговите тайни и похвати. Той е непоправим ентусиаст. Футболните сезони са дълги, но той никога не изглеждаше уморен. Той беше постоянно нащрек, винаги готов. А това дори беше допълнителна мотивация за играчи", сподели бившият испански национал за съвместната им работа в баварския клуб.</p>
      <p>Испанският маестро в момента е треньор на втория отбор на Реал Сосиедад, след като стартира кариерата си като наставник на формацията до 14 години на Реал Мадрид. От години насам се смята, че Алонсо притежава всички качества да се превърне в един от най-добрите млади треньори във футбола и е въпрос на време да получи шанс за изява.<a href="https://www.sportlive.bg/worldfootball/germany/Legenda-na-Real-Madrid-sqda-na-trenxorskoto-kreslo-na-Bajern-Myunhen--1405704.html"><i><b> И именно заради това е свързван с треньорския пост в Байерн</b></i></a>.</p>
      <related>
        <h4>Още по темата</h4>
        <a href="https://www.sportlive.bg/worldfootball/germany/Legenda-na-Real-Madrid-sqda-na-trenxorskoto-kreslo-na-Bajern-Myunhen--1405704.html"/>
        <a href="https://www.sportlive.bg/worldfootball/spain/Real-ima-dva-varianta-za-zamestnik-na-Zidan-pyrviqt-e-iznenadvasht-1377402.html"/>
        <a href="https://www.sportlive.bg/worldfootball/spain/Shabi-Alonso-se-zavryshta-v-Real-Madrid-677403.html"/>
        <a href="https://www.sportlive.bg/worldfootball/championsleague/Shabi-Alonso-Klop-shte-iznenada-vsichki-na-finala-v-Shampionska-liga-676027.html"/>
        <a href="https://www.sportlive.bg/worldfootball/germany/Venger-obvini-Rumenige-v-lyzha-Bajern-me-potyrsi-i-poiskaha-otgovor-do-sedmica-1404667.html"/>
      </related>
    </article>
  </body>
</html>