<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/kJxkqa/Zuccarello-nedturen-fortsetter"/>
    <meta property="og:site_name" content="Bergens Tidende"/>
    <meta property="article:published_time" content="2019-11-16T21:57:34+00:00"/>
    <meta property="og:title" content="Zuccarello-nedturen fortsetter"/>
    <meta property="og:description" content="Mats Zuccarello og hans Minnesota Wild fikk med seg ett poeng, men tapte 3–4 etter ekstratid mot Carolina Hurricanes. Det ble ingen målpoeng på nordmannen."/>
  </head>
  <body>
    <article>
      <h1>Zuccarello-nedturen fortsetter</h1>
      <h2>Mats Zuccarello og hans Minnesota Wild fikk med seg ett poeng, men tapte 3–4 etter ekstratid mot Carolina Hurricanes. Det ble ingen målpoeng på nordmannen.</h2>
      <address><time datetime="2019-11-16T21:57:34+00:00">16 Nov 2019, 21:57</time> by <a rel="author">NTB</a></address>
      <p>
        <b>Minnesota Wild – Carolina Hurricanes 3–4</b>
      </p>
      <p>Gjestene Carolina Hurricanes kom fra to seire med en god porsjon selvtillit og fikk de en god start på kampen. Hjemmelaget virket litt tamme og gjestene ledet 2–0 før det var gått seks minutter av kampen. Joel Edmundson og Brock McGinn hadde scoret hvert sitt mål.</p>
      <p>I midtperioden reduserte hjemmelaget ved Luke Kunin, men Warren Foegele sendte gjestene i ny tomålsledelse. Hjemmelaget spilte merkelig tamt i sitt overtallsspill.</p>
      <p>
        <a href="https://www.bt.no/sport/i/b56p1e/derfor-meldte-carlsen-seg-ut-av-sjakkforbundet-et-prinsipielt-valg">Les også<br/>Derfor meldte Carlsen seg ut av sjakkforbundet: – Et prinsipielt valg</a>
      </p>
      <p>Zach Parise klarte å redusere da de fire mot fem kjempet seg til flere gode avslutninger og Parise klarte endelig å få pucken i mål.</p>
      <p>Kort etter hadde også backen Carson Soucy utlignet til 3–3 med sitt første mål for sesongen. Mats Zuccarello var på isen ved et av baklengsmålene, men var også på isen da Soucy utlignet.</p>
      <p>Etter en målløs tredje periode fikk Andrej Svetsjnikov avgjøre i spill tre mot tre etter 1.33. Zuccarello fikk 16.56 minutter på isen og løsnet ett skudd mot mål.</p>
      <p>Den lille nordmannen har derimot gått av isen de fire siste kampene uten målpoeng. Ikke siden bortekampen mot San Jose 7. november har han hatt assist, og han har ikke scoret siden Anaheim-kampen 5. november.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/i/OpXMGw/funnet-i-god-behold-etter-redningsaksjon"/>
        <a href="https://www.bt.no/btmeninger/debatt/i/rAO7mR/dagen-jeg-ble-halal"/>
        <a href="https://www.bt.no/btmeninger/debatt/i/4qlkxG/dette-er-kjernen-i-nav-skandalen"/>
        <a href="https://www.bt.no/sport/i/2Ggrpr/politiattest-skulle-sikre-barn-mot-overgrep-idretten-mener-at-ordning"/>
        <a href="https://www.bt.no/bolig/i/pLxzBR/alene-bak-knausene"/>
        <a href="https://www.bt.no/btmeninger/debatt/i/OpXeeb/en-variert-skole-kan-motvirke-stress"/>
      </related>
      <ol>
        <li>
          <a href="https://www.bt.no/tag/Mats_Zuccarello_">Mats Zuccarello</a>
        </li>
        <li>
          <a href="https://www.bt.no/tag/NHL">NHL</a>
        </li>
        <li>
          <a href="https://www.bt.no/tag/Ishockey">Ishockey</a>
        </li>
        <li>
          <a href="https://www.bt.no/tag/Minnesota_Wild">Minnesota Wild</a>
        </li>
      </ol>
    </article>
  </body>
</html>