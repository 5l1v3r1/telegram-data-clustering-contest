<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/thessaloniki-anatrichiazei-i-katathesi-toy-17chronoy-paidioy-poy-viastike-agria-apo-dyo-allodapoys-deite-toys-drastes/"/>
    <meta property="og:site_name" content="europost.gr"/>
    <meta property="article:published_time" content="2019-11-16T21:52:16+00:00"/>
    <meta property="og:title" content="Θεσσαλονίκη: Ανατριχιάζει η κατάθεση του 17χρονου παιδιού που βιάστηκε άγρια από δύο αλλοδαπούς – Δείτε τους δράστες"/>
    <meta property="og:description" content="Στη δημοσιότητα τα στοιχεία και οι φωτογραφίες τους. Κατηγορούνται ότι κρατούσαν όμηρο και κακοποιούσαν τον 17χρονο για να πάρουν λύτρα. &quot;Με άφησαν όταν πήραν 200 ευρώ&quot;... Στη δημοσιότητα δόθηκαν το απόγευμα, μετά από σχετική διάταξη"/>
  </head>
  <body>
    <article>
      <h1>Θεσσαλονίκη: Ανατριχιάζει η κατάθεση του 17χρονου παιδιού που βιάστηκε άγρια από δύο αλλοδαπούς – Δείτε τους δράστες</h1>
      <address>
        <time datetime="2019-11-16T21:52:16+00:00">16 Nov 2019, 21:52</time>
      </address>
      <p>Στη δημοσιότητα τα στοιχεία και οι φωτογραφίες τους. Κατηγορούνται ότι κρατούσαν όμηρο και κακοποιούσαν τον 17χρονο για να πάρουν λύτρα. “Με άφησαν όταν πήραν 200 ευρώ”…</p>
      <p>Στη δημοσιότητα δόθηκαν το απόγευμα, μετά από σχετική διάταξη της Εισαγγελίας Πρωτοδικών Θεσσαλονίκης, τα στοιχεία και οι φωτογραφίες δύο Πακιστανών, που κατηγορούνται για την απαγωγή, την κακοποίηση και τον βιασμό 17χρονου παιδιού.</p>
      <p>Σε βάρος τους ασκήθηκε ποινική δίωξη. Για τον μεν 24χρονο, για τις αξιόποινες πράξεις της παραγωγής υλικού παιδικής πορνογραφίας με την άσκηση βίας σε βάρος ανηλίκου, κατοχής υλικού παιδικής πορνογραφίας με την άσκηση βίας σε βάρος ανηλίκου κατ’ εξακολούθηση, αρπαγής από κοινού, εκβίασης από κοινού και βιασμού. Για τον δε 28χρονο, για τις αξιόποινες πράξεις της αρπαγής από κοινού, της εκβίασης από κοινού και της άμεσης συνέργειας σε βιασμό.</p>
      <p>Πρόκειται για τους: (επ) HEDAR (ον) MUHAMMAD ARSLAN του MUHAMMAD ANWAR και της NASEEM BIBI, γεν. 01-01-1995, στο Πακιστάν.</p>
      <figure>
        <img src="https://europost.gr/wp-content/uploads/2019/11/16112019gadthfwt001-1-201x300.jpg"/>
      </figure>
      <figure>
        <img src="https://europost.gr/wp-content/uploads/2019/11/16112019gadthfwt004-300x201.jpg"/>
      </figure>
      <p>και για τον (επ) WAHAB (ον) ABDUL του SATTAR ABDUL και της MTEEN BIBI, γεν 01-01-1991, στο Πακιστάν.</p>
      <figure>
        <img src="https://europost.gr/wp-content/uploads/2019/11/16112019gadthfwt003-201x300.jpg"/>
      </figure>
      <figure>
        <img src="https://europost.gr/wp-content/uploads/2019/11/16112019gadthfwt002-300x201.jpg"/>
      </figure>
      <p>Η φρίκη που έζησε 17χρονος<br/>Ένας ανήλικος από το Πακιστάν έζησε τη φρίκη στα χέρια δύο ομοεθνών του. Τον απήγαγαν, τον βίασαν βιντεοσκοπώντας τις πράξεις τους και ζητούσαν λύτρα από συγγενείς του για να τον αφήσουν ελεύθερο.</p>
      <p>Σύμφωνα με πληροφορίες, οι δυο δράστες, κατάφεραν να παρασύρουν το 17χρονο αγόρι, σε κατάστημα ενδυμάτων όπου εργαζόταν ο ένας από τους απαγωγείς. Τηλεφώνησαν σε συγγενή του και ζήτησαν 10.000 ευρώ για να τον αφήσουν ελεύθερο.</p>
      <p>Όσο περίμεναν για τα λύτρα, τον ανάγκασαν να βγάλει τα ρούχα του ενώ τον βιντεοσκοπούσαν και στη συνέχεια ο 24χρονος, ασέλγησε σε βάρος του, με τον 28χρονο να συνεχίζει να καταγράφει τις εικόνες φρίκης με το κινητό του τηλέφωνο.</p>
      <p>Τον κράτησαν όμηρο για ένα ολόκληρο 24ωρο και τον άφησαν να φύγει, όταν παρέλαβαν από συγγενικό του πρόσωπο, μόλις 200 ευρώ. Το αγόρι έκανε καταγγελία στην αστυνομία, οι δράστες εντοπίστηκαν και συνελήφθησαν, ενώ βρέθηκε και το κινητό τηλέφωνο με τα βίντεο που είχαν καταγράψει.</p>
      <p>Η συγκεκριμένη δημοσιοποίηση, χρονικής διάρκειας έως 14-05-2020, σύμφωνα με την Εισαγγελική Διάταξη, αποσκοπεί στην προστασία του κοινωνικού συνόλου, των ανηλίκων ή ανίσχυρων πληθυσμιακών ομάδων και προς ευχερέστερη πραγμάτωση της αξίωσης της Πολιτείας για τον κολασμό των παραπάνω αδικημάτων.</p>
      <p>Για παροχή οποιασδήποτε πληροφορίας, οι πολίτες μπορούν να επικοινωνούν με την Υποδιεύθυνση Προστασίας Ανηλίκων της Διεύθυνσης Ασφάλειας Θεσσαλονίκης, στο τηλέφωνο 2310-388458. Εξασφαλίζεται η ανωνυμία και το απόρρητο της συνομιλίας.</p>
    </article>
  </body>
</html>