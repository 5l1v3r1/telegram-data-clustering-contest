<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_dtp-u-harkovi-dronov-oskarzhiv-svij-virok/938500"/>
    <meta property="og:site_name" content="Gazeta.ua"/>
    <meta property="article:published_time" content="2019-11-16T21:12:00+00:00"/>
    <meta property="og:title" content="ДТП у Харкові: Дронов оскаржив свій вирок"/>
    <meta property="og:description" content="Захист Геннадія Дронова, засудженого на 10 років позбавлення волі за ДТП, подав скаргу в Касаційний кримінальний суд Верховного суду України. &quot;Я більше не його адвокат, у нас закінчився договір. Скаргу подавав новий адвокат&quot;, - повідомив адвокат Сергій Перепелиця. Перепелиця був ..."/>
  </head>
  <body>
    <article>
      <h1>ДТП у Харкові: Дронов оскаржив свій вирок</h1>
      <address><time datetime="2019-11-16T21:12:00+00:00">16 Nov 2019, 21:12</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938500_w_300.jpg?v=0"/>
        <figcaption>Захист Дронова подав апеляцію на вирок</figcaption>
      </figure>
      <p>Захист <b>Геннадія Дронова,</b> засудженого на 10 років позбавлення волі за ДТП, подав скаргу в Касаційний кримінальний суд Верховного суду України.</p>
      <p>"Я більше не його адвокат, у нас закінчився договір. Скаргу подавав новий адвокат", - повідомив адвокат Сергій Перепелиця.</p>
      <p>Перепелиця був адвокатом Дронова на стадії досудового слідства і під час розгляду справи у Київському районному суді Харкова та Харківському апеляційному суді.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_u-centri-kiyeva-pyana-vodijka-vlashtuvala-dtp-pokazali-foto-ta-video/928778"/>
      </related>
      <blockquote>Ввечері 18 жовтня 2017 року у Харкові автомобіль Lexus RX під керуванням 20-річної Олени Зайцевої, рухаючись на заборонний сигнал світлофора, зіткнувся з автомобілем Volkswagen Touareg під керуванням Геннадія Дронова.<br/>Унаслідок зіткнення Lexus вилетів на тротуар і здійснив наїзд на 11 пішоходів, 6 з них загинули.<br/>26 лютого 2019 року Київський райсуд Харкова визнав Дронова і Зайцеву винними і засудив обох до максимальних термінів позбавлення волі, передбачених статтею (по 10 років) і позбавлення права керувати транспортними засобами на 3 роки.<br/>14 серпня Харківський апеляційний суд відмовився пом'якшити покарання Олені Зайцевій.<br/>У серпні Геннадія Дронова етапували до Крюківської виправної колонії № 29 в Полтавській області.</blockquote>
    </article>
  </body>
</html>