<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/asus-ces-2020-inovasyon-odulleri-11-odul_85070.html"/>
    <meta property="og:site_name" content="CHIP Online"/>
    <meta property="article:published_time" content="2019-11-16T21:01:00+00:00"/>
    <meta property="og:title" content="ASUS'a CES 2020 İnovasyon Ödülleri'nde 11 Ödül"/>
    <meta property="og:description" content="ASUS, CES 2020 İnovasyon Ödülleri'nde tam 11 ödül kazandı!"/>
  </head>
  <body>
    <article>
      <h1>ASUS'a CES 2020 İnovasyon Ödülleri'nde 11 Ödül</h1>
      <h2>ASUS, CES 2020 İnovasyon Ödülleri'nde tam 11 ödül kazandı!</h2>
      <address><time datetime="2019-11-16T21:01:00+00:00">16 Nov 2019, 21:01</time> by <a rel="author">CHIP Online</a></address>
      <p>ASUS, 11 ürününün, tüketici teknolojileri alanında olağanüstü tasarımları ve teknolojileri nedeniyle CES 2020 İnovasyon Ödülü kazandığını duyurdu. ZenBook Pro Duo, ZenFone 6, ZenBook 15, ZenBook Flip ve ProArt Display PA32UCG CES İnovasyon Ödülü kazanan ASUS ürünleri arasında yer aldı. Ödül kazanan ROG ürünleri ise ROG Phone II, ROG Strix SCAR III, ROG Strix Arion M.2 NVMe USB3.2 Gen 2 SSD kutusu ve ROG Kunai Gamepad oldu. Ek olarak ödül kazanan iki ASUS ürünü de <b>CES 2020</b> sırasında açıklanacak. Kazanılan ödüller, ASUS'un tasarım ve inovasyon aracılığıyla olağanüstü tüketici deneyimi sunma konusundaki kararlılığını vurguluyor.</p>
      <p>Olağanüstü tasarımları değerlendirmeye yönelik yıllık bir program olan <b>CES İnovasyon Ödülleri</b> 28 ürün kategorisinde ödül veriyor. Tasarımcılar, mühendisler ve teknoloji basınından temsilcilerin oluşturduğu jüri paneli, adayları tasarım, işlevsellik, tüketiciler açısından ilgi çekici olma, mühendislik ve ürünlerin rakiplerine kıyasla başarısı gibi kriterlere göre değerlendiriyor. Duyuru, sadece önde gelen basın mensupları, ürün sergileyenler ve sektör liderlerinin davet edildiği bir teknoloji etkinliği olan CES Unveiled New York'ta yapıldı. Etkinlikte 7-10 Ocak 2020'de Las Vegas'ta düzenlenecek CES 2020'de yer alması beklenen ürün ve trendlerin ön gösterimi yapıldı.</p>
      <h3>CES 2020 İnovasyon Ödülü Alan Ürünler</h3>
      <p>
        <b>ProArt Display PA32UCG</b>
      </p>
      <p>ASUS ProArt Display PA32UCG, dünyanın ilk 32 inç 4K profesyonel ekranlarından biri. Ekran, 1152 bölgeli mini LED arka aydınlatmaya ve 120 Hz değişken yenileme hızına sahip. Tam ekran yerel ışık kısma teknolojisi sayesinde 1000 nit sürekli parlaklık, 1600 nit maksimum parlaklık ve 1.000.000:1 kontrast oranı sunuyor. Sektöre öncülük eden bu özellikler sayesinde olağanüstü HDR performansı sunan ekran Dolby Vision, HLG ve HDR10 dahil önde gelen tüm HDR standartlarını destekliyor. Quantum-dot teknolojisine sahip olan PA32UCG; DCI-P3, Adobe RGB, sRGB, Rec 709 ve Rec 2020 renk alanı desteğiyle geniş bir renk gamı sunuyor. Gerçek 10-bit renk derinliği ve fabrikada ön kalibrasyon süreciyle, anında inanılmaz doğrulukta (Delta-E &lt; 1) renkler sunabiliyor. Dahili ASUS Donanım Tabanlı Kalibrasyon teknolojisi ve renk profili kaydedebilme imkanı ise uzun süre güvenebileceğiniz bir hassaslık sağlıyor.</p>
      <p>
        <b>ROG Strix Arion</b>
      </p>
      <p>ROG Strix Arion, M.2 NVMe SSD'yi 2230 ila 2280 boyutlarına sığdıran ve ASUS Aura Sync RG efektlerine sahip dünyanın ilk SSD kutusu. 10 Gbps'ye kadar ultra hızlı aktarımı destekleyen USB-C™ 3.2 Gen 2 bağlantısı sunan kutu, entegre termal pedlere sahip alüminyum alaşımı kasası ile sıcaklığı yüksek düzeyde uzaklaştırıyor. ROG Strix Arion, yenilikçi pim tasarımı ile SSD'yi kutuya tornavida kullanmadan kolayca takma imkanı sunuyor. Ayrıca koruyucu tutma bölümü de içeren kutu, MIL-STD-810G 516.6 düşme testi standartlarını da karşılıyor. ASUS Aura Sync teknolojisine sahip olan ROG Strix Arion, her tür oyun sistemine mükemmel uyuyor ve oyuncuların kendi tarzlarını yansıtmalarını sağlıyor.</p>
      <p>
        <b>ROG Kunai Gamepad</b>
      </p>
      <p>Modüler ROG Kunai Gamepad sistemi, telefon ekranından harici ekrana kadar her ortamda en iyi mobil oyun deneyimini sunuyor. Kunai Bumper, Kunai Controller ve Kunai Holder ile elde kullanmayı veyakonsol benzeri çok yönlü yapılandırmayı mümkün kılıyor. ROG Kunai Gamepad, günümüzün fazla vakti olmayan oyuncuları düşünülerek tasarlandı. Çoğu mobil oyun kumandasında oyunseverler sadece tek bir çalışma moduyla sınırlı kalıyor. Kunai ise oyunseverlerin telefonlarını takarak elde kullanım modunda oyun oynayabilmelerini veya iki kumandayı Kunai Holder ile birlikte kullanarak daha konsol benzeri bir deneyim yaşayabilmelerini sağlıyor. ROG Kunai, kumandanın birincil yardımcı cihazı ROG Phone II'yi tamamlayan bir tasarıma sahip. Ayrıca, PC oyuncuları Kunai'yi tıpkı diğer oyun kumandalarını kullandıkları gibi de kullanabiliyorlar.</p>
      <p>
        <b>ASUS ZenBook Pro Duo</b>
      </p>
      <p>ASUS ZenBook Pro Duo, kullanıcılara birden fazla işi aynı anda yapmalarını sağlayacak seçenekler sunan ikinci bir ekran olan ScreenPad™ Plus ile donatıldı. ZenBook Pro Duo'da yer alan 14 inç boyutundaki ScreenPad Plus, 15.6 inç 4K UHD OLED dokunmatik ana ekranla kusursuz çalışan ikincil bir 4K dokunmatik ekran. Böylece kullanıcılar iş akışlarını optimize edip kişiselleştirmek için sınırsız seçeneğe sahip oluyor. 9. Nesil Intel® Core™ işlemciler, 32GB'a kadar RAM ve NVIDIA® GeForce RTX™ 2060 GPU ve 1TB'a kadar PCIe® 3.0 x4 SSD ile ultra hızlı depolama alanı, yaratıcı işleri zahmetsizce gerçekleştirmek için üstün performans sunuyor. Bu üstün bileşenler içerik üreticilerin tüm uygulamaları hem ana ekranda hem de ScreenPad Plus'ta zahmetsiz bir şekilde kullanabilmesini sağlıyor.</p>
      <p>
        <b>ASUS ZenFone 6</b>
      </p>
      <p>Cep telefonu tasarımında bir başyapıt olan ZenFone 6, çığır açan Flip Camera'nın mümkün kıldığı gerçek anlamda tam ekrana sahip. Yukarı katlanabilen yüksek kaliteli otomatik bir çift kamera sistemi olan Flip Camera, cep telefonu fotoğrafçılığında yepyeni yaratıcı fotoğrafçılık olasılıklarının kapısını aralıyor. Gövdesi 5.5 inç boyutunda olan ZenFone 6; 6.4 inç NanoEdge tam ekran, Flip Camera ve 5000 mAh pilin yanı sıra Qualcomm'un amiral gemisi Snapdragon™ 855 Mobil Platformu, çift stereo hoparlör, üç yuvalı SIM tepsisi ve 3.5 mm kulaklık girişine de sahip.</p>
      <p>
        <b>ASUS ZenBook 15</b>
      </p>
      <p>Neredeyse çerçevesiz NanoEdge ekranı sayesinde ekran boyutuna kıyasla dünyanın en küçük dizüstü bilgisayarlarından biri olan ZenBook 15, benzersiz ScreenPad 2.0 ile trackpad'i ideal bir çoklu işlem alanına dönüştürüyor. Ultra taşınabilir tasarımın yeni çağını temsil eden ZenBook serisi, ultra kompakt ve ultra hafif kasalar ile dünyanın en küçük boyutlu dizüstü bilgisayar ailelerinden biri. Hareket halindeyken üstün performans gösterecek şekilde geliştirilen bu dizüstü bilgisayar, 10. Nesil Intel® Core™ i7 işlemciye varan CPU'lar ve yüksek performanslı NVIDIA® GeForce® GTX 1650 GPU donatıldı. PCIe SSD ve 16 GB'a kadar RAM, ZenBook'u kompleks belgeler oluşturmak, veri madenciliği yapmak, fotoğrafları rötuşlamak, video kurgulamak veya oyun molası vermek için ideal bir dizüstü bilgisayar haline getiriyor.</p>
      <p>
        <b>ASUS ZenBook Flip</b>
      </p>
      <p>Çok yönlü, güçlü ve son derece taşınabilir olacak şekilde geliştirilen dönüştürülebilir ZenBook Flip, dört kenarı ultra ince çerçeveyle neredeyse çerçevesiz tasarıma sahip NanoEdge ekranı ve %90 ekran gövde oranı ile çok daha kompakt bir kasa tasarımı sunuyor. ZenBook Flip dört farklı moda dönüştürülebilen bir dizüstü bilgisayar: dizüstü modu, stand modu, çadır modu ve tablet modu. Renkleri doğru gösterecek şekilde kalibre edilmiş 4K UHD ekran paneli, içerik üreticileri için mümkün olan en iyi renk doğruluğunu sağlamak için PANTONE validasyonuna sahip. Yeni ScreenPad™ 2.0 geleneksel dizüstü bilgisayar deneyimini üst düzeye taşıyarak trackpad'e üretkenliği ve çoklu işlem deneyimini geliştiren ikinci bir interaktif dokunmatik ekran ekliyor. En yeni Intel® Core™ i7 işlemci, NVIDIA® GeForce® GTX 1050 Max-Q ekran kartı, 16 GB'a kadar RAM ve yüksek hızlı PCIe® SSD desteğine sahip olan ZenBook Flip, son derece güçlü bir bilgisayar.</p>
      <p>
        <b>ROG Phone II</b>
      </p>
      <p>Snapdragon™ 855 Plus Mobil Platformu, 12 GB RAM, devasa 6000 mAh pil, GameCool II soğutma sistemi ve ultra hızlı 120Hz/1 ms AMOLED 10-bit HDR ekrana sahip olan ROG Phone II, tüm bu özellikleriyle üstün bir mobil oyun cihazı. ROG Phone II'nin 120 Hz AMOLED ekranı sadece 1 ms tepki süresine ve 49 ms dokunmatik gecikmesi ile kullanıcılara akıcı, son derece duyarlı ve bulanıklaşmayan görüntüler içeren bir oyun ve eğlence deneyimi sunuyor. Ayrıca, Delta E &lt; 1 renk doğruluğu ve 10-bit HDR desteğine sahip olan ekranı sayesinde oyunların ve HDR videoların içerik üreticilerinin tam istedikleri gibi görünmelerini sağlıyor. ROG mühendisleri, ROG Phone II'deki oyun deneyimini daha da etkileyici hale getirmek için cihaza oyun odaklı yerleşik özellikler eklemekle kalmadı, aynı zamanda mükemmel bir mobil oyun sistemi oluşturmaya yönelik birçok aksesuar da geliştirdi. Bu aksesuarlardan bazıları şunlar: TwinView Dock II, ROG Kunai Gamepad, WiGig Display Dock Plus ve Mobile Desktop Dock.</p>
      <p>
        <b>ROG Strix SCAR III</b>
      </p>
      <p>ROG Strix SCAR III, 300 Hz ekranında akıcı bir oyun deneyimi için son teknoloji donanım ve soğutma sistemiyle donatıldı. E-sporlar için özel olarak geliştirilen model, dünyanın en hızlı oyun dizüstü bilgisayar ekranına sahip. Oyunseverlere PC'lerini kişiselleştirmek için daha fazla güç sağlayan ROG Keystone ve Aura Sync gibi özelliklere sahip olan ROG Strix SCAR III, ultra hızlı 300 Hz ekranını tam doygunluğa ulaştırmak için gereken kare hızını GeForce RTX™ 2070 modeline kadar NVIDIA® ekran kartlarıyla elde ediyor. Akıllı Soğutma özelliği, ROG Boost'u kullanma imkanı sunuyor. ROG Boost ile GPU saat hızı 115 W'ta 1540 MHz'e kadar çıkararak fabrikada hız aşırtma aralığına yükseltebiliyor. Modern oyunseverler, Strix SCAR III'ün en yeni Intel Core i9-9880H CPU'su ile daha hızlı ve daha verimli bir şekilde içerik üretebiliyor. Bu işlemci, tek çekirdekle frekansı 4.1 GHz'e kadar çıkarabiliyor ve sekiz çekirdekli tasarımıyla 16 adede kadar paralel iş parçacığını çalıştırarak en zorlu iş yüklerine ve çoklu işlem taleplerine güç sağlıyor. 32 GB DDR4-2666 bellekle birlikte, oyunseverler ROG Strix SCAR III'te bir yandan oyun oynayıp bir yandan sohber ederken aynı anda kolaylıkla yayın yapabiliyorlar.</p>
    </article>
  </body>
</html>