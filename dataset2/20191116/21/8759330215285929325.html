<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904039/twee-jonkies-van-club-brugge-helpen-belgische-u19-aan-winst.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T21:43:00+00:00"/>
    <meta property="og:title" content="Twee jonkies van Club Brugge helpen Belgische U19 aan winst"/>
    <meta property="og:description" content="De Belgische U19 heeft zaterdag een goede zaak gedaan in de strijd voor het EK. In Genk raakten de jonge Belgen voorbij Albanië. Het werd 2-1, maar dat gebeurde toch met enige moeite."/>
  </head>
  <body>
    <article>
      <h1>Twee jonkies van Club Brugge helpen Belgische U19 aan winst</h1>
      <address>
        <time datetime="2019-11-16T21:43:00+00:00">16 Nov 2019, 21:43</time>
      </address>
      <p>
        <b>De Belgische U19 heeft zaterdag een goede zaak gedaan in de strijd voor het EK. In Genk raakten de jonge Belgen voorbij Albanië. Het werd 2-1, maar dat gebeurde toch met enige moeite.</b>
      </p>
      <p>Aanvankelijk leek er nog geen vuiltje aan de lucht voor de jonge Belgen. Bij de rust stond het al 2-0 voor de Belgische U19. De doelpunten werden gescoord door Club Brugge-spelers Ignace Van Der Brempt en Charles De Ketelaere.</p>
      <p>Op weg naar de overwinning dus, al konden de bezoekers uit Albanië toch nog voor spanning zorgen. Na de pauze maakten zij er nog 2-1 van. Een belangrijk tweede doelpunt voor Albanië viel er niet, waardoor onze jonge Duivels alsnog de overwinning konden vieren.</p>
      <p>In de andere wedstrijd in de groep van de Rode Duivels wist IJsland te winnen van Griekenland. De Belgen staan daardoor op kop met een zes op zes. Een gelijkspel tegen Griekenland is dus voldoende voor groepswinst. Ook een kleine nederlaag kan, door het doelpuntenverschil, voor plaatsing zorgen.</p>
    </article>
  </body>
</html>