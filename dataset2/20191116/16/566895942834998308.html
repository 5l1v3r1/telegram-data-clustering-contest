<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2575385/smertelni-navusniki-cempionku-ukraini-z-boksu-zbiv-potag"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-16T16:02:00+00:00"/>
    <meta property="og:title" content="Смертельні навушники: чемпіонку України з боксу збив потяг"/>
    <meta property="og:description" content="Чемпіонку України з боксу розчавив на смерть поїзд"/>
  </head>
  <body>
    <article>
      <h1>Смертельні навушники: чемпіонку України з боксу збив потяг</h1>
      <address><time datetime="2019-11-16T16:02:00+00:00">16 Nov 2019, 16:02</time> by <a rel="author">Тетяна Питак</a></address>
      <p>18-річна чемпіонка України і бронзова призерка чемпіонату Європи з боксу Аміна Булах трагічно загинула в селі Тарасівка, Київської області.</p>
      <p>Уродженку Кропивницького в четвер, 14 листопада, збив потяг Київ-Фастів. Як повідомляє пресслужба поліції Київської області, дівчина пізно ввечері вийшла з аптеки і вирушила додому через залізничний переїзд. Вона перебувала в навушниках і тому не почула наближення потягу.</p>
      <p>"На спецлінію 102 надійшло повідомлення від випадкового свідка про те, що в селі #Тарасівка Києво-Святошинського району на переїзді потяг збив людину.</p>
      <p>На місце події одразу виїхала слідчо-оперативна група, яка з’ясувала, що 18-річна загибла мешканка села Тарасівка пізно ввечері вийшла з аптеки та попрямувала додому через залізничний переїзд, перебуваючи у навушниках, і не почула наближення потягу, який рухався з Києва у бік Фастова. Дівчина загинула на місці події.</p>
      <p>За фактом трагедії відкрито кримінальне провадження за ч. 1 ст. 115 (Нещасний випадок) Кримінального кодексу України", - зазначили у поліції.</p>
      <figure>
        <img src="https://s.0352.ua/section/newsInText/upload/images/news/intext/000/051/449/12001200max-1024x719_5dd007fb87064.jpeg"/>
      </figure>
    </article>
  </body>
</html>