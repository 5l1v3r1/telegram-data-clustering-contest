<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425933/den-apedwsan-oi-endiameses-ekptwseis-sth-rodo"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-16T16:15:01+00:00"/>
    <meta property="og:title" content="Δεν απέδωσαν οι ενδιάμεσες εκπτώσεις στη Ρόδο"/>
    <meta property="og:description" content="Δεν απέδωσαν όσο αναμένονταν οι ενδιάμεσες εκπτώσεις για τους επιχειρηματίες της Ρόδου."/>
  </head>
  <body>
    <article>
      <h1>Δεν απέδωσαν οι ενδιάμεσες εκπτώσεις στη Ρόδο</h1>
      <address>
        <time datetime="2019-11-16T16:15:01+00:00">16 Nov 2019, 16:15</time>
      </address>
      <p>
        <b>Δεν απέδωσαν όσο αναμένονταν οι ενδιάμεσες εκπτώσεις για τους επιχειρηματίες της Ρόδου.</b>
      </p>
      <p>Τι και αν τα καταστήματα προχώρησαν σε γενναίες εκπτώσεις από την 1η έως και τη 15η Νοεμβρίου. Οι καταναλωτές ανταποκρίθηκαν μεν αλλά όχι στο βαθμό που θα έπρεπε τουλάχιστον για τα τοπικά καταστήματα.</p>
      <p>Όπως δήλωσε στον “Sky Ρόδου” ο Γραμματέας του Εμπορικού Συλλόγου κ. Κώστας Σπανός το καταναλωτικό κοινό προτίμησε να κάνει αγορές από τα καταστήματα που ανήκουν σε αλυσίδες που εδρεύουν στην Αθήνα ή άλλες μεγάλες πόλεις ακόμη και το εξωτερικό.</p>
      <p>«Δεν μπορούμε να πούμε ότι είμαστε ικανοποιημένοι. Η κατάσταση στην περιοχή μας παραμένει δύσκολη. Υπήρξε κάποια αύξηση της κίνησης στη διάρκεια των ενδιάμεσων εκπτώσεων. Κατευθύνθηκε όμως στα καταστήματα που ανήκουν σε αλυσίδες που δεν εδρεύουν στη Ρόδο», δήλωσε ο κ. Σπανός.</p>
      <p>Με αφορμή την Βlack Friday ο κ. Σπανός προέτρεψε τους καταναλωτές να κάνουν τις αγορές από τις τοπικές επιχειρήσεις και να τις στηρίξουν.</p>
      <p>«Θα πρέπει να δούμε πολύ σοβαρά το θέμα των εκπτώσεων. Η εκπτωτική περίοδος θα πρέπει να συρρικνωθεί. Οι επιχειρήσεις ετοιμάζονται για την Βlack Friday και έχουν κάνει ήδη και τις σχετικές ανακοινώσεις. Το πλαίσιο πρέπει να αναθεωρηθεί», τόνισε.</p>
    </article>
  </body>
</html>