<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/16/razzia-a-bulinegyedben-itt-vannak-az-eredmenyek"/>
    <meta property="og:site_name" content="infostart"/>
    <meta property="article:published_time" content="2019-11-16T16:13:43+00:00"/>
    <meta property="og:title" content="Razzia a bulinegyedben - itt vannak az eredmények"/>
    <meta property="og:description" content="A Budapesti Rendőr-főkapitányság a társszervekkel közösen újabb ellenőrzést tartott az V., VI. és VII. kerületi szórakozóhelyeken, illetve azok környékén."/>
  </head>
  <body>
    <article>
      <h1>Razzia a bulinegyedben - itt vannak az eredmények</h1>
      <address><time datetime="2019-11-16T16:13:43+00:00">16 Nov 2019, 16:13</time> by <a rel="author">Infostart</a></address>
      <h3>A Budapesti Rendőr-főkapitányság a társszervekkel közösen újabb ellenőrzést tartott az V., VI. és VII. kerületi szórakozóhelyeken, illetve azok környékén.</h3>
      <p>A Budapesti Rendőr-főkapitányság rendőrei a Készenléti Rendőrség, a Nemzeti Adó- és Vámhivatal, az Erzsébetvárosi Rendészeti Igazgatóság, a VII. kerületi Önkormányzat, az Országos Idegenrendészeti Főigazgatóság, a Katasztrófavédelem, az Állami Népegészségügyi és Tisztiorvosi Szolgálat, a Munkavédelmi és Munkaügyi Főosztály valamint a polgárőrség munkatársaival közösen, komplex bűnügyi és rendészeti ellenőrzést tartottak péntekn a késő esti és az éjszakai órákban. Az ellenőrzés a turisták által sűrűn látogatott terézvárosi, erzsébetvárosi és belvárosi szórakozó- és vendéglátóhelyekre, illetve azok közvetlen környezetére koncentrált.</p>
      <p>A komplex bűnügyi és rendészeti ellenőrzés során a rendőrök a főváros frekventált területeit és négy szórakozóhelyet ellenőriztek, összesen 101 embert igazoltattak és 5 embert állítottak elő; egy embert kábítószer birtoklása miatt, négyet pedig csoportos garázdaság miatt. A rendőrök egy esetben szabálysértési feljelentést tettek és két esetben helyszíni bírságot szabtak ki.</p>
    </article>
  </body>
</html>