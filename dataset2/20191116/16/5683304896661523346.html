<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/16/vc-demands-crimebranch-investigation-on-kerala-university-moderation-fraud.html?utm_source=dlvr.it&amp;utm_medium=twitter"/>
    <meta property="og:site_name" content="ManoramaOnline"/>
    <meta property="article:published_time" content="2019-11-16T16:54:00+00:00"/>
    <meta property="og:title" content="കേരള സർവകലാശാല മോഡറേഷൻ ക്രമക്കേട്; അന്വേഷണം ക്രൈംബ്രാഞ്ചിന്"/>
    <meta property="og:description" content="തിരുവനന്തപുരം∙ കേരള സർവകലാശാലയിലെ മോഡറേഷൻ ക്രമക്കേടിൽ അന്വേഷണം ക്രൈംബ്രാഞ്ചിന് വിട്ടു. കേരള സർവകലാശാല വൈസ് ചാൻസലര്‍ സംഭവത്തിൽ ക്രൈംബ്രാഞ്ച് അന്വേഷണം.കേരള സർവകലാശാല. വിസി. Kerala University. Mark Scam. Fraud. Exam. Moderation. VC.Manorama News. Manorama Online. Latest News.Malayalam News.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>കേരള സർവകലാശാല മോഡറേഷൻ ക്രമക്കേട്; അന്വേഷണം ക്രൈംബ്രാഞ്ചിന്</h1>
      <address><time datetime="2019-11-16T16:54:00+00:00">16 Nov 2019, 16:54</time> by <a rel="author">മനോരമ ലേഖകൻ</a></address>
      <p>തിരുവനന്തപുരം∙ കേരള സർവകലാശാലയിലെ മോഡറേഷൻ ക്രമക്കേടിൽ അന്വേഷണം ക്രൈംബ്രാഞ്ചിന് വിട്ടു. കേരള സർവകലാശാല വൈസ് ചാൻസലര്‍ സംഭവത്തിൽ ക്രൈംബ്രാഞ്ച് അന്വേഷണം ആവശ്യപ്പെട്ടിരുന്നു. കംപ്യൂട്ടർ സംവിധാനത്തില്‍ കടന്നുകയറിയാണ് മോഡറേഷൻ തിരുത്തിയത്. പരീക്ഷയിൽ തോറ്റ നൂറുകണക്കിനു വിദ്യാർഥികള്‍ പരീക്ഷയിൽ ജയിക്കുകയും ചെയ്തു.</p>
      <p>നടപടികളുടെ ഭാഗമായി ഡെപ്യൂട്ടി റജിസ്ട്രാറെയും സെക്ഷന്‍ ഓഫിസറെയും സ്ഥലംമാറ്റി. കഴിഞ്ഞ വർഷം മേയിൽ നടന്ന ബിഎ, ബികോം, ബിബിഎ, ബിസിഎ പരീക്ഷകളിലാണു ക്രമക്കേടു കണ്ടെത്തിയത്. മറ്റു പരീക്ഷകളിലും തിരിമറി നടന്നിരിക്കാനുള്ള സാധ്യതകളുമുണ്ട്. എൽഎൽബി, ബിടെക് ഉത്തര കടലാസുകളുടെ റീവാലുവേഷനിലും സമാന രീതിയിൽ കൃത്രിമം നടന്നതായി കണ്ടെത്തിയിട്ടുണ്ട്.</p>
      <p>2016 ജൂൺ മുതൽ 2019 ജനുവരി വരെ നടന്ന 16 പരീക്ഷകളിലാണ് ക്രമക്കേടു നടന്നത്. 16 പരീക്ഷകളിലായി 76 മാർക്ക് മോഡറേഷൻ നൽകാനായിരുന്നു ബോർഡിന്റെ ശുപാർശ. അതിന്റെ അടിസ്ഥാനത്തിൽ ഫലം പ്രസിദ്ധീകരിച്ചു. അതിനുശേഷമാണ് തോറ്റ വിദ്യാർഥികളെ വിജയിപ്പിക്കുന്നതിന് 132 മാർക്ക് മോഡറേഷൻ നൽകിയത്. ഉത്തരവാദപ്പെട്ട ഉദ്യോഗസ്ഥർ കൈകാര്യം ചെയ്യേണ്ട പാസ്‌വേർഡ് ഉപയോഗിച്ച് പരീക്ഷാ വിഭാഗത്തിലെ ചില ജീവനക്കാരാണ് കൃത്രിമം കാണിച്ചത്.</p>
      <p><b>English Summary:</b> Kerala university moderation fraud, Crimebranch will investigate case</p>
    </article>
  </body>
</html>