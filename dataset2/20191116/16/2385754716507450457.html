<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/team/omonoia/597686/i-sigouri-metagrafi-tis-omonoias-enopsei-ianouariou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-16T16:25:00+00:00"/>
    <meta property="og:title" content="Η σίγουρη μεταγραφή της Ομόνοιας ενόψει Ιανουαρίου"/>
    <meta property="og:description" content="Με την ολοκλήρωση 9 αγωνιστικών στο πρωτάθλημα, η Ομόνοια βρίσκεται στην κορυφή της βαθμολογίας μαζί με την Ανόρθωση (παιχνίδι λιγότερο), έχοντας..."/>
  </head>
  <body>
    <article>
      <h1>Η σίγουρη μεταγραφή της Ομόνοιας ενόψει Ιανουαρίου</h1>
      <address><time datetime="2019-11-16T16:25:00+00:00">16 Nov 2019, 16:25</time> by <a rel="author">Αντώνης Κέστας</a></address>
      <p><b>Με την ολοκλήρωση 9 αγωνιστικών στο πρωτάθλημα, η Ομόνοια βρίσκεται στην κορυφή της βαθμολογίας μαζί με την Ανόρθωση (παιχνίδι λιγότερο), έχοντας μαζέψει 18 βαθμούς. <br/></b> <br/>Μέχρι στιγμής, η εικόνα που παρουσίασε η ομάδα της Λευκωσίας είναι αρκετά καλή όμως πάντα υπάρχουν περιθώρια βελτίωσης. Οι πράσινοι στα παιχνίδια τους έδειξαν πολύ καλά στοιχεία, παρουσίασαν όμως και αδυναμίες σε κάποιες θέσεις. Η ομάδα προγραμματισμού έχει εντοπίσει το πρόβλημα και μέσα από την μεταγραφική περίοδο του Ιανουαρίου θέλει να φέρει στην ομάδα τους κατάλληλους ποδοσφαιριστές που θα δώσουν αυτό που λείπει στο παιχνίδι της Ομόνοιας.<br/> <br/>Μία θέση που φάνηκε πως υπάρχει παράβλημα, είναι του αμυντικού χαφ. Ο Νεόφυτος Λάρκου και οι συνεργάτες του, ήδη ψάχνουν ποδοσφαιριστή ο οποίος να διαθέτει αντοχές, τρεξίματα και να είναι πολύ καλός στο αμυντικό κομμάτι. Να είναι σε θέση να σταματά τις επιθέσεις των αντίπαλων ποδοσφαιριστών και να είναι ψύχραιμος, δίνοντας την κατάλληλη ηρεμία στην ομάδα όταν την χρειάζεται.<br/> <br/>Ένα τέτοιο ποδοσφαιριστή ψάχνουν στην Ομόνοια και θεωρείται δεδομένο πως η μία μεταγραφή θα αφορά αμυντικό χαφ. </p>
    </article>
  </body>
</html>