<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/staly-vidomi-imena-zagyblyh-u-balakleyi-saperiv-iz-sumshchyny"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-16T16:34:00+00:00"/>
    <meta property="og:title" content="Стали відомі імена загиблих у Балаклеї саперів із Сумщини"/>
    <meta property="og:description" content="Як повідомляє військова частина А0563, 15 листопада 2019 року на Центральній артилерійській базі забезпечення боєприпасами в Балаклеї Харківської області сталася трагічна подія. На превеликий жаль, при виконанні планових робіт з утилізації залишків боєприпасів та їх елементів на технічний території бази загинули військовослужбовці нашої частини – прапорщик Мовчан Дмитро Сергійович та старший солдат Ярмак Денис Миколайович. Солдат Янчевський Денис Дмитрович зазнав серйозних поранень та перебуває у медичному закладі."/>
  </head>
  <body>
    <article>
      <h1>Стали відомі імена загиблих у Балаклеї саперів із Сумщини</h1>
      <address>
        <time datetime="2019-11-16T16:34:00+00:00">16 Nov 2019, 16:34</time>
      </address>
      <p>Як повідомляє військова частина А0563, 15 листопада 2019 року на Центральній артилерійській базі забезпечення боєприпасами в Балаклеї Харківської області сталася трагічна подія.</p>
      <p>На превеликий жаль, при виконанні планових робіт з утилізації залишків боєприпасів та їх елементів на технічний території бази загинули військовослужбовці нашої частини – прапорщик Мовчан Дмитро Сергійович та старший солдат Ярмак Денис Миколайович.</p>
      <p>Солдат Янчевський Денис Дмитрович зазнав серйозних поранень та перебуває у медичному закладі.</p>
      <p>В ці скорботні дні командування та особовий склад військової частини А0563 глибоко сумує та висловлює щирі співчуття членам сімей Дмитра та Дениса, родичам та друзям загиблих воїнів нашої частини.</p>
      <p>Вічна пам’ять ГЕРОЯМ! Спіть спокійно хлопці! Ви назавжди залишитеся в наших серцях!</p>
    </article>
  </body>
</html>