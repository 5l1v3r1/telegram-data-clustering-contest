<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134691-ryto-pergale-vainikuota-geriausiomis-bairstow-rungtynemis.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-16T16:20:00+00:00"/>
    <meta property="og:title" content="„Ryto“ pergalė vainikuota geriausiomis Bairstow rungtynėmis"/>
    <meta property="og:description" content="Septintąją pergalę Lietuvos krepšinio lygoje („Betsafe-LKL“) iškovojo Vilniaus „Ryto“ (7-2) krepšininkai. Dainiaus Adomaičio auklėtiniai namuose 88:64 (26:15, 14:16, 26:15, 22:18) susitvarkė su Prienų „CBet“ (4-6) ekipa, kuriai tai buvo ketvirtoji nesėkmė paeiliui. Geriausias rungtynes sostinės ekipos gretose sužaidęs Cameronas Bairstow pelnė 14 taškų (5/8 dvit., 1/2 trit., 1/2 baudos), atkovojo 6 ir perėmė 2 kamuolius, atliko rezultatyvų ..."/>
  </head>
  <body>
    <article>
      <h1>„Ryto“ pergalė vainikuota geriausiomis Bairstow rungtynėmis</h1>
      <address>
        <time datetime="2019-11-16T16:20:00+00:00">16 Nov 2019, 16:20</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-207086-any1000x1000.jpg">
          <img src="https://www.basketnews.lt/paveikslelis-207086-any630x500.jpg"/>
        </a>
      </figure>
      <p>Nuotr. BNS</p>
      <p>Septintąją pergalę Lietuvos krepšinio lygoje („Betsafe-LKL“) iškovojo Vilniaus „Ryto“ (7-2) krepšininkai.</p>
      <p>Dainiaus Adomaičio auklėtiniai namuose <b>88:64</b> (26:15, 14:16, 26:15, 22:18) susitvarkė su Prienų „CBet“ (4-6) ekipa, kuriai tai buvo ketvirtoji nesėkmė paeiliui.</p>
      <p>Geriausias rungtynes sostinės ekipos gretose sužaidęs Cameronas Bairstow pelnė 14 taškų (5/8 dvit., 1/2 trit., 1/2 baudos), atkovojo 6 ir perėmė 2 kamuolius, atliko rezultatyvų perdavimą bei surinko 17 naudingumo balų.</p>
      <p>„Rytas“ rungtynes sėkmingai pradėjo nuo pat pradžių. Marekas Blaževičius pataikė dvitaškį, Mindaugas Girdžiūnas atliko sėkmingą reidą krepšio link, o po Eimanto Bendžiaus tritaškio vilniečiai jau pirmajame kėlinyje pirmavo 20:8.</p>
      <figure>
        <embed-post data-src="https://www.instagram.com/p/B47rnHygDYk" data-service="Instagram"/>
      </figure>
      <p>Tiesa, prieniškiai atsigriebė antrajame kėlinyje ir iki ilgosios pertraukos sugebėjo sumažinti deficitą iki vienženklio – 31:40.</p>
      <p>Kaip bebūtų, „Rytas“ susitikimo baigtį nusprendė trečiajame kėlinyje. Cameronas Bairstow smeigė tritaškį, Tu Holloway pridėjo metimą iš po krepšio, o Blaževičius surinko 6 taškus paeiliui ir šeimininkai įgijo triuškinamą persvarą – 58:38.</p>
      <p>Ketvirtasis kėlinys tebuvo formalumas, kuriame „Rytas“ persvaros nebeiššvaistė bei šventė pergalę.</p>
      <p>
        <i>Netrukus papildysime.</i>
      </p>
      <h3>Prienų CBet / Tvarkaraštis</h3>
      <figure>
        <img src="https://www.basketnews.lt/paveikslelis-198774-tmlgs.jpg"/>
      </figure>
      <p>
        <a href="https://www.basketnews.lt/komandos/606-siauliu-siauliai.html">Šiaulių Šiauliai</a>
      </p>
      <figure>
        <img src="https://www.basketnews.lt/paveikslelis-198228-tmlgs.jpg"/>
      </figure>
      <p><a href="https://www.basketnews.lt/komandos/476-prienu-cbet.html">Prienų CBet</a> <a href="https://www.basketnews.lt/rungtynes/ziureti/82832-siauliu-siauliai-prienu-cbet.html">84-69</a></p>
      <figure>
        <img src="https://www.basketnews.lt/paveikslelis-175402-tmlgs.jpg"/>
      </figure>
      <p>
        <a href="https://www.basketnews.lt/komandos/703-vilniaus-rytas.html">Vilniaus Rytas</a>
      </p>
      <figure>
        <img src="https://www.basketnews.lt/paveikslelis-198228-tmlgs.jpg"/>
      </figure>
      <p><a href="https://www.basketnews.lt/komandos/476-prienu-cbet.html">Prienų CBet</a> <a href="https://www.basketnews.lt/rungtynes/ziureti/82833-vilniaus-rytas-prienu-cbet.html">88-64</a></p>
      <figure>
        <img src="https://www.basketnews.lt/paveikslelis-198228-tmlgs.jpg"/>
      </figure>
      <p>
        <a href="https://www.basketnews.lt/komandos/476-prienu-cbet.html">Prienų CBet</a>
      </p>
      <figure>
        <img src="https://www.basketnews.lt/paveikslelis-147661-tmlgs.jpg"/>
      </figure>
      <p><a href="https://www.basketnews.lt/komandos/448-pasvalio-pieno-zvaigzdes.html">Pasvalio Pieno žvaigždės</a> <a href="https://www.basketnews.lt/rungtynes/ziureti/82838-prienu-cbet-pasvalio-pieno-zvaigzdes.html">11-23<br/>17:20</a></p>
    </article>
  </body>
</html>