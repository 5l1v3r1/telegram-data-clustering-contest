<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-kahani-ghar-ghar-ki-and-nach-baliye-tv-actress-says-that-a-young-actor-raped-her-in-a-hotel-room-2852944.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T16:11:51+00:00"/>
    <meta property="og:title" content="टीवी एक्ट्रेस ने अपने से जूनियर एक्टर पर लगाया दुष्कर्म का आरोप"/>
    <meta property="og:description" content="'कहानी घर घर की', 'देश में निकला होगा चांद' और 'नच बलिए' जैसे टीवी धारावाहिकों में काम कर चुकीं एक टेलीविजन अभिनेत्री ने एक जूनियर अभिनेता पर होटल के कमरे में कथित तौर पर..."/>
  </head>
  <body>
    <article>
      <h1>टीवी एक्ट्रेस ने अपने से जूनियर एक्टर पर लगाया दुष्कर्म का आरोप</h1>
      <address><time datetime="2019-11-16T16:11:51+00:00">16 Nov 2019, 16:11</time> by <a rel="author">एजेंसी,नई दिल्ली</a></address>
      <p>'कहानी घर घर की', 'देश में निकला होगा चांद' और 'नच बलिए' जैसे टीवी धारावाहिकों में काम कर चुकीं एक टेलीविजन अभिनेत्री ने एक जूनियर अभिनेता पर होटल के कमरे में कथित तौर पर दुष्कर्म करने का आरोप लगाया है। </p>
      <p>आईएएनएस के मुताबिक अभिनेत्री ने यह भी आरोप लगाया है कि दुष्कर्म के कारण वह गर्भवती हो गई हैं। यह जूनियर अभिनेता हरियाणा के यमुनानगर का रहने वाला है जो फिलहाल लापता है।</p>
      <p>आईएएनएस के अनुसार टाइम्स नाउ न्यूज डॉट कॉम की एक रिपोर्ट के मुताबिक, इसी साल अक्टूबर में दोनों के बीच दोस्ती हुई थी। अभिनेत्री का दावा है कि होटल के कमरे में दुष्कर्म करने से पहले जूनियर अभिनेता ने उन्हें नशीला पदार्थ पिला दिया था।</p>
      <p>अभिनेत्री को कुछ दिनों बाद जब पता चला कि वह गर्भवती हो गई हैं, तो उन्होंने उससे शादी करने की बात कही, लेकिन अभिनेता मुकर गया। बताया जा रहा है कि यमुनानगर पुलिस थाने में शिकायत दर्ज कराए जाने के बाद से आरोपी लापता हो गया है।</p>
      <p>खबरों के मुताबिक, आरोपी का परिवार उसके साथ खड़ा नजर आ रहा है। अभिनेत्री ने आरोप लगाया है कि उसके परिवार को इन सभी बातों की जानकारी है, लेकिन वे किसी भी तरह से उसकी मदद नहीं करना चाह रहे हैं।</p>
      <p>खबरों के मुताबिक, अभिनेत्री और जूनियर अभिनेता की मुलाकात मुंबई में ही हुई थी और दोनों ने साथ में कुछ कार्यक्रमों में भी काम किया है। कुछ समय तक के लिए ये दोनों अच्छे दोस्त भी रहे, लेकिन कुछ दिनों बाद दोनों में अनबन हो गई।</p>
      <p>पुलिस आरोपी की तलाश कर रही है।</p>
      <p>
        <b>
          <a href="https://www.livehindustan.com/entertainment/story-amrish-puri-grandson-vardhan-puri-share-difficult-moments-of-the-film-yeh-saali-aashiqui-2852767.html">अमरीश पुरी के पोते वर्धन पुरी की रिलीज होने वाली है फिल्म, साझा किया सबसे कठिन दृश्य को करने का एक्सपीरियंस</a>
        </b>
      </p>
      <p>
        <b>
          <a href="https://www.livehindustan.com/entertainment/story-bollywood-trending-latest-news-top-10-entertainment-latest-news-sidharth-malhotra-riteish-deshmukh-mobbed-for-a-selfie-outside-theater-2852733.html">बॉलीवुड मसाला: पढ़ें बॉलीवुड की 10 बड़ी खबरें और गॉसिप</a>
        </b>
      </p>
    </article>
  </body>
</html>