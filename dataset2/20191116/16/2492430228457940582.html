<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188606/Katten-in-kleine-kooi-gedumpt-in-Rotterdams-portiek"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-16T16:18:45+00:00"/>
    <meta property="og:title" content="Katten in kleine kooi gedumpt in Rotterdams portiek"/>
    <meta property="og:description" content="Twee poezen en twee kittens zijn deze week gedumpt in een portiek in de Rotterdamse wijk Bloemhof. De dieren zaten volgens de Dierenambulance Zuid-Holland Zuid in een klein kooitje in de Dortsmondstraat, met een zakje voer ernaast."/>
  </head>
  <body>
    <article>
      <h1>Katten in kleine kooi gedumpt in Rotterdams portiek</h1>
      <address>
        <time datetime="2019-11-16T16:18:45+00:00">16 Nov 2019, 16:18</time>
      </address>
      <h4>Twee poezen en twee kittens zijn deze week gedumpt in een portiek in de Rotterdamse wijk Bloemhof. De dieren zaten volgens de Dierenambulance Zuid-Holland Zuid in een klein kooitje in de Dortsmondstraat, met een zakje voer ernaast.</h4>
      <p>Vrijwilligers van de dierenambulance hebben de beestjes overgebracht naar Dierenopvangcentrum Spijkenisse. Daar bleken de poezen onder de vlooien te zitten.</p>
      <p>"De verzorgers hebben zich over de dieren ontfermd en nu ze helemaal ontvlooid en gesteriliseerd zijn, gaat het goed met de vier dames", laat de dierenbescherming weten.</p>
      <p>De opvang is nu op zoek naar een nieuw huis voor de katten. De twee kittens zijn ongeveer vier maanden oud en hebben van de verzorgers de namen Bonnie en June gekregen. De twee poezen zijn ongeveer één jaar en zijn omgedoopt tot Anita en Ruth.</p>
      <p>"Het is duidelijk dat de poezen dol op elkaar zijn", zegt de dierenbescherming. "Daarom worden de dames ook als koppeltjes herplaatst. Zodra ze volledig van de sterilisatie hersteld zijn, mogen ze al naar een nieuw baasje verhuizen."</p>
    </article>
  </body>
</html>