<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/serpme-kahvalti-gorgusuzlugu-tonlarca-gidanin-israfina-yol-aciyor-toplum-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-16T16:26:00+00:00"/>
    <meta property="og:title" content="'Serpme kahvaltı' görgüsüzlüğü tonlarca gıdanın israfına yol açıyor"/>
    <meta property="og:description" content="'Serpme kahvaltı' görgüsüzlüğü tonlarca gıdanın israfına yol açıyor | aydinlik.com.tr"/>
  </head>
  <body>
    <article>
      <h1>'Serpme kahvaltı' görgüsüzlüğü tonlarca gıdanın israfına yol açıyor</h1>
      <address>
        <time datetime="2019-11-16T16:26:00+00:00">16 Nov 2019, 16:26</time>
      </address>
      <p>
        <b>Son zamanlarda iyice yaygınlaşan serpme kahvaltı, köy kahvaltısı gibi isimlerle gıda israfı giderek arttı. Yıllık 12 milyon ton gıdanın çöpe atıldığı bu sofralardaki israf ise 100 milyar lirayı aştı.</b>
      </p>
      <p>Günün erken saatlerinde başlayan kahvaltı hizmetleri, birçok “mekân”da akşama dek sürüyor.</p>
      <p>Sınırsız çay seçeneğinin müşterileri çektiği serpme kahvaltıda gelen zeytin, peynir, reçel, bal, kaymak, kızartmalar, domates, salatalık ve ekmek gibi pek çok gıda tüketilmeden çöpe atılıyor.</p>
      <p>Yılda 214 milyar liralık gıda israfı yapıldığını aktaran Türkiye İsrafı Önleme Vakfı (TİSVA), bu miktarın 12 milyon tona denk geldiğini ortaya koydu.</p>
      <p>Dünyada 67 ülkenin yer aldığı gıda kaybı ve israf başlığı altında yapılan çalışmada Türkiye 65’inci sırada bulunuyor.</p>
      <p>
        <b>12 MİLYON TON GIDA ÇÖP</b>
      </p>
      <p>Yılda 214 milyar liralık gıda israfı yapıldığını hesaplayan Türkiye İsrafı Önleme Vakfı, bu miktarın 12 milyon tona denk geldiğini ortaya koydu.</p>
      <p>Dünyada 67 ülkenin yer aldığı gıda kaybı ve israf başlığı altında yapılan çalışmada Türkiye 65’inci sırada bulunuyor. Eskişehir’de bulunan TÜKDES Genel Başkanı Süleyman Bakal, konuyla ilgili açıklamalarda bulundu.</p>
      <p>İsrafın 100 milyar lirayı aştığını vurgulayan Bakal, “Öncelikle serpme kahvaltı konusunda birkaç madde öne çıkıyor. Birincisi israf, ikincisi serpme kahvaltının bulaşığının çok olması ve üçüncüsü de tüketilmeyen gıdaların daha sonra ne yapıldığı. Türkiye İsrafı Önleme Vakfı serpme kahvaltıda israfın yıllık 100 milyar lira olduğunu açıkladı. Biz israfın 100 milyar liradan daha fazla olduğunu düşünüyoruz” dedi.</p>
      <p>
        <i>Kaynak: Veryansıntv</i>
      </p>
      <related>
        <h4>Benzer Haberler</h4>
        <a href="https://www.aydinlik.com.tr/tisva-serpme-kahvalti-nedeniyle-yillik-100-milyar-liralik-israf-yasaniyor-toplum-eylul-2019"/>
        <a href="https://www.aydinlik.com.tr/iste-dunya-da-kahvalti-kulturu-yasam-mart-2018-3"/>
        <a href="https://www.aydinlik.com.tr/gidanin-nimet-oldugunu-unutmayalim-ege-aralik-2017-1"/>
        <a href="https://www.aydinlik.com.tr/turkiye/2017-haziran/abd-ypg-nin-yolunu-incirlik-ten-aciyor"/>
      </related>
    </article>
  </body>
</html>