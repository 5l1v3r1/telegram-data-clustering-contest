<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/gazdi-nelkul-ert-a-magyar-csivava-magdeburgba/186741"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-16T16:30:00+00:00"/>
    <meta property="og:title" content="Gazdi nélkül ért a magyar csivava Magdeburgba"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Gazdi nélkül ért a magyar csivava Magdeburgba</mark>
      </h1>
      <address><time datetime="2019-11-16T16:30:00+00:00">16 Nov 2019, 16:30</time> by <a rel="author">R. K.</a></address>
      <p>
        <b>Egyedül maradt egy vonaton egy magyar csivava Kelet-Németországban. Gazdái egy gyors cigire szálltak csak le, amikor a szerelvény váratlanul elindult. </b>
        <b>Egyedül maradt egy vonaton egy magyar csivava Kelet-Németországban. Gazdái egy gyors cigire szálltak csak le, amikor a szerelvény váratlanul elindult.</b>
      </p>
      <p>Egy magyar házaspár és kiskutyája vonattal tartott múlt vasárnap a németországi Szász-Anhalt tartomány fővárosa, Magdeburg felé. Amikor a szerelvény megállt Dessauban, a gazdik leszálltak rágyújtani, ám a vonat – legnagyobb megdöbbenésükre – a vártnál hamarabb elindult. Ők a peronon maradtak, csivavájuk és poggyászuk nélkülük ment tovább Magdeburgba – adta hírül a német Focus magazin online kiadása.</p>
      <p>Honfitársaink azonban nem estek pánikba: jelezték a dolgot az állomáson, majd taxiba pattantak, és a vonat után eredtek.</p>
      <figure>
        <img src="http://media.borsonline.hu/cikk/20/192334/big-lead/650x360/2025465_screen-shot-2019-11-15-at-172611.jpg"/>
      </figure>
      <p>– Az út nagyjából egy óra Dessauból Magdeburgba autóval. Hogy ezalatt mit csinált a csivava a gazdái nélkül, nem tudjuk – nyilatkozta a helyi rendőrség szóvivője.</p>
      <p>A történet végül happy enddel zárult: a magyar házaspárhoz visszakerült a kutyus és a poggyász is a magdeburgi főpályaudvaron, és ismét hármasban folytathatták tovább az útjukat.</p>
    </article>
  </body>
</html>