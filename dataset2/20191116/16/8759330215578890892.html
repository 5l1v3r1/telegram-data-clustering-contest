<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903990/-genk-zet-onderhandelingen-over-coach-on-hold-na-vervelend-probleem-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T16:02:00+00:00"/>
    <meta property="og:title" content="'Genk moet onderhandelingen met trainers staken na vervelend probleem'"/>
    <meta property="og:description" content="KRC Genk is momenteel bijzonder druk bezig in de zoektocht naar een nieuwe trainer. Het bestuur van de Limburgers buigt zich over de zaak en hoopt snel een nieuwe T1 gevonden te hebben. Toch zit het met een vervelend probleem."/>
  </head>
  <body>
    <article>
      <h1>'Genk moet onderhandelingen met trainers staken na vervelend probleem'</h1>
      <address>
        <time datetime="2019-11-16T16:02:00+00:00">16 Nov 2019, 16:02</time>
      </address>
      <p>
        <b>KRC Genk is momenteel bijzonder druk bezig in de zoektocht naar een nieuwe trainer. Het bestuur van de Limburgers buigt zich over de zaak en hoopt snel een nieuwe T1 gevonden te hebben. Toch zit het met een vervelend probleem.</b>
      </p>
      <p>In de zoektocht naar een nieuwe trainer speelt technisch directeur Dimitri De Condé uiteraard een belangrijke rol. De Condé werkte al enkele dagen aan die zaak, maar kent nu toch een probleem. Zo meldt <i>Het Laatste Nieuws</i> dat de TD van Genk ziek is geworden.</p>
      <p>De Condé zou zijn stem zijn kwijtgeraakt, wat een vervelende zaak is tijdens de gesprekken met potentiële trainers. De onderhandelingen met mogelijke kandidaten zouden daardoor 'on hold' zijn gezet. Al lijkt dat niet lang te gaan duren, bij Genk hoopt men namelijk nog steeds om begin volgende week een nieuwe trainer gevonden te hebben.</p>
      <p>Er zouden momenteel maar liefst drie trainers op de shortlist staan. Daar is de Duitser Hannes Wolf er één van. Ook STVV-coach Marc Brys is een kandidaat-trainer, maar <a href="https://www.voetbalprimeur.be/nieuws/903932/-nog-geen-witte-rook-bij-racing-genk-maar-hasi-is-de-topkandidaat-.html?utm_source=doorlink&amp;utm_medium=doorlink&amp;utm_campaign=doorlink">de favoriet is Besnik Hasi</a>.</p>
    </article>
  </body>
</html>