<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742030"/>
    <meta property="og:site_name" content="เดลินิวส์"/>
    <meta property="article:published_time" content="2019-11-16T16:39:00+00:00"/>
    <meta property="og:title" content="&quot;ซิตซิปาส&quot;โค่น&quot;เฟด&quot;ลิ่วชิงดำหวดไฟนอลส์"/>
    <meta property="og:description" content="'สเตฟานอส ซิตซิบาส' ระเบิดฟอร์มสุดยอด หลังควงแร็กเกตไล่อัด 'โรเจอร์ เฟเดอเรอร์' ขาดลอย 2 เซตรวด ลิ่วชิงดำหวด 'นิตโตะ เอทีพี ไฟนอลส์' หนแรก"/>
  </head>
  <body>
    <article>
      <h1>"ซิตซิปาส"โค่น"เฟด"ลิ่วชิงดำหวดไฟนอลส์</h1>
      <address>
        <time datetime="2019-11-16T16:39:00+00:00">16 Nov 2019, 16:39</time>
      </address>
      <p>
        <b>"สเตฟานอส ซิตซิบาส" ระเบิดฟอร์มสุดยอด หลังควงแร็กเกตไล่อัด "โรเจอร์ เฟเดอเรอร์" ขาดลอย 2 เซตรวด ลิ่วชิงดำหวด "นิตโตะ เอทีพี ไฟนอลส์" หนแรก</b>
      </p>
      <p>ศึกเทนนิส เอทีพีเวิลด์ ทัวร์ รายการ "นิตโตะ เอทีพี ไฟนอลส์" ที่สนาม โอทู อารีนา กรุงลอนดอน ประเทษอังกฤษ เมื่อวันเสาร์ที่ผ่าน ในประเภทชายเดี่ยว รอบรองชนะเลิศ  สเตฟานอส ซิตซิปาส นักหวดดาวรุ่งจากกรีซ ที่ผ่านเข้ามาเล่นในรายการนี้ได้เป็นครั้งแรก ระเบิดผลงานสุดยอดด้วยการคว่ำ โรเจอร์ เฟเดอเรอร์ อดีตแชมป์ 6 สมัยจากสวิตเซอร์แลนด์ ไปได้อย่างงดงาม 2 เซตรวด 6-3, 6-4 ลอยลำผ่านเข้าสู่รอบชิงชนะเลิศได้สำเร็จ<br/><br/>สำหรับในรอบชิงชนะเลิศ ซิตซิปาส ที่เซฟเบรกพอยท์ได้ถึง 11 จาก 12 ครั้ง จะเข้าไปรอพบกับผู้ชนะระหว่าง โดมินิก ธีม จากออสเตรีย กับ อเล็กซานเดอร์ ซเวเรฟ แชมป์เก่าจากเยอรมนีเป็นด่านต่อไป<br/><br/>"วันนี้ผมภูมิใจในตัวเองมาก ๆ วันนี้ผมเล่นได้อย่างยอดเยี่ยม และผู้ชมที่นี่ก็ยอดเยี่ยมเหมือนเคย ผมมีความสุขกับช่วงเวลาในสนามแข่ง และบางครั้งในแมตช์แบบนี้ คุณย่อมอดตั้งคำถามกับตัวเองไม่ได้ว่า คุณเอาชนะอุปสรรคเหล่านี้มาได้อย่างไร เอาตัวรอดจากเบรกพอยท์ได้อย่างไร"<br/><br/>"มันเป็นเรื่องที่บีบหัวใจเอามาก ๆ  ดังนั้นผมจึงภูมิใจที่เซฟเบรกพอยท์ได้เยอะมากในวันนี้ ผมพยายามจะไม่เปิดโอกาสให้ โรเจอร์ เล่นได้ง่าย ๆ เขาเล่นได้ดีเช่นกัน และเล่นได้ทีเดียวในสัปดาห์นี้ใน เอทีพี ไฟนอลส์" ซิตซิปาส กล่าว<br/><br/><b>ภาพ gettyimages</b><br/><br/> </p>
    </article>
  </body>
</html>