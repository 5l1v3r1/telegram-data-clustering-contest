<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/nova-ideya-bolnichnite-ot-dzhipito-samo-do-7-dni-406903.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-16T16:07:03+00:00"/>
    <meta property="og:title" content="Нова идея: Болничните от джипито само до 7 дни"/>
    <meta property="og:description" content="Нова идея: Болничните от джипито само до 7 дни"/>
  </head>
  <body>
    <article>
      <h1>Нова идея: Болничните от джипито само до 7 дни</h1>
      <address><time datetime="2019-11-16T16:07:03+00:00">16 Nov 2019, 16:07</time> by <a rel="author">Стандарт, фото: Дарик</a></address>
      <ul>
        <li>
          <b>Бисер Петков спира протести с  вдигане на заплати</b>
        </li>
      </ul>
      <p>В разгара на скандала между синдикати, работодатели и служители дали първият ден от болничните да е за сметка на работника или на шефа, както е досега, социалният министър Бисер Петков излезе с нова идея. Може да търси решение с намаляване на броя дни, за които личните лекари могат да издават болничен - от 14 на 7 дни, каза Петков, споделяйки че това ще пресече практиката с фалшивите отпуски по болест.</p>
      <p>"Социалното министерство смята, че това е възможно решение, но трябва да се търсят и други варианти за решаване на този проблем чрез засилване на контрола, чрез други мерки, които не биха засегнали правата на осигурените", заяви още социалният министър, който заедно с хиляди българи от цялата страна участва днес в 8-мия Празник на еленския бут в балканския град десетки хиляди посетители.</p>
      <p>Според него предложението на управляващата коалиция първият ден от болничния да е за сметка на работника, е породило разнопосочни реакции. Мисля, че то ще подлежи отново на обсъждане - дали това е наистина адекватната мярка, която да реши този проблем, който всички сме съгласни, че съществува, а именно злоупотреба с права от част от хората, които ползват това обезщетение за временна нетрудоспособност", каза Петков.</p>
      <p>С вдигане на заплатите на социалните работници министър Бисер Петков ще спира и поредните протести срещу него. Той съобщи, че иска 15% скок във възнагражденията на социалните работници, които тази седмица започнаха символични протестни действия с искане за 1000 лв. заплати.</p>
      <p>"Специално за агенция "Социално подпомагане" ние сме предложили увеличението да бъде с 15%, за да се стимулират хората да продължат да работят, да остават в системата, защото сега определено има текучество. То е свързано с относително ниските възнаграждения и с голямото натоварване", коментира Петков. По думите му  АСП е много добре осигурена материално. 3.5 млн. лв. са били дадени за ремонти в 102 дирекции тази година.</p>
      <p> </p>
    </article>
  </body>
</html>