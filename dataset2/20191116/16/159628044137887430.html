<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/yasam/yasam-genel/ankaradan-yolcu-getiren-otobusu-tek-kaptanla-mola-vermeden-denizliye-geldi/"/>
    <meta property="og:site_name" content="Denizli Haber"/>
    <meta property="article:published_time" content="2019-11-16T16:22:00+00:00"/>
    <meta property="og:title" content="Mola vermeden Denizli’ye geldi"/>
    <meta property="og:description" content="Cuma günü 17.30’da Antalya’dan hareket eden ülkenin en bilindik markalarından birine ait şehirler arası yolcu otobüsü, yolcularına resmen işkence yaşattı. Muavin ve ikinci kaptanın olmadığı otobüs Denizli’ye kadar mola vermeden gelirken, yolcular otobüste içebilecekleri su bile olmadığını öne sürdü. O otobüsün mağdurlarından biri de Denizli’nin tanınmış isimlerinden Fikret Çuvaç’tı"/>
  </head>
  <body>
    <article>
      <h1>Mola vermeden Denizli’ye geldi</h1>
      <h2>Cuma günü 17.30’da Antalya’dan hareket eden ülkenin en bilindik markalarından birine ait şehirler arası yolcu otobüsü, yolcularına resmen işkence yaşattı. Muavin ve ikinci kaptanın olmadığı otobüs Denizli’ye kadar mola vermeden gelirken, yolcular otobüste içebilecekleri su bile olmadığını öne sürdü. O otobüsün mağdurlarından biri de Denizli’nin tanınmış isimlerinden Fikret Çuvaç’tı</h2>
      <address><time datetime="2019-11-16T16:22:00+00:00">16 Nov 2019, 16:22</time> by <a rel="author">Haber Merkezi</a></address>
      <p>Türkiye’nin en tanınmış şeherlerarası turizm firmalarından biri olan K.K., dün Antalya-İzmir seferinde yolcularına resmen işkence yaşattı. 17.30’da Antalya’dan hareket eden otobüste ne muavin ne de ikinci kaptan vardı.</p>
      <p><b>NE SU NE MOLA!</b><br/>Antalya’dan hareket edildikten bir süre sonra yolculardan bazıları su içmek istediklerini söyleyince iddiaya göre kaptan otobüste su olmadığını dile getirdi. Su konusundaki ihtiyaç talepleri sıklaşınca bir yolcu mola talebinde bulundu. Ancak kaptanın bu soruya verdiği yanıt skandal boyuttaydı. Kaptan iddiaya göre yolculara firmanın Denizli’ye kadar mola verilmesi konusunda otobüslere yasak getirdiğini söyleyerek, duramayacağını belirtti.</p>
      <p><b>BÖYLE REZALET GÖRMEDİM</b><br/>O otobüsün yolcularından biri de Denizli’nin önemli aktivistlerinden Fikret Çuvaç da vardı. Tüm yolcular için kabus dolu bir yolculuk geçirdiklerini dile getiren Çuvaç, “Yolcuların arasında yaşı son derece geçginler de vardı. Tuvalet molası için yalvardılar. Ancak kaptan bu konuda kesin talimat olduğunu söyleyip durmadı. Su bile içemedik. Ne muavin ne ikinci kaptan vardı, Tek şoförle Denizli’ye kadar geldik. Hayatımda ilk kez böyle bir rezalet yaşıyorum” diye konuştu.</p>
    </article>
  </body>
</html>