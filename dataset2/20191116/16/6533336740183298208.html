<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/genitori-merda-singapore-coppia-chiude-figlio-anni-219219.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-16T16:06:00+00:00"/>
    <meta property="og:title" content="A singapore una coppia chiude il figlio di 5 anni in una gabbia per gatti e poi lo uccide..."/>
    <meta property="og:description" content="GENITORI DI MERDA - A SINGAPORE UNA COPPIA CHIUDE IL FIGLIO DI 5 ANNI IN UNA GABBIA PER GATTI E POI LO UCCIDE CON L'ACQUA BOLLENTE: “NON VOLEVA FARE IL BAGNETTO” - IL PICCOLO E’ STATO PRIMA TORTURATO CON LE PINZE E COLPITO CON DEI CUCCHIAI - DURANTE IL PROCESSO I DUE HANNO INIZIALMENTE NEGATO OGNI ACCUSA, POI HANNO RICONOSCIUTO LE VIOLENZE DICENDO DI AVERLO FATTO CON L'INTENZIONE DI DARE UNA LEZIONE AL PICCOLO…"/>
  </head>
  <body>
    <article>
      <h1>A singapore una coppia chiude il figlio di 5 anni in una gabbia per gatti e poi lo uccide...</h1>
      <address>
        <time datetime="2019-11-16T16:06:00+00:00">16 Nov 2019, 16:06</time>
      </address>
      <p>
        <b>
          <b>GENITORI DI MERDA - A SINGAPORE UNA COPPIA CHIUDE IL FIGLIO DI 5 ANNI IN UNA GABBIA PER GATTI E POI LO UCCIDE CON L'ACQUA BOLLENTE: “NON VOLEVA FARE IL BAGNETTO” - IL PICCOLO E’ STATO PRIMA TORTURATO CON LE PINZE E COLPITO CON DEI CUCCHIAI - DURANTE IL PROCESSO I DUE HANNO INIZIALMENTE NEGATO OGNI ACCUSA, POI HANNO RICONOSCIUTO LE VIOLENZE DICENDO DI AVERLO FATTO CON L'INTENZIONE DI DARE UNA LEZIONE AL PICCOLO…</b>
        </b>
      </p>
      <hr/>
      <p>
        <b>Da <a href="http://www.leggo.it/">www.leggo.it</a></b>
      </p>
      <p>Mettono il figlio dentro una gabbia per gatti e poi lo uccidono gettandogli sopra acqua bollente. Azlin Arujunah e Ridzuan Mega Abdul Rahman, entrambi 27, sono stati condannati per aver ammazzato il loro bambino di appena 5 anni proprio nella loro abitazione vicino Singapore. I fatti risalgono a 3 anni fa, ma solo in questi giorni è arrivata la sentenza definitiva per il terribile delitto.</p>
      <figure>
        <a href="https://www.dagospia.com/mediagallery/Dago_fotogallery-255644/1239221.htm">
          <img src="https://cdn-static.dagospia.com/img/foto/11-2019/una-coppia-chiude-il-figlio-in-gabbia-e-poi-lo-uccide-1239221.jpg"/>
        </a>
        <figcaption>UNA COPPIA CHIUDE IL FIGLIO IN GABBIA E POI LO UCCIDE</figcaption>
      </figure>
      <p>Il bambino sarebbe stato chiuso in una gabbia per gatti, torturato dai suoi genitori, punzecchiato con le pinze e colpito con dei cucchiai, poi, hanno preso dell'acqua bollente e l'hanno rovesciata sopra. Durante il processo la mamma e il papà hanno inizialmente negato ogni accusa, poi hanno riconosciuto le violenze dicendo di averlo fatto con l'intenzione di dare una lezione al piccolo.</p>
      <p>Secondo quanto riporta il Daily Mail, quando i medici hanno analizzato il corpo del bambino, hanno trovato oltre alle ustioni, anche altri segni di violenze e percosse al cuoio capelluto, alle labbra e alle gengive, inoltre il piccolo era disidratato, aveva problemi renali e un ritardo del linguaggio. A scatenare la furia assassina nei due sarebbe stato un capriccio: il bambino, infatti, avrebbe rifiutato di farsi il bagnetto, così la donna lo ha chiuso in gabbia e costretto a lavarsi con acqua bollente.</p>
      <p>Dopo averlo ustionato e lasciato in gabbia la mamma e il papà hanno aspettato 6 ore prima di chiamare i soccorsi, ma una volta in ospedale i medici hanno allertato la polizia che ha proceduto con l'arresto della coppia.</p>
    </article>
  </body>
</html>