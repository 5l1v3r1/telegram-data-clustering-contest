<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/sport/175877/unicum-uitgeschakeld-in-de-beker"/>
    <meta property="og:site_name" content="omroep flevoland"/>
    <meta property="article:published_time" content="2019-11-16T16:18:00+00:00"/>
    <meta property="og:title" content="Unicum uitgeschakeld in de beker"/>
    <meta property="og:description" content="De voetballers van VV Unicum zijn er niet in geslaagd de tweede ronde van de districtsbeker te bereiken. De Lelystadse tweedeklasser verloor na strafschoppen van Nunspeet, dat uitkomt in de eerste klasse. Na de reguliere speeltijd was het 2-2."/>
  </head>
  <body>
    <article>
      <h1>Unicum uitgeschakeld in de beker</h1>
      <address>
        <time datetime="2019-11-16T16:18:00+00:00">16 Nov 2019, 16:18</time>
      </address>
      <p>
        <b>De voetballers van VV Unicum zijn er niet in geslaagd de tweede ronde van de districtsbeker te bereiken. De Lelystadse tweedeklasser verloor na strafschoppen van Nunspeet, dat uitkomt in de eerste klasse. Na de reguliere speeltijd was het 2-2.</b>
      </p>
      <p>In de eerste helft was Unicum de bovenliggende partij, maar de ploeg van trainer Eric de Jongh drukte dit niet uit in de score. Na rust was het direct raak voor de thuisploeg. Nossayer el Akel scoorde de 1-0. Nunspeet kwam via Peter Huijgen snel weer langszij.</p>
      <p>Twintig minuten voor tijd bracht Quincy van de Leuv Unicum op 2-1, maar de bezoekers uit Gelderland gaven zich niet gewonnen. Via Marco de Vries werd het 2-2. Daarom moesten strafschoppen de beslissing brengen. Bij 5-4 miste Dylano van den Anker namens Unicum de beslissende penalty.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>