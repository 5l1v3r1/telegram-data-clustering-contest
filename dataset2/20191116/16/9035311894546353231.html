<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/16/karakoy-de-basortulu-kad-n-yumruklayan-sald-rgan-tutukland"/>
    <meta property="og:site_name" content="euronews"/>
    <meta property="article:published_time" content="2019-11-16T16:21:52+00:00"/>
    <meta property="og:title" content="Karaköy'de başörtülü kadını yumruklayan saldırgan tutuklandı"/>
    <meta property="og:description" content="Karaköy'de başörtülü kadına saldırdığı gerekçesiyle gözaltına alınan şüpheli ''halkı kin ve düşmanlığa alenen tahrik etme&quot; suçundan tutuklandı."/>
  </head>
  <body>
    <article>
      <h1>Karaköy'de başörtülü kadını yumruklayan saldırgan tutuklandı</h1>
      <address><time datetime="2019-11-16T16:21:52+00:00">16 Nov 2019, 16:21</time> by <a rel="author">Euronews </a></address>
      <p>Karaköy'de başörtülü kadına saldırdığı gerekçesiyle gözaltına alınan şüpheli ''halkı kin ve düşmanlığa alenen tahrik etme" suçundan tutuklandı.</p>
      <p>Karaköy'de kaldırımda yürüyen bir kadının, karşı yönden arkadaşıyla birlikte sohbet ederek gelen Gamze İnce'ye Selanik Pasajı önünde saldırdığını gösteren görüntüler ortaya <a href="https://tr.euronews.com/2019/11/15/karakoy-de-basortulu-kadina-yumruk-atan-zanli-gozaltina-alindi">çıkmıştı</a>. Görüntülerde başına yumruk atar gibi vurduğu İnce'nin başörtüsünü çekiştiren saldırgan, bir süre bağırdıktan sonra arkasını dönüp yoluna devam etti.</p>
      <figure>
        <iframe data-src="https://twitter.com/euronewses/status/1195351773634027520" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Görüntüleri inceleyen İstanbul emniyeti saldırı şüphelisi kadını gözaltına almıştı. İçişleri Bakanı Süleyman Soylu da sosyal medya hesabından "Karaköy’de başörtülü öğrencilere saldıran provokatör, İstanbul Emniyetimiz tarafından gözaltına alındı" açıklamasını yapmıştı.</p>
    </article>
  </body>
</html>