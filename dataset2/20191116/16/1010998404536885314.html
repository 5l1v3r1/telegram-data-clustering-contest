<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/edna-godina-zhalti.html"/>
    <meta property="og:site_name" content="bTV Новините"/>
    <meta property="article:published_time" content="2019-11-16T16:25:00+00:00"/>
    <meta property="og:title" content="Протестите във Франция продължават една година след „жълтите жилетки”"/>
    <meta property="og:description" content="Недоволстващите заявиха, че ще има промяна в тактиката им"/>
  </head>
  <body>
    <article>
      <h1>Протестите във Франция продължават една година след „жълтите жилетки”</h1>
      <h2>Недоволстващите заявиха, че ще има промяна в тактиката им</h2>
      <address><time datetime="2019-11-16T16:25:00+00:00">16 Nov 2019, 16:25</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/16/france_1573925657-1.mp4"/>
      </figure>
      <p>Протестите във Франция избухнаха с нова сила. Демонстрациите са в навечерието на първата годишнина от недоволството на движението на „жълтите жилетки”.</p>
      <p>Силите на реда в Париж използваха сълзотворен газ, за да отблъснат привърженици на организацията и да попречат на няколкостотин души да блокират ключово кръстовище.</p>
      <p>Съобщава се за десетки арестувани.</p>
      <p>„Радвам се, че сме тук. Казваме на президента Макрон, че още сме тук. „Жълтите жилетки" не са мъртви”, заявиха протестиращите. <br/><br/>По думите на демонстрантите не е постигнат голям прогрес около претенциите им и заради това ще има промяна в тактиката. <br/><br/>Протестите на „жълтите жилетки” избухнаха в средата на ноември миналата година, първоначално срещу високите цени на горивата, но постепенно прераснаха в по-широк протест срещу президента и неговата икономическа реформа.</p>
    </article>
  </body>
</html>