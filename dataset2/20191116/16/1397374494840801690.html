<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/siti-spremio-ponudu-za-vezistu-sta-ce-reci-real-i-juve-392935.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-16T16:35:00+00:00"/>
    <meta property="og:title" content="Siti spremio ponudu za vezistu, šta će reći Real i Juve?"/>
    <meta property="og:description" content="Da li je ponuda dovoljno dobra?"/>
  </head>
  <body>
    <article>
      <h1>Siti spremio ponudu za vezistu, šta će reći Real i Juve?</h1>
      <h2>Da li je ponuda dovoljno dobra?</h2>
      <address><time datetime="2019-11-16T16:35:00+00:00">16 Nov 2019, 16:35</time> by <a rel="author">Nikola Miloradović</a></address>
      <p>Kako prenose "Don Balon" i "Kalčomerkato", Mančester siti je spreman da kupi vezistu madridskog Reala Iska.<br/><br/>Žele ga "Građani" već u januarskom prelaznom roku, imaju slab start u Premijer ligi, nakon skoro trećine utakmice zaostaju devet bodova za vodećim Liverpulom.<br/><br/>Gvardiola je izgleda rešio da u januaru promeni situaciju, pisali smo da traži pojačanja u defanzivi, a izgleda da želi i nešto jači vezni red.<br/><br/>Ostaju "Građani" i bez Davida Silve na kraju sezone, "El Mago" ostaje bez ugovora i nema nameru da ga produžava, pa su izgleda došli do zaključka da bi Isko bio najbolja zamena za legendu kluba sa "Etihada".<br/><br/>Isko je odavno na izlaznim vratima Reala, ali nikako da ode, ne uspeva da se izbori za veću minutažu kod Zinedina Zidana i utisak je da je pitanje vremena kada će promeniti sredinu.</p>
      <figure>
        <img src="https://www.sportske.net/text_images/201903/h_5506a0309558077020190316180929.jpg"/>
      </figure>
      <p>Real ga je iz Malage doveo još leta 2013. godine za 30 miliona evra, a Siti je navodno u januaru spreman da im ponudi 10 miliona evra više.<br/><br/>Videćemo da li će to zadovoljiti upravu "kraljevskog" kluba, ali i da li će izazvati reakciju iz Juventusa, koji je takođe već neko vreme zainteresovan za usluge španskog reprezentativca.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/transferi/vezista-jasan-arsenal-pre-reala-392930.html"/>
        <a href="https://www.sportske.net/vest/transferi/porede-ga-sa-pirlom-vredi-300-miliona-traze-ga-barsa-i-real-ali-on-ima-druge-ideje-392917.html"/>
        <a href="https://www.sportske.net/vest/transferi/juve-planira-za-buducnost-stize-jedan-od-najtalentovanijih-spanaca-392910.html"/>
        <a href="https://www.sportske.net/vest/medjunarodni-fudbal/sariju-stiglo-upozorenje-ne-kaci-se-sa-ronaldom-392906.html"/>
        <a href="https://www.sportske.net/vest/transferi/paratici-ima-nove-ideje-ronaldo-precrtan-392868.html"/>
      </related>
    </article>
  </body>
</html>