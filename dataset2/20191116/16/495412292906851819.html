<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-italia-cipro-under-19-streaming-video-tv-azzurrini-favoriti-europei/1948162/"/>
    <meta property="og:site_name" content="IlSussidiario"/>
    <meta property="article:published_time" content="2019-11-16T16:17:31+00:00"/>
    <meta property="og:title" content="Diretta/ Italia Cipro Under 19 (risultato finale 2-0) video tv: Esposito e Riccardi!"/>
    <meta property="og:description" content="Diretta Italia Cipro Under 19 streaming video e tv: risultato live del match valevole per le qualificazioni agli Europei Under 19."/>
  </head>
  <body>
    <article>
      <h1>Diretta/ Italia Cipro Under 19 (risultato finale 2-0) video tv: Esposito e Riccardi!</h1>
      <h2>Diretta Italia Cipro Under 19 streaming video e tv: risultato live del match valevole per le qualificazioni agli Europei Under 19.</h2>
      <address><time datetime="2019-11-16T16:17:31+00:00">16 Nov 2019, 16:17</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <h4>DIRETTA ITALIA CIPRO UNDER 19 (FINALE 2-0): LA DECIDONO ESPOSITO E RICCARDI</h4>
      <p>Cala il sipario su <b>Italia Cipro Under 19</b>, con gli azzurrini di Alberto Bollini che riprendono il cammino delle qualificazioni agli Europei nel migliore dei modi. L’Italia under 19 vince e convince contro il Cipro, con un tondo due a zero che porta le firme di Esposito e di Riccardi. Gli azzurrini chiudono il primo tempo avanti per una rete a zero, grazie alla marcatura che Esposito ha messo a segno su calcio di rigore ad inizio gara. ll Cipro non riesce a rientrare in partita, l’Italia non la chiude fino al settantottesimo del match. Occorre dunque tutto l’intervallo e gran parte della ripresa all’Italia per trovare la giocata decisiva con Riccardi. A dodici minuti dal triplice fischio finale, finalmente, il giocatore azzurro chiude la contesa. Termina dunque sul risultato di due a zero per l’Italia: buona prova per la squadra di Alberto Bollini. (Aggiornamento di Jacopo D’Antuono)</p>
      <h4>SECONDO TEMPO IN CORSO</h4>
      <p>E’ ricominciato da circa un quarto d’ora il secondo tempo di <b>Italia Cipro Under 19</b>. Siamo dunque al sessantesimo minuto della <b>diretta</b> e la formazione azzurra conduce sempre per una rete a zero. Gli azzurrini sono riusciti a sbloccare l’equilibrio della gara dopo pochi minuti, grazie ad un penalty realizzato con freddezza da Esposito. Nel primo tempo l’Italia non è riuscita a chiudere la gara con il raddoppio e la ripresa ha visto il Cipro ripresentarsi in campo con uno spirito più positivo. Solo un gol separa le due squadre, vediamo dunque se in questo secondo tempo sarà l’Italia a prevalere o se il Cipro riuscirà a rimetterla sui binari del pareggio. Resta da giocare più di mezzora e l’Italia è sempre avanti uno a zero dopo la rete realizzata nel primo tempo da Esposito. (Aggiornamento di Jacopo D’Antuono)</p>
      <h4>ESPOSITO IN GOL PER GLI AZZURRI</h4>
      <p><b>Italia Cipro Under 19 </b>ferme sul risultato di uno a zero per gli azzurri dopo quaranta minuti di gioco. Buon primo tempo da parte della nostra Nazionale, avanti di un gol grazie ad Esposito, bravo ad insaccare dopo alcuni minuti e a sbloccarla a favore dell’Italia su calcio di rigore. Il vantaggio degli azzurrini di Alberto Bollini faceva presagire ad un primo tempo totalmente in discesa per l’Italia, ma al momento il Cipro Under 19 resta in partita e vuole chiudere il primo tempo ancora aggrappato alla gara. L’Italia under 19 fino ad ora non è riuscita a trovare la via del raddoppio, lasciando quindi una porta aperta ad un Cipro piuttosto battagliero, benché non dotatissimo da un punto di vista tecnico. Restano da giocare ancora una manciata di minuti in questo primo tempo, vedremo se le due squadre raggiungeranno gli spogliatoi sul risultato di uno a zero o se l’Italia riuscirà ad arrotondare il punteggio trovando la via del raddoppio. (Aggiornamento di Jacopo D’Antuono)</p>
      <h4>SI GIOCA</h4>
      <p>Eccoci al via di <b>Italia Cipro Under 19</b>: gli azzurrini di Alberto Bollini riprendono il cammino delle qualificazioni agli Europei dopo le partite di marzo, che naturalmente erano state valide per la manifestazione della scorsa estate. Le ultime gare giocate dunque sono le cinque amichevoli andate in scena tra agosto e ottobre: due vittorie contro Slovenia (4-2) e Svizzera (2-1) e un pareggio per 2-2 contro l’Olanda, poi gli azzurrini hanno sfidato il Portogallo finalista nelle ultime tre edizioni degli Europei (e campione nel 2018, quando ci aveva battuti 4-3 ai tempi supplementari) e ha perso in entrambe le occasioni, prima con un sonoro 4-1 (di Eddie Salcedo la nostra rete) e poi con un 1-0 timbrato da Paulo Bernardo. Ora dunque andiamo a caccia di riscatto, sapendo che se vogliamo vincere gli Europei (sempre se ci arriveremo) dovremo ridurre il gap rispetto alle big; mettiamoci allora comodi e stiamo a vedere quello che succederà tra pochi minuti sul terreno di gioco, perchè finalmente le due nazionali stanno per fare il loro ingresso in campo e la diretta di Italia Cipro Under 19 può cominciare! (agg. di Claudio Franceschini)</p>
      <h4>DIRETTA STREAMING VIDEO E TV: COME VEDERE LA PARTITA</h4>
      <p><b>Italia Cipro Under 19 </b>non sarà trasmessa in <b>diretta tv</b> sui canali del digitale terrestre o del satellite in chiaro o a pagamento, né in <b>diretta streaming video</b> via internet: aggiornamenti in tempo reale si potranno reperire sul sito ufficiale uefa.com nella sezione dedicata a Euro Under 19.</p>
      <h4>VERSO GLI EUROPEI</h4>
      <p>Ci avviciniamo alla diretta di <b>Italia Cipro Under 19</b> ricordando quale sia la situazione legata alle qualificazioni agli Europei. I gironi sono composti da quattro nazionali: le prime due vanno direttamente alla Fase Elite e saranno accompagnate dalla migliore delle terze. Anche il turno finale delle qualificazioni sarà poi organizzato secondo gironi da quattro nazionali, ma questa volta sarà solo la prima a volare alla fase finale degli Europei; il Portogallo è già sicuro di avere un posto nella Fase Elite avendo goduto di un bye, mentre le regola della UEFA impediscono a due squadre provenienti dallo stesso girone (ma la cosa non vale per la migliore terza) di essere sorteggiate nuovamente insieme. L’Italia, nel mese di marzo 2019, aveva superato agevolmente la Fase Elite: dopo il pareggio di apertura contro il Belgio aveva battuto l’Ucraina per 3-1 e la Serbia per 2-0, ricordiamo che ciascun girone di questa seconda fase delle qualificazioni agli Europei Under 19 si tiene in un singolo Paese e l’ultima volta gli azzurrini avevano potuto giocare tra le mura amiche le loro partite. (agg. di Claudio Franceschini)</p>
      <h4>TESTA A TESTA</h4>
      <p>Non ci sono precedenti di <b>Italia Cipro Under 19</b>: le due nazionali non si sono mai incrociate a livello ufficiale, che fosse in amichevole o nella fase finale di un Europeo. Possiamo allora ricordare che Cipro aveva disputato il torneo continentale del 1999: era il Paese ospitante e di conseguenza qualificato di diritto. Le nazionali partecipanti all’epoca erano otto, divise in due gironi con le prime due classificate che erano andate in semifinale; era arrivato il terzo titolo per l’Irlanda mentre Cipro, inserito nel gruppo B, era mestamente stato eliminato senza fare un solo punto. Il confortante esordio (sconfitta 1-2 contro l’Inghilterra) non aveva trovato riscontro nelle partite successive: sia la Croazia che l’Irlanda avevano battuto i padroni di casa per 3-0. Per quanto riguarda invece lo stato di forma recente, sono arrivate due sconfitte in amichevole a settembre (contro Austria e Lettonia) ma qualche giorno prima Cipro aveva battuto la Turchia grazie al gol messo a segno da Andronikos Kakoullis. (agg. di Claudio Franceschini)</p>
      <h4>ORARIO E PRESENTAZIONE PARTITA</h4>
      <p><b>Italia Cipro Under 19</b>, sabato 16  novembre 2019 alle ore 15.00 presso lo stadio Valentino Mazzola di Santarcangelo di Romagna, sarà una sfida valevole per le <b>qualificazioni agli Europei Under 19</b>. Inizia ufficialmente il cammino degli azzurrini verso la fase finale della rassegna continentale di categoria, con l’Italia inserita nel girone 6 appunto assieme ai ciprioti, a Malta (<a href="https://www.ilsussidiario.net/news/diretta-italia-malta-u19-streaming-video-tv-esposito-e-salcedo-in-attacco/1947907/"><b>appena battuta con risultato netto</b></a>) e alla Slovacchia. Il precedente ciclo dell’Under 19 ha visto l’Italia eliminata questa estate nella fase finale degli Europei in Armenia, <a href="https://www.ilsussidiario.net/news/video-spagna-italia-u19-2-1-highlights-e-gol-azzurri-out-dagli-europei/1907442/"><b>in un girone che ha mandato avanti Portogallo e Spagna</b></a>. Questo girone eliminatorio sembra maggiormente alla portata ma gli azzurrini non dovranno iniziare sottovalutando Cipro, che lo scorso 14 ottobre in amichevole ha interrotto una serie di tre sconfitte consecutive vincendo in amichevole contro la Macedonia del Nord.</p>
      <h4>PROBABILI FORMAZIONI ITALIA CIPRO U19</h4>
      <p>Le probabili formazioni che scenderanno in campo in <b>Italia Cipro Under 19</b>, sabato 16  novembre 2019 alle ore 15.00 presso lo stadio Valentino Mazzola di Santarcangelo di Romagna, sfida valevole per le qualificazioni agli Europei Under 19. L’Italia del CT Alberto Bollini scenderà in campo con un 4-3-1-2: Brancolini; Pierozzi, Okoli, Ntube, Ponsi; Ricci, Rovella, Greco; Marigosu; Esposito, Petrelli. Questo l’elenco completo delle convocazioni del CT Bollini. Portieri: Federico <b>Brancolini</b> (Fiorentina), Alessandro <b>Russo</b> (Sassuolo); Difensori: Nicolò <b>Armini</b> (Lazio), Lorenzo <b>Colombini</b> (Inter), Paolo <b>Gozzi</b> <b>Iweru</b> (Juventus), Michael <b>Ntube</b> (Inter), Memeh Caleb <b>Okoli</b> (Atalanta), Edoardo <b>Pierozzi</b> (Fiorentina), Fabio <b>Ponsi</b> (Fiorentina); Centrocampisti: Nicolò <b>Fagioli</b> (Juventus), Jean <b>Freddi</b> <b>Greco</b> (Torino), Manu Emmanuel <b>Gyabuaa</b> (Atalanta), Federico <b>Marigosu</b> (Cagliari), Alessio <b>Riccardi</b> (Roma), Samuele <b>Ricci</b> (Empoli), Nicolò <b>Rovella</b> (Genoa); Attaccanti: Sebastiano <b>Esposito</b> (Inter), Elia <b>Petrelli</b> (Juventus), Roberto <b>Piccoli</b> (Atalanta), Eddie Anthony <b>Salcedo</b> <b>Mora</b> (Hellas Verona).</p>
      <h4>LE QUOTE PER LE SCOMMESSE</h4>
      <p>Le quote dell’agenzia di scommesse Snai indicano l’Italia favorita per il successo contro Cipro. Vittoria interna quotata a 1.40, eventuale pareggio proposto a una quota di 3.80 mentre il successo in trasferta viene offerto a una quota di 5.90. Per chi vorrà scommettere sul numero di gol realizzati in totale dalle due squadre nel corso della partita, la quota per l’over 2.5 viene fissata a 1.75, la quota per l’under 2.5 invece a 2.05.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/risultati-qualificazioni-europei-2020-diretta-gol-live-score-oggi-16-novembre/1948782/"/>
        <a href="https://www.ilsussidiario.net/news/diretta-germania-bielorussia-streaming-video-tv-loew-per-la-vetta-del-girone-c/1948160/"/>
        <a href="https://www.ilsussidiario.net/news/diretta-feralpisalo-padova-streaming-video-tv-big-match-al-turina-serie-c/1948166/"/>
        <a href="https://www.ilsussidiario.net/news/diretta-monopoli-bisceglie-streaming-video-tv-derby-pugliese-serie-c/1948168/"/>
        <a href="https://www.ilsussidiario.net/news/diretta-pergolettese-albinoleffe-streaming-video-tv-crisi-cremasca-serie-c/1948165/"/>
        <a href="https://www.ilsussidiario.net/news/diretta-italia-islanda-under-21-streaming-video-rai-operazione-sorpasso-europei/1948289/"/>
      </related>
    </article>
  </body>
</html>