<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/bimbo-chiuso-in-gabbia-e-ucciso-con-acqua-bollente-genitori-rifiutava-il-bagnetto/1950132/"/>
    <meta property="og:site_name" content="IlSussidiario"/>
    <meta property="article:published_time" content="2019-11-16T16:29:59+00:00"/>
    <meta property="og:title" content="BIMBO CHIUSO IN GABBIA E UCCISO CON ACQUA BOLLENTE/ Genitori: “Rifiutava il bagnetto”"/>
    <meta property="og:description" content="Figlio di 5 anni ucciso dai genitori: gli hanno tirato addosso acqua bollente dopo averlo chiuso in una gabbia per gatti. Non voleva fare il bagnetto..."/>
  </head>
  <body>
    <article>
      <h1>BIMBO CHIUSO IN GABBIA E UCCISO CON ACQUA BOLLENTE/ Genitori: “Rifiutava il bagnetto”</h1>
      <h2>Figlio di 5 anni ucciso dai genitori: gli hanno tirato addosso acqua bollente dopo averlo chiuso in una gabbia per gatti. Non voleva fare il bagnetto…</h2>
      <address><time datetime="2019-11-16T16:29:59+00:00">16 Nov 2019, 16:29</time> by <a rel="author" href="https://www.ilsussidiario.net/autori/dario-dangelo/" target="_blank">Dario D'Angelo</a></address>
      <p>Hanno messo il <b>figlio di 5 anni in una gabbia per <a href="https://www.ilsussidiario.net/news/gatto-con-catena-al-collo-lanciato-in-giardino-latina-scatta-caccia-al-colpevole/1948396/">gatti</a></b> e poi, dopo averlo torturato, lo hanno ucciso gettandogli addosso dell’<b>acqua bollente</b>. E’ questa, in sintesi, la terribile storia che arriva dall’Indonesia, risalente a 3 anni fa ma che ha visto condannare proprio in questi giorni Azlin Arujunah e Ridzuan Mega Abdul Rahman, entrambi 27enni. Come riportato da “Leggo”, alla base di questo tremendo delitto vi sarebbe un motivo a dir poco assurdo: il <b>rifiuto da parte del piccolo di fare il bagnetto</b>. Una volta rinchiuso nella gabbia per gatti, i genitori hanno preso a punzecchiarlo utilizzando delle pinze e a colpirlo con dei cucchiai. Poi ecco il gesto che è costato la vita al bambino: i genitori gli hanno versato addosso dell’acqua bollente e le ustioni non hanno lasciato scampo al piccolo indifeso.</p>
      <h4>BIMBO CHIUSO IN GABBIA E UCCISO CON ACQUA BOLLENTE</h4>
      <p>Durante il processo i genitori della vittima hanno inizialmente negato ogni addebito. In un secondo momento Azlin Arujunah e Ridzuan Mega Abdul Rahman hanno ammesso le violenze perpetrare nei confronti del figlio, dichiarando di averle commesse con l’intenzione di dare una lezione al bambino. I medici che hanno analizzato il corpo della vittima, secondo quanto riportato dal Daily Mail, hanno trovato oltre alle ustioni, anche altri segni di violenze e percosse al cuoio capelluto, alle labbra e alle gengive, ad ulteriore conferma delle angherie subite dal bambino. Il piccolo era inoltre disidratato, aveva problemi renali e un ritardo del linguaggio. Dopo averlo costretto a lavarsi con l’acqua bollente per punire il suo “capriccio”, i genitori hanno atteso 6 ore prima di chiamare i soccorsi: una volta in ospedale i medici hanno allertato la polizia che ha proceduto ad arrestare la coppia.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/caos-bolivia-quello-che-non-torna-nella-strana-fuga-di-morales/1950119/"/>
        <a href="https://www.ilsussidiario.net/news/iran-vs-israele-una-minaccia-spuntata-la-vera-partita-si-gioca-in-iraq/1949824/"/>
        <a href="https://www.ilsussidiario.net/news/bimbo-costretto-a-dieta-vegana-morto-a-18-mesi-genitori-arrestati-omicidio-colposo/1950164/"/>
        <a href="https://www.ilsussidiario.net/news/gilet-gialli-scontri-con-la-polizia-a-parigi-video-transenne-in-fiamme-41-arresti/1950076/"/>
        <a href="https://www.ilsussidiario.net/news/principe-andreaepstein-errore-stare-con-lui-ho-deluso-tutti-mi-mangio-le-mani/1950022/"/>
        <a href="https://www.ilsussidiario.net/news/bolivia-scontri-tra-pro-morales-e-polizia-8-morti-75-feriti-stop-al-massacro/1950016/"/>
      </related>
    </article>
  </body>
</html>