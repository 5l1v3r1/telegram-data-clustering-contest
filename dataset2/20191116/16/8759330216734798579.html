<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903992/twee-grote-flops-bij-club-brugge-verbijsterend-en-ego-zo-groot-als-eiffeltoren-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T16:19:00+00:00"/>
    <meta property="og:title" content="Twee grote flops bij Club Brugge: 'Verbijsterend en ego zo groot als Eiffeltoren'"/>
    <meta property="og:description" content="Club Brugge sloot de heenronde van de Jupiler Pro League af als leider. Het heeft dus reden om te vieren na een sterk seizoensbegin. Toch is niet alles peis en vree, zo zijn er toch enkele vraagtekens in de kern van Club Brugge."/>
  </head>
  <body>
    <article>
      <h1>Twee grote flops bij Club Brugge: 'Verbijsterend en ego zo groot als Eiffeltoren'</h1>
      <address>
        <time datetime="2019-11-16T16:19:00+00:00">16 Nov 2019, 16:19</time>
      </address>
      <p>
        <b>Club Brugge sloot de heenronde van de Jupiler Pro League af als leider. Het heeft dus reden om te vieren na een sterk seizoensbegin. Toch is niet alles peis en vree, zo zijn er toch enkele vraagtekens in de kern van Club Brugge.</b>
      </p>
      <p>Bij <i>De Krant van West-Vlaanderen</i> analyseerde men de heenronde van Club Brugge. Daar vielen uiteraard vooral positieve zaken te lezen na de heenronde met amper één competitienederlaag. Al zijn er volgens het regionaal blad ook twee flops bij de Bruggelingen: Jelle Vossen en Mbaye Diagne.</p>
      <p>Vossen leek zelfs op weg om dé flop te gaan worden. 'Lang lag Jelle Vossen hier in pole position. Verbijsterend hoe de Limburger, al zijn hele carrière een garantie op goals, week na week uit de selectie viel', klinkt het.</p>
      <p>Al kwam er uiteindelijk nog verandering in. 'Maar in de eindsprint voor Flop werd de Limburger plots razendsnel voorbij geflitst door een Senegalees met een ego zo groot als de Eiffeltoren. Mbaye Diagne zorgde op zijn eentje voor serieuze barsten in de happy family Club. Toch wel dé flop van de hele klas, zeker', klinkt het.</p>
      <aside>Lees meer<br/><a href="https://www.voetbalprimeur.be/nieuws/903985/mbaye-richt-zich-tot-criticasters-na-akkefiet-bij-club-brugge-ze-beledigen-me-.html?itm_source=www.voetbalprimeur.be&amp;itm_medium=highlighted-content">Diagne richt zich tot criticasters na akkefiet bij Club Brugge: 'Ze beledigen me'</a></aside>
    </article>
  </body>
</html>