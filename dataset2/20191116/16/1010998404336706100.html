<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/hoakin-finiks-i-zhokera-preminaha-granicata-ot-1-mlrd-dolara-v-boks-ofisa.html"/>
    <meta property="og:site_name" content="bTV Новините"/>
    <meta property="article:published_time" content="2019-11-16T16:57:00+00:00"/>
    <meta property="og:title" content="&quot;Жокера&quot; премина границата от 1 млрд. долара в международния бокс-офис"/>
    <meta property="og:description" content="Лентата на Тод Филипс и главната роля на Хоакин Финикс печелят редица награди и чупят рекорди"/>
  </head>
  <body>
    <article>
      <h1>"Жокера" премина границата от 1 млрд. долара в международния бокс-офис</h1>
      <h2>Лентата на Тод Филипс и главната роля на Хоакин Финикс печелят редица награди и чупят рекорди</h2>
      <address><time datetime="2019-11-16T16:57:00+00:00">16 Nov 2019, 16:57</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/16/joker_1573925565-1.mp4"/>
      </figure>
      <p>„Жокера” – един от най-обсъжданите филми през 2019 г. премина границата от 1 млрд. долара в международния бокс-офис.</p>
      <p>Лентата на режисьора Тод Филипс с главна роля, изиграна от Хоакин Финикс става първата, категоризирана като неподходящ за лица под 17 години без придружител, с подобно постижение.</p>
      <p>Досегашният рекорд за продукция в категорията R се държеше от „Дедпул” със сумата от 783 млн. долара.</p>
      <p>Това не е първият рекорд за „Жокера”. През дебютния си уикенд продукцията реализира 93,5 млн. долара, отбелязвайки рекорд за филм, излязъл на екран през октомври.  Само през първите си три седмици по кината лентата събра 737,5 млн. долара.</p>
      <p>„Жокера”, получил ласкави отзиви от критиката на кинофестивала във Венеция и отличен с наградата „Златен лъв”, беше аплодиран и на Международния филмов фестивал в Торонто.</p>
      <p>Въпреки позитивния прием, филмът предизвика опасения дали насилието в него няма да подтикне подражатели.</p>
    </article>
  </body>
</html>