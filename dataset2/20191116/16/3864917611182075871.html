<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua//rubric-society/2819702-cerkvu-i-zurnalistiv-obednue-poklikanna-svidciti-pravdu-epifanij.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-16T16:36:00+00:00"/>
    <meta property="og:title" content="Церкву і журналістів об’єднує покликання свідчити правду — Епіфаній"/>
    <meta property="og:description" content="Митрополит Київський і всієї України Епіфаній привітав працівників радіо, телебачення та зв’язку з їх професійним святом."/>
  </head>
  <body>
    <article>
      <h1>Церкву і журналістів об’єднує покликання свідчити правду — Епіфаній</h1>
      <h2>Митрополит Київський і всієї України Епіфаній привітав працівників радіо, телебачення та зв’язку з їх професійним святом.</h2>
      <address>
        <time datetime="2019-11-16T16:36:00+00:00">16 Nov 2019, 16:36</time>
      </address>
      <p>Про це митрополит написав на сторінці у <a href="https://www.facebook.com/epifaniy/">Facebook</a>.</p>
      <p>“Вітаю усіх людей, які несуть у світ за допомогою сучасних засобів комунікації слово, інформацію, знання! Ваш труд є дуже цінним і відповідальним, тому що те, що ви доносите іншим, – вкрай важливо. <a href="https://www.ukrinform.ua/tag-cerkva">Церкву</a> і журналістів об’єднує покликання свідчити правду, бо неправда – це гріх, що руйнує, а правда і любов до ближнього – це те, що єднає”, - підкреслив Епіфаній.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2819470-sogodni-v-ukraini-svatkuut-den-pracivnikiv-radio-telebacenna-ta-zvazku.html">Сьогодні в Україні святкують День працівників радіо, телебачення та зв’язку</a>
      </blockquote>
      <p>Водночас Предстоятель ПЦУ закликав бути єдиними і люблячими: “Бажаймо одне одному добра, як учив своїм прикладом Господь наш Ісус Христос. Він сіяв слово правди, наче зерно, щоби воно проростало в серцях людей плодами добрих діл і духовного довершення”.</p>
    </article>
  </body>
</html>