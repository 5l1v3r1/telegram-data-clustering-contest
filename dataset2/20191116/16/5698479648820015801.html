<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/16/protesters-occupy-hong-kong-s-polytechnic-in-kowloon"/>
    <meta property="og:site_name" content="euronews"/>
    <meta property="article:published_time" content="2019-11-16T16:45:07+00:00"/>
    <meta property="og:title" content="یکصد دانشجو دانشگاه پلی‌تکنیک کاولون هنگ‌کنگ را به تعطیلی کشاندند"/>
    <meta property="og:description" content="یکصد دانشجو دانشگاه پلی‌تکنیک کاولون هنگ‌کنگ را به تعطیلی کشاندند"/>
  </head>
  <body>
    <article>
      <h1>یکصد دانشجو دانشگاه پلی‌تکنیک کاولون هنگ‌کنگ را به تعطیلی کشاندند</h1>
      <address>
        <time datetime="2019-11-16T16:45:07+00:00">16 Nov 2019, 16:45</time>
      </address>
      <p>گروهی یکصد نفره از دانشجویان معترض و سرسخت دانشگاه پلی‌تکنیک شهر کاولون هنگ‌کنگ روز شنبه ۲۵ آبان (۱۶ نوامبر) به همراه دیگر شهروندان معترض ورودی دانشگاه را مسدود و دانشگاه را به تعطیلی کشاندند. ۹ دانشگاه مطرح دیگر شهر کاولون اما بیشتر ساعات روز شنبه به جز تجمع تعداد اندکی از معترضان، تجمعات بزرگ به خود ندیدند.</p>
      <p>دانشجویان معترض که شب را در چادرها به سر می‌برند و آب و غذایشان را معترضان به آنها می رسانند می‌گویند تا استعفای رئیس دولت محلی هنگ‌کنگ برای احقاق دموکراسی و کسب اختیارات بیشتر از دولت مرکزی چین، دست از اعتراضات و خواسته خود برنمی‌دارند.</p>
      <p>بدلیل اعتراضات دامنه‌دار، کلاس‌های درس در اغلب دانشگاه‌های هنگ‌کنگ تعطیل شده است. دانشجویان از سرزمین اصلی چین و نیز دانشجویان خارجی نیز یا دانشگاه‌ها و هنگ‌کنگ را ترک کرده‌اند یا می‌کنند.</p>
    </article>
  </body>
</html>