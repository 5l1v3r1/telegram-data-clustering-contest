<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2039546/politechnio-astakos-i-athina-me-5-000-astinomikous.html"/>
    <meta property="og:site_name" content="News.gr"/>
    <meta property="article:published_time" content="2019-11-16T16:50:14+00:00"/>
    <meta property="og:title" content="Πολυτεχνείο: Αστακός η Αθήνα με 5.000 αστυνομικούς"/>
    <meta property="og:description" content="Στις 4 το απόγευμα της Κυριακής η πορεία προς την αμερικανική πρεσβεία – Κυκλοφοριακές ρυθμίσεις στο κέντρο από την Τροχαία"/>
  </head>
  <body>
    <article>
      <h1>Πολυτεχνείο: Αστακός η Αθήνα με 5.000 αστυνομικούς</h1>
      <address>
        <time datetime="2019-11-16T16:50:14+00:00">16 Nov 2019, 16:50</time>
      </address>
      <h3>Στις 4 το απόγευμα της Κυριακής η πορεία προς την αμερικανική πρεσβεία – Κυκλοφοριακές ρυθμίσεις στο κέντρο από την Τροχαία</h3>
      <p>Δρακόντεια θα είναι τα μέτρα ασφαλείας για την 46η επέτειο του<a href="https://www.news.gr/tag/polytehneio"><b> Πολυτεχνείου,</b></a> με στόχο την αποφυγή επεισοδίων.</p>
      <p>Συγκεκριμένα, 5.000 αστυνομικοί θα είναι στους δρόμους, με το επίκεντρο της προσοχής να βρίσκεται στα Εξάρχεια, ενώ θα ισχύσουν κι έκτακτες κυκλοφοριακές ρυθμίσεις.</p>
      <p>Σύμφωνα με τον σχεδιασμό, διμοιρίες των ΜΑΤ και της ΥΜΕΤ θα βρίσκονται σε κεντρικούς δρόμους της πόλης και σε άλλα κομβικά σημεία της, απ' όπου θα διέλθουν οι καθιερωμένες πορείες, ενώ drones θα πετούν στον ουρανό μεταφέροντας εικόνα στο Κέντρο Επιχειρήσεων της ΕΛ.ΑΣ. που θα βρίσκεται στο Αστυνομικό Μέγαρο.</p>
      <p>Η πορεία προς την αμερικανική πρεσβεία θα ξεκινήσει στις 4 το απόγευμα.</p>
      <p>Αναλυτικά η ενημέρωση της Τροχαίας:</p>
      <p>«Από τη Διεύθυνση Τροχαίας Θεσσαλονίκης ανακοινώνεται ότι, την Κυριακή (17-11-2019) στο κέντρο της πόλης, με πρωτοβουλία διαφόρων φορέων της πόλης μας, θα πραγματοποιηθούν εκδηλώσεις, συγκεντρώσεις και πορείες στο πλαίσιο εορτασμού της 46ης Επετείου Εξέγερσης του Πολυτεχνείου.</p>
      <p>Από 14.30΄ ώρα σταδιακά και ανάλογα με την εξέλιξη των εκδηλώσεων, το κέντρο της πόλης θα αποκλειστεί και δεν θα επιτρέπεται η κίνηση των οχημάτων, ενώ θα υπάρξουν αλλαγές και στα δρομολόγια των αστικών λεωφορείων.</p>
      <p>Ειδικότερα :</p>
      <p>- Από 14.30΄ ώρα σταδιακά θα υπάρξουν παρεμβάσεις (διακοπές- εκτροπές) της κυκλοφορίας στους δρόμους: Εγνατία, Εθν.Αμύνης, Τσιμισκή, Αγ.Δημητρίου, Πλατεία Δημοκρατίας, Πλατεία Χ.Α.Ν.Θ., Καρ.Ντηλ, Βασ.Ηρακλείου, Γ΄Σεπτεμβρίου, Αγγελάκη, Αρμενοπούλου, Γρ.Λαμπράκη, Κ.Καραμανλή και όπου αλλού απαιτηθεί, ανάλογα με τις επικρατούσες κάθε φορά κυκλοφοριακές συνθήκες.</p>
      <p>Επίσης δεν θα επιτρέπεται η στάση και η στάθμευση των αυτοκινήτων σε κεντρικούς δρόμους της πόλης, ως εξής:</p>
      <p>α. Από την 06.00΄ ώρα του Σαββάτου (16-11-2019) και μέχρι την 06.00΄ώρα της Δευτέρας (18-11-2019) στις παρακάτω οδούς:</p>
      <p>-Εθνικής Αμύνης, στο τμήμα της από την οδό Αγίου Δημητρίου μέχρι την πλατεία Σιντριβανίου.</p>
      <p>-Εγνατία, στο τμήμα της από την οδό Γ΄Σεπτεμβρίου μέχρι οδό Εθνικής Αμύνης.</p>
      <p>-Αγγελάκη, καθ’ όλο το μήκος της.</p>
      <p>-Αρμενοπούλου, στο τμήμα της από την Δημ. Γούναρη μέχρι την οδό Εθν. Αμύνης.</p>
      <p>- Γρ.Λαμπράκη, στο τμήμα της από την οδό Εγνατία μέχρι την οδό Γ’ Σεπτεμβρίου.</p>
      <p>β. Την Κυριακή (17-11-2019), από ώρα 06.00΄ και μέχρι τη λήξη των σχετικών εκδηλώσεων, στις παρακάτω οδούς:</p>
      <p>-Εγνατία, στο τμήμα της από οδό Δωδεκανήσου μέχρι την οδό Εθν. Αμύνης.</p>
      <p>-Αγ.Δημητρίου, στο τμήμα της από την οδό Λάζου Εξάρχου μέχρι την οδό Γ΄ Σεπτεμβρίου και στο τμήμα της από την οδό Προξένων μέχρι την Στεφ. Δραγούμη.</p>
      <p>-Εθν.Αμύνης, στο τμήμα της από την πλατεία Σιντριβανίου μέχρι την πλατεία Λευκού Πύργου.</p>
      <p>- Γ΄ Σεπτεμβρίου, στο τμήμα της από την οδό Αγ.Δημητρίου μέχρι την οδό Γ. Λαμπράκη.</p>
      <p>- Καρ. Ντήλ, στο τμήμα της από την οδό Τσιμισκή μέχρι την οδό Βασ.Ηρακλείου.</p>
      <p>- Βασ. Ηρακλείου, στο τμήμα της από την Πλατεία Αριστοτέλους μέχρι την οδό Καρ.Ντήλ.</p>
      <p>- Κ. Καραμανλή, στο τμήμα της από την οδό Γ΄ Σεπτεμβρίου μέχρι Καυτανζόγλου.</p>
      <p>- Ελ. Βενιζέλου, στο τμήμα της από την οδό Τσιμισκή μέχρι την οδό Ερμού.</p>
      <p>- Ολυμπιάδος, στο τμήμα της από την οδό Ελένης Ζωγράφου μέχρι την οδό Κασσάνδρου.</p>
      <p>Σε καίρια σημεία θα υπάρχουν τροχονόμοι που θα ρυθμίζουν την κυκλοφορία και θα διευκολύνουν τους οδηγούς.</p>
      <p>Ζητούμε την κατανόηση και τη συνεργασία των πολιτών».</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/politikh/article/2039663/skourletis-gia-politechnio-to-exegersiako-minima-tou-73-exakolouthi-na-ine-ena-simio-anaforas.html"/>
        <a href="https://www.news.gr/politikh/article/2039480/nd-to-politechnio-aniki-se-olous-tous-ellines.html"/>
        <a href="https://www.news.gr/ellada/article/2039501/sinelifthisan-pente-diakinites-metanaston-se-evro-ke-kavala.html"/>
      </related>
    </article>
  </body>
</html>