<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89807"/>
    <meta property="og:site_name" content="Denník politika"/>
    <meta property="article:published_time" content="2019-11-16T16:35:02+00:00"/>
    <meta property="og:title" content="Slovan nenechal v Bardejove nič na náhodu, za pol hodinu zariadil svoj postup v Slovnaft Cupe"/>
    <meta property="og:description" content="16.11.2019 (Webnoviny.sk) – Futbalisti Slovana Bratislava podľa predpokladov rozšírili menoslov osemfinalistov pohárovej súťaže Slovnaft Cup 2019/2020. Úradujúci majster a účastník skupinovej fázy Európskej ligy zvíťazil v dohrávke 4. kola na trávniku druholigového Partizánu Bardejov 5:2 (4:1)."/>
  </head>
  <body>
    <article>
      <h1>Slovan nenechal v Bardejove nič na náhodu, za pol hodinu zariadil svoj postup v Slovnaft Cupe</h1>
      <address><time datetime="2019-11-16T16:35:02+00:00">16 Nov 2019, 16:35</time> by <a rel="author">Webnoviny</a></address>
      <p>16.11.2019 (Webnoviny.sk) – Futbalisti Slovana Bratislava podľa predpokladov rozšírili menoslov osemfinalistov pohárovej súťaže Slovnaft Cup 2019/2020. Úradujúci majster a účastník skupinovej fázy Európskej ligy zvíťazil v dohrávke 4. kola na trávniku druholigového Partizánu Bardejov 5:2 (4:1).</p>
      <p>Dva góly víťazov strelil Erik Daniel, po jednom presnom zásahu pridali Rafael Ratao, Marin Ljubičič a Dejan Dražič. V osemfinále sa „belasí“ stretnú s MŠK Žilina, hrať sa bude 4. decembra od 18.30 h na Tehelnom poli.</p>
      <p>Slovan sa predstavil v Bardejove bez reprezentantov štyroch krajín – Bulhara Vasila Božikova, Slováka Dominika Greifa, Maďara Dávida Holmana a Slovinca Andraža Šporara.</p>
      <p>Premiéru v základnej zostave po návrate do Slovana zažil Lukáš Pauschek, ale strelecky nebol úspešný. Hostia však už po polhodine hry viedli 4:0 a keď na začiatku druhého polčasu Dejan Dražič pridal piaty gól, zvyšok zápasu sa už len dohrával.</p>
      <h3>Slovnaft Cup 2019/2020</h3>
      <p>4. kolo – šestnásťfinále</p>
      <p><b>BŠK Partizán Bardejov – ŠK Slovan Bratislava 2:5 (1:4)</b><br/><b>Góly</b>: 45. a 58. Horodník (druhý z pok. kopu) – 10. a 30. Daniel, 8. Ratao, 20. Ljubičič, 46. Dražič, 3064 divákov</p>
      <p>Viac k témam: <a href="https://www.webnoviny.sk/tag/slovnaft-cup/"><u>Slovnaft cup</u></a><br/>Zdroj: Webnoviny.sk – <a href="https://www.webnoviny.sk/slovan-nenechal-v-bardejove-nic-na-nahodu-za-pol-hodinu-zariadil-svoj-postup-v-slovnaft-cupe/"><u>Slovan nenechal v Bardejove nič na náhodu, za pol hodinu zariadil svoj postup v Slovnaft Cupe</u></a> © SITA Všetky práva vyhradené.</p>
    </article>
  </body>
</html>