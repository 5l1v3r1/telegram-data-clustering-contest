<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=956555"/>
    <meta property="og:site_name" content="Andhrajyothy"/>
    <meta property="article:published_time" content="2019-11-16T16:34:03+00:00"/>
    <meta property="og:title" content="సీఎం కేసీఆర్‌ను కలిసిన ఎమ్మెల్సీ పల్లారాజేశ్వరరెడ్డి"/>
    <meta property="og:description" content="ADVT"/>
  </head>
  <body>
    <article>
      <h1>సీఎం కేసీఆర్‌ను కలిసిన ఎమ్మెల్సీ పల్లారాజేశ్వరరెడ్డి</h1>
      <address>
        <time datetime="2019-11-16T16:34:03+00:00">16 Nov 2019, 16:34</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌:</b> తెలంగాణ రాష్ట్రసమితి పార్టీకి చెందిన ఎమ్మెల్సీ పల్లారాజేశ్వరరెడ్డి శనివారం ప్రగతి భవన్‌లో ముఖ్యమంత్రి కె.చంద్రశేఖరరావును కలిశారు. ఈసందర్భంగా తెలంగాణ రైతు సమన్వయ సమితి అధ్యక్షుడిగా తనను నియమించినందుకు సీఎంకు కృతజ్ఞతలు తెలిపారు. రైతులకు అన్ని వేళలా అండదండగా ఉండేవిధంగా రైతు సమన్వయ సమితులను సమర్ధవంతంగా నిర్వహించాలని సీఎం పల్లారాజేశ్వరరెడ్డిని కోరారు. వచ్చే జూన్‌ మాసంలోపు గ్రామస్తాయి నుంచి రాష్ట్రస్థాయి వరకు రైతు సమన్వయ సమితులను బలోపేతం చే సేందుకు ఇప్పటికే సీఎం కేసీఆర్‌ నిర్ణయించారు. క్లస్టర్ల వారీగా రైతు వేదికల నిర్మాణం కూడా పూర్తిచేయాలని అధికారులను ఆదేశించారు. విత్తనం వేసే దగ్గర నుంచి పంటకు గిట్టుబాటు ధర వచ్చే వరకూ రైతులకు చేదోడు వాదోడుగా ఉండే విధంగా రైతు సమన్వయ సమితులను పటిష్టమైన పద్దతుల్లో తీర్చిదిద్దాలని సీఎం భావిస్తున్నారు. రైతు సమన్వయ సమితుల బలోపేతం, రైతులను సంఘటిత శక్తిగా మార్చడం, రైతు వేదికల నిర్మాణం, ఇతర రైతు అనుబంధ అంశాలపై కూడా సమన్వయ సమితులు ప్రత్యేక శ్రద్ధ చూపాలని సీఎం ఆదేశించారు. ఈనేపధ్యంలో కొత్తగా నియమితులైన పల్లారాజేశ్వరరెడ్డి రైతు సమన్మయ సమితిని పటిష్టంచేసేందుకు కృషి చేయాలని సీఎం అన్నారు.</p>
    </article>
  </body>
</html>