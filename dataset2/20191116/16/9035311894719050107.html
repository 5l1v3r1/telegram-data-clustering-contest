<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/16/almanya-da-es-cinsellerin-kan-vermesini-kolaylast-racak-kanun-tasarisi-teklif-edildi"/>
    <meta property="og:site_name" content="euronews"/>
    <meta property="article:published_time" content="2019-11-16T16:53:21+00:00"/>
    <meta property="og:title" content="Almanya: 'Eş cinsel ve transseksüeller normal şekilde kan verebilmeli'"/>
    <meta property="og:description" content="Almanya meclisinde muhalefet kanadında yer alan Hür Demokratik Parti (FDP) ülkede eş cinsel ve cinsiyet değiştiren (transseksüel) kişilerin kan vermesini kısıtlayan yasanın &quot;ayrımcılık&quot; olduğunu belirterek bu uygulamanın değişmesi için kanun teklifinde bulundu"/>
  </head>
  <body>
    <article>
      <h1>Almanya: 'Eş cinsel ve transseksüeller normal şekilde kan verebilmeli'</h1>
      <address><time datetime="2019-11-16T16:53:21+00:00">16 Nov 2019, 16:53</time> by <a rel="author">Kerem Congar</a></address>
      <p>Almanya meclisinde muhalefet kanadında yer alan Hür Demokratik Parti (FDP) ülkede eş cinsel ve cinsiyet değiştiren (transseksüel) kişilerin kan vermesini kısıtlayan yasanın "ayrımcılık" olduğunu belirterek bu uygulamanın değişmesi için kanun teklifinde bulundu.</p>
      <p>Almanya'da Kasım 2017 tarihine kadar eş cinsel ve cinsiyet değiştiren vatandaşların "yüksek enfeksiyon, <a href="https://tr.euronews.com/2019/11/10/aids-e-neden-olan-hiv-virusunde-yeni-tur-tanimlandi">HIV</a> ve <a href="https://tr.euronews.com/2018/10/03/orta-afrika-cumhuriyetinde-hepatit-e-salgini">hepatit</a> C gibi hastalıkların riskini taşıdığı gerekçesiyle" kan vermesi yasaktı.</p>
      <p>Liberal bir siyasi parti olan ve Federal Meclis'te (Bundestag) 80 milletvekili bulunan FDP kanadı, söz konusu kişilerin "son cinsel deneyiminden bir sene sonra kan verebilir" kuralının da değişmesi gerektiğini, <a href="https://www.bmfsfj.de/blob/120644/e2068b3d513b7f772760becf8bd4c70a/imag-band-12-zusammenfassung-der-forschungsergebnisse-data.pdf">bu uygulamada bulunan 12 ay bekleme süresinin</a> "varsayımdan ibaret olduğunu" ifade etti.</p>
      <p>FDP delegeleri Jens Brandenburg ve Katja Suding tarafından yapılan açıklamada, "Cinsel kimlik ya da cinsiyet tercihi enfeksiyon riskinde belirleyici bir unsur değildir. Bu konuda riskli olan davranış 'korunmasız bir şekilde cinsel ilişki yaşamak ve sürekli olarak cinsel partneri değiştirmektir.' Bu grupta bulunan insanların hepsi, riskli cinsel ilişkiye giriyor denilemez" ifadeleri kullanıldı.</p>
      <figure>
        <iframe data-src="https://twitter.com/euronewses/status/1195369475823923200" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Açıklamada ayrıca "Yasaklama yerine en iyi test yöntemleri kullanılarak (kan alınmadan önce)risk faktörü azaltılabilir. Bu bizim ahlaki görevimiz olmalıdır." denildi. Yeni kanun teklifinde hayat kadınları ve erkekleriyle, normal cinsel yaklaşımlara sahip olan ancak sürekli partner değiştiren kişilerin kan vermesineyse bazı kısıtlamalar olması gerektiği belirtiliyor.</p>
      <p>Kızıl Haç verilerine göre <a href="https://tr.euronews.com/2019/11/13/alman-ic-ve-d-s-istihbarat-ndan-ortak-casus-okulu">Almanya</a>'da her gün 14 bin kişinin kan vermesine ihtiyaç duyuluyor. Vatandaşların yüzde 80'i hayatları boyunca en az 1 kez kan verirken nüfusun sadece yüzde 3-4'lük kesimi düzenli olarak kan bağışında bulunuyor.</p>
      <ul>
        <li>
          <b>
            <a href="https://tr.euronews.com/2019/11/14/almanyada-etek-alti-goruntu-cekmek-ve-yaymak-suc-kapsamina-aliniyor">Almanya'da etek altı görüntü çekmek ve yaymak suç kapsamına alınıyor</a>
          </b>
        </li>
        <li>
          <b>
            <a href="https://tr.euronews.com/2019/11/13/elon-musk-teslanin-avrupadaki-dev-fabrikasi-berlinde-kurulacak">Elon Musk: Tesla'nın Avrupa'daki dev fabrikası Berlin'de kurulacak</a>
          </b>
        </li>
        <li>
          <b>
            <a href="https://tr.euronews.com/2019/11/14/isvec-ve-danimarka-da-evlilik-hakk-elde-eden-escinsellerde-intihar-yariya-dustu">İsveç ve Danimarka'da evlilik hakkı elde eden eşcinsellerde intihar yarıya düştü</a>
          </b>
        </li>
      </ul>
    </article>
  </body>
</html>