<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140057-kilka_prichin_zrobiti_pyatnicyu_vihidnim.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-11-16T16:02:00+00:00"/>
    <meta property="og:title" content="Кілька причин зробити п’ятницю вихідним"/>
    <meta property="og:description" content="Одна з японських компаній зважилася на незвичайний експеримент — ввести додатковий вихідний, щоб підвищити ефективність роботи. Результати перевершили всі очікування керівництва."/>
  </head>
  <body>
    <article>
      <h1>Кілька причин зробити п’ятницю вихідним</h1>
      <h2>Кілька причин зробити п’ятницю вихідним</h2>
      <address>
        <time datetime="2019-11-16T16:02:00+00:00">16 Nov 2019, 16:02</time>
      </address>
      <p>
        <i>
          <b>Одна з японських компаній зважилася на незвичайний експеримент — ввести додатковий вихідний, щоб підвищити ефективність роботи. Результати перевершили всі очікування керівництва.</b>
        </i>
      </p>
      <p>Чотириденний робочий день підвищує продуктивність компанії — такого висновку дійшли в японській філії корпорації <i>Microsoft</i>, дозволивши співробітникам місяць не працювати по п’ятницях.</p>
      <p><i>Microsoft Japan</i> щоп’ятниці зачиняла свої офіси в рамках акції під назвою «<i>Work-Life Choice Challenge Summer 2019</i>». Постійним працівникам компанії ці вихідні оплачували, пише Бі-Бі-Сі.</p>
      <p>Нововведення торкнулися 90% з 2280 співробітників компанії. Їм також заборонили проводити наради довше як півгодини і рекомендували вирішувати всі робочі питання в месенджері, а не під час особистих зустрічей.</p>
      <p>В результаті продуктивність, тобто кількість продажів на одного працівника, зросла майже на 40%.</p>
      <p>«Працюйте недовго, добре відпочивайте і багато вчіться. Людині необхідне середовище, яке дає змогу відчути призначення в житті і домагатися ліпших результатів у роботі. Я хочу, щоб співробітники прагнули досягти тих же результатів, коли у них на 20% менше вільного часу», — сказав президент японського <i>Microsoft</i> Такуйя Хірано.</p>
      <p>В Японії вже багато років існує проблема перепрацювань і сильного, іноді смертельного робочого стресу. Є навіть працівник, який стежить за тим, щоб люди не затримувалися на робочому місці.</p>
      <related>
        <h4>Матеріали за темою</h4>
        <a href="https://zib.com.ua/ua/140060-v_amerikanskiy_prokuraturi_na_posadu_priznachili_labradora.html"/>
        <a href="https://zib.com.ua/ua/issue/684/"/>
        <a href="https://zib.com.ua/ua/140054-yaponkam_zaboronili_nositi_okulyari_na_roboti.html"/>
        <a href="https://zib.com.ua/ua/140019-u_ssha_uvyazneniy_namagavsya_dovesti_scho_vidbuv_dovichne_uv.html"/>
        <a href="https://zib.com.ua/ua/139974-chomu_kishki_mogli_b_vigrati_v_poker_u_sobak.html"/>
        <a href="https://zib.com.ua/ua/issue/683/"/>
        <a href="https://zib.com.ua/ua/139965-yaki_imena_zaboroneni_v_riznih_krainah_svitu.html"/>
        <a href="https://zib.com.ua/ua/139967-ohoroncya_morali_pokarali_za_pozashlyubniy_seks.html"/>
        <a href="https://zib.com.ua/ua/139953-v_rf_povernut_vitverezniki_schob_pribrati_pyanih_iz_vulic.html"/>
        <a href="https://zib.com.ua/ua/139871-cherez_40_rokiv_profesor_otrimae_kompensaciyu_za_sviy_patent.html"/>
        <a href="https://zib.com.ua/ua/issue/682/"/>
        <a href="https://zib.com.ua/ua/139872-kitaec_prodav_zemlyu_za_nechuvanu_sumu.html"/>
        <a href="https://zib.com.ua/ua/139869-cilitel_zastosuvav_magiyu_schob_yomu_probachili_borg.html"/>
        <a href="https://zib.com.ua/ua/139765-propagandu_statevogo_zhittya_mozhut_viznati_zlochinom.html"/>
        <a href="https://zib.com.ua/ua/issue/681/"/>
        <a href="https://zib.com.ua/ua/139764-kradizhku_portretiv_prezidenta_odin_sud_viznav_formoyu_dialo.html"/>
        <a href="https://zib.com.ua/ua/139810-shengenska_zona_nezabarom_popovnitsya_novoyu_krainoyu.html"/>
        <a href="https://zib.com.ua/ua/139760-u_britanii_znayshli_sposib_vporatisya_z_nashestyam_pavichiv_.html"/>
        <a href="https://zib.com.ua/ua/139758-zhinku_vislali_z_kraini_cherez_valizi_iz_sirim_myasom.html"/>
        <a href="https://zib.com.ua/ua/139786-suddya_vs_ssha_viddala_svoyu_milyonnu_premiyu_na_blagodiynis.html"/>
        <a href="https://zib.com.ua/ua/139648-znaydeno_nayspravedlivishogo_suddyu_u_sviti.html"/>
        <a href="https://zib.com.ua/ua/issue/680/"/>
        <a href="https://zib.com.ua/ua/139223-u_venecii_mozhut_zaboroniti_kuriti_na_vidkritomu_povitri.html"/>
        <a href="https://zib.com.ua/ua/issue/675/"/>
        <a href="https://zib.com.ua/ua/139222-suddya_z_tehasu_zaboroniv_enotovi_pronikati_v_zhitlo.html"/>
        <a href="https://zib.com.ua/ua/139220-lyubitelyam_kavi_navinos_zaproponuvali_mati_svoi_stakani.html"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>