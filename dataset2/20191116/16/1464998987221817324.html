<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/kifb-ceo-reaction-to-cag-report"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-16T16:10:00+00:00"/>
    <meta property="og:title" content="കിഫ്ബി: സി എ ജി റിപ്പോർട്ട് തിരുത്താൻ ആവശ്യപ്പെട്ട് കിഫ്ബി സിഇഒ"/>
    <meta property="og:description" content="തിരുവനന്തപുരം: രണ്ട് വര്‍ഷത്തിനുള്ളില്‍ കിഫ്ബി രണ്ടു പദ്ധതികള്‍ മാത്രമാണ് നടപ്പാക്കിയതെന്ന സി എ ജി റിപ്പോർട്ട് തിരുത്താൻ ആവശ്യപ്പെടുമെന്ന് കിഫ്ബി സിഇഒ കെ എം എബ്രഹാം പറഞ്ഞു. 2016 മുതൽ 2018 വരെ 22..."/>
  </head>
  <body>
    <article>
      <h1>കിഫ്ബി: സി എ ജി റിപ്പോർട്ട് തിരുത്താൻ ആവശ്യപ്പെട്ട് കിഫ്ബി സിഇഒ</h1>
      <address><time datetime="2019-11-16T16:10:00+00:00">16 Nov 2019, 16:10</time> by <a rel="author" href="http://anweshanam.com/author/Ruhasina%20J%20R" target="_blank">Ruhasina J R</a></address>
      <p>തിരുവനന്തപുരം: രണ്ട് വര്‍ഷത്തിനുള്ളില്‍ കിഫ്ബി രണ്ടു പദ്ധതികള്‍ മാത്രമാണ് നടപ്പാക്കിയതെന്ന സി എ ജി റിപ്പോർട്ട് തിരുത്താൻ ആവശ്യപ്പെടുമെന്ന് കിഫ്ബി സിഇഒ കെ എം എബ്രഹാം പറഞ്ഞു. 2016 മുതൽ 2018 വരെ 22 പദ്ധതികൾ നടപ്പിലാക്കിയെന്നാണ് കിഫ്ബി സിഎജിയെ അറിയിച്ചത്. എന്നാൽ, റിപ്പോർട്ടിൽ ഇതിനെ രണ്ട് എന്ന് തെറ്റായി ചേർത്തു എന്നാണ് കിഫ്ബി അധികൃതരുടെ വാദം.</p>
      <p>2016-18 കാലയളവില്‍ 442.66 കോടി രൂപ കിഫ്ബി ചെലവഴിച്ചു. എന്നാല്‍, സിഎജി റിപ്പോർട്ടിൽ ഇത് 47.83 എന്ന് തെറ്റായി രേഖപ്പെടുത്തിയെന്നും കെ എം എബ്രഹാം ഏഷ്യാനെറ്റ് ന്യൂസിനോട് പറഞ്ഞു. കിഫ്ബിയിലെ പണം ബജറ്റിൽ ഉൾപ്പെടുത്തണമെന്ന നിർദ്ദേശം പ്രായോഗികമല്ലെന്നും അദ്ദേഹം പ്രതികരിച്ചു.<br/> </p>
    </article>
  </body>
</html>