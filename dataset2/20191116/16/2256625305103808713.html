<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158578_1007.html"/>
    <meta property="og:site_name" content="Novsport"/>
    <meta property="article:published_time" content="2019-11-16T16:00:00+00:00"/>
    <meta property="og:title" content="СЕНЗАЦИЯ: Северноирландска футболна легенда пое Пирин Бл"/>
    <meta property="og:description" content="Уорън Фийни ще бъде новият старши треньор на &quot;орлетата&quot;"/>
  </head>
  <body>
    <article>
      <h1>СЕНЗАЦИЯ: Северноирландска футболна легенда пое Пирин Бл</h1>
      <address>
        <time datetime="2019-11-16T16:00:00+00:00">16 Nov 2019, 16:00</time>
      </address>
      <p>ФК Пирин Благоевград подписа договор със северноирландската футболна легенда Уорън Фийни. Той ще бъде новият старши треньор на "орлетата" и ще изпълнява функциите на класически мениджър на тима. Младият специалист вече има солиден опит като мениджър на отбори във Великобритания, а футболната му кариера е доста впечатляваща.<br/><br/>Фийни е трето поколение национал на своята страна с 46 мача и пет гола. Британският нападател е играл за отбори като Лийдс, Кардиф, Лутън, Дънди Юнайтед, Суонзи и др. Треньорската му кариера преминава като асистент в Нюпорт, Линфийлд и Нотс Каунти. До последно, той води отбора от второто ниво на северноирландското първенство Ардс.<br/><br/>Фийни ще пристигне в Благоевград в началото на следващата седмица, като дотогава ще бъде ясен и работният му екип, в който със сигурност ще присъства българин владеещ отличен английски език. Новият мениджър вече прекара няколко дни в Благоевград и се запозна обстойно с обстановката, амбициите и намеренията на ръководството на клуба, като присъства и на няколко занимания на орлетата. Договорът на Фийни ще бъде за година и половина.</p>
    </article>
  </body>
</html>