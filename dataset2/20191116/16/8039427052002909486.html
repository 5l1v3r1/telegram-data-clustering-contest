<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=956551"/>
    <meta property="og:site_name" content="Andhrajyothy"/>
    <meta property="article:published_time" content="2019-11-16T16:16:02+00:00"/>
    <meta property="og:title" content="ఎన్డీయే సమావేశానికి శివసేన గైర్హాజర్"/>
    <meta property="og:description" content="ADVT"/>
  </head>
  <body>
    <article>
      <h1>ఎన్డీయే సమావేశానికి శివసేన గైర్హాజర్</h1>
      <address>
        <time datetime="2019-11-16T16:16:02+00:00">16 Nov 2019, 16:16</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ముంబై: </b>పార్లమెంటు శీతాకాల సమావేశాలు ఈనెల 18న ప్రారంభం కానున్న నేపథ్యంలో ఆదివారంనాడు జరుగనున్న ఎన్డీయే కీలక సమావేశానికి ఉద్ధవ్ థాక్రే సారథ్యంలోని శివసేన గైర్హాజరు కానుంది. పార్టీ చీఫ్ ఉద్ధవ్ థాక్రేతో శనివారంనాడు సమావేశమైన శివసేన ఎంపీ సంజయ్ రౌత్ అనంతరం మీడియాతో మాట్లాడుతూ, ఎన్‌డీఏ సమావేశానికి తమ పార్టీ హాజరుకావడం లేదని స్పష్టం చేశారు. మహారాష్ట్రలో ప్రభుత్వం ఏర్పాటుపై అడిగిన మరో ప్రశ్నకు ఆయన సమాధనమిస్తూ, ప్రభుత్వ ఏర్పాటు ప్రక్రియ కొనసాగుతోందని, అంతా సజావుగానే సాగుతోందని చెప్పారు. కాగా, ఇంతకు ముందు సైతం రౌత్ తన ఆరోగ్యం కారణంగా ఎన్డీయే సమావేశానికి హాజరుకావడం లేదని మీడియాకు తెలిపారు. అయితే 18 నుంచి ప్రారంభం కానున్న పార్లమెంటు సమావేశాలకు మాత్రం ఆయన హాజరవుతారు.</p>
      <p> </p>
      <p>
        <b>సోనియాతో ఉద్ధవ్ భేటీ లేనట్టే...</b>
      </p>
      <p>కాగా, కనీస ఉమ్మడి ప్రణాళికను ఖరారు చేసేందుకు ఎన్‌సీపీ చీఫ్ శరద్ పవార్ ఆదివారంనాడు ఢిల్లీ వెళ్తున్నారు. కాంగ్రెస్ పార్టీ తాత్కాలిక అధ్యక్షురాలు సోనియాగాంధీని కలుసుకోనున్నారు. అయితే, శివసేన చీఫ్ ఉద్ధవ్ థాక్రే మాత్రం ఈ సమావేశానికి హాజరుకావడం లేదని ఆ పార్టీ వర్గాలు చెబుతున్నాయి. శివసేనతో కలిసి ఎన్‌సీపీ-కాంగ్రెస్ కూటమి మహారాష్ట్రలో ప్రభుత్వం ఏర్పాటుకు సన్నాహాలు జరుగుతున్నందున సోనియాగాంధీతో పవార్ సమావేశం ప్రాధాన్యం సంతరించుకుంది.</p>
    </article>
  </body>
</html>