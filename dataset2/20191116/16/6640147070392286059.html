<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pokemon-spada-e-scudo-digital-foundry/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-16T16:31:00+00:00"/>
    <meta property="og:title" content="Pokémon Spada e Scudo, Digital Foundry: nessuna ragione tecnica per i tagli al Pokédex | Game Division"/>
    <meta property="og:description" content="Digital Foundry analizza Pokémon Spada e Scudo: guardando i modelli delle creature il taglio al Pokédex Nazionale non è giustificabile con ragioni tecniche."/>
  </head>
  <body>
    <article>
      <h1>Pokémon Spada e Scudo, Digital Foundry: nessuna ragione tecnica per i tagli al Pokédex | Game Division</h1>
      <address>
        <time datetime="2019-11-16T16:31:00+00:00">16 Nov 2019, 16:31</time>
      </address>
      <p>Puntale come sempre anche nel caso di <b>Pokémon Spada e Scudo</b> uscito il 15 novembre, <b>Digital Foundry</b> propone un’analisi delle <b>prestazioni tecniche</b> del gioco sviluppato da Game Freak. Con la Switch collegata al <b>dock</b> il gioco viene visualizzato a <b>1080p</b> con risoluzione dinamica che può scendere a 864p nei casi peggiori. In versione <b>portatile</b> la risoluzione è invece di <b>720p</b> con cali sino a <b>576p</b>. Il framerate si è rivelato piuttosto stabile <b>restando fermo sui 30 fps</b>.</p>
      <p>Secondo l’analisi, il gioco sotto il profilo degli ambienti e dei filmati con grafica in-game <b>si comporta molto bene</b> ma dimostra anche qualche <b>limite</b>. Tra i problemi riscontrati da Digital Foundry ci sono sopratutto i frequenti casi di <b>pop-in</b> sia negli ambienti aperti che sopratutto all’interno delle zone abitate con i personaggi che appaiono <i>“in maniera comica” </i>togliendo qualsiasi <b>senso di credibilità</b> alle ambientazioni. Digital Foundry ricorda inoltre come Switch abbia dimostrato <b>capacità ben superiori</b> con modelli e ambienti decisamente più complessi come quelli di Xenoblade Chronicles.</p>
      <figure>
        <iframe src="https://www.youtube.com/embed/czXsJwfjps8" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/pokemon-spada-e-pokemon-scudo-59973.768x432.jpg"/>
        </figure>
        <figure>
          <img src="https://www.tomshw.it/images/images/2019/07/pokemon-spada-scudo-43019.768x432.jpg"/>
        </figure>
        <figure>
          <img src="https://www.tomshw.it/images/images/2019/06/pokemon-spada-e-pokemon-scudo-37590.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/nintendo-si-difende-da-accuse-rimborsi/">Nintendo si difende dalle accuse sui mancati rimborsi dei preordini</a></p>
      <p>Alcune ambientazioni sembrano inoltre realizzate con il <b>copia e incolla</b> sopratutto per quanto riguarda gli ambienti interni delle abitazioni dov’è facile trovare molte stanze identiche. Digital Foundry segnala inoltre che il gioco manca di qualsiasi tipo di <b>antialiasing</b>.</p>
      <p>Sicuramente la parte più delicata riguarda i modelli delle creature. Game Freak aveva detto di non poter inserire il Pokédex Nazionale anche perché la realizzazione di tutti i modelli nella nuova veste grafica avrebbe richiesto <b>uno sforzo eccessivo</b>. Digital Foundry ritiene che, alla luce di quanto dimostrato dal gioco, una spiegazione del genere sia <b>difficile da accettare</b> dal punto di vista tecnico calcolando che già in Let’s Go c’era stato un primo miglioramento della qualità e quindi non è comprensibile l’esclusione dei Pokémon presenti nel gioco precedente. Inoltre i modelli di Spada e Scudo aldilà dell’aggiornamento grafico condividono con quelli di Sole e Luna la stessa <b>struttura geometrica</b>, il che avrebbe decisamente aiutato Game Freak a realizzare i Pokémon mancanti.</p>
      <blockquote>Pokémon Spada e Scudo è disponibile anche nella duplice versione con steelbook che <a href="https://toms.it/MrdeN">potete trovare su Amazon</a>.</blockquote>
    </article>
  </body>
</html>