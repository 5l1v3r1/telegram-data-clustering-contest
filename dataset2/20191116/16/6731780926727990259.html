<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/16/the-andre-chi-e-misterioso-cantautore-erede-faber/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-16T16:34:21+00:00"/>
    <meta property="og:title" content="The André: chi è il misterioso cantautore “erede” di Faber"/>
    <meta property="og:description" content="The André è il misterioso cantautore che ha trovato un modo originale di raccogliere a modo suo l'eredità di Faber. Ecco cosa c'è da sapere su di lui"/>
  </head>
  <body>
    <article>
      <h1>The André: chi è il misterioso cantautore “erede” di Faber</h1>
      <address><time datetime="2019-11-16T16:34:21+00:00">16 Nov 2019, 16:34</time> by <a rel="author">Enrico</a></address>
      <figure>
        <img src="https://www.viagginews.com/wp-content/uploads/2019/11/the-andre-633422.660x368-600x335.jpg"/>
      </figure>
      <p>
        <b>The André è il misterioso cantautore che ha trovato un modo originale di raccogliere a modo suo la grande eredità di Faber. Ecco tutto quel che c’è da sapere su di lui. </b>
      </p>
      <p>The André non ha mai voluto mostrare la sua identità: sempre nascosto dietro la chitarra, gli occhiali scuri e la felpa col cappuccio tirato su. Ma il misterioso cantautore ha trovato un modo originale di raccogliere la grande eredità di <a href="https://www.viagginews.com/2019/06/29/fabrizio-de-andre-accuse-figlio-cristiano/#">Faber</a>, cui rimanda il suo nome d’arte. Molti di noi lo hanno scoperto dopo la prima puntata dell’ExtraFactor, l’aftershow di <a href="https://www.viagginews.com/2019/11/07/x-factor-2019-favoriti-outsider/">X Factor 2019</a>. Conosciamolo più da vicino.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>L’identikit di The André</h3>
      <p>The André è un giovane under 30, di origini friulane e studente di Scienze della Comunicazione a Milano. Questo è quanto si riesce a scoprire  – con difficoltà – sull’identità del cantante che omaggia il grande Fabrizio De André, riarrangiando le canzoni di autori vari in versioni che sembrano davvero quelle che avrebbe cantato Faber.</p>
      <p>The André è partito come YouTuber e ha cominciato a “deandreizzare” brani come Tran Tran di Sfera Ebbasta, Cono gelato della Dark Polo Gang e Habibi di Ghali, e ancora Salmo, Lo Stato Sociale, Coez, Calcutta, Coma Cose. Con oltre 5 milioni di visualizzazioni sul canale YouTube è presto diventato presto un fenomeno del web. Ma ha anche dimostrato di non essere “solo” uno che fa belle cover omaggiando De André: lo scorso gennaio è uscito THEMAGOGIA – Tradurre, tradire, trappare, debutto discografico da vero cantautore che raccolto i favori di critica e pubblico e in cui ha dimostrato grandi capacità compositive e di scrittura, sperimentando i nuovi linguaggi della musica, dall’ultra pop all’indie e alla trap.</p>
      <p>“È bravissimo e intelligente – ha detto di lui Dori Ghezzi -. Ha avuto un’ottima intuizione e la sta esprimendo splendidamente. La sua voce è molto simile a quella di Fabrizio e trovo interessante l’operazione che aiuta a focalizzare meglio i valori espressi nei testi trap, creando anche momenti ironici di smitizzazione, ma sempre rispettosi”. Ascoltare per credere.</p>
      <figure>
        <iframe src="https://www.youtube.com/embed/wVhHhODcQSE" width="560" height="315" data-service="Youtube" scrolling="no"/>
      </figure>
      <p> </p>
      <p>EDS</p>
      <p> </p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/16/marco-sentieri-chi-e/"/>
        <a href="https://www.viagginews.com/2019/11/16/raim-chi-e-raimondo-cataldo/"/>
        <a href="https://www.viagginews.com/2019/11/16/emma-marrone-chi-e-fidanzato-nikolai-danielsen/"/>
      </related>
    </article>
  </body>
</html>