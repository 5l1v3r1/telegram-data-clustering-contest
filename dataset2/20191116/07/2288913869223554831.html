<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191116_04720814"/>
    <meta property="og:site_name" content="De Standaard"/>
    <meta property="article:published_time" content="2019-11-16T07:35:00+00:00"/>
    <meta property="og:title" content="16-jarige schutter Californische school is aan verwondingen bezweken"/>
    <meta property="og:description" content="De 16-jarige tiener die donderdag het vuur opende in een school nabij Los Angeles is vrijdag in het ziekenhuis bezweken aan zijn verwondingen. Dat is verno..."/>
  </head>
  <body>
    <article>
      <h1>16-jarige schutter Californische school is aan verwondingen bezweken</h1>
      <address>
        <time datetime="2019-11-16T07:35:00+00:00">16 Nov 2019, 07:35</time>
      </address>
      <p>
        <b>De 16-jarige tiener die donderdag het vuur opende in een school nabij Los Angeles is vrijdag in het ziekenhuis bezweken aan zijn verwondingen. Dat is vernomen bij de lokale politie. Bij de schietpartij werden twee leerlingen gedood en raakten drie anderen gewond. De dader schoot zichzelf daarna een kogel door het hoofd.</b>
      </p>
      <p>Nathaniel Berhow werd samen met zijn slachtoffers uit de school Saugus de Santa Clarita geëvacueerd en lag sindsdien ‘in kritieke toestand’ in het ziekenhuis. Hij overleed om 15.32 uur plaatselijke tijd (00.32 uur Belgische tijd), luidt het.</p>
      <p>‘We hebben geen manifest gevonden of dagboek met uitleg’, verklaarde de plaatselijke sheriff, Alex Villanueva. Het is ook nog niet duidelijk hoe de dader aan het semi-automatische geweer is geraakt dat hij gebruikte bij de schietpartij.</p>
    </article>
  </body>
</html>