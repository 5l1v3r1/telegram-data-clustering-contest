<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/16/helpbook-ulichni-kucheta-v-sofiia-zelena-vylna-v-stara-zagora-koga.429763"/>
    <meta property="og:site_name" content="Dnes.bg"/>
    <meta property="article:published_time" content="2019-11-16T07:40:00+00:00"/>
    <meta property="og:title" content="Helpbook: Улични кучета в София, зелена вълна в Стара Загора кога?"/>
    <meta property="og:description" content="&quot;Люлин&quot; се оплаква от бездомни кучета | Dnes.bg"/>
  </head>
  <body>
    <article>
      <h1>Helpbook: Улични кучета в София, зелена вълна в Стара Загора кога?</h1>
      <h2>"Люлин" се оплаква от бездомни кучета</h2>
      <address><time datetime="2019-11-16T07:40:00+00:00">16 Nov 2019, 07:40</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>От изпратените сигнали в платформата на <a href="https://helpbook.info/signal/view/1282">Helpbook.info</a> ще започнем с такъв за липсата на зелена вълна в Стара Загора. Наш потребител описва как всяка сутрин пътуването му е повече от изнервящо. При положение, че се тръгва от един светофар на зелена светлина, на другия вече свети червено и това е през целия маршрут. Авторът на сигнала недоумява как до скоро е било възможно светофарните уредби да са регулирани и пита каква е причина това вече да не е така. <br/><a href="https://helpbook.info/signal/view/1272"><br/>Затруднения с маневрирането</a> по улица в район „Триадица“ изпитва друг наш потребител. Това е вторият му сигнал, в който се възмущава от организацията по преминаването през улица в квартала. С изненада установил, че отсечка е двупосочна, въпреки че на карата е означена като еднопосочна. „В този участък от едната страна на платното има обособени места за паркиране в Зелена зона и платното е с ширина за преминаване на една кола . Не виждам логика в такава организация на движението при положение, че ул. „Никола Славков“ е организирана в посока, така че да се осигури подходящо движение, без да се получават нелепи ситуации две коли една срещу друга, без място за маневри“, пише още той.</p>
      <p>Получихме оплакване от район „Красно село“ за <a href="https://helpbook.info/signal/view/1288"><b>нетърпим шум от новострояща се сграда в квартала</b></a>. Нашият потребител споделя, че ежедневно се вдига шум от копаене, зачукване, тръмбоване и разговори на висок тон между строителите, в неподходящи часове- преди 8:00 ч. сутрин и между 14:00 и 16:00 ч. Молбата е за спешна проверка и взимане на съответните мерки, тъй като спокойствието и право за почивка на живущите в близост са нарушени.</p>
      <p>В район „Люлин“ също не липсват вече до болка познати ни проблеми. Наш потребител е силно обезпокоен от <a href="https://helpbook.info/signal/view/1285"><b>завишаването на популацията на бездомни кучета</b></a> в последно време. Авторът на сигнала описва, че около блока, в който живее и където се предполага, че се намира детска площадка, се отглеждат няколко безстопанствени кучета. „Освен, че често са агресивни по между си, преди няколко дни започнаха да лаят и по детето на една от майките в градинката. Хората от заведението наблизо ги хранят и както бяха само две, сега вече са четири“, пише възмутеният гражданин.</p>
      <p>Завършваме днешния обзор с пореден сигнал за<a href="https://helpbook.info/signal/view/1287"> <b>нагло паркиран автомобил</b></a>в район „Витоша“. От изпратената снимка се вижда, че водачът е оставил превозното средство наполовина на булеварда, наполовина на тротоара, а още по-неприятното е, че това се случва в пиков час.</p>
      <p>Ако видите нередност, проблем, с който се сблъсквате всеки ден и искате да подадете сигнал - направете го онлайн в <a href="https://helpbook.info/">HelpBook.info</a>. Платформата на Investor Media Group ще ви даде възможност не само да придадете гласност на проблема, но и да изпратите сигнал до отговорните институции.</p>
    </article>
  </body>
</html>