<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/16/a-nagy-kerdes-miert-utaljuk-a-szines-autokat"/>
    <meta property="og:site_name" content="infostart"/>
    <meta property="article:published_time" content="2019-11-16T07:05:00+00:00"/>
    <meta property="og:title" content="A nagy kérdés: miért utáljuk a színes autókat?"/>
    <meta property="og:description" content="Az eladott járművek 80 százaléka fehér, fekete vagy szürke."/>
  </head>
  <body>
    <article>
      <h1>A nagy kérdés: miért utáljuk a színes autókat?</h1>
      <address><time datetime="2019-11-16T07:05:00+00:00">16 Nov 2019, 07:05</time> by <a rel="author">Infostart</a></address>
      <h3>Az eladott járművek 80 százaléka fehér, fekete vagy szürke.</h3>
      <p>A legfrissebb autószín-népszerűségi sorrend szerint továbbra sem szeretjük a színes autókat, de amíg tíz éve az ezüst volt a legnépszerűbb, most a fehér: világszerte a gépjárművek 38 százalékát adják el ebben a színben, míg a fekete 19, a szürke 13, az ezüst autók pedig 10 százalékkal részesednek az eladásokból - írja a <a href="https://totalcar.hu/magazin/hirek/2019/11/14/az_iden_sem_kellett_a_szines_auto">Totalcar.</a></p>
      <p>Különösen Ázsiában dominál a fehér szín: az autók 49 százalékát veszik ilyen fényezéssel, azon belül Kínában még magasabb ez az arány, 57 százalékos. Európában a szürke vezet 24 százalékkal, míg fehér autóból 23, feketéből 21, ezüstből 10 százalék fogyott.</p>
      <p>A valódi színek közül világszerte csak a vörös és a kék aránya haladja meg az 1 százalékot: az előbbi 8, az utóbbi 3 százalékban fordul elő az új járműveken. Európában az autók 10 százaléka kék, 6 százaléka piros, 3 százaléka barna vagy bézs színű.</p>
      <p>
        <i>Nyitókép: MTI/EPA/Narong Szangnak</i>
      </p>
    </article>
  </body>
</html>