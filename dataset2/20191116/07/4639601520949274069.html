<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/16/inbox/polytexneio-2019-kykloforiakes-rythmiseis-poioi-dromoi-kleinoun/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-16T07:05:11+00:00"/>
    <meta property="og:title" content="Πολυτεχνείο 2019: Κυκλοφοριακές ρυθμίσεις – Ποιοι δρόμοι κλείνουν"/>
    <meta property="og:description" content="Έκτακτες κυκλοφοριακές ρυθμίσεις θα ισχύουν, σύμφωνα με την αστυνομία, λόγω των εκδηλώσεων για την «46η Επέτειο του Πολυτεχνείου», στο οδικό δίκτυο γύρω από το Εθνικό Μετσόβιο Πολυτεχνείο μέχρι την πλατεία Κάνιγγος, σήμερα Σάββατο 16 Νοεμβρίου 2019"/>
  </head>
  <body>
    <article>
      <h1>Πολυτεχνείο 2019: Κυκλοφοριακές ρυθμίσεις – Ποιοι δρόμοι κλείνουν</h1>
      <h2>Έκτακτες κυκλοφοριακές ρυθμίσεις θα ισχύουν, σύμφωνα με την αστυνομία, λόγω των εκδηλώσεων για την «46η Επέτειο του Πολυτεχνείου», στο οδικό δίκτυο γύρω από το Εθνικό Μετσόβιο Πολυτεχνείο μέχρι την πλατεία Κάνιγγος, σήμερα Σάββατο 16 Νοεμβρίου 2019</h2>
      <address><time datetime="2019-11-16T07:05:11+00:00">16 Nov 2019, 07:05</time> by <a rel="author">ΤοΒΗΜΑ Team</a></address>
      <p>Έκτακτες κυκλοφοριακές ρυθμίσεις θα ισχύουν, σύμφωνα με την αστυνομία, λόγω των εκδηλώσεων για την «46η Επέτειο του Πολυτεχνείου», στο οδικό δίκτυο γύρω από το Εθνικό Μετσόβιο Πολυτεχνείο μέχρι την πλατεία Κάνιγγος, σήμερα Σάββατο 16 Νοεμβρίου 2019.</p>
      <p>Οι κυκλοφοριακές ρυθμίσεις θα τεθούν σε εφαρμογή και από τις 12:00 αύριο Κυριακής 17 Νοεμβρίου 2019, ημέρα της πορείας, ενώ θα επεκταθούν στην ευρύτερη περιοχή του κέντρου στους οδικούς άξονες της Πατησίων, Σταδίου, Βασ. Σοφίας, Λεωφόρου Αλεξάνδρας, καθώς και στις παράλληλες και καθέτους αυτών.</p>
      <p>
        <a href="https://www.in.gr/2019/11/16/economy/dei-poious-aforoun-oi-meioseis-ton-timon-tis-dei/">ΔΕΗ : Ποιους αφορούν οι μειώσεις των τιμών της ΔΕΗ</a>
      </p>
      <p>Οι κυκλοφοριακές ρυθμίσεις θα πραγματοποιούνται σταδιακά και ανάλογα με τις εκάστοτε κυκλοφοριακές συνθήκες.</p>
      <p>Ακόμη, σύμφωνα με απόφαση της «Οδικές Συγκοινωνίες Α.Ε.», θα πραγματοποιηθούν τροποποιήσεις στα δρομολόγια και τις στάσεις των συγκοινωνιακών μέσων (λεωφορεία – τρόλεϊ).</p>
      <p>Από τη Διεύθυνση Τροχαίας Αττικής σχεδιάστηκαν και θα ληφθούν μέτρα διευκόλυνσης της κυκλοφορίας στην ευρύτερη περιοχή του κέντρου της Αθήνας.</p>
      <p>Η αστυνομία κάνει έκκληση στους οδηγούς, από σήμερα έως και αύριο Κυριακή, να αποφύγουν την κίνηση και στάθμευση των οχημάτων τους στους χώρους των εκδηλώσεων, της διαδρομής της πορείας και γύρω από την πρεσβεία των Η.Π.Α, καθώς και στην ευρύτερη περιοχή του κέντρου, τόσο για την εξυπηρέτησή τους, όσο και για την αποτροπή πρόσθετων κυκλοφοριακών προβλημάτων.</p>
      <p>πηγή : ΑΠΕ-ΜΠΕ</p>
      <p>
        <a href="https://www.tovima.gr/2019/11/15/finance/anadromika-syntaksiouxon-poies-katigories-tha-diekdikisoun-ta-megala-posa/">Αναδρομικά συνταξιούχων : Ποιες κατηγορίες θα διεκδικήσουν τα μεγάλα ποσά</a>
      </p>
    </article>
  </body>
</html>