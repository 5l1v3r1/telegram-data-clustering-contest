<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/accademia-karate-lipari-seminari-gratuiti-per-la-difesa-personale-femminile.html"/>
    <meta property="og:site_name" content="Tempostretto"/>
    <meta property="article:published_time" content="2019-11-16T07:58:47+00:00"/>
    <meta property="og:title" content="Accademia Karate Lipari. Seminari gratuiti per la difesa personale femminile"/>
    <meta property="og:description" content="Alla settimana internazionale contro la violenza sulle donne aderisce anche Lipari. L’accademia Karate organizzerà seminari gratuiti per la difesa personale femminile"/>
  </head>
  <body>
    <article>
      <h1>Accademia Karate Lipari. Seminari gratuiti per la difesa personale femminile</h1>
      <address><time datetime="2019-11-16T07:58:47+00:00">16 Nov 2019, 07:58</time> by <a rel="author" href="https://www.tempostretto.it/author/piero-genovese" target="_blank">Piero Genovese</a></address>
      <p>
        <i>Alla settimana internazionale contro la violenza sulle donne aderisce anche Lipari. L’accademia Karate organizzerà seminari gratuiti per la difesa personale femminile</i>
      </p>
      <p>Patrocinati dal comune di Lipari, dal Rotary Club e dai Centri Sportivi Industriali, l’Accademia Karate Lipari, dal primo dicembre avvierà l’iniziativa “Pink Belt”, seminari gratuiti per la difesa personale femminile.</p>
      <p>L’incontro prevede, oltre ad una lezione frontale tecnico/pratica ove le donne impareranno ad usare alcune peculiarità del loro corpo per difendersi o contenere i danni a seguito di un’aggressione fisica.</p>
      <p>Interverranno inoltre delle professioniste qualificate con esperienza nel settore per valutare anche l’aspetto legale (Avv. Antonella Longo) e psicologico (Dott.ssa Moira Casella) di un’aggressione. L’incontro sarà aperto dal Presidente del Rotary Club – Distretto Isole Eolie – Dott. Francesco Bruno, che ha sposato il progetto supportandone l’organizzazione grazie ai soci del distretto e permettendone la libera fruizione alla popolazione.</p>
      <p>Saranno presenti rappresentanti delle forze dell’ordine, oltre agli Assessori allo Sport (Davide Merenda) e politiche sociali (Tiziana De Luca). Il comitato C.S.A.In. di Siracusa ha invece permesso la fruizione dell’evento in sicurezza grazie a polizze assicurative a prezzo scontato e un ricordo per i partecipanti. Il responsabile tecnico del corso, per la parte pratica, è il maestro Bartolo Profilio, cintura nera secondo dan ed Allenatore qualificato della FIJLKAM (Federazione Italiana Judo Lotta Karate Arti Marziali).</p>
      <p>“L’intenzione –<b> spiega Profilio – </b> non è quella di trasformare le donne in ‘karateke da strada’ ma di offrire loro uno strumento di prevenzione pronto all’uso, per evitare il pericolo e non per puntare allo scontro. Spesso è fondamentale saper “disinnescare” una lite, ma bisogna guadagnare fiducia in sé ed essere consapevoli delle proprie capacità fisiche per farlo adeguatamente. Bisogna formare corpo e mente, per questo ci avvaliamo della collaborazione di figure professionali con esperienza nel settore. Non basterà certo un solo incontro, la preparazione deve essere costante nel tempo, ma questo è un primo approccio importante per chi si vuole affacciare su questo mondo”. </p>
    </article>
  </body>
</html>