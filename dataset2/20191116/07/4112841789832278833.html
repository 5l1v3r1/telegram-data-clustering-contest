<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76639-Znamy-UFC-bojovnik-sa-pobil-s-dvomi-muzmi-na-zachodoch-v-bare-Mal-vtipkovat-o-frajerke-jedneho-z-nich"/>
    <meta property="og:site_name" content="REFRESHER"/>
    <meta property="article:published_time" content="2019-11-16T07:55:00+00:00"/>
    <meta property="og:title" content="Známy UFC bojovník sa pobil s dvomi mužmi na záchodoch v bare. Mal vtipkovať o frajerke jedného z nich"/>
    <meta property="og:description" content=",,Nemohol som ich predsa prosiť na kolenách, aby ma pustili z kabínky po použití záchoda,&quot; tvrdí Jason Knight."/>
  </head>
  <body>
    <article>
      <h1>Známy UFC bojovník sa pobil s dvomi mužmi na záchodoch v bare. Mal vtipkovať o frajerke jedného z nich</h1>
      <address><time datetime="2019-11-16T07:55:00+00:00">16 Nov 2019, 07:55</time> by <a rel="author">Daniel Mikolášik</a></address>
      <p>
        <b>,,Nemohol som ich predsa prosiť na kolenách, aby ma pustili z kabínky po použití záchoda," tvrdí Jason Knight.</b>
      </p>
      <p>Na verejnosť sa aktuálne dostalo video, na ktorom sa známy americký <b>MMA bojovník Jason Knight</b>, ktorý dokonca zápasí v UFC (najväčšia a najznámejšia liga MMA) <b>bije s neznámou dvojicou mužov na záchodoch</b> v nemenovanom bare.</p>
      <p>Populárny zápasník sa pre <a href="https://www.thesun.co.uk/sport/mma/10341162/bare-knuckle-boxer-brawl-bathroom-ufc-mma/">The Sun</a> vyjadril, že záznam pochádza ešte z minulého roka. Jeho niekdajší kamarát Brok Weaver ho však mal z pomsty zdieľať na Instagrame až teraz. Celú situáciu opisuje, ako jedno veľké nedorozumenie.</p>
      <related>
        <a href="https://refresher.sk/76409-Sny-sa-mi-rozplynuli-do-UFC-sa-uz-nedostanem-chcem-odvetu-tvrdi-porazeny-Karlos-Vemola-Ma-Attila-Vegh-zaujem"/>
      </related>
      <p><i>„Jeden muž sa na záchodoch sťažoval na svoju frajerku nejakému kamarátovi. Ja som to začul a urobil si z toho srandu. Žartík sa však očividne nepáčil ani jednému z chlapcov, pretože ma obkľúčili v mojej kabínke, kde som práve vykonával malú potrebu,“</i> tvrdí Knight. </p>
      <figure>
        <embed-post data-src="https://www.instagram.com/p/B24TWhMBQ1J" data-service="Instagram"/>
      </figure>
      <p><i>„Kým som sa však otočil, okrem ich dvoch tam zrazu stálo ďalších sedem ľudí so zapnutými kamerami. Vtedy som pochopil, ktorá bije. Povedal som im, nech sa vzdialia, inak pôjdu na zem,“</i> opisuje MMA bojovník. Tí ho však vraj nepočúvli a mali mať sprosté reči, a tak sa strhla bitka.</p>
      <p><i>„Nechcel som ich predsa prosiť na kolenách, aby ma pustili von z kabínky,“</i> odôvodňuje svoju prvú ranu Knight. Od tej doby sa však vraj veľa zmenilo a bojovník tvrdí, že dnes by v tom bare ani len nebol a už vôbec by si nerobil srandu z cudzích ľudí.</p>
      <figure>
        <iframe src="https://www.youtube.com/embed/yv_8-fhIVKY" width="700" height="393" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/31743-Holly-Holm-vs-Miesha-Tate-Boj-o-titul-v-zenskej-divizii-medzi-dvomi-kamaratkami-je-za-dverami"/>
        <a href="https://refresher.sk/31874-UFC-196-sa-blizi-V-publiku-nebudu-chybat-hviezdne-mena-ako-napriklad-Leonardo-DiCaprio"/>
        <a href="https://refresher.sk/56897-Conor-McGregor-sa-uz-v-oktobri-vrati-do-UFC-vo-velkolepom-suboji-Postavi-sa-proti-nemu-Khabib-Nurmagomedov"/>
        <a href="https://refresher.sk/38894-Fenomenalny-kop-z-otocky-Jeden-z-najlepsich-knockoutov-tohto-roka-sa-odohral-na-podujati-UFC-206-v-Toronte"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
      </related>
    </article>
  </body>
</html>