<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/16/korifonontai-oi-ekdiloseis-mnimis-sto-politexneio"/>
    <meta property="og:site_name" content="euronews"/>
    <meta property="article:published_time" content="2019-11-16T07:25:06+00:00"/>
    <meta property="og:title" content="Πολυτεχνείο: 46 χρόνια από την εξέγερση των φοιτητών - Κορυφώνονται οι εκδηλώσεις μνήμης"/>
    <meta property="og:description" content="Εκδηλώσεις και πορείες σε όλες τις μεγάλες πόλεις"/>
  </head>
  <body>
    <article>
      <h1>Πολυτεχνείο: 46 χρόνια από την εξέγερση των φοιτητών - Κορυφώνονται οι εκδηλώσεις μνήμης</h1>
      <address><time datetime="2019-11-16T07:25:06+00:00">16 Nov 2019, 07:25</time> by <a rel="author">euronews </a></address>
      <p>Κορυφώνονται σήμερα, Κυριακή 17 Νοεμβρίου, οι εκδηλώσεις μνήμης για τα 46 χρόνια από την εξέγερση του Πολυτεχνείου, με τις μεγάλες πορείες που θα πραγματοποιηθούν στο κέντρο της Αθήνας, της Θεσσαλονίκης και άλλων μεγάλων πόλεων.</p>
      <p>Οι επετειακές εκδηλώσεις, για τα γεγονότα που αποτέλεσαν αποκορύφωμα του αντιδικτατορικού αγώνα, ξεκίνησαν την Παρασκευή στο Εθνικό Μετσόβειο Πολυτεχνείο, όπου πλήθος κόσμου προσέρχεται αφήνοντας λουλούδια και στεφάνια στην μνήμη των αγωνιστών.</p>
      <p>Για το απόγευμα της Κυριακής, η πορεία στο κέντρο της Αθήνας είναι προγραμματισμένη για τις 16:00, ενώ ο χώρος του Πολυτεχνείου θα παραμείνει ανοιχτός από τις 9:30 έως τη 13:00.</p>
      <figure>
        <img src="https://static.euronews.com/articles/stories/04/30/17/38/808x608_cmsv2_e5a67caf-497c-58e9-87d8-090fa9531805-4301738.jpg"/>
      </figure>
      <h3>Κυκλοφοριακές ρυθμίσεις</h3>
      <p>Έκτακτες κυκλοφοριακές ρυθμίσεις ισχύουν ήδη από την Παρασκευή, σύμφωνα με την αστυνομία, λόγω των εκδηλώσεων για την 46η Επέτειο του Πολυτεχνείου, στην περιοχή γύρω από το Εθνικό Μετσόβιο Πολυτεχνείο μέχρι την πλατεία Κάνιγγος.</p>
      <p>Για σήμερα, Κυριακή, θα τεθούν σε εφαρμογή από τις 12:00 και σταδιακά θα επεκταθούν στην ευρύτερη περιοχή του κέντρου στους οδικούς άξονες της Πατησίων, Σταδίου, Βασ. Σοφίας, Λεωφόρου Αλεξάνδρας, καθώς και στις παράλληλες και καθέτους αυτών.</p>
      <p>Οι κυκλοφοριακές ρυθμίσεις θα πραγματοποιούνται ανάλογα με τις εκάστοτε κυκλοφοριακές συνθήκες.</p>
      <p>Ακόμη, σύμφωνα με απόφαση της «Οδικές Συγκοινωνίες Α.Ε.», θα πραγματοποιηθούν τροποποιήσεις στα δρομολόγια και τις στάσεις των συγκοινωνιακών μέσων (λεωφορεία - τρόλεϊ).</p>
      <p>Από τη Διεύθυνση Τροχαίας Αττικής σχεδιάστηκαν και θα ληφθούν μέτρα διευκόλυνσης της κυκλοφορίας στην ευρύτερη περιοχή του κέντρου της Αθήνας.</p>
      <p>Η αστυνομία κάνει έκκληση στους οδηγούς, να αποφύγουν την κίνηση και στάθμευση των οχημάτων τους στους χώρους των εκδηλώσεων, της διαδρομής της πορείας και γύρω από την πρεσβεία των Η.Π.Α, καθώς και στην ευρύτερη περιοχή του κέντρου, τόσο για την εξυπηρέτησή τους, όσο και για την αποτροπή πρόσθετων κυκλοφοριακών προβλημάτων.</p>
      <figure>
        <img src="https://static.euronews.com/articles/stories/04/30/37/44/808x608_cmsv2_beca2599-9bea-51c2-834c-bb35ce043091-4303744.jpg"/>
      </figure>
      <h3>Κλειστοί 3 σταθμοί του Μετρό</h3>
      <p>Κλειστοί θα είναι σήμερα, τρεις σταθμοί του Μετρό στο κέντρο της Αθήνας, μετά από εντολή της ΕΛ.ΑΣ για την ασφαλή μετακίνηση των πολιτών στην επέτειο της εξέγερσης του Πολυτεχνείου.</p>
      <p>Οι σταθμοί του Μετρό που θα κλείνουν διαδοχικά είναι: «Μέγαρο Μουσικής» στις 15:00, «Ευαγγελισμός» και «Σύνταγμα» στις 16:30. Τα δρομολόγια, ωστόσο, του Μετρό θα διεξάγονται κανονικά και οι συρμοί θα διέρχονται χωρίς στάση από τους παραπάνω σταθμούς.</p>
      <h3>Θεσσαλονίκη</h3>
      <p>Με τις καθιερωμένες συγκεντρώσεις και πορείες κορυφώνονται και στη Θεσσαλονίκη οι εκδηλώσεις μνήμης για την 46η επέτειο της εξέγερσης του Πολυτεχνείου.</p>
      <p>Στις 17.00 είναι προγραμματισμένη στην Πολυτεχνική Σχολή του ΑΠΘ η συγκέντρωση των ΣΦΕΑ, ΠΑΜΕ, ΚΝΕ, ΔΑΠΚΕ. Την ίδια ώρα πορεία με σημείο εκκίνησης την Πολυτεχνική Σχολή του ΑΠΘ, έχουν προγραμματίσει μέλη του Εργατοϋπαλληλικού Κέντρου Θεσσαλονίκης και της ΕΔΟΘ, στην οποία θα συμμετάσχει και ο ΣΥΡΙΖΑ.</p>
      <p>Στις 17.30 είναι προγραμματισμένη στο ίδιο σημείο η συγκέντρωση φοιτητικών συλλόγων, ΠΑΜΑΚ, ΕΑΑΚ, ΚΕΕΡΦΑ και εξωκοινοβουλευτικής αριστεράς.</p>
      <h3>Κυκλοφοριακές ρυθμίσεις</h3>
      <p>Η Διεύθυνση Τροχαίας Θεσσαλονίκης, έχει εκπνοήσει ήδη ειδικό σχέδιο μέτρων για το κέντρο της πόλης, ενόψει των συγκεντρώσεων.</p>
      <p>Συγκεκριμένα, από τις 14.30, σταδιακά και ανάλογα με την εξέλιξη των εκδηλώσεων, το κέντρο της πόλης θα αποκλειστεί και δεν θα επιτρέπεται η κίνηση των οχημάτων, ενώ θα υπάρξουν αλλαγές και στα δρομολόγια των αστικών λεωφορείων.</p>
      <p>
        <b>Ειδικότερα :</b>
      </p>
      <p>- Από 14.30΄ ώρα σταδιακά θα υπάρξουν παρεμβάσεις (διακοπές- εκτροπές) της κυκλοφορίας στους δρόμους: Εγνατία, Εθν.Αμύνης, Τσιμισκή, Αγ.Δημητρίου, Πλατεία Δημοκρατίας, Πλατεία Χ.Α.Ν.Θ., Καρ.Ντηλ, Βασ.Ηρακλείου, Γ΄Σεπτεμβρίου, Αγγελάκη, Αρμενοπούλου, Γρ.Λαμπράκη, Κ.Καραμανλή και όπου αλλού απαιτηθεί, ανάλογα με τις επικρατούσες κάθε φορά κυκλοφοριακές συνθήκες.</p>
      <p>Παράλληλα, δεν θα επιτρέπεται η στάθμευση, στις παρακάτω οδούς:</p>
      <p>-Εγνατία, στο τμήμα της από οδό Δωδεκανήσου μέχρι την οδό Εθν. Αμύνης.</p>
      <p>-Αγ.Δημητρίου, στο τμήμα της από την οδό Λάζου Εξάρχου μέχρι την οδό Γ΄ Σεπτεμβρίου και στο τμήμα της από την οδό Προξένων μέχρι την Στεφ. Δραγούμη.</p>
      <p>-Εθν.Αμύνης, στο τμήμα της από την πλατεία Σιντριβανίου μέχρι την πλατεία Λευκού Πύργου.</p>
      <p>- Γ΄ Σεπτεμβρίου, στο τμήμα της από την οδό Αγ.Δημητρίου μέχρι την οδό Γ. Λαμπράκη.</p>
      <p>- Καρ. Ντήλ, στο τμήμα της από την οδό Τσιμισκή μέχρι την οδό Βασ.Ηρακλείου.</p>
      <p>- Βασ. Ηρακλείου, στο τμήμα της από την Πλατεία Αριστοτέλους μέχρι την οδό Καρ.Ντήλ.</p>
      <p>- Κ. Καραμανλή, στο τμήμα της από την οδό Γ΄ Σεπτεμβρίου μέχρι Καυτανζόγλου.</p>
      <p>- Ελ. Βενιζέλου, στο τμήμα της από την οδό Τσιμισκή μέχρι την οδό Ερμού.</p>
      <p>- Ολυμπιάδος, στο τμήμα της από την οδό Ελένης Ζωγράφου μέχρι την οδό Κασσάνδρου.</p>
      <p>Σε καίρια σημεία θα υπάρχουν τροχονόμοι που θα ρυθμίζουν την κυκλοφορία και θα διευκολύνουν τους οδηγούς.</p>
    </article>
  </body>
</html>