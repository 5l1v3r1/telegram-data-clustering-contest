<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/lovende-start-for-hovland-og-ventura/71826899"/>
    <meta property="og:site_name" content="Dagbladet.no"/>
    <meta property="article:published_time" content="2019-11-16T07:24:57+00:00"/>
    <meta property="og:title" content="Lovende start for Hovland og Ventura"/>
    <meta property="og:description" content="Da golfproffene omsider kom i gang i Mexico, gikk Viktor Hovland første runde på 68 slag, mens Kristoffer Ventura gikk en 69-runde."/>
  </head>
  <body>
    <article>
      <h1>Lovende start for Hovland og Ventura</h1>
      <h2>Da golfproffene omsider kom i gang i Mexico, gikk Viktor Hovland første runde på 68 slag, mens Kristoffer Ventura gikk en 69-runde.</h2>
      <address><time datetime="2019-11-16T07:24:57+00:00">16 Nov 2019, 07:24</time> by <a rel="author">NTB I</a></address>
      <p>Åpningsdagen av PGA-turneringen i golf i Mexico ble utsatt fra torsdag til fredag grunnet kraftig regn.</p>
      <p>Da de var i gang fredag, åpnet Viktor Hovland med en bogey på første hull. Han fulgte imidlertid sterkt opp med en eagle på hull nummer fem. I resten av runden spilte nordmannen til tre nye bogeyer, men sikret seg imidlertid fem birdier, noe som førte til at han gikk runden tre slag under par.</p>
      <p>
        <b>Ventura åpnet på par og fikk en bogey på andre hull, men gjorde det godt igjen med en birdie på det tredje. I resten av runden spilte han til tre nye birdier og en bogey, som førte til at han endte på to slag under par.</b>
      </p>
      <p>Så langt i turneringen ligger Hovland på en 31.-plass og Ventura på en 44.-plass. Danny Lee fra New Zealand leder turneringen etter å ha spilt en 62-runde.</p>
      <p>Viktor Hovland har hatt et lite opphold fra PGA-touren etter 41.-plassen i Japan den siste helgen i oktober. Kristoffer Ventura var sist i aksjon på Bermuda for ti dager siden. Det endte også med 41.-plass.</p>
      <p>PGA-turneringen er årets nest siste.</p>
    </article>
  </body>
</html>