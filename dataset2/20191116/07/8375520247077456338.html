<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/pravozahisniki-byut-trivogu-v-ukrajini-zberigajetsya-tendenciya-napadiv-na-gromadskih-aktivistiv-640332.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-16T07:36:01+00:00"/>
    <meta property="og:title" content="Правозахисники б’ють тривогу. В Україні зберігається тенденція нападів на громадських активістів"/>
    <meta property="og:description" content="З початку року експерти зафіксували 68 випадків тиску на активістів"/>
  </head>
  <body>
    <article>
      <h1>Правозахисники б’ють тривогу. В Україні зберігається тенденція нападів на громадських активістів</h1>
      <address>
        <time datetime="2019-11-16T07:36:01+00:00">16 Nov 2019, 07:36</time>
      </address>
      <h4>З початку року експерти зафіксували 68 випадків тиску на активістів</h4>
      <p>У 2019 році, незважаючи на зміну влади в Україні, зберігається тенденція до фізичних нападів, погроз та інших форм переслідування громадських активістів, а поліція не діє, між тим створюючи правовий тиск на активістів. Ні одна справа про напад на громадських активістів не доведена до кінця – в тому числі і справа Катерини Гандзюк. Про це у своїй статті для <a href="https://dt.ua/">DT.UA</a> пише координатор проектів Асоціації УМДПЛ в діяльності правоохоронних органів Ганна Рожкова.</p>
      <p>«До 2019 р. зберігається тенденція фізичних нападів, погроз і залякувань громадських активістів. Зокрема, продовжилися напади на ЛГБТ-активістів і так звані сафарі після Маршів рівності (коли після проведення заходу активістів переслідують і завдають їм фізичні ушкодження). Насильство під час ЛГБТ-акцій відбувалося в Одесі, Харкові та Києві», - ідеться в статті.</p>
      <p>Згідно з її інформацією, в 2019 році Асоціація українських моніторів дотримання прав людини в діяльності правоохоронних органів (Асоціація УМДПЛ) спільно з громадською організацією «Захист» задокументували 68 випадків тиску на активістів, правозахисників і журналістів-розслідувачів на території України.</p>
      <p>«Тиск чинився через юридичні механізми (судові позови, відкриття адміністративних, кримінальних або цивільних справ) і з використанням кримінальних незаконних дій (побиття, напади, стеження, погрози, залякування, пошкодження рухомого або нерухомого майна)», - пише Рожкова.</p>
      <p>Підсумком цього стає те, що в Україні громадські діячі не можуть відчувати себе в безпеці.<br/>«Громадянському суспільству доводиться тримати під неослабним контролем найрезонансніші справи, щоб недореформовані правоохоронні структури виконували свою роботу», - пише правозахисниця.</p>
      <related>
        <a href="https://glavcom.ua/specprojects/press_center/naybilsha-kilkist-proyaviv-seksizmu-zafiksovana-v-reklamniy-sferi-eksperti-450105.html"/>
        <a href="https://glavcom.ua/news/nevidomi-pidpalili-garazh-mera-dubna-507507.html"/>
        <a href="https://glavcom.ua/news/do-sudu-napravili-zvinuvachennya-proti-golovi-mikolajivskogo-morportu-449962.html"/>
      </related>
    </article>
  </body>
</html>