<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425956/diagoras-anaxwrei-me-aisiodoxia"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-16T07:00:03+00:00"/>
    <meta property="og:title" content="Διαγόρας: Αναχωρεί με αισιοδοξία!"/>
    <meta property="og:description" content="Με αισιοδοξία ότι θα μπορέσουν αύριο να πάρουν το θετικό αποτέλεσμα, αναχωρούν σήμερα το απόγευμα για την πρωτεύουσα οι παίκτες του Διαγόρα ενόψει της αναμέτρησης με τον Ιωνικό στη Νίκαια."/>
  </head>
  <body>
    <article>
      <h1>Διαγόρας: Αναχωρεί με αισιοδοξία!</h1>
      <address>
        <time datetime="2019-11-16T07:00:03+00:00">16 Nov 2019, 07:00</time>
      </address>
      <p>
        <b>Με αισιοδοξία ότι θα μπορέσουν αύριο να πάρουν το θετικό αποτέλεσμα, αναχωρούν σήμερα το απόγευμα για την πρωτεύουσα οι παίκτες του Διαγόρα ενόψει της αναμέτρησης με τον Ιωνικό στη Νίκαια.</b>
      </p>
      <p>Νωρίτερα και συγκεκριμένα το πρωί, θα κάνουν την τελευταία τους προπόνηση στο βοηθητικό γήπεδο. Αμέσως μετά ο τεχνικός Πέτρος Ρουτζιέρης θα ανακοινώσει τους δεκαοκτώ που θα συμμετάσχουν στην αποστολή. Μέσα σε αυτή αναμένεται να είναι κανονικά ο Στάθης Προβατίδης που όπως γράφαμε και χθες έχει ξεπεράσει το πρόβλημα τραυματισμού του.</p>
      <p>Όσον αφορά το παιχνίδι, αναμένεται να είναι πολύ δύσκολο μιας και ο αντίπαλος διανύει κατά τα φαινόμενα περίοδο φόρμας και δεν είναι τυχαίο το ότι βρίσκεται στην κορυφή της βαθμολογίας. Παραδοσιακά τα παιχνίδια με τη συγκεκριμένη ομάδα μέσα στη Νεάπολη είναι δύσκολα για τον Διαγόρα οι παίκτες του οποίου όμως νιώθουν ότι μπορούν να τα καταφέρουν και να πάρουν το «διπλό», καλύπτοντας έτσι κατά τον καλύτερο τρόπο την εντός έδρας ισοπαλία της περασμένης αγωνιστικής με τη Νίκη Βόλου.</p>
    </article>
  </body>
</html>