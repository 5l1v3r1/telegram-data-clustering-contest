<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1993951/futbolun-kalbi-riyadda-att%C4%B1-arjantin-brezilyay%C4%B1-1-0-ma%C4%9Flup-etti"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-16T07:00:00+00:00"/>
    <meta property="og:title" content="Futbolun kalbi Riyad'da attı: Arjantin, Brezilya'yı 1-0 mağlup etti"/>
    <meta property="og:description" content="Güney Amerika kıtasının en önemli iki takımının dostluk maçında Arjantin, Brezilya'yı 1-0 mağlup etti. Suudi Arabistan'ın başkenti Riyad'daki Kral Saud Üniversitesi Stadı'nda oynanan maçta Arjantin, yıldız oyuncusu Lionel Messi'nin 13'üncü dakikada a"/>
  </head>
  <body>
    <article>
      <h1>Futbolun kalbi Riyad'da attı: Arjantin, Brezilya'yı 1-0 mağlup etti</h1>
      <address>
        <time datetime="2019-11-16T07:00:00+00:00">16 Nov 2019, 07:00</time>
      </address>
      <p>Güney Amerika kıtasının en önemli iki takımının dostluk maçında Arjantin, Brezilya'yı 1-0 mağlup etti.<br/><br/>Suudi Arabistan'ın başkenti Riyad'daki Kral Saud Üniversitesi Stadı'nda oynanan maçta Arjantin, yıldız oyuncusu Lionel Messi'nin 13'üncü dakikada attığı golle mücadeleden galip ayrıldı. <br/><br/>Gabriel Jesus, Brezilya adına, 10'uncu dakikada kullandığı penaltı vuruşundan faydalanamadı. <br/><br/>Müsabakada Brezilya'da Casemiro, Danilo, Eder Militao, Arjantin'de Rodrigo De Paul, Nicolas Tagliafico ve Leandro Paredes sarı kart gördü.<br/><br/>Uluslararası maçlardan 3 ay men cezasının sona ermesinin ardından Arjantin formasıyla sahaya çıkan Messi, takımının kazandığı penaltı atışında ilk şutunda kaleci Alisson'u geçemezken, pozisyonun devamında meşin yuvarlağı ağlarla buluşturdu.<br/><br/>Son olarak Brezilya'nın kazandığı 2019 Kupa Amerika'da Arjantin formasını giyen Lionel Messi, turnuva ve konfederasyon aleyhine yaptığı yorumlar nedeniyle söz konusu cezaya çarptırılmıştı.</p>
    </article>
  </body>
</html>