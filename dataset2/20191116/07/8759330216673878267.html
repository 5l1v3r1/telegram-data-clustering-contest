<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903935/mignolet-over-keuze-voor-club-brugge-waarom-zou-ik-daar-gaan-spelen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T07:30:00+00:00"/>
    <meta property="og:title" content="Mignolet over keuze voor Club Brugge: &quot;Waarom zou ik daar gaan spelen?&quot;"/>
    <meta property="og:description" content="Club Brugge kon afgelopen zomer stunten met de komst van Simon Mignolet. De doelman had nochtans andere opties, maar Club kon hem toch over de streep trekken."/>
  </head>
  <body>
    <article>
      <h1>Mignolet over keuze voor Club Brugge: "Waarom zou ik daar gaan spelen?"</h1>
      <address>
        <time datetime="2019-11-16T07:30:00+00:00">16 Nov 2019, 07:30</time>
      </address>
      <p>
        <b>Club Brugge kon afgelopen zomer stunten met de komst van Simon Mignolet. De doelman had nochtans andere opties, maar Club kon hem toch over de streep trekken.</b>
      </p>
      <p>Mignolet speelt terug elke week, en dat is ook goed nieuws voor bondscoach Roberto Martinez. "De nationale ploeg was inderdaad een van de redenen", vertelt hij bij <i>Het Belang Van Limburg.</i> "Maar ik koos ook voor Club voor het vervolg van mijn carri√®re. Stel dat ik mijn contract bij Liverpool had uitgedaan, waar had ik dan op mijn 33ste - na twee extra seizoenen verkommeren op de bank - nog op een hoog niveau kunnen spelen?"</p>
      <p>Club kwam dan ook op het juiste moment. "Er was nog interesse, maar dan met allerlei voorwaarden. Zoals bij Benfica. Club wilde echt een inspanning doen naar Liverpool en mezelf toe. Persoonlijk was ik er snel uit, dat had ik niet meteen verwacht. Waarom zou ik dan in Lissabon gaan voetballen, op drie uur vliegen van mijn voordeur? Terwijl ik in eigen land bij een topclub aan de slag kon. Mijn keuze was heel snel gemaakt."</p>
      <p>Voorlopig wacht Mignolet nog op speelminuten bij een groot toernooi. "Ik ken mijn plaats. De Rode Duivels zijn anders dan Liverpool. In de nationale ploeg heb je op elke positie twee wereldtoppers, misschien is de concurrentie zelfs het grootst in doel. Thibaut speelt bij Real Madrid, heeft altijd geweldig gekeept voor de Rode Duivels en alleen maar punten gepakt. Nooit stond hij er ter discussie."</p>
      <aside>Lees meer<br/><a href="https://www.voetbalprimeur.be/nieuws/903842/114-internationals-zwermen-uit-club-brugge-en-gent-spannen-de-kroon.html?itm_source=www.voetbalprimeur.be&amp;itm_medium=highlighted-content">114 internationals zwermen uit, Club Brugge en Gent spannen de kroon</a></aside>
    </article>
  </body>
</html>