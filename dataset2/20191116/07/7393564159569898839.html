<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2569963/ak-shudnuti-bez-diet-9-dievih-sposobiv-vid-lvivskoi-specialistki"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-16T07:03:00+00:00"/>
    <meta property="og:title" content="Як схуднути без дієт: 9 дієвих способів від львівської спеціалістки"/>
    <meta property="og:description" content="Прості хитрощі, що допоможуть втратити вагу."/>
  </head>
  <body>
    <article>
      <h1>Як схуднути без дієт: 9 дієвих способів від львівської спеціалістки</h1>
      <address><time datetime="2019-11-16T07:03:00+00:00">16 Nov 2019, 07:03</time> by <a rel="author">Катерина Тополюк</a></address>
      <p>
        <i>Існує безліч способів як схуднути. Одне з традиційних уявлень - виснажливі дієти. Однак, більшість жінок рідко замислюються про можливі наслідки, адже це не найкращий спосіб втратити вагу.</i>
      </p>
      <p>Про дієві способи, які допоможуть зменшити вагу без шкоди для здоров'я розповіла кореспонденту 032.ua спеціалістка зі здорового харчування Юлія Крілик.</p>
      <figure>
        <img src="https://s.032.ua/section/newsInText/upload/images/news/intext/000/051/432/3730179414842660283864374430284458318364672o_5dca8968963fe.jpg"/>
      </figure>
      <p>Як зазначила Юлія Крілик, незважаючи на надлишок інформації про шкоду дієт, багато жінок досі експерементують над собою за допомогою суворих обмежень. Насправді досягнути бажаної ваги можна за допомогою комфортних методів. Відтак, добірка із дев'яти хитрощів, що допоможуть скинути вагу поступово та без особливих зусиль: </p>
      <p><b>Не змінюйте радикально всі свої звички.</b> Важливо не розпочинати все змінювати з понеділка, тому що дуже часто ми вирішуємо кардинально виключити продукти, розпочати інтенсивно тренуватись та дотримуватися низки інших нових правил. В результаті, в кінці понеділка ми повертаємося до звичних для нас дій – переїдання. Отож, важливо поставити собі невелику ціль та розбити її на ще менші, таким чином без стресу для організму розпочнеться процес зменшення ваги. </p>
      <figure>
        <img src="https://s.032.ua/section/newsInText/upload/images/news/intext/000/051/429/pravilnoepitanieprizanyatiyahsportomproduktiipravila_5dc98007a829f.jpg"/>
      </figure>
      <p><b>Ведіть харчовий щоденник.</b> Це може бути чудовим інструментом, який допоможе вам реально подивитись на ситуацію. Часто жінки з якими я працюю не розуміють скільки їжі насправді вони споживають, або які нутрієнти вони навпаки не вживають. І ведення щоденника може допомогти цю картину побачити.</p>
      <figure>
        <img src="https://s.032.ua/section/newsInText/upload/images/news/intext/000/051/429/offseason800x500_5dc981829dd28.jpg"/>
      </figure>
      <p><b>Здайте базові аналізи.</b> Часто це те що багато жєінок нехтують, і як наслідок обмежуючи себе в певних групах продуктів вони ще більше збільшують дефіцити вітамінів і мінералів в організмі. Тому перш ніж почати зміни, обовязково дізнайтесь в якому стані знаходиться ваш організм.</p>
      <figure>
        <img src="https://s.032.ua/section/newsInText/upload/images/news/intext/000/051/429/1-52_5dc981d4d7c8b.jpg"/>
      </figure>
      <p><b>Сплануйте свій режим дня.</b> Почніть з режиму, набагато важливіше на початку не що ви їсте, а коли ви їсте. Важливо, щоб у вас було від 3 до 5 прийомів їжі. Один горішок, яблучко і т.д. організм вважає теж прийомом їжі. Тому намагайтесь між прийомами їжі пити лише воду і травяні чаї.</p>
      <figure>
        <img src="https://s.032.ua/section/newsInText/upload/images/news/intext/000/051/429/ak-planuvati-den_5dc982246ba2e.jpg"/>
      </figure>
      <p><b>Пийте воду.</b> Думаю для вас це не новина. Але зараз в осінньо – зимовий час кількіість води зазвичай зменшується важливо щоб ви слідкували за цим і випивали хоча б 1.5 літри води.</p>
      <figure>
        <img src="https://s.032.ua/section/newsInText/upload/images/news/intext/000/051/429/pgpg9kf9ov0-730x410_5dc982eaf3b9b.jpg"/>
      </figure>
      <p><b>Міцний сон.</b> Без якісного і достнтього сну не буде якісного зменшення ваги. Важливо лягати спати до 23.00 , спати в повній темноті не менше 7.5 годин.</p>
      <figure>
        <img src="https://s.032.ua/section/newsInText/upload/images/news/intext/000/051/429/2ec9b33ca48dfaf3afa4897f32a4be2ff93a569e_5dc9832daedf0.jpg"/>
      </figure>
      <p><b>Слідкуйте, чи голодні.</b> Часто ми їмо не тому що голодні, а тому що відчуваємо певні емоції. Важливо це відслідковувати , шукати причини чому саме аи їсте і їх вирішувати. Тому, що якщо у вас є емоційне переїдання, на силі волі ви далеко не заїдете. Крім цього ресурс сили волі до вечора зазвичай виснажується, тому важливо вміти регулювати свій голод і апетит.</p>
      <figure>
        <img src="https://s.032.ua/section/newsInText/upload/images/news/intext/000/051/429/1096973_5dc9836668769.jpg"/>
      </figure>
      <p><b>Прогулянки на свіжому повітрі.</b> Мінімум одну – півтори години. Фізична активність в залі важлива, але якщо у вас не буде щоденної базової активності тіло буде руйнуватись і викликати проблеми зі здоровям.</p>
      <figure>
        <img src="https://s.032.ua/section/newsInText/upload/images/news/intext/000/051/429/145bc24daed35f3-1_5dc9840ee64cd.jpg"/>
      </figure>
      <p><b>Зменшення ваги – довривалий проект.</b> Якщо ви плануєте харчуватися по режиму тільки декілька тижнів, щоб зменшити свої об'єми, а потім повернутись до попереднього способу життя, то таким методом у вас вийде не налагодити своє самопочуття та утримувати свою вагу здоровою.</p>
      <figure>
        <img src="https://s.032.ua/section/newsInText/upload/images/news/intext/000/051/429/kak-schitat-kollirii-chtoby-pohudet_5dc98455984a5.jpg"/>
      </figure>
      <p>Нагадаємо, раніше кореспондент 032.ua <a href="https://www.032.ua/news/2551070/9-sposobiv-ak-podolati-bazanna-zisti-solodenkogo">поспілкувався</a> з експерткою зі здорового харчування та з'ясував, як подолати бажання з'їсти солоденького,  а також, чому одні худнуть легко, а для декого - це проблема. Про помилки при зменшенні ваги можна дізнатися <a href="https://www.032.ua/news/2530706/comu-vi-ne-hudnete-pro-najposirenisi-pomilki-specialistka-zi-zdorovogo-harcuvanna">ТУТ</a>. </p>
    </article>
  </body>
</html>