<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/741961"/>
    <meta property="og:site_name" content="เดลินิวส์"/>
    <meta property="article:published_time" content="2019-11-16T07:09:00+00:00"/>
    <meta property="og:title" content="ยังคงดูแลกัน'อเล็กซ์'เปิดใจหลังลดสถานะ'ดา'แค่เพื่อน"/>
    <meta property="og:description" content="“อเล็กซ์” เปิดใจหลังลดสถานะ “ดา เอ็นโดฟิน” เหลือแค่เพื่อนที่ดีต่อกัน ยังคงดูแลกันและกันอยู่ ยืนยันยังรักและคอยซัพพอร์ตเสมอ"/>
  </head>
  <body>
    <article>
      <h1>ยังคงดูแลกัน'อเล็กซ์'เปิดใจหลังลดสถานะ'ดา'แค่เพื่อน</h1>
      <address>
        <time datetime="2019-11-16T07:09:00+00:00">16 Nov 2019, 07:09</time>
      </address>
      <p>
        <b>“อเล็กซ์” เปิดใจหลังลดสถานะ “ดา เอ็นโดฟิน” เหลือแค่เพื่อนที่ดีต่อกัน ยังคงดูแลกันและกันอยู่ ยืนยันยังรักและคอยซัพพอร์ตเสมอ</b>
      </p>
      <p>เป็นอีกหนึ่งคู่รักที่แฟนๆหลายคนรู้สึกเสียดายมาก สำหรับความสัมพันธ์ของนักร้องสาวสาวเสียงดี <b>ดา เอ็นโดฟิน</b> กับอดีตหวานใจนักดนตรี <b>อเล็กซ์</b> หลังใช้เวลาคบหาดูใจกันมานานกว่า 5 ปี แต่ล่าสุดทั้งคู่ก็ประกาศขอยุติความสัมพันธ์ ลดสถานะลงเหลือไว้แค่เพียงเพื่อนที่ดีต่อกันเท่านั้น ล่าสุดได้มีโอกาสเจอหนุ่มอเล็กซ์ เจ้าตัวก็เลยขอมาพูดเปิดใจถึงเรื่องนี้ด้วย</p>
      <figure>
        <img src="https://www.dailynews.co.th/admin/upload/20191116/news_cFWMwoMKpj141015_533.jpg?v=201911170610?v=8154"/>
      </figure>
      <p>อเล็กซ์ เผยว่า <i><b>“ตอนนี้ทุกอย่างดีมาก เรายังคงเป็นเพื่อนที่ดีต่อกัน เราผ่านเรื่องราวดีๆ มาด้วยกันเยอะมาก ตอนนี้เราก็ยังคงดูแลกันและกันอยู่ แต่ตอนนี้ลดสถานะลงเพราะแต่ละคนก็มีงานของตัวเอง และครอบครัวของตัวเองที่ต้องไปโฟกัส ผมไม่รู้ว่าจะเกิดอะไรขึ้นต่อไปในอนาคต ช่วงนี้ผมยุ่งมาก เป็นโปรดิวเซอร์ ต้องเดินทางไปทำงานกับศิลปินต่างประเทศบ่อย วันนี้ที่ดาไม่มาเพราะเขาไม่ว่างจริงๆ ไม่ได้เกี่ยวกับเรื่องนี้ ผมกำลังโฟกัสกับโปรเจ็คนี้และอื่นๆ ก็ขอให้ติดตามกัน การลดสถานะลง ผมไม่ได้ตัดสินใจในทันทีทันใดนะ มันค่อยๆ เป็นไปอย่างช้าๆ เราทั้งคู่มีหลายเรื่องที่ต้องคิด ต้องตัดสินใจ รวมถึงต้องเทคแคร์กับหลายๆสิ่ง ผมพยายามไม่ไปโฟกัสกับความสัมพันธ์ ส่วนโอกาสที่จะกลับมาคบกันนั้น ผมไม่แน่ใจเลย อาจจะมีโอกาส แต่สำหรับตอนนี้ผมยังไม่รู้ เขาเป็นเพื่อนที่ดีของผม เราต่างเป็นเพื่อนที่ดีต่อกัน พวกเราแค่ไปใช้ชีวิตของตัวเอง ยังคงคุย แชร์เรื่องราวต่างๆกัน รวมถึงยังทำงานหลายๆอย่างร่วมกันอยู่ พวกเราแค่ยุ่งมากๆและพยายามไม่ไปโฟกัสในเรื่องของความสัมพันธ์ ถ้ามีโอกาสก็รอดูกันอีกที”</b></i></p>
      <figure>
        <img src="https://www.dailynews.co.th/admin/upload/20191116/news_EWaoElTeEu141015_533.jpg?v=201911170610?v=3780"/>
      </figure>
      <p><i><b>“จริงๆ ความสัมพันธ์ของเราสองคน มันก็เหมือนกัน หลังจากคุณคบกับใครสักคนมานาน หลายๆปี คุณก็ได้เรียนรู้ และรู้จักตัวตนของเขา ครอบครัวของเขา เราก็ต้องมาทำความเข้าใจและคุยกันว่าความสัมพันธ์ของเราจะเป็นไปในทิศทางไหน ปัญหาที่ต้องจัดการก็จะเยอะขึ้น มันอาจจะเป็นแบบนั้น แต่พวกเราต่างก็เป็นผู้ใหญ่ทั้งคู่ รู้สถานะกันดี ตอนนี้โฟกัสแค่เรื่องงานจริงๆ ผมยังคงรักและคอยซัพพอร์ตดาเสมอ เธอยังคงเป็นคนโปรดของผมอยู่ดี รวมถึงแฟนเก่าทุกคน ผมก็ยังเป็นเพื่อนของเธอได้ เวลาผมรักใครสักคนมันก็ยังจะคงเป็นแบบนั้น ยังมอบความรักความหวังดีให้พวกเขาเสมอ”</b></i><br/><br/>ขอบคุณภาพจากอินสตาแกรม : @alexsyps<br/><br/> </p>
    </article>
  </body>
</html>