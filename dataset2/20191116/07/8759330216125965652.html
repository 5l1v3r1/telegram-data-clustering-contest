<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903933/-lombaerts-stapt-samen-met-rode-duivels-op-vliegtuig-naar-rusland-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T07:15:00+00:00"/>
    <meta property="og:title" content="'Lombaerts stapt samen met Rode Duivels op vliegtuig naar Rusland'"/>
    <meta property="og:description" content="De Rode Duivels vertrokken vrijdag met het vliegtuig naar Rusland. Ook Nicolas Lombaerts zat op dat vliegtuig, al laat hij zijn voetbalschoenen wel thuis."/>
  </head>
  <body>
    <article>
      <h1>'Lombaerts stapt samen met Rode Duivels op vliegtuig naar Rusland'</h1>
      <address>
        <time datetime="2019-11-16T07:15:00+00:00">16 Nov 2019, 07:15</time>
      </address>
      <p>
        <b>De Rode Duivels vertrokken vrijdag met het vliegtuig naar Rusland. Ook Nicolas Lombaerts zat op dat vliegtuig, al laat hij zijn voetbalschoenen wel thuis.</b>
      </p>
      <p>Lombaerts, die nog altijd onder contract ligt bij KV Oostende, reist mee met de vips. Hij speelde jarenlang bij Zenit en hoopt in Sint-Petersburg te kunnen bijpraten met enkele gewezen ploegmaats. Dat meldt <i>Het Laatste Nieuws.</i></p>
      <p>Volgens <i>Het Nieuwsblad </i>zou Lombaerts scout kunnen worden bij Zenit, al is dat nog niet concreet. Lombaerts moet hoe dan ook nadenken over zijn toekomst. In Oostende loopt zijn contract komende zomer af. Lombaerts traint met de B-kern en speelt geen wedstrijden met inzet meer. Het wordt dus lastig voor hem om nog een nieuwe club te vinden.</p>
      <p>Lombaerts speelde maar liefst tien jaar in het shirt van Zenit. Hij pakte er vier landstitels Ã©n de UEFA Cup.</p>
      <aside>Lees meer<br/><a href="https://www.voetbalprimeur.be/nieuws/895068/voorzitter-kv-oostende-haalt-uit-naar-lombaerts-niet-te-begrijpen-.html?itm_source=www.voetbalprimeur.be&amp;itm_medium=highlighted-content">Voorzitter KV Oostende spaart Lombaerts niet: "Onbegrijpelijk"</a></aside>
    </article>
  </body>
</html>