<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/gears-5-superato-vendite-gears-of-war-4/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-16T07:30:00+00:00"/>
    <meta property="og:title" content="Gears 5 ha superato le vendite di Gears of War 4 | Game Division"/>
    <meta property="og:description" content="Ottimi risultati finanziari per il recente Gears 5, che ha recentemente superato le vendite del quarto capitolo della saga."/>
  </head>
  <body>
    <article>
      <h1>Gears 5 ha superato le vendite di Gears of War 4 | Game Division</h1>
      <address>
        <time datetime="2019-11-16T07:30:00+00:00">16 Nov 2019, 07:30</time>
      </address>
      <p>Ottime notizie per <b>The Coalition </b>e <b>Gears 5</b>: l’ultimo episodio della leggendaria saga ha infatti recentemente superato le vendite del quarto capitolo della serie, <b>Gears of War 4.</b></p>
      <p>A riferire tale notizia a margine dell’<b>X019</b> è stato nientepopodimeno che <b>Phil Spencer</b> che, durante un’intervista, ha apertamente approvato il grande successo commerciale dell’opera. <b>Spencer</b> ha infatti dichiarato: “<b>Gears 5</b> ha venduto bene per noi e ha superato le vendite di<b> Gears of War 4</b>. Siamo molto contenti di questi risultati.”</p>
      <p>Leggi anche: <a href="https://www.tomshw.it/videogioco/ori-and-the-will-of-the-wisps-trailer-game-awards-2019/">Ori and the Will of the Wisps si mostrerà con un nuovo trailer ai The Game Awards 2019</a></p>
      <figure>
        <img src="https://www.tomshw.it/images/images/2019/08/gears-5-47465.jpg"/>
      </figure>
      <p>Purtroppo non sono stati rilasciati dati ufficiali e non è quindi chiaro se in tali risultati vengano considerati anche i tantissimi iscritti all’<b>Xbox Game Pass</b>, servizio in abbonamento che, ricordiamo, permette di giocare fin dal lancio a tutti i titoli provenienti dagli <b>Xbox Game Studios, Gears 5</b> compreso quindi.</p>
      <p><b>Xbox Game Pass</b> o meno, <b>Gears 5</b> è un titolo assolutamente imperdibile, che tiene alto l’onore della leggendaria saga. Come riporta anche la nostra recensione, che <a href="https://www.tomshw.it/videogioco/gears-5-recensione/">potete trovare qui</a>, infatti: “<b>Gears 5</b> è un prodotto solido, completo e che propone un’ottima varietà di contenuti. La campagna, più coraggiosa e profonda rispetto al passato della serie, presenta una nuova protagonista ricca di sfaccettature, che proietta la storia verso approcci più maturi ed emotivi. In aggiunta, le fasi open world, seppur strutturalmente basiche, funzionano alla grande e arricchiscono l’universo di gioco con dettagli e storie inediti.”</p>
      <p>Che ne pensate di questa notizia e del quinto episodio di questa saga? Avete già giocato a <b>Gears 5</b> o dovete ancora recuperarlo? Siete abbonati all’<b>Xbox Game Pass</b>? Rispondeteci a queste domande direttamente nei commenti sotto questo articolo!</p>
      <blockquote>Gears 5 è un titolo assolutamente imprescindibile: recuperatelo in versione retail comodamente <a href="https://toms.it/gQXfV">a questo indirizzo</a> o con l’abbonamento a <a href="https://toms.it/W0ZY9">Xbox Game Pass</a>. In ogni caso vi servirà un Xbox One se non avete un PC: eccola <a href="https://toms.it/5UeSR">ad un ottimo prezzo!</a></blockquote>
    </article>
  </body>
</html>