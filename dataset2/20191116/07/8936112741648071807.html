<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/skoki-narciarskie,408/puchar-swiata-w-skokach-narciarskich-2019-2020-andreas-wellinger-nie-wystapi-w-tym-sezonie,985877.html"/>
    <meta property="og:site_name" content="TVN24"/>
    <meta property="article:published_time" content="2019-11-16T07:37:00+00:00"/>
    <meta property="og:title" content="Sezon skoków bez mistrza olimpijskiego. &quot;Nie ma najmniejszego sensu&quot;"/>
    <meta property="og:description" content="Stefan Horngacher, trener niemieckich skoczków narciarskich, wykluczył start w rozpoczynającym się sezonie mistrza olimpijskiego z Pjongczangu Andreasa Wellingera. Sportowiec, po zerwaniu więzadeł ..."/>
  </head>
  <body>
    <article>
      <h1>Sezon skoków bez mistrza olimpijskiego. "Nie ma najmniejszego sensu"</h1>
      <address>
        <time datetime="2019-11-16T07:37:00+00:00">16 Nov 2019, 07:37</time>
      </address>
      <slideshow>
        <figure>
          <img src="https://r-scale-e0.dcs.redcdn.pl/scale/o2/tvn/web-content/m/p1/i/d54e99a6c03704e95e6965532dec148b/247eaaa0-a632-482b-be13-dad65c294ab2.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/02f039058bd48307e6f653a2005c9dd2/06aee832-926e-4101-b7b7-5ed46635aa88-480p.mp4"/>
          <figcaption>Stoch na podium w Pjongczangu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/f29b38f160f87ae86df31cee1982066f/6e34f072-948b-11e2-956d-0025b511226e-480p.mp4"/>
          <figcaption>Piotr Żyła był zadowolny z ostatnniego skoku w tym sezonie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/f29b38f160f87ae86df31cee1982066f/39bf35d2-9495-11e2-a23c-0025b511229e-480p.mp4"/>
          <figcaption>"Widziałem co się działo. (...) Aż strach się bać, co by było"</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/f29b38f160f87ae86df31cee1982066f/d6d3342c-9490-11e2-ba3a-0025b511229e-480p.mp4"/>
          <figcaption>Kamil Stoch spełnił swoje marzenie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/f29b38f160f87ae86df31cee1982066f/ea58366c-9492-11e2-9d7a-0025b511229e-480p.mp4"/>
          <figcaption>Łukasz Kruczek o historycznym sezonie</figcaption>
        </figure>
        <figcaption>Andreas Wellinger sięgnął w Pjongczangu po złoty medal Foto: Imago | Video: PAP/EPA</figcaption>
      </slideshow>
      <h3>Stefan Horngacher, trener niemieckich skoczków narciarskich, wykluczył start w rozpoczynającym się sezonie mistrza olimpijskiego z Pjongczangu Andreasa Wellingera. Sportowiec, po zerwaniu więzadeł przednich i po operacji, mimo rehabilitacji nie osiągnął wysokiej formy.</h3>
      <related>
        <a href="https://eurosport.tvn24.pl/skoki-narciarskie,408/chory-na-raka-bjoern-einar-romoeren-zostal-przewodnikiem-krola,984740.html"/>
      </related>
      <p>- Jest pewne, że Andi nie wystąpi w zawodach zbliżającego się sezonu. Wprawdzie robi postępy w rehabilitacji, ale nie ma najmniejszego sensu, aby rozpoczął starty. Celem numer jeden są dla niego mistrzostwa świata 2021 w Oberstdorfie"- powiedział następca trenera Wernera Schustera w wywiadzie dla sportschau.de.<br/><br/>24-letni Wellinger w czerwcu doznał zerwania więzadeł krzyżowych przednich i musiał poddać się operacji. Początkowo mówiono, że najbliższy sezon zimowy będzie dla złotego medalisty z Pjongczangu na obiekcie normalnym stracony, a celem narciarza ma być jak najlepsze przygotowanie się do mistrzostw świata w Oberstdorfie w 2021 roku.</p>
      <p>Potem pojawiła się opcja, że w lutym 2020 wróci na skocznię, ale w piątek okazało się, że zabraknie go w sezonie 2019/2020.</p>
      <h3>Horngacher z Niemcami</h3>
      <p>Poprzedni sezon nie był zbyt dobry w wykonaniu Wellingera. Tylko raz stanął na podium konkursu Pucharu Świata, a zmagania zakończył na 18. miejscu w klasyfikacji generalnej. Dla Horngachera, byłego selekcjonera Polaków, będzie to pierwszy sezon w roli opiekuna niemieckich zawodników.</p>
      <p>Inauguracja Pucharu Świata odbędzie się w nadchodzący weekend w Wiśle.</p>
      <p>Autor: TG / Źródło: PAP, eurosport.pl</p>
    </article>
  </body>
</html>