<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/nyheter/lokalt/i/9ve2q5/ordfoerer-to-drap-i-floroe-paa-saa-kort-tid-er-dramatisk"/>
    <meta property="og:site_name" content="Bergens Tidende"/>
    <meta property="article:published_time" content="2019-11-16T07:44:47+00:00"/>
    <meta property="og:title" content="Ordfører: To drap i Florø på så kort tid er dramatisk"/>
    <meta property="og:description" content="To drap på under ett år preger innbyggerne i Florø. Nå har kommunen etablert kriseteam for å ta hånd om de pårørende etter drapet fredag kveld."/>
  </head>
  <body>
    <article>
      <h1>Ordfører: To drap i Florø på så kort tid er dramatisk</h1>
      <h2>To drap på under ett år preger innbyggerne i Florø. Nå har kommunen etablert kriseteam for å ta hånd om de pårørende etter drapet fredag kveld.</h2>
      <address><time datetime="2019-11-16T07:44:47+00:00">16 Nov 2019, 07:44</time> by <a rel="author">Kristin Jansen</a></address>
      <p>Etterforskningen av drapet i Florø pågår for fullt. Det opplyser politiet i en pressemelding lørdag morgen.</p>
      <p>Kriminalteknikere jobber på åstedet og vil fortsette med dette utover lørdagen.</p>
      <p>Politiet er også i gang med å avhøre vitner.</p>
      <h3>Ikke i slekt</h3>
      <p>Siktede og avdøde er begge utenlandske statsborgere, de kjenner hverandre, men er ikke i slekt.</p>
      <p>– Det er ikke grunn til å tro at det er flere involverte i hendelsen, skriver politiet.</p>
      <p>Varsling av avdødes familie i utlandet pågår.</p>
      <h3>– Dramatisk</h3>
      <p>– Mange er opptatt av det som har skjedd. Drap er en alvorlig hendelse for alle i nærmiljlet, og to drap i Florø på så kort tid er dramatisk, sier ordfører Ola Teigen (Ap) i Flora kommunen.</p>
      <p>Forrige gang drapsalarmen gikk var i april. En 40 år gammel mann blir funnet livløs i en bolig, og ble kort tid etter erklært død. Offeret skal ha blitt slått i hodet med en metallgjenstand.</p>
      <p>– Vi leser fortsatt avisoverskrifter om den saken, og at den fremdeles er på etterforksningsstadiet. At det allerede nå er et nytt drap går inn på folk, sier Teigen.</p>
      <p>Flora kommune etablerte i går kveld på ny kristeam for å ta seg av de pårørende.</p>
      <p>– Dette er et psykosisalt krisetam som rutinemessig trer inn og er tilgjengelig for de pårørende. Kommunenn er godt rustet til å håndtere den vanskelige situasjonen, sier Teigen.</p>
      <figure>
        <img src="https://images.sacdn.no/v2/images/2545c36c-124c-462a-b7ee-12e43ffa62e3?fit=crop&amp;h=1423&amp;w=1900&amp;s=5216466048b879a0d9b11e87096ad442e018f6de"/>
        <figcaption>RYKKET UT: Politiet i nærheten av stedet der kvinnen ble drept.<cite>2211</cite></figcaption>
      </figure>
      <h3>Erklært død på stedet</h3>
      <p>Det var klokken 20.00 fredag kveld at politiet fikk melding om en hendelse på en adresse i Florø.</p>
      <p>Politiet og ambulanse rykket ut og fant en kvinne som var knivstukket.</p>
      <p>– Det ble forsøkt livreddende førstehjelp, men klokken 20.30 ble kvinnen erklært død på stedet av lege, skriver de i pressemeldingen.</p>
      <p>
        <a href="https://www.bt.no/nyheter/lokalt/i/9ve2O9/politiet-kvinne-knivdrept-i-floroe">Les også<br/>Politiet: – Kvinne knivdrept i Florø</a>
      </p>
      <h3>– For tidlig å si noe om motiv</h3>
      <p>Den siktede mannen er nå i politiets varetekt og vil bli fremstilt for fengsling over helgen.</p>
      <p>Forsvarer blir oppnevnt i løpet av dagen.</p>
      <p>Politiet vil foreløpig ikke gi noen detaljer om hendelsen eller motiv for drapet.</p>
      <related>
        <h4>Mest lest akkurat nå</h4>
        <a href="https://www.bt.no/btmeninger/debatt/i/rAO7mR/dagen-jeg-ble-halal"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/btmeninger/kommentar/i/RRXAkx/salig-er-den-som-ikke-tror"/>
        <a href="https://www.bt.no/nyheter/lokalt/i/9ve2q5/ordfoerer-to-drap-i-floroe-paa-saa-kort-tid-er-dramatisk"/>
        <a href="https://www.bt.no/nyheter/lokalt/i/xPdqaB/fredag-festet-bergensfiffen-i-grieghallen"/>
        <a href="https://www.bt.no/amagasinet/i/wPkWx1/flomvarsel-snart-kommer-monsterregnet"/>
      </related>
      <ol>
        <li>
          <a href="https://www.bt.no/tag/Krim">Krim</a>
        </li>
        <li>
          <a href="https://www.bt.no/tag/Politi">Politi</a>
        </li>
        <li>
          <a href="https://www.bt.no/tag/Vest_politidistrikt">Vest politidistrikt</a>
        </li>
      </ol>
    </article>
  </body>
</html>