<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/741800"/>
    <meta property="og:site_name" content="เดลินิวส์"/>
    <meta property="article:published_time" content="2019-11-16T07:30:00+00:00"/>
    <meta property="og:title" content="&quot;มีน&quot;โอดชุด&quot;พ่อมาก&quot;แปลงโฉมยากที่สุด!!!"/>
    <meta property="og:description" content="“มีน-พีรวิชญ์ อรรถชิตสถาพร” แต่งตัวแปลงโฉม 8 ลุค จาก 8 ภาพยนตร์และซีรีส์ต่างๆภายใต้กิจกรรมพิเศษฉลองครบรอบ 8 ปี “MONOMAX รักนี้ไม่มีหมด แจกใหญ่เต็มMAX กว่า 4 แสนบาท”"/>
  </head>
  <body>
    <article>
      <h1>"มีน"โอดชุด"พ่อมาก"แปลงโฉมยากที่สุด!!!</h1>
      <address>
        <time datetime="2019-11-16T07:30:00+00:00">16 Nov 2019, 07:30</time>
      </address>
      <p>
        <b>“มีน-พีรวิชญ์ อรรถชิตสถาพร” แต่งตัวแปลงโฉม 8 ลุค จาก 8 ภาพยนตร์และซีรีส์ต่างๆภายใต้กิจกรรมพิเศษฉลองครบรอบ 8 ปี “MONOMAX รักนี้ไม่มีหมด แจกใหญ่เต็มMAX กว่า 4 แสนบาท”</b>
      </p>
      <p>โดย หนุ่มมีน เดินทางมาแต่งหน้า-ทำผมตั้งแต่เวลา 8.00 น. ที่สตูดิโอ 1 อาคารจัสมิน อินเตอร์เนชั่นแนล ทาวเวอร์ เริ่มต้นเบาๆ กับชุดนักบาส จากภาพยนตร์ไทย Touchdown Kiss วัยร้าย คว้าใจ พิชิตฝัน และขยับขึ้นมาเป็นนักเรียนอินเตอร์จากซีรีส์จีน My classmate from far far away เพื่อนร่วมชั้นผมเป็นต่างดาว<br/>จากนั้นทีมงานได้ให้ มีน สลัดเสื้อกั๊กนักเรียนอินเตอร์ทิ้งไป! และหยิบสูท พร้อมปืนมาให้แปลงโฉมเป็นบอร์ดี้การ์ดหนุ่มเกาหลีสุดเท่ห์จาก The K2 โค้ดลับนายบอดี้การ์ด แถมมีผ้าขาวมีคลุมเป็นเทคนิคถ่ายแฟชั่นให้ดูฟรุ้ง ฟริ้งสไตส์พระเอกเกาหลี ก่อนจะปรับอารมณ์เป็นนักสืบหนุ่มจากซีรีส์ DSI ซึ่ง มีน ก็สอบผ่านแฟชั่น 4 ชุดแรกในช่วงเช้าได้อย่างสบาย!! ก่อนจะลุยต่อในช่วงบ่ายกับอีก 4 ชุดสุดท้าย</p>
      <figure>
        <img src="https://www.dailynews.co.th/admin/upload/20191115/news_oXQuWmNDrT134217_533.jpg?v=201911170610?v=3390"/>
      </figure>
      <p>โดยเริ่มจากพ่อครัวสุดทะเล้น จากซีรีส์จีน Gilded Chopsticks ยอดพ่อครัววังจักรพรรดิ ที่ตัดใหม่พิเศษเพื่องานนี้โดยเฉพาะ ซึ่ง มีน ก็ได้โชว์ความทะเล้นระหว่างถ่ายด้วยการ หยิบกะทะ ตะหลิว คีบเกี๊ยวอย่างสนุกสนาน จากนั้นถึงชุดที่เริ่มยากขึ้น เมื่อช่างแต่งหน้าและทีมงานจับ มีน ทำผมยาว มัดจุก ในลุคพระเอกหนุ่มจีนแนวแฟนตาซี Fighter of the Destiny พลิกขอบฟ้า ท้าลิขิตสวรรค์ และลุคพระเอกจีนย้อนยุคจาก Hello Dear Ancestor ข้ามเวลามาปิ๊งรัก ที่ดูเจ้าตัวจะตื่นเต้น ตื่นตากับลุคนี้เป็นพิเศษ</p>
      <figure>
        <img src="https://www.dailynews.co.th/admin/upload/20191115/news_qgdeoVHjoM134230_533.jpg?v=201911170610?v=7001"/>
      </figure>
      <figure>
        <img src="https://www.dailynews.co.th/admin/upload/20191115/news_wMfKRlNQdD134249_533.jpg?v=201911170610?v=7491"/>
      </figure>
      <p>ก่อนจะถึงแฟชั่นเซ็ทสุดท้ายคือ มีน ต้องแปลงโฉมเป็น พ่อมาก จากเรื่อง นางนาก ในเวอร์ชั่นของ เมฆ-วินัย ไกรบุตร กับ ทราย เจริญปุระ ทีมงานจึงจับนุ่งโจงกระเบง บรรเลงทาครีมที่หน้าและตัว มีน ให้เข้ม, ทาฟันให้ดำ เหมือนคนกินหมากในสมัยก่อน เรียกว่าทาจริง-ดำจริง! ไม่ได้ใช้เอฟเฟกต์แต่งภาพในคอมฯ ทั้งสิ้น!!<br/>โดย มีน ได้เล่าถึงบรรยากาศการถ่ายแฟชั่นว่า “มาถ่ายกันตั้งแต่ 8 โมงเช้าเสร็จ 5 โมงเย็น สนุกมากๆ ครับ พี่ๆ ทีมงานทุกคนเตรียมพร้อมมากๆ วันนี้ผมต้องถ่ายแฟชั่นให้เหมือนกับว่าเราหลุดออกมาจากในหนังและซีรีส์ต่างๆ ทั้งหมด 8 เรื่อง ซึ่งชุดที่ผมชอบที่สุดเห็นจะเป็นชุดพระเอกหนังจีนจากเรื่อง Fighter of the Destiny พลิกขอบฟ้า ท้าลิขิตสวรรค์ คือเราก็ดูหนังจีนมาหลายเรื่องแล้ว รู้สึกว่ามันเท่ห์มาก ไม่เคยคิดเลยว่าจะได้มีโอกาสใส่ ก็เลยอยากรู้ว่าถ้าเราทำจริงแล้วมันจะออกมาเป็นแบบไหน จะเท่ห์เหมือนเค้าไหม อีกอย่างครั้งนี้เป็นครั้งแรกที่ได้แต่งตัวแนวแฟนตาซี ทำผมยาว มัดจุก แบบนี้ด้วยครับ ส่วนที่ยากที่สุดเห็นจะเป็นพ่อมาก จากเรื่องแม่นากครับ เพราะต้องแต่งเอฟเฟกต์เยอะมาก ไม่ว่าจะทาตัวให้เข้มขึ้น ทำฟันให้ดำ ส่องกระจกแล้วไม่ค่อยชินกับตัวเองเท่าไร ก็ถือว่าเป็นอีกหนึ่งงานที่ท้าทาย แปลกใหม่ดีครับ”</p>
      <figure>
        <img src="https://www.dailynews.co.th/admin/upload/20191115/news_nbHISdnnNu134239_533.jpg?v=201911170610?v=2889"/>
      </figure>
      <p>สามารถร่วมสนุกกับกิจกรรม“MONOMAX รักนี้ไม่มีหมด แจกใหญ่เต็มMAX กว่า 4 แสนบาท”โดยการรับชมภาพยนตร์หรือซีรีส์ผ่านแอปพลิเคชั่น MONOMAX (โมโนแมกซ์) โดยสิทธิ์สะสมจะถูกนำไปลุ้นรางวัล อาทิ โทรศัพท์มือถือ, โทรทัศน์สี, บัตรกำนัลต่างๆ รวมมูลค่ากว่า 4 แสนบาทและมีสิทธิ์ลุ้นมีทแอนด์กรี๊ดใกล้ชิดกับ มีน-พีรวิชญ์ ได้ตั้งแต่วันที่ 1 พ.ย. ถึงวันที่ 31 ธ.ค. นี้ และประกาศรางวัลผู้โชคดีในวันที่ 28 ม.ค. 2563 สนใจติดตามรายละเอียดเพิ่มเติมได้ที่เฟซบุ๊กแฟนเพจ MONOMAX และเว็บไซต์ <a href="https://monomax.me/">https://monomax.me/<br/></a><br/> </p>
    </article>
  </body>
</html>