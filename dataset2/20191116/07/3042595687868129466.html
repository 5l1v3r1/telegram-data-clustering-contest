<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/hoeness-ferdig-etter-40-ar-som-bayern-mnchen-president/71826991"/>
    <meta property="og:site_name" content="Dagbladet.no"/>
    <meta property="article:published_time" content="2019-11-16T07:49:47+00:00"/>
    <meta property="og:title" content="Hoeness ferdig etter 40 år som Bayern München-president"/>
    <meta property="og:description" content="Uli Hoeness klarte ikke å holde tårene tilbake."/>
  </head>
  <body>
    <article>
      <h1>Hoeness ferdig etter 40 år som Bayern München-president</h1>
      <h2>Uli Hoeness klarte ikke å holde tårene tilbake.</h2>
      <address><time datetime="2019-11-16T07:49:47+00:00">16 Nov 2019, 07:49</time> by <a rel="author">NTB I</a></address>
      <p>Uli Hoeness hadde sin siste arbeidsdag fredag som Bayern München-president. Han klarte ikke å holde tårene tilbake da han annonserte sin avgang.</p>
      <p>På ni år, fra 1970 til 1979, fikk han rundt 250 kamper og scoret i underkant av 100 mål for de røde og hvite. En kneskade fikk han til å legge opp, og da ble han president for klubben han har vært en del av i 40 år.</p>
      <p>Nå er det hele slutt. Det bekreftet han på en pressekonferanse i München fredag ettermiddag.</p>
      <p>
        <b>På sine 40 år som president har han sett klubben vinne Bundesligaen 24 ganger, den tyske cupen 14 ganger, samt mesterligaen to ganger.</b>
      </p>
      <p>På samme pressekonferanse bekreftet Bayerns styreleder Karl-Heinz Rummenigge at den midlertidige treneren Hansi Flick skal lede Bayern München ut 2019 -og muligens også lenger.</p>
      <p>– Jeg sier dette helt ærlig – vi stoler på Flick, sier Rummenigge.</p>
      <p>De fleste topptrenerne i verden har blitt koblet til klubben siden Niko Kovac fikk sparken i starten av november. Nå virker det å være klart at Flick sår muligheten i minst en og en halv måned til.</p>
    </article>
  </body>
</html>