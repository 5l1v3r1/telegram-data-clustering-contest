<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://filmserver.cz/clanek/15405/joker-prekonal-hranici-jedne-miliardy/"/>
    <meta property="og:site_name" content="filmserver.cz"/>
    <meta property="article:published_time" content="2019-11-16T07:30:00+00:00"/>
    <meta property="og:title" content="Joker překonal hranici jedné miliardy"/>
    <meta property="og:description" content="Thriller Joker je první eRkový titul, který překonal v celosvětových tržbách hranici jedné miliardy."/>
  </head>
  <body>
    <article>
      <h1>Joker překonal hranici jedné miliardy</h1>
      <h2>Thriller <i>Joker</i> je první eRkový titul, který překonal v celosvětových tržbách hranici jedné miliardy.</h2>
      <address><time datetime="2019-11-16T07:30:00+00:00">16 Nov 2019, 07:30</time> by <a rel="author">Václav Limberk</a></address>
      <figure>
        <img src="https://filmserver.cz/img/60562.jpg"/>
      </figure>
      <p>Thriller <a href="https://filmserver.cz/joker-film-174931/">Joker</a> o neúspěšném baviči Arthuru Fleckovi, z něhož se stane budoucí král zločinců v Gotham City a největší Batmanův protivník Joker, se stal oficiálně prvním filmem s ratingem R, který překonal v celosvětových tržbách hranici jedné miliardy. Povedlo se mu to navíc, aniž by byl uveden v největším světovém odbytišti mimo USA, v Číně.  Po snímcích <a href="https://filmserver.cz/temny-rytir-film-18107/">Temný rytíř</a>, <a href="https://filmserver.cz/temny-rytir-povstal-film-78015/">Temný rytíř povstal</a> a <a href="https://filmserver.cz/aquaman-film-172708/">Aquaman</a> jde teprve o čtvrtý DC titul studia Warner Bros., který tuto hranici dokázal překonat. <br/><br/><i>Joker</i> je bezesporu největším letošním překvapením. Asi nikdo před jeho uvedením netušil, jaký hit se z něj nakonec stane. <i>Joker</i> se vymyká typickým komiksovým filmům se značkou DC, jako jsou <a href="https://filmserver.cz/batman-film-107374/">Batman</a> nebo <a href="https://filmserver.cz/temny-rytir-film-18107/">Temný rytíř</a>, v nichž rovněž figurovala postava Jokera. O to je jeho obrovský úspěch působivější a nečekanější. Režisér <a href="https://filmserver.cz/todd-phillips-osoba-17578/">Todd Phillips</a> a herec <a href="https://filmserver.cz/joaquin-phoenix-osoba-29040/">Joaquin Phoenix</a> jsou ochotni uvažovat o pokračování, pokud pro něj najdou dostatečně nosné téma. <i>Jokera</i> nyní česká oscarové klání, které může zpečetit jeho komerční triumf i v probíhající awards season.</p>
    </article>
  </body>
</html>