<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158533_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-16T07:18:00+00:00"/>
    <meta property="og:title" content="НЕПРИЯТНО: Националите на 4 издънки до абсолютния антирекорд"/>
    <meta property="og:description" content="Най-слабото ни постижение е между 1924 и 1930 година"/>
  </head>
  <body>
    <article>
      <h1>НЕПРИЯТНО: Националите на 4 издънки до абсолютния антирекорд</h1>
      <address>
        <time datetime="2019-11-16T07:18:00+00:00">16 Nov 2019, 07:18</time>
      </address>
      <p>Българският национален отбор по футбол записа 12-и пореден мач без победа. <br/><br/>От загубата ни срещу Норвегия с 0:1 в Лигата на нациите на 16 октомври миналата година, до поражението от Парагвай преди два дни, нашите национали стигнаха до 5 ремита и 7 поражения. <br/><br/>Толкова последователни срещи без успех регистрираме за общо трети път в историята си, пише „<i>Меридиан мач</i>“.  <br/><br/>Сегашната и предишните две такива серии (дошли в края на 70-те години на XX век) делят второто място сред най-лошите ни за всички времена. <br/><br/>До абсолютния антирекорд ще стигнем, ако не успеем да спечелим и следващите си 4 мача. <br/><br/>Най-лошото ни постижение е записано в първите 16 двубоя от историята на държавния тим. Тогава между 1924 и 1930 година стигаме до едва три ремита и 13 поражения при голова разлика 17-50. <br/><br/>Първата победа идва на 12 октомври 1930 година с 5:3 срещу Румъния.<br/><br/>От трите поредици, в които сме стигали до 12 срещи без успех, сегашната е най-лоша. <br/><br/>В нея равенствата са само 5, а загубите - цели 7. В другите две през 70-те сме стигнали веднъж до 8, а в другия случай до 6 ремита. <br/><br/>Остава да видим ще спре ли кошмара срещу Чехия или след този мач сегашната серия вече ще е еднолично номер две в класацията на антирекордите ни. </p>
    </article>
  </body>
</html>