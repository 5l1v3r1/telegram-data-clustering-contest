<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903932/-nog-geen-witte-rook-bij-racing-genk-maar-hasi-is-de-topkandidaat-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T07:00:00+00:00"/>
    <meta property="og:title" content="'Nog geen doorbraak bij Racing Genk, maar Hasi is de topkandidaat'"/>
    <meta property="og:description" content="Racing Genk heeft nog altijd geen nieuwe T1. Er blijven volgens"/>
  </head>
  <body>
    <article>
      <h1>'Nog geen doorbraak bij Racing Genk, maar Hasi is de topkandidaat'</h1>
      <address>
        <time datetime="2019-11-16T07:00:00+00:00">16 Nov 2019, 07:00</time>
      </address>
      <p>
        <b>Racing Genk heeft nog altijd geen nieuwe T1. Er blijven volgens <i>Het Nieuwsblad </i>nog drie kandidaten over in de Luminus Arena. Besnik Hasi staat helemaal bovenaan.</b>
      </p>
      <p>Het bestuur zou het liefst Hasi aanstellen als de nieuwe trainer, maar zo makkelijk is dat niet. Hasi ligt namelijk nog onder contract bij Al-Raed in Saoedi-Arabië. Daar werkt hij samen met assistent Bernd Thijs, die ook zou mogen meekomen naar Genk.</p>
      <p>Verder is ook Hannes Wolf, die donderdag al samenzat met een delegatie van Genk, een optie. De Duitser is wél vrij na zijn vertrek bij Hamburg, maar zijn looneisen zijn hoog. Verder is ook Marc Brys van STVV nog altijd een optie. Die doet het goed bij STVV, maar komt daar niet goed overeen met de Japanse bestuurders.</p>
      <p>Momenteel leidt Domenico Olivieri de trainingen bij KRC Genk, maar die gaf aan dat de situatie voor hem niet te lang mag duren. Volgende week zaterdag speelt Genk op verplaatsing bij Moeskroen.</p>
      <aside>Lees meer<br/><a href="https://www.voetbalprimeur.be/nieuws/903903/hagi-speelt-nauwelijks-bij-krc-genk-niemand-heeft-een-antwoord-.html?itm_source=www.voetbalprimeur.be&amp;itm_medium=highlighted-content">Hagi speelt bitter weinig bij KRC Genk: "Niemand heeft een antwoord"</a></aside>
    </article>
  </body>
</html>