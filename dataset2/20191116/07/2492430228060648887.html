<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188596/Gemeente-Gorinchem-wil-controles-op-kartbanen"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-16T07:04:19+00:00"/>
    <meta property="og:title" content="Gemeente Gorinchem wil controles op kartbanen"/>
    <meta property="og:description" content="Dertien gemeenten, waaronder Gorinchem, willen dat er een vorm van toezicht of keuring komt op kartbanen, meldt RTL Nieuws op basis van eigen onderzoek en een inventarisatie. Nu gebeurt dit niet en belanden jaarlijks ongeveer zeshonderd mensen op de spoedeisende hulp door een kartongeluk, aldus RTL."/>
  </head>
  <body>
    <article>
      <h1>Gemeente Gorinchem wil controles op kartbanen</h1>
      <address>
        <time datetime="2019-11-16T07:04:19+00:00">16 Nov 2019, 07:04</time>
      </address>
      <h4>Dertien gemeenten, waaronder Gorinchem, willen dat er een vorm van toezicht of keuring komt op kartbanen, meldt RTL Nieuws op basis van eigen onderzoek en een inventarisatie. Nu gebeurt dit niet en belanden jaarlijks ongeveer zeshonderd mensen op de spoedeisende hulp door een kartongeluk, aldus RTL.</h4>
      <p>De Nederlandse Voesel- en Warenautoriteit (NVWA) controleert achtbanen, kermisattracties en speeltoestellen. Maar voor kartbanen geldt een uitzondering. Hierdoor hebben alle indoor kartbanen in Nederland andere regels. Zo mogen kinderen van zes jaar op de ene baan al karten, terwijl dat op de andere baan pas vanaf dertien jaar mag.</p>
      <p>"Als ik kijk naar het overzicht van ongelukken bij kartbanen, dan is dit aanleiding om te zeggen: daar moeten regels voor zijn", zegt burgemeester van Tilburg Theo Weterings.</p>
      <p>Minister Bruno Bruins (Medische Zorg) zegt te bekijken of de regels moeten worden aangepast. Hij hakt in december knopen door.</p>
    </article>
  </body>
</html>