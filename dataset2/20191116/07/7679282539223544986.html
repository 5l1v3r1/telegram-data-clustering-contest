<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-wife-used-to-insist-on-going-to-her-parents-house-again-and-again-then-husband-killed-and-suicide-after-that-2852015.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T07:55:52+00:00"/>
    <meta property="og:title" content="पत्नी के बार-बार करती थी मायके जाने की जिद तो पति ने..."/>
    <meta property="og:description" content="उत्तर प्रदेश के कानपुर शहर में पत्नी के बार-बार मायके जाने से पति आहत था। भइया दूज पर मायके लौटने के बाद दोबारा फिर मायके जाने की जिद पर दोनों के बीच मारपीट हुई थी। ऐसा परिवार के लोगों का कहना है।..."/>
  </head>
  <body>
    <article>
      <h1>पत्नी के बार-बार करती थी मायके जाने की जिद तो पति ने...</h1>
      <address><time datetime="2019-11-16T07:55:52+00:00">16 Nov 2019, 07:55</time> by <a rel="author">कानपुर | हिन्दुस्तान संवाद</a></address>
      <p>उत्तर प्रदेश के कानपुर शहर में पत्नी के बार-बार मायके जाने से पति आहत था। भइया दूज पर मायके लौटने के बाद दोबारा फिर मायके जाने की जिद पर दोनों के बीच मारपीट हुई थी। ऐसा परिवार के लोगों का कहना है। मारपीट के बाद पंकज ने आपा खोकर गर्भवती पत्नी के कनपटी पर गोली मार दी। इसके बाद खुद छत पर जाकर गोली मारकर आत्महत्या कर ली।</p>
      <p>स्वरूप नगर के घंटाघर मोहल्ले में रहने वाली 28 वर्षीय नेहा का 12 फरवी 2019 को मसवानपुर निवासी पंकज गौतम से शादी हुई थी। घर में दंपति के अलावा पंकज की मां मुन्नी देवी, छोटा भाई पवन और छोटी बहन संगीता रहती थीं। मुन्नी देवी कुछ दिनों से लक्ष्मीपुरवा निवासी बड़ी बेटी विजय लक्ष्मी के घर पर हैं। दंपति के बीच झगड़ा शुरू हुआ तो घर पर छोटे भाई और बहन थी। </p>
      <p>घर पर बवाल बढ़ता देख पवन बड़े भाई के साले राहुल और रोहित के लेने बाइक से स्वरूप नगर के लिए निकला था। पंकज की छोटी बहन संध्या ने पूछताछ में पुलिस को बताया कि मायके जाने की जिद पर भइया और भाभी का झगड़ा शुरू हुआ था। भाई ने उनके मायके बात करके समझाने का प्रयास किया नेहा की ताई से भी फोन पर बात कराई लेकिन फिर भी झगड़ा शांत नहीं हुआ। इसके बाद पंकज ने भाभी को मारा तो उन्होंने ने भी पलटवार कर दिया। मारपीट के दौरान झल्लाए पंकज ने तमंचे से पत्नी को गोली मार दी।</p>
      <p><b>तमंचा कहां से आया इसकी होगी जांच : </b>सीओ अजय कुमार ने बताया कि पंकज के पास तमंचा कहा से आया इसकी जांच होगी। पत्नी को गोली मारने और आर्म्स एक्ट की कार्रवाई की जाएगी। परिजनों और मायके वालों के बयान दर्ज किया गया है। किसी ने कोई आरोप नहीं लगाया है। जांच में दंपति के बीच कलह की बात सामने आई है।</p>
    </article>
  </body>
</html>