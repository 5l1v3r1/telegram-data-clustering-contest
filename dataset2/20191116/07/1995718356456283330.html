<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152354-u-semymisiachnogo-malyuka-z-volyni--ridkisna-hvoroba-ridni-blagayut-pro-dopomogu"/>
    <meta property="og:site_name" content="ВолиньPost"/>
    <meta property="article:published_time" content="2019-11-16T07:20:00+00:00"/>
    <meta property="og:title" content="У семимісячного малюка з Волині – рідкісна хвороба: рідні благають про допомогу"/>
    <meta property="og:description" content="Термінової допомоги потребує семимісячний хлопчик з Турійська Артем Січковський."/>
  </head>
  <body>
    <article>
      <h1>У семимісячного малюка з Волині – рідкісна хвороба: рідні благають про допомогу</h1>
      <address>
        <time datetime="2019-11-16T07:20:00+00:00">16 Nov 2019, 07:20</time>
      </address>
      <p>Термінової допомоги потребує семимісячний хлопчик з Турійська <b>Артем Січковський.</b><br/><br/>Про це <b>Інформаційному агентству ВолиньPost</b> повідомила мама хлопчика <b>Тетяна Січковська</b>.<br/><br/>У дитини – вроджена вада дихальних шляхів – синдром П’єра Робена. Один випадок цієї хвороби трапляється на 8,5 тисяч людей.<br/><br/>Мама хлопчика каже, що загалом у сім'ї – шестеро дітей. Більше того, у тата Артема – цукровий діабет. З хлопчиком ж майже постійно треба бути у лікарні, за сім місяців дитина уже втретє в реанімації. Зараз Артем з мамою перебувають у Волинській обласній дитячій клінічній лікарні.<br/><br/>"Він, бідненький, не може самостійно дихати, коли спить. Сказати, що на це боляче дивитися – це нічого не сказати", – крізь сльози каже про свого сина жінка.<br/><br/>Для порятунку від рідкісної недуги дитині потрібна операція. В Україні лікарі допомогти не можуть, бо не оперують маленьких діток з такими вадами. Однак прооперувати маля зголосилися медики з Польщі. У Кракові така операція вартуватиме 22 тисячі злотих. На лікування хлопчика родина щодня витрачає великі кошти.<br/><br/>Тетяна Січковська розповідає, що сім'я вже вичерпала усі свої матеріальні запаси, часу ж – обмаль, тож просять фінансової допомоги.<br/><br/><b>Реквізити для переказу коштів: картка Приватбанку 5168757405373046 Січковська Тетяна Миколаївна (мама Артема).</b></p>
    </article>
  </body>
</html>