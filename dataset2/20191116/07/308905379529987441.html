<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/disney-gaat-dit-probleem-pas-volgend-jaar-aanpakken-33141"/>
    <meta property="og:site_name" content="Apparata"/>
    <meta property="article:published_time" content="2019-11-16T07:04:00+00:00"/>
    <meta property="og:title" content="Disney+ gaat dit probleem pas volgend jaar aanpakken"/>
    <meta property="og:description" content="Even geduld dus."/>
  </head>
  <body>
    <article>
      <h1>Disney+ gaat dit probleem pas volgend jaar aanpakken</h1>
      <h2>Even geduld dus.</h2>
      <address><time datetime="2019-11-16T07:04:00+00:00">16 Nov 2019, 07:04</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>Als jij fan bent van The Simpsons en deze serie via <a href="https://www.apparata.nl/nieuws/disney-geeft-je-bij-deze-films-een-waarschuwing-33129">Disney+</a> wil kijken dan kom je van een koude kermis thuis. De serie is gewoon te bekijken op de streamingdienst, maar Disney heeft de serie nu alleen nog beschikbaar gesteld in een 16:9 formaat.</p>
      <p>De serie is echter gemaakt in 4:3 formaat. Omdat kijkers <a href="https://www.apparata.nl/nieuws/disney-onderzoek-iedereen-in-nl-wil-deze-serie-bingen-32460">The Simpsons</a> nu in 16:9 zien missen ze een deel van het beeld. Geen ramp, want het verhaal kun je volgen. Wel mis je dingen, bijvoorbeeld een aantal grappen die de makers in de serie hebben gestopt. Voor de beste kijkers ervaring moet je The Simpsons voorlopig niet kijken via Disney+.</p>
      <p>De Amerikaanse streamingdienst heeft de klachten ter harte genomen en werkt aan een fix. In 2020 wil Disney+ The Simpsons in het originele 4:3 formaat gaan aanbieden waardoor de serie te kijken is zoals het hoort. Helaas kan het dus nog enkele maanden duren.</p>
      <p>Alle 30 seizoenen van The Simpsons zijn nu te zien op Disney+. Tenminste 19 van de 30 seizoenen gaat Disney begin 2020 veranderen van 16:9 naar 4:3 formaat.</p>
      <figure>
        <iframe data-src="https://twitter.com/TristanACooper/status/1194298167824650240?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>