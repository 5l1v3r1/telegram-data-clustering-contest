<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/nizozemsko-rychlostni-limity-2020"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-16T07:00:00+00:00"/>
    <meta property="og:title" content="Nizozemsko bude nejpomalejším státem Evropy. Pomůže tím i elektromobilům"/>
    <meta property="og:description" content="V roce 2012 stoupla maximální povolená rychlost na nizozemských dálnicích ze 120 na 130 km/h. Vydrží to pouze osm let."/>
  </head>
  <body>
    <article>
      <h1>Nizozemsko bude nejpomalejším státem Evropy. Pomůže tím i elektromobilům</h1>
      <h2>V roce 2012 stoupla maximální povolená rychlost na nizozemských dálnicích ze 120 na 130 km/h. Vydrží to pouze osm let.</h2>
      <address><time datetime="2019-11-16T07:00:00+00:00">16 Nov 2019, 07:00</time> by <a rel="author">Vladimír Kadera</a></address>
      <p>Nizozemská vláda plánuje omezení maximální povolené rychlosti na dálnicích na 100 km/h. Informoval o tom tamní předseda vlády Mark Rutte. Podle nizozemské veřejnoprávní televize NEO začne toto omezení platit v roce 2020. Podle britské televize BBC ovšem limit 130 km/h zůstane legální v nočních hodinách.</p>
      <related>
        <a href="https://www.autorevue.cz/tesla-sice-nekraluje-nurburgringu-ale-dokazala-dokonale-poblaznit-nizozemce"/>
      </related>
      <p>Omezení má platit v období od šesté hodiny ranní do sedmé hodiny večerní. Tímto krokem se Nizozemsko stane zemí s nejpomalejšími dálnicemi v Evropě. Nejblíže k tomu je třeba euroasijský ostrovní stát Kypr, kde platí rychlostní omezení 110 km/h. Zde je to ovšem nejspíš tím, že dříve než byste dosáhli vyšší rychlosti, ho přejedete z jednoho konce na druhý.</p>
      <p>Rutte z nového nařízení neskrývá nadšení, na omezení se prý všichni shodli. Dálniční stovka v Nizozemsku je celkem pochopitelná. Jde o velice zelenou zemi. Ostatně o tom jsme se přesvědčili při novinářské prezentaci faceliftu elektrického <a href="https://www.autorevue.cz/prvni-test-hyundai-ioniq-electric-facelift-drzet-krok-s-konkurenci-je-zaklad">Hyundaie Ioniq</a>, kdy okolo nás při pěší tůře bzučel jeden elektromobil za druhým.</p>
      <related>
        <a href="https://www.autorevue.cz/zeleni-neuspeli-rychlost-na-nemeckych-dalnicich-zustava-neomezena"/>
      </related>
      <p>Důvod tohoto rozhodnutí je samozřejmě prostý. Nizozemsko chce tímto krokem ještě více snížit svou uhlíkovou stopu. Podobný nápad měli i Zelení v Německu. Ti navrhovali, aby se na tamních v současnosti neomezených dálnicích zavedlo omezení na 130 km/h. Ostatně tak to má většina Evropy, včetně České republiky.</p>
      <p>Neuspěli. Tamní ministerstvo životního prostředí dokonce uvedlo, že si není zcela jisté, jestli bude mít omezení rychlosti pozitivní dopad na životní prostředí. Když už, tak minimální. Nizozemsko nicméně počítá s tím, že v oblasti velkých měst, například hlavního Amsterdamu, nebude mít toto omezení téměř žádný efekt vzhledem k vyšší hustotě dopravy.</p>
      <related>
        <h4>Určitě si přečtěte</h4>
        <a href="https://www.autorevue.cz/bmw-rady-3-touring-ma-ceske-ceny-kombik-zacina-lehce-nad-milionem-nafta-je-zaklad"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/gang-hells-angels-wiki-historie-dobove-fotky"/>
        <a href="https://www.auto.cz/range-rover-ma-dalsi-kopii-cinane-vesele-napodobuji-tvary-i-masku-132076"/>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
        <a href="https://www.autorevue.cz/mocny-ford-mustang-gt500-se-do-evropy-nepodiva-kvuli-emisim"/>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://www.autorevue.cz/test-ojetiny-ford-mondeo-je-to-nejlepsi-co-muzete-koupit-vazne"/>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
        <a href="https://www.autorevue.cz/test-mazda-3-skyactiv-d-85-kw-valka-proti-mainstreamu"/>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
      </related>
    </article>
  </body>
</html>