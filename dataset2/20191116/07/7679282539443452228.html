<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-parineeti-chopra-injures-neck-on-saina-nehwal-biopic-sets-2851997.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T07:35:40+00:00"/>
    <meta property="og:title" content="सायना नेहवाल की शूटिंग के दौरान चोटिल हुईं परिणीति चोपड़ा"/>
    <meta property="og:description" content="बॉलीवुड अभिनेत्री परिणीति चोपड़ा बैडमिंटन स्टार सायना नेहवाल की बायोपिक की शूटिंग के दौरान चोटिल हो गई हैं। बता दें कि परिणीति पिछले कई दिनों से बैडमिंटन स्टार सायना नेहवाल की बायोपिक की शूटिंग..."/>
  </head>
  <body>
    <article>
      <h1>सायना नेहवाल की शूटिंग के दौरान चोटिल हुईं परिणीति चोपड़ा</h1>
      <address><time datetime="2019-11-16T07:35:40+00:00">16 Nov 2019, 07:35</time> by <a rel="author">लाइव हिन्दुस्तान टीम,नई दिल्ली</a></address>
      <p>बॉलीवुड अभिनेत्री परिणीति चोपड़ा बैडमिंटन स्टार सायना नेहवाल की बायोपिक की शूटिंग के दौरान चोटिल हो गई हैं। बता दें कि परिणीति पिछले कई दिनों से बैडमिंटन स्टार सायना नेहवाल की बायोपिक की शूटिंग में व्यस्त हैं हालांकि इस दौरान उनकी गर्दन में लगी चोट के चलते उन्हें शूटिंग रोकनी पड़ी। डॉक्टरों ने उन्हें आराम करने की सलाह दी है। परिणीति ने सोशल मीडिया पर इसकी जानकारी शेयर करते हुए लिखा, 'मैंने और सायना की टीम ने इस बात का पूरा ध्यान रखा था कि कहीं मैं चोटिल ना हो जाऊं, पर मैं हो गई।'</p>
      <p>परिणीति ने कहा, 'मैं पूरी तरह से आराम कर रही हूं. साथ ही खुद को एक बार फिर से बैडमिंटन खेलने के लिए तैयार कर रही हूं।' परणिीति ने अपनी एक तस्वीर भी शेयर की है जिसमें उनके गले पर  पट्टी लगी हुई है।</p>
      <p>
        <a href="https://www.livehindustan.com/entertainment/story-ayushmann-ke-sath-hit-filmen-dene-ke-baad-bhumi-pednekar-ne-kahi-ye-baat-2851981.html">आयुष्मान के साथ हिट फिल्में देने के बाद भूमि पेडनेकर ने कही ये बात</a>
      </p>
      <p>
        <a href="https://www.livehindustan.com/entertainment/story-sidharth-malhotra-ritesh-deshmukh-starrer-marjaavaan-first-day-box-office-collection-2851887.html">Box Office: पहले दिन 'मरजावां' ने की इतने करोड़ की कमाई</a>
      </p>
      <p>उल्लेखनीय है कि सायना नेहवाल की बायोपिक पहले श्रद्धा कपूर कर रही थीं। फिल्म का फर्स्टलुक पोस्टर पर रिलीज कर दिया गया था लेकिन बाद में श्रद्धा फिल्म से बाहर हो गईं। इसके बाद परिणीति को कास्ट किया गया। इस फिल्म का नाम'सायना'होगा। यह फिल्म अगले साल रिलीज होगी।</p>
    </article>
  </body>
</html>