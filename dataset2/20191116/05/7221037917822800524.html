<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/gokhan-ozoguzdan-anlamsiz-tepki/927009"/>
    <meta property="og:site_name" content="medya faresi"/>
    <meta property="article:published_time" content="2019-11-16T05:54:00+00:00"/>
    <meta property="og:title" content="Gökhan Özoğuz’dan anlamsız tepki"/>
    <meta property="og:description" content="Athena grubunun solisti Gökhan Özoğuz önceki gün Etiler'de bir arkadaşıyla objektiflere yansıdı. Görüntülendiğini fark edince panikleyen Özoğuz, mekan çalışanlarını azarladı."/>
  </head>
  <body>
    <article>
      <h1>Gökhan Özoğuz’dan anlamsız tepki</h1>
      <h2>Athena grubunun solisti Gökhan Özoğuz önceki gün Etiler'de bir arkadaşıyla objektiflere yansıdı. Görüntülendiğini fark edince panikleyen Özoğuz, mekan çalışanlarını azarladı.</h2>
      <address>
        <time datetime="2019-11-16T05:54:00+00:00">16 Nov 2019, 05:54</time>
      </address>
      <p>Kendisine ait aracı ile Etiler’e gelen şarkıcı Gökhan Özoğuz’a bir bayan eşlik etti.</p>
      <p>Arabasından indikten sonra görüntü alan gazetecilere tepki gösteren Özoğuz, “Niye çekiyorsunuz kardeşim, hanımefendi ajanstan 20 yıllık arkadaşım olur” dedi.</p>
      <h3>EMEKÇİLERİ FIRÇALADI</h3>
      <p>Anlamsız tepkiler gösteren ve muhabirlerin soru sormasına fırsat vermeden açıklama yapan şarkıcı, hızlı adımlar ile mekanın içine girdi.</p>
      <p>Tepkisini mekanda görevli valelere de gösteren şarkıcı, “Arkadaşım siz de arabayı neden hızlı almıyorsunuz, bekletiyorsunuz” diyerek mekan çalışanlarına kızdı.</p>
      <p>
        <i>
          <b>
            <a href="https://www.sozcu.com.tr/hayatim/magazin-haberleri/gokhan-ozoguzdan-anlamsiz-tepki/">(SÖZCÜ - Emre ÇEVİK)</a>
          </b>
        </i>
      </p>
    </article>
  </body>
</html>