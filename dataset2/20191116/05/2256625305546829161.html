<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158520_1010.html"/>
    <meta property="og:site_name" content="Novsport"/>
    <meta property="article:published_time" content="2019-11-16T05:00:00+00:00"/>
    <meta property="og:title" content="Вeзенков и Олипиакос прекъснаха лоша серия в Евролигата"/>
    <meta property="og:description" content="Българинът влезе от пейката и престоя на паркета около 3 минути, за които се отчете с 2 точки"/>
  </head>
  <body>
    <article>
      <h1>Вeзенков и Олипиакос прекъснаха лоша серия в Евролигата</h1>
      <address>
        <time datetime="2019-11-16T05:00:00+00:00">16 Nov 2019, 05:00</time>
      </address>
      <p>Александър Везенков и Олимпиакос прекъснаха негативната си серия от две поредни загуби в Евролигата. Българинът и неговите съотборници подчиниха Жалгирис с 83:74 в мач от осмия кръг. <br/> <br/>Домакините от Пирея водеха през повечето време от срещата, но едва във финалната четвърт взеха сериозен аванс и оттам връщане нямаше. Тимът има 3 победи и 5 поражения, колкото имат и литовците. <br/> <br/>На 19 ноември Везенков и компания ще гостуват на Байерн Мюнхен, докато отборът от Каунас ще домакинства на Панатинайкос.<br/> <br/>Везенков влезе от пейката и престоя на паркета около 3 минути, за които се отчете с 2 точки. При стрелбата си крилото бе 2/2 от линията за изпълнение на наказателни удари.<br/> <br/>Василис Спанулис даде тон на победителите с 16 точки и 7 асистенции, Брандън Пол и Никола Милутинов (7 борби) блеснаха с по 14. Йоргос Принтезис и Уили Рийд реализираха по 10 пункта.<br/> </p>
      <p>Срещата се оказа по-специална за Принтезис , който стигна до границата от 3000 точки в турнира на богатите. </p>
    </article>
  </body>
</html>