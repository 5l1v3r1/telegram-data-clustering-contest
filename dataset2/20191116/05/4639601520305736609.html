<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/16/opinions/ellines-laos-gia-klamata/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-16T05:25:16+00:00"/>
    <meta property="og:title" content="Ελληνες : Λαός για κλάματα;"/>
    <meta property="og:description" content="Η  ερχόμενη Κυριακή  είναι  17 του Νοέμβρη.  Επέτειος  της μεγάλης  αντίστασης  των φοιτητών  μας  το 1973  στο Πολυτεχνείο της  Αθήνας, εναντίον  της "/>
  </head>
  <body>
    <article>
      <h1>Ελληνες : Λαός για κλάματα;</h1>
      <address><time datetime="2019-11-16T05:25:16+00:00">16 Nov 2019, 05:25</time> by <a rel="author">Αυγερινός Θεόδωρος</a></address>
      <p>Η  ερχόμενη Κυριακή  είναι  17 του Νοέμβρη.  Επέτειος  της μεγάλης  αντίστασης  των φοιτητών  μας  το 1973  στο Πολυτεχνείο της  Αθήνας, εναντίον  της  στρατιωτικής χούντας,  που καταπίεζε  τον  ελληνικό λαό για 7 χρόνια.</p>
      <p>Από  τη Μεταπολίτευση  του 1974  και μετά,  κάθε χρόνο, η επέτειος  της ηρωϊκής  εκείνης ημέρας,  γιορτάζεται  ποικιλοτρόπως  και κλείνει , ως συνήθως , με μια μεγάλη  ειρηνική πορεία  προς την Αμερικανική Πρεσβεία.</p>
      <p>
        <a href="https://www.in.gr/2019/11/15/politics/kommata/synedrio-pasok-gennimata-kalei-simiti-papandreou-kai-venizelo/">Συνέδριο ΠΑΣΟΚ : Η Γεννηματά καλεί Σημίτη, Παπανδρέου και… Βενιζέλο</a>
      </p>
      <p>Αλλά,  κάποιες φορές  η πορεία  εκτρέπεται και γίνονται  χοντρά επεισόδια.</p>
      <p>Αυτήν  την  Κυριακή,  όμως,  φοβάμαι  ότι θα  γίνουμε  πάλι μάρτυρες  σφοδρών αντιπαραθέσεων  μεταξύ  φοιτητών  κι  αστυνομίας,  καθόσον κι οι  δυο πλευρές  προετοιμάζονται προς  τούτο  εντατικά.</p>
      <p>Κατά  την προχθεσινή  επίσκεψή του  στη  χώρα  μας, ο  Πρόεδρος   της Κίνας  είπε  μεταξύ άλλων,  ότι  είναι ιδιαίτερα χαρούμενος,  γιατί δίδεται η ευκαιρία να συνεργαστούν  οι λαοί δυο μεγάλων πολιτισμών : του ελληνικού  και του κινέζικού,  που έχουν  ιστορία  πολλών αιώνων.</p>
      <p>Για τον  κινέζικο πολιτισμό, δεν μπορώ  να πάρω  θέση,  γιατί δεν  ξέρω  λεπτομέρειες.  Για τον δικό μας  όμως  γνωρίζω  κάποια    πράγματα :</p>
      <p>Απλά, αναπτύχθηκε  στην  αρχαιότητα   και τελείωσε γύρω στο 300 π.Χ., όταν η Ελλάδα  έγινε υποτελής  στους  Ρωμαίους. Από εκεί και  ύστερα  οι Έλληνες ξέχασαν τη δημοκρατία, τα γράμματα  και τη φιλοσοφία.</p>
      <p>Η βυζαντινή αυτοκρατορία,  που  ιδρύθηκε λίγο αργότερα,  δεν ήταν ελληνική, αλλά  η Ανατολική Ρωμαϊκή Αυτοκρατορία,  που ναι μεν  λίγους  αιώνες αργότερα  επικράτησε η  Ορθοδοξία  με την  ελληνική  γλώσσα, αλλά  μέχρι το 1453  , που  καταλύθηκε από τους Οθωμανούς, δεν προσέθεσε  ούτε μια λέξη στον ελληνικό πολιτισμό.  Επίσης, όσα χρόνια υπήρχε  αυτή η αυτοκρατορία, κανείς  δεν την ονόμασε Βυζαντινή. Το  όνομα αυτό  έδωσε  ένας  Γερμανός  βιβλιοθηκάριος στην πόλη του Augsburg, το 1515, όταν ασχολήθηκε  με  την ιστορία αυτής της  μακραίωνης  ρωμαϊκής αυτοκρατορίας.</p>
      <p>Η Ελλάδα, κατακτήθηκε με  την πτώση της  Κωνσταντινούπολης το 1453  και  κατάφερε μετά 400  χρόνια  να απελευθερωθεί το1821 από τον τουρκικό ζυγό  με  τη  συνδρομή, κύρια, της ορθόδοξης εκκλησίας.</p>
      <p>Έκτοτε,  ο  ελληνικός λαός παλεύει, για να ορθοποδήσει, αλλά  σήμερα  δεν διακρινόμαστε  σε κανέναν  πολιτιστικό τομέα. Είμαστε  μια αναπτυσσόμενη  χώρα,  που  καταταλαιπωρείται   από τους καυγάδες της.</p>
      <p>Όταν  τελείωσε  ο Β΄ Παγκόσμιος Πόλεμος  και γύρισε στη Γαλλία  ο  αντιστασιακός στρατηγός  Ντε  Γκωλ, όλος ο πολιτικός  κόσμος της χώρας, τον ανακήρυξε πρόεδρο, για  να διεξάγει τις πρώτες κοινοβουλευτικές εκλογές. Τότε, πήγε στο γραφείο του, ο Γραμματέας του Κομμουνιστικού Κόμματος Γαλλίας  και του είπε :  Πρόεδρε, κατά τη διάρκεια της γερμανικής κατοχής εκείνοι που πολέμησαν τον κατακτητή,  ήταν οι κομμουνιστές Μακί. Σήμερα εμείς εκπροσωπούμε το μεγαλύτερο  μέρος του γαλλικού λαού  και γι’  αυτό θέλουμε να μας δώσεις την πρωθυπουργία. Στο άκουσμα  αυτού του αιτήματος ο Ντε  Γκωλ  έγινε έξω φρενών  και εξεδίωξε τον Γραμματέα  από το γραφείο του κακήν – κακώς.</p>
      <p>Όμως, οι  Γάλλοι  κομμουνιστές  δεν  πήραν  τα όπλα  για να δημιουργήσουν ένα εμφύλιο  πόλεμο, για χάρη της εξουσίας.</p>
      <p>Το ίδιο περίπου έγινε και στην Ιταλία. Το κομμουνιστικό  κόμμα,  που είχε  δημιουργήσει  στρατιές παρτιζάνων, που πολεμούσαν τους Γερμανούς στις   Άλπεις,  δεν πήρε  τα όπλα  για  να καταλάβει την εξουσία. Οι Ιταλοί  κομμουνιστές θεώρησαν  σημαντικότερη τη προσφορά  τους, στη διαφύλαξη της ειρήνης του ιταλικού λαού.</p>
      <p>Αντίθετα, το δικό  μας  ΚΚΕ,  προκειμένου να  πάρει την εξουσία, ξέσπασε το 1946  τον Εμφύλιο Πόλεμο  μέχρι το 1949, από τον οποίο   σκοτώθηκαν χιλιάδες  Έλληνες  και ρήμαξε  παντελώς  η καταστραμμένη  χώρα  από τους Γερμανούς</p>
      <p>
        <b>Τι  θα γίνει την Κυριακή ;</b>
      </p>
      <p>
        <b> </b>
      </p>
      <p>Οι πληροφορίες είναι  ότι οι αντίπαλες ομάδες οργανώνονται  όσο  καλύτερα μπορούν  για  να τα κάνουν όλα λίμπα.</p>
      <p>Όμως  εμείς  θέλουμε να ελπίζουμε πως  θα κυριαρχήσει η  λογική,  γιατί αυτή  τη στιγμή η Ελλάδα αντιμετωπίζει  δυο μεγάλα  προβλήματα : Το  ένα είναι η Τουρκία ,  που καιροφυλαχτεί  και το άλλο η προσφυγιά.</p>
      <p>Ως  εκ τούτου ο  ΣΥΡΙΖΑ,  που είναι  ένα σοβαρό   κι υπεύθυνο κόμμα, το οποίο κυβέρνησε τη χώρα  για 4, 5 χρόνια, καλό  θα είναι να  μην  παρασυρθεί  από τη λαγνεία  της εξουσίας, αλλά  να δει  τα  πράγματα μόνο στη βάση της λογικής   και να συμβάλλει στην ομαλότητα  της Κυριακής.</p>
      <p>
        <b> </b>
      </p>
      <p>
        <b> </b>
      </p>
      <p>
        <b> </b>
      </p>
      <p>
        <b> </b>
      </p>
      <p>
        <a href="https://www.tovima.gr/2019/11/15/finance/anadromika-syntaksiouxon-poies-katigories-tha-diekdikisoun-ta-megala-posa/">Αναδρομικά συνταξιούχων : Ποιες κατηγορίες θα διεκδικήσουν τα μεγάλα ποσά</a>
      </p>
    </article>
  </body>
</html>