<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/lucknow/story-the-worlds-longest-ganga-express-going-to-be-built-in-up-will-pass-through-these-districts-2851917.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T05:48:55+00:00"/>
    <meta property="og:title" content="उत्तर प्रदेश में बनने जा रहा दुनिया का सबसे लंबा 'एक्सप्रेस वे', इन जिलों से होकर गुजरेगा"/>
    <meta property="og:description" content="प्रदेश में बनने जा रहा दुनिया का सबसे लंबा गंगा एक्सप्रेस-वे आपके शहर से चंद किलोमीटर की दूरी पर होगा। आप चाहें तो कुछ मिनटों की दूरी तय कर दुनिया के सबसे लंबे एक्सप्रेस वे पर सफर का मज़ा ले सकेंगे।..."/>
  </head>
  <body>
    <article>
      <h1>उत्तर प्रदेश में बनने जा रहा दुनिया का सबसे लंबा 'एक्सप्रेस वे', इन जिलों से होकर गुजरेगा</h1>
      <address><time datetime="2019-11-16T05:48:55+00:00">16 Nov 2019, 05:48</time> by <a rel="author">अजित खरे,लखनऊ।</a></address>
      <p>प्रदेश में बनने जा रहा दुनिया का सबसे लंबा गंगा एक्सप्रेस-वे आपके शहर से चंद किलोमीटर की दूरी पर होगा। आप चाहें तो कुछ मिनटों की दूरी तय कर दुनिया के सबसे लंबे एक्सप्रेस वे पर सफर का मज़ा ले सकेंगे। इस 1050 किमी लंबे एक्सप्रेस वे का पहला चरण जल्द शुरू होगा और इस पर मेरठ से प्रयागराज तक का 628 किमी का सफर सौ किमी प्रतिघंटे की रफ्तार से महज़ छह घंटे में पूरा किया जा सकेगा।</p>
      <p>मुख्यमंत्री योगी आदत्यिनाथ ने इस एक्सप्रेस वे के निर्माण के लिए 41 हजार करोड़ के प्रोजेक्ट को मंजूरी दे दी है। यह अगले साल बनना शुरू होगा और तीन साल में पूरा किया जाएगा। प्रदेश सरकार को कंसल्टेंट ने जो रूट प्लान बनाकर दिया है उसके मुताबिक मेरठ से यह एक्सप्रेस-वे 13 किमी की दूरी पर होगा। इसे मेरठ-दिल्ली एक्सप्रेस वे से जोड़ा जाएगा। इससे दिल्ली और प्रयागराज की दूरी कम हो जाएगी।</p>
      <h3>Read Also: <a href="https://www.livehindustan.com/national/story-ayodhya-ram-remple-ram-shree-janmabhoomi-ram-stones-2851822.html">अयोध्या में मंदिर निर्माण की तैयारी, श्रीराम जन्मभूमि में सुरक्षित रखी हैं ढाई लाख शिलाएं</a></h3>
      <p>वहीं गाजियाबाद शहर से आप इस पर 20 किमी चलने के बाद प्रवेश कर सकेंगे। गढ़मुक्तेश्वर से यह 13 किमी दूर होगा। लखनऊ से 60 किमी दूर होगा और आसपास के शहरों यानी रायबरेली से 10 किमी व अमेठी से 29 किमी की दूरी से गुज़रेगा। औद्योगिक नगरी कानपुर से इस एक्सप्रेस वे की दूरी 16 किमी होगी। उन्नाव से सिर्फ तीन किमी दूर होगा।</p>
      <p>यूपीडा इसका निर्माण कराएगा। अभी यह छह लेन का होगा लेकिन सारे स्ट्रक्चर आठ लेन में होंगे ताकि भविष्य में इसे आठ लेन किया जा सके। इसी हिसाब से कुल 8196 हेक्टेयर जमीन अधग्रिहीत या आपसी समझौते से खरीदी जाएगी। इसमें सिविल निर्माण लागत (12 प्रतिशत जीएसटी समेत) 25773 करोड़ की है। एक्सप्रेस वे मेरठ में दिल्ली मेरठ एक्सप्रेस वे के निकट टोल प्लाजा से कुछ दूरी से शुरू होगा और प्रयागराज बाईपास पर सोरांव के खेमानंदपुर गांव पर जाकर खत्म होगा।</p>
      <p><b>इन जिलों से होकर गुजरेगा</b><br/>मेरठ, गाजियाबाद, हापुड़, अमरोहा, संभल, बदायूं, शाहजहांपुर, हरदोई, उन्नाव, रायबरेली, अमेठी, प्रतापगढ़ व प्रयागराज</p>
      <p>
        <b>इन शहरों से दूरी</b>
      </p>
      <p>मेरठ                 13<br/>गाजियाबाद         20<br/>हापुड़                 5.5<br/>गढ़ मुक्तेश्वर         13<br/>संभल                  09<br/>मुरादाबाद            41<br/>चंदौसी                12<br/>बरेली                  36<br/>बदायूं                  13<br/>शाहजहांपुर          28<br/>हरदोई                 04 <br/>उन्नाव                  03<br/>कानपुर               16<br/>लखनऊ              60<br/>रायबरेली             10<br/>अमेठी                 29<br/>प्रतापगढ़              41<br/>प्रयागराज             23<br/>सोरांव                  04 </p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।    </b>
      </p>
    </article>
  </body>
</html>