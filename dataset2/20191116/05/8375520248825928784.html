<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/v-italiji-ogolosili-zbir-koshtiv-dlya-postrazhdaloji-vid-poveni-veneciji-640321.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-16T05:39:01+00:00"/>
    <meta property="og:title" content="В Італії оголосили збір коштів для постраждалої від повені Венеції"/>
    <meta property="og:description" content="Кожен охочий може пожертвувати 2 євро на ліквідацію наслідків лиха, відправивши sms-повідомлення"/>
  </head>
  <body>
    <article>
      <h1>В Італії оголосили збір коштів для постраждалої від повені Венеції</h1>
      <address>
        <time datetime="2019-11-16T05:39:01+00:00">16 Nov 2019, 05:39</time>
      </address>
      <h4>Кожен охочий може пожертвувати 2 євро на ліквідацію наслідків лиха, відправивши sms-повідомлення</h4>
      <p>Влада Італії закликала небайдужих надати допомогу і підтримку Венеції, яка постраждала від повені.</p>
      <p>У п'ятницю, 15 листопада, на <a href="https://live.comune.venezia.it/it/donazioni-venezia-alta-marea-eccezionale-conto-corrente">сайті</a> мерії міста було відкрито рахунок для пожертвувань.</p>
      <p>Крім того, кожен охочий може пожертвувати 2 євро на ліквідацію наслідків лиха, відправивши sms-повідомлення. З ініціативи Мінкульту Італії до акції приєдналися всі оператори стільникового зв'язку. </p>
      <p>Окремі організації та установи закликали добровольців надати допомогу тому чи іншому музею, бібліотеці, школі, церкві. </p>
      <p>Представники готельного бізнесу закликають туристів не відмовлятися від поїздок до Венеції, незважаючи на складнощі через «високу воду».</p>
      <p>На сьогодні від запланованої раніше подорожі відмовилися близько третини туристів.</p>
      <p>Раніше італійський уряд оголосив запровадження надзвичайного стану у потерпілих від повені районах провінції Венето, зокрема у Венеції.</p>
      <p>15 листопада внаслідок нової повені у Венеції <a href="https://glavcom.ua/world/observe/ploshchu-san-marko-u-veneciji-zakrili-na-misto-nasuvajetsya-nova-povin-640197.html">закрили центральну площу Святого Марка.</a></p>
      <p>Перед цим міськрада Венеції закликала уряд Італії оголосити надзвичайний стан у місті через руйнівну повінь. <a href="https://glavcom.ua/news/masshtabna-povin-u-veneciji-mer-mista-nazvav-prichinu-stihiynogo-liha-639696.html">Рівень води в італійському місті склав 1,87 метра</a>, що є <a href="https://glavcom.ua/news/naybilsha-katastrofa-za-ostanni-pivstolittya-zatopleno-ponad-80-ostrivnoji-chastini-veneciji-foto-video-639873.html">рекордним показником з 1966 року</a>.</p>
      <related>
        <a href="https://glavcom.ua/news/naybilsha-katastrofa-za-ostanni-pivstolittya-zatopleno-ponad-80-ostrivnoji-chastini-veneciji-foto-video-639873.html"/>
        <a href="https://glavcom.ua/news/masshtabna-povin-u-veneciji-mer-mista-nazvav-prichinu-stihiynogo-liha-639696.html"/>
        <a href="https://glavcom.ua/world/observe/u-veneciji-povin-voda-pidnyalasya-bilsh-nizh-na-metr--639436.html"/>
      </related>
    </article>
  </body>
</html>