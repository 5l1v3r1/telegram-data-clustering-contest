<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-hmelnytskomu-oblyly-farboyu-blogera-yakyj-pobyv-atovtsya-foto-video/"/>
    <meta property="og:site_name" content="VARTA1"/>
    <meta property="article:published_time" content="2019-11-16T05:40:17+00:00"/>
    <meta property="og:title" content="У Хмельницькому облили фарбою блогера, який побив атовця (фото, відео)"/>
    <meta property="og:description" content="У Хмельницькому облили фарбою блогера, який побив атовця (фото, відео)"/>
  </head>
  <body>
    <article>
      <h1>У Хмельницькому облили фарбою блогера, який побив атовця (фото, відео)</h1>
      <address>
        <time datetime="2019-11-16T05:40:17+00:00">16 Nov 2019, 05:40</time>
      </address>
      <p>Post Views: 1 304</p>
      <p>
        <b>Артур Сороченко приїхав із «групою підтримки» на судове засідання. Про це повідомляє місцеве видання “<a href="https://ye.ua/cruminal/45991_Skandalnogo_blogera_Sorochenka_pered_hmelnickim_sudom_zustrili_farboyi_ta_gazom.html">Є</a>“</b>
      </p>
      <p>Вчора, 15 листопада, Хмельницький міськрайонний суд мав з другої спроби провести підготовче засідання у справі побиття хмельницького учасника АТО. Обвинувачений у справі – скандальний блогер Артур Сороченко, який виклав відео інциденту на своєму каналі на ютубі.</p>
      <figure>
        <iframe src="https://www.youtube.com/embed/8eA7kQEG654" width="640" height="360" data-service="Youtube" scrolling="no"/>
      </figure>
      <p>Перед хмельницьким судом блогера на прізвисько «Квадрат» зустрічали місцеві активісти. Сороченко теж приїхав із «групою підтримки». Спокійно місцеві молодики не дали обвинуваченому зайти у приміщення суду – один з активістів облив його рідиною темного кольору. А далі в хід пішли газові балончики та бійка. У супроводі поліції Сороченко таки зайшов до приміщення. Однак і там, в коридорах, поліцейські декілька разів розбороняли хмельничан та «групу підтримки» блогера. Слухання розпочали, коли усіх охочих перебувати у залі суду, взяли в кільце поліцейські і Сороченко зміг зайняти своє місце на лаві підсудних.</p>
      <p>Потеріплий учасник АТО, як і минулого засідання, не з’явився. Як повідомила секретар судового засідання, повістка, надіслана йому додому, повернулась на адресу суду, а на телефонні дзвінки він не відповідає. Однак, вдалося зв’язатись з його дружиною, яка повідомила, що чоловік відмовляється приходити на суд. За словами прокурора, сьогодні поліцейські відвідали місце проживання атовця, однак двері ніхто не відкрив. Державний представник намагався у залі суду зв’язатись телефоном із потерпілим, однак ніхто не відповів.</p>
      <figure>
        <img src="https://varta1.com.ua/wp-content/uploads/2019/11/1573823354.jpg"/>
      </figure>
      <figure>
        <img src="https://varta1.com.ua/wp-content/uploads/2019/11/1573823382.jpg"/>
      </figure>
      <figure>
        <img src="https://varta1.com.ua/wp-content/uploads/2019/11/1573823408.jpg"/>
      </figure>
      <figure>
        <img src="https://varta1.com.ua/wp-content/uploads/2019/11/1573823544.jpg"/>
      </figure>
      <figure>
        <img src="https://varta1.com.ua/wp-content/uploads/2019/11/1573823710.jpg"/>
      </figure>
      <p>«Вважаю, що слухання провести можна без потерпілого, оскільки він і не з’явиться у засідання. Він і не хотів написати заяву цю. Його змусили деякі люди, не зрозумілі», – зазначив Сороченко.</p>
      <p>Призначити розгляд справи по суті без атовця просили адвокат блогера і прокурор. Однак суддя Трембач сказав, що хоче почути у залі суду думку потерпілого і переніс слухання на 3 грудня.</p>
      <p>Нагадаємо, наприкінці серпня цього року оголосили Артуру Сороченку підозру в хуліганстві, після того як з’явилося відео, де він у Хмельницькому декілька разів вдарив чоловіка. Останній виявився учасником АТО. Підозрюваного взяли під варту, але згодом він вийшов під заставу. Наразі правоохоронці зібрали усі докази і направили справу на розгляд суду.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>