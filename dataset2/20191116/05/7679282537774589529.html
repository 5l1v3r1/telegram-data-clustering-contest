<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-ansal-api-case-alleged-audio-tape-of-minister-swati-singh-threatening-lucknow-cantt-co-gone-viral-2851913.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T05:48:09+00:00"/>
    <meta property="og:title" content="अंसल प्रकरण: ऑडियो टेप मामले में सीएम योगी ने स्वाति सिंह को किया तलब"/>
    <meta property="og:description" content="अंसल एपीआई धोखधड़ी और ठगी के मामले में उत्तर प्रदेश की योगी सरकार में मंत्री स्वाति सिंह का एक ऑडियो सोशल मीडिया पर वायरल हो रहा है। इस ऑडियो में मंत्री स्वाति सिंह राजधानी लखनऊ कैंट सीओ बीनू सिंह को..."/>
  </head>
  <body>
    <article>
      <h1>अंसल प्रकरण: ऑडियो टेप मामले में सीएम योगी ने स्वाति सिंह को किया तलब</h1>
      <address><time datetime="2019-11-16T05:48:09+00:00">16 Nov 2019, 05:48</time> by <a rel="author">लाइव हिन्दुस्तान टीम।,लखनऊ।</a></address>
      <p>अंसल एपीआई धोखधड़ी और ठगी के मामले में उत्तर प्रदेश की योगी सरकार में मंत्री स्वाति सिंह का एक ऑडियो सोशल मीडिया पर वायरल हो रहा है। इस ऑडियो में मंत्री स्वाति सिंह राजधानी लखनऊ कैंट सीओ बीनू सिंह को फोन पर धमकी दे रही हैं। स्वाति सिंह इस ऑडियो में सीओ कैंट डॉ. बीनू सिंह से यह कह रही हैं कि अगर यहां काम करना है तो एक दिन बैठ लीजिए मेरे साथ आकर। उत्तर प्रदेश के मुख्यमंत्री योगी आदित्यनाथ ने इस मामले का संज्ञान लेते हुए स्वाति सिंह को तलब किया है।</p>
      <h3>Read Also: <a href="https://www.livehindustan.com/national/story-chinmayanand-case-supreme-court-stays-allahabad-high-court-order-on-victim-statement-2851468.html">चिन्मयानंद केस में सुप्रीम कोर्ट ने इलाहाबाद हाईकोर्ट के आदेश पर लगाई रोक</a></h3>
      <p>गौरतलब है कि अंसल एपीआई के खिलाफ धोखाधड़ी और ठगी के सैकड़ों केस दर्ज हैं। अंसल ग्रुप के वाइस चेयरमैन प्रणव अंसल को 29 सितंबर को दिल्ली एयरपोर्ट से हिरासत में लिया गया था। वह लंदन जा रहे थे। स्वाति सिंह वायरल ऑडियो में लखनऊ कैंट सीओ से बातचीत में यह कह रही हैं कि अंसल एपीआई पर लगे आरोप झूठे हैं। मंत्री वायरल ऑडियो में सीओ कैंट से अंसल पर दर्ज एफआईआर के बारे में पूछ रही हैं और ​कह रही हैं कि एफआईआर क्यों लिखा आपने? वह सीओ से कहती हैं कि आपको पता नहीं ऊपर से आदेश है कि कोई एफआईआर नहीं लिखा जाएगा। सारे फेक एफआईआर लिखे जा रहे हैं उसके ऊपर (अंसल पर)।</p>
      <h3>Read Also: <a href="https://www.livehindustan.com/national/story-the-secret-of-spectacles-has-not-been-revealed-in-the-chinmayanand-case-yet-know-about-it-2851857.html">चिन्मयानंद केस में अभी तक नहीं खुल पाया है चश्मे का राज, जानें इसके बारे में</a></h3>
      <p>राज्य मंत्री स्वाति सिंह का कहना है कि लखनऊ कैंट सीओ को मैंने धमकाया नहीं है, उनसे मैंने पीड़ित के पक्ष में बात की थी। असंल हमारे क्षेत्र का रहने वाला है। स्वाति सिंह के मुताकिब पैसे के लिए लखनऊ कैंट सीओ बीनू सिंह ने अंसर के खिलाफ एफआईआर दर्ज कर ली है। मंत्री ने कहा​ कि बीनू सिंह जब सीओ मोहनलालगंज थी तो भी उन पर कई आरोप लगे थे। अंसल प्रकरण में तीन दिन पहले स्वाति सिंह ने लखनऊ कैंट सीओ बीनू सिंह के संबंध में डीजीपी से भी शिकायत की थी।</p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।    </b>
      </p>
    </article>
  </body>
</html>