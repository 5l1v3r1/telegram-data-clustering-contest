<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825005.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T03:00:00+00:00"/>
    <meta property="og:title" content="۵ اپلیکیشن قاتل باتری آیفون را بشناسید"/>
    <meta property="og:description" content="به گزارش ایسنا، در فهرست زیر، پنج اپلیکیشن که به عقیده این کارشناسان، قاتل باتری گوشی‌های آیفون نام گرفته اند، معرفی شده که به شرح زیر است:"/>
  </head>
  <body>
    <article>
      <h1>۵ اپلیکیشن قاتل باتری آیفون را بشناسید</h1>
      <address>
        <time datetime="2019-11-16T03:00:00+00:00">16 Nov 2019, 03:00</time>
      </address>
      <p>به تازگی گزارش جدیدی منتشر شده که در آن کارشناسان فعال در حوزه فناوری به معرفی پنج اپلیکیشن معروف و محبوب جهان که به میزان قابل توجهی از شارژدهی باتری گوشی های آیفون می کاهند، پرداخته‌اند.</p>
      <p>به گزارش ایسنا، در فهرست زیر، پنج اپلیکیشن که به عقیده این کارشناسان، قاتل باتری گوشی‌های آیفون نام گرفته اند، معرفی شده که به شرح زیر است:</p>
      <p>
        <b>۱. فیس‌بوک</b>
      </p>
      <p>فیس‌بوک که بزرگترین پلتفرم شبکه اجتماعی در جهان را در اختیار دارد، به نظر می رسد که متهم ردیف اول افت شدید شارژدهی باتری گوشی‌های آیفون است.</p>
      <p>یکی از کارهایی که کاربران آیفون به منظور جلوگیری از مصرف باتری بیش از اندازه آن می توانند کنند، آن است که به تنظیمات اپلیکیشن فیس بوک رفته و دانلود خودکار و اتوماتیک ویدیو را غیرفعال کنند.همچنین آنها می توانند با غیرفعال سازی لوکیشن و احیای اپلیکیشن های پس زمینه، جلوی مصرف بی‌رویه باتری در گوشی خود را بگیرند.</p>
      <p>
        <b>۲. گوگل‌مپ</b>
      </p>
      <p>با اینکه اپلیکیشن نقشه گوگل موسوم به  گوگل مپ، یک برنامه کاربردی و مفید برای کاربران گوشی های هوشمند به شمار می رود اما نتایج تحقیقات و بررسی های جدید نشان می دهد که شارژدهی گوشی های آیفون را به میزان قابل توجهی کاهش می دهد.</p>
      <p>یکی از راهکارهای موثر در کاهش مصرف باتری توسط گوگل مپ آن است که کاربران تنها به هنگام لود کردن نقشه مکان موردنظر خود، لوکیشن یا موقعیت یاب () گوشی را روشن کنند و بلافاصله آن را خاموش کنند.</p>
      <p>
        <b>۳. اسنپ‌چت</b>
      </p>
      <p>اسنپ چت یکی از محبوب ترین اپلیکیشن های پیام رسان و عکاسی است که در سال های اخیر در میان جوانان و نوجوانان محبوبیت فراوانی یافته است.</p>
      <p>به گفته کارشناسان فعال در حوزه فناوری، یکی از راهکارهای کاهش مصرف بی رویه باتری توسط اپلیکیشن اسنپ چت آن است که کاربران به بخش تنظیمات رفته و در قسمت See My Location حالت روح (Ghost Mode) را انتخاب کنند.  </p>
      <p>
        <b>۴. فیس‌بوک مسنجر</b>
      </p>
      <p>کاربران نسخه iOS پیام رسان اختصاصی فیس بوک مسنجر نیز باید توجه داشته باشند که بخش زیادی از کاهش شارژدهی گوشی آنها مربوط به استفاده از این پیام رسان محبوب و آب رنگ است. بدون شک ، یکی از بدیهی ترین راهکارها استفاده از جایگزین های مناسب و یا دانلود نسخه لایت آن (Messenger Lite.) است.</p>
      <p>
        <b>۵. واتس‌اپ</b>
      </p>
      <p>واتس‌اپ به عنوان یکی از محبوب‌ترین اپلیکیشن‌های پیام‌رسان در جهان، به تازگی با چالش جدیدی روبرو شده است و آن نیز مصرف بالای باتری و کاهش شارژدهی گوشی های هوشمند است. به تازگی اخبار و گزارش های متعددی در خصوص مصرف بی رویه باتری توسط اپلیکیشن واتس اپ در گوشی های اندرویدی منتشر شده بود که حالا با در کنار هم گذاشتن این دو خبر، می توان نتیجه گیری کرد که این پیام رسان محبوب به طور کلی، تاثیر و نقش زیادی در کاهش میزان شارژدهی گوشی های هوشمند دارد.</p>
    </article>
  </body>
</html>