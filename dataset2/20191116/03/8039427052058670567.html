<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=956059"/>
    <meta property="og:site_name" content="Andhrajyothy"/>
    <meta property="article:published_time" content="2019-11-16T03:31:20+00:00"/>
    <meta property="og:title" content="రూ. 5 లక్షల్లోపు ఆదాయముంటే ఆరోగ్యశ్రీ"/>
    <meta property="og:description" content="ADVT"/>
  </head>
  <body>
    <article>
      <h1>రూ. 5 లక్షల్లోపు ఆదాయముంటే ఆరోగ్యశ్రీ</h1>
      <address>
        <time datetime="2019-11-16T03:31:20+00:00">16 Nov 2019, 03:31</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>అమరావతి, నవంబరు 15(ఆంధ్రజ్యోతి): </b>రాష్ట్రంలో రూ.5 లక్షల లోపు ఆదాయం ఉన్న కుటుంబాలకు ‘వైఎ్‌సఆర్‌ ఆరోగ్యశ్రీ’ సేవలు వర్తించే విధంగా ప్రభుత్వం నిర్ణయం తీసుకుంది. ఆరోగ్యశ్రీ హెల్త్‌కార్డులకు అర్హుల ఎంపిక నియమావళిని ప్రభుత్వం ఖరారు చేసింది. ఈ మేరకు ఆరోగ్యశాఖ ముఖ్యకార్యదర్శి జవహర్‌రెడ్డి శుక్రవారం ఉత్తర్వులు జారీ చేశారు. బియ్యం కార్డుదారులందరికీ వైఎ్‌సఆర్‌ ఆరోగ్యశ్రీ సేవలు వర్తిస్తాయి. బియ్యంకార్డుదారులతోపాటు వైఎ్‌సఆర్‌ పెన్షన్‌ కార్డు, జగనన్న విద్యా, వసతి దీవెనకార్డుదారులు కూడా ఆరోగ్యశ్రీ సేవలను ఉపయోగించుకోవచ్చు. వీరితో పాటు 12 ఎకరాల్లోపు మాగాణి ఉన్న వారికి, 35 ఎకరాల్లోపు మెట్ట భూమి యజమానులకు కూడా ఆరోగ్యశ్రీ సేవలు పొందేందుకు అర్హత కల్పించారు. మొత్తంగా మాగాణిగానీ, మెట్ట భూమిగానీ 35 ఎకరాలకు మించకుండా ఉన్న కుటుంబాలకు కూడా ఆరోగ్యశ్రీ ద్వారా చికిత్స చేయించుకునే అవకాశం ప్రభుత్వం కల్పిస్తుంది. మునిసిపాలిటీల్లో 3వేల చదరపు అడుగుల కంటే తక్కువ స్థలానికి పన్ను కట్టే కుటుంబాలకు కూడా ఆరోగ్యశ్రీ వర్తిస్తుంది. ప్రభుత్వ ఉద్యోగులు, పెన్షనర్లు కాకుండా రూ.5లక్షల్లోపు ఆదాయం ఉన్న ప్రభుత్వ కాంట్రాక్టు, ఔట్‌సోర్సింగ్‌, పార్ట్‌టైమ్‌, శానిటరీ వర్కర్లు, గౌరవ వేతనం పొందే ఉద్యోగులకు కూడా ప్రభుత్వం ఈ పథకాన్ని అమలు చేస్తుంది. కుటుంబం మొత్తంలో ఒక కారు ఉన్న ఫ్యామిలీ కూడా ఆరోగ్యశ్రీ సేవలు పొందేందుకు ప్రభుత్వం అర్హత కల్పించింది.</p>
    </article>
  </body>
</html>