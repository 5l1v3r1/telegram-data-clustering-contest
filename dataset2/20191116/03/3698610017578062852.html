<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/abromavichus-priznachiv-svoyim-zastupnikom-eks-glavu-microsoft-ukrayina-329903_.html"/>
    <meta property="og:site_name" content="DT.ua"/>
    <meta property="article:published_time" content="2019-11-16T03:40:00+00:00"/>
    <meta property="og:title" content="Абромавічус призначив своїм заступником екс-главу Microsoft Україна"/>
    <meta property="og:description" content="Завдання поставлені великі та амбітні"/>
  </head>
  <body>
    <article>
      <h1>Абромавічус призначив своїм заступником екс-главу Microsoft Україна</h1>
      <h2>Завдання поставлені великі та амбітні</h2>
      <address>
        <time datetime="2019-11-16T03:40:00+00:00">16 Nov 2019, 03:40</time>
      </address>
      <p>Колишня глава Microsoft Україна Надія Васильєва призначена заступником глави Укроборонпрому з питань цифровізації та інновацій. Таке рішення прийняв керівник відомства Айварас Абромавічус, повідомляє <a href="https://ukroboronprom.com.ua/uk/media/nadiya-vasylyeva-stala-zastupnytseyu-geneneralnogo-dyrektora-z-tsyfrovizatsiyi-ta-innovatsij-ukroboronpromu.html">прес-служба концерну</a>.</p>
      <p>Головне завдання, поставлене перед новим заступником главою концерну - створення інноваційної екосистеми для галузі військової промисловості на базі Укроборонпрому. Сюди входить цифрова трансформація підприємств-членів концерну; підготовка трансферу технологій для спільних підприємств і можливість швидкого впровадження інновацій із залученням НДІ, стартапів, науковців, новаторів, винахідників; створення кіберпідрозділу побудови нових продуктів.<br/><br/>Надія Васильєва є кандидатом економічних наук, а також магістром міжнародного права, закінчила аспірантуру з маркетингу британського CIM і отримала EMBA, є випускницею американського МІТ за програмою цифрової трансформації. Була генеральним директором "Майкрософт Україна".</p>
      <p>Нагадаємо, 23 жовтня "Укроборонпром" припинив контракти з керівництвом ДК "Укрспецекспорт" Владиславом Бельбасом і ДП "Спецтехноекспорт" Сергієм Проскуркіним. Причина припинення контрактів – впроваджувана реформа підприємств і функції спецекспорту, пояснили в держконцерні.</p>
      <p>"Дзеркало тижня. Україна" неодноразово публікувало матеріали про корупцію та масштабні зловживання в оборонному секторі. Докладніше читайте у статтях Дмитра Менделєєва "<b><a href="https://dt.ua/internal/maroderi-krayini-vidrubanih-ruk-304377_.html">Мародери країни відрубаних рук</a></b>", "<b><a href="https://dt.ua/internal/oboronka-hto-pershim-distanetsya-finishu-305751_.html">Оборонка: хто першим дістанеться "фінішу"?</a></b>".</p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>