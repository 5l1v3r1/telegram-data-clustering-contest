<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/dvama-astronavti-izlyazokha-na-6-chasova-kosmicheska-razkhodka_news709598.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-16T03:27:00+00:00"/>
    <meta property="og:title" content="Двама астронавти излязоха на 6-часова космическа разходка"/>
    <meta property="og:description" content="Американците ремонтираха ключово оборудване на МКС"/>
  </head>
  <body>
    <article>
      <h1>Двама астронавти излязоха на 6-часова космическа разходка</h1>
      <h2>Американците ремонтираха ключово оборудване на МКС</h2>
      <address>
        <time datetime="2019-11-16T03:27:00+00:00">16 Nov 2019, 03:27</time>
      </address>
      <p>https://blitz.bg/svyat/dvama-astronavti-izlyazokha-na-6-chasova-kosmicheska-razkhodka_news709598.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573867613-1.jpg"/>
      </figure>
      <p><b>Италианският астронавт Лука Пармитано и колегата му Андрю Морган прекараха шест часа в открития космос. Целта на разходката беше ремонт на ключово оборудване на Международната космическа станция - алфа-магнитен спектрометър. Задачата беше изпълнена успешно.</b><br/><br/>Работата по уреда налага още три излизания в космоса. Две от тях са планирани за 22 ноември и 1 или 2 декември.</p>
      <p>Спектрометърът с тегло 7,5 тона, чиято разработка отне 14 години и струваше 1,5 милиарда долара, беше доставен на МКС със совалката „Индевър“ през 2011 г. В създаването му участваха 56 институции от 16 страни, включително Русия.<br/><br/>С негова помощ учените се надяват да открият следи от антиматерия и да изучат състава и енергийния спектър на първичните космически лъчи, което ще помогне да се разбере как се е формирала Вселената.<br/><br/>Очакваше се спектрометърът да работи без сериозни проблеми в продължение на 10-18 години. Повредите обаче започнаха три години след въвеждането му в експлоатация. За ремонта му бяха изработени 25 нови инструмента, които бяха доставени на МКС при последните три полета на товарни кораби.</p>
    </article>
  </body>
</html>