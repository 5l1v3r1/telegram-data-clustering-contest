<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-bihar-simultala-result-2019-2020-bihar-board-declared-simultala-awasiya-vidyalaya-result-2019-jamui-check-bseb-sav-result-direct-link-here-2851870.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T03:54:46+00:00"/>
    <meta property="og:title" content="Simultala Awasiya Vidyalaya Result 2019 : बिहार बोर्ड घोषित किया सिमुलतला आवासीय विद्यायल एंट्रेंस रिजल्ट"/>
    <meta property="og:description" content="बिहार बोर्ड ने सिमुलतला आवासीय विद्यायल में क्लास छठी में नामांकन के लिए आयोजित प्रारंभिक परीक्षा का रिजल्ट जारी कर दिया है। रिजल्ट बोर्ड वेबसाइट www.biharboard.online पर डाला गया है। वहीं मुख्य..."/>
  </head>
  <body>
    <article>
      <h1>Simultala Awasiya Vidyalaya Result 2019 : बिहार बोर्ड घोषित किया सिमुलतला आवासीय विद्यायल एंट्रेंस रिजल्ट</h1>
      <address><time datetime="2019-11-16T03:54:46+00:00">16 Nov 2019, 03:54</time> by <a rel="author">लाइव हिन्दुस्तान टीम,पटना</a></address>
      <p>बिहार बोर्ड ने सिमुलतला आवासीय विद्यायल में क्लास छठी में नामांकन के लिए आयोजित प्रारंभिक परीक्षा का रिजल्ट जारी कर दिया है। रिजल्ट बोर्ड वेबसाइट www.biharboard.online पर डाला गया है। वहीं मुख्य परीक्षा के लिए एडमिट कार्ड  18 नवंबर से चयनित अभ्यर्थियों डाऊनलोड कर पाएंगे। मुख्य परीक्षा 30 नवंबर को पटना में ही ली जाएगी। <br/>ज्ञात हो कि सिमुलतला स्कूल में 60 छात्र और 60 छात्राओं का नामांकन हर साल होता है। मुख्य परीक्षा दो पाली में होगी। प्रथम पाली 10 से 12.30 और दूसरी पाली दो बजे से 4.30 बजे तक होगी।  मुख्य परीक्षा में चयनित होने के बाद मेडिकल टेस्ट होगा।</p>
      <p>
        <a href="https://www.biharboard.online/Pdf/SAV20_PRELIMINARY_RESULT_FEMALE_2020.pdf">
          <b>पास छात्राएं</b>
        </a>
        <br/>
        <b>
          <a href="https://www.biharboard.online/Pdf/SAV20_PRELIMINARY_RESULT_MALE_2020.pdf">पास छात्र</a>
        </b>
      </p>
      <p><b>जमुई का सिमुलतला बिहार भर के सरकारी आवासीय विद्यालयों में टॉप पर</b><br/>देश के सरकारी आवासीय विद्यालयों में बेहतर प्रदर्शन के लिए सिमुलतला आवासीय विद्यालय का पहला स्थान है। यह दूसरा मौका है जब सिमुलतला आवासीय विद्यालय ने बेहतर प्रदर्शन के लिए यह खिताब जीता था। सितंबर माह में यह खिताब सितमुलताल ने जीता था। 2014-15 सत्र में भी देश स्तर पर किए गए सरकारी विद्यालयों के प्रदर्शन में सिमुलतला आवासीय विद्यालय टॉप पर था। यह सर्वे एडुकेशन वर्ल्ड द्वारा किया गया है। इसमें शिक्षक की भूमिका, सिलेबस को पूरा करना, शैक्षणिक प्रदर्शन, सह शैक्षणिक शिक्षा जिसमें सांस्कृतिक कार्यक्रम, कमजोर बच्चों पर विशेष ध्यान, साफ-सफाई व्यवस्था, सामाजिक शिक्षा पर सर्वेक्षण किया गया था। जिन विद्यालयों को पछाड़कर सिमुलतला आवासीय विद्यालय अव्वल आया है उनमें ऑक ग्रोव स्कूल देहरादून, जवाहर नवोदय विद्यालय चेनीथल्ला केरल, जवाहर नवोदय विद्यालय तेलंगाना, जवाहर नवोदय विद्यालय केरल, जवाहर नवोदय विद्यालय हमीरपुर हिमाचल प्रदेश, जवाहर नवोदय विद्यालय अर्नाकुलम, जवाहर नवोदय विद्यालय समस्तीपुर बिहार, जवाहर नवोदय विद्यालय चित्तुर, जवाहर नवोदय विद्यालय करीन नगर शामिल हैं।</p>
      <p>
        <b>
          <a href="https://www.livehindustan.com/career/story-rrb-ntpc-and-rrc-group-d-exam-dates-2019-railway-to-announce-first-stage-cbt-schedule-soon-check-latest-updates-2850185.html">RRB NTPC RRC Group D Exam Dates 2019: परीक्षा तिथि पर लेटेस्ट अपडेट</a>
        </b>
      </p>
      <p>हालांकि ये सभी वो विद्यालय हैं जिन्होंने टॉप टेन में जगह बनाई है। बता दें यहां के छात्रों ने मैट्रिक और इंटर की परीक्षा में हरबार बिहार में टॉपरों में जगह बनाते रहे हैं। इस वर्ष भी मैट्रिक की परीक्षा टॉप टेन में 17 छात्र रहे थे। स्कूल के प्राचार्य डा. राजीव रंजन ने बताया कि उन्हें भी मेल द्वारा इसकी जानकारी मिली है। यह सर्वे एडुकेशन वर्ल्ड द्वारा किया गया है।  </p>
      <p><b>एक प्रश्न के चलते इस बार चर्चा में आ गई थी ये परीक्षा</b><br/>बिहार के राज्यपाल कौन हैं? यह सवाल सिमुलतला आवासीय विद्यालय में प्रवेश के लिए हुई प्रारंभिक परीक्षा में पूछा गया। लेकिन इसमें दिए गए विकल्प में वर्तमान राज्यपाल फागू चौहान का नाम नहीं था। विकल्प था- विकल्प था- राम नाथ कोविंद, सत्यपाल मलिक, केसरी नाथ त्रिपाठी<br/>या श्री डीवाई पाटिल। प्रश्नपत्र में 77वें नंबर के इस प्रश्न में छात्र उलझे रहे। एक विद्यार्थी ने बताया कि अभी तो बिहार के राज्यपाल फागू चौहान हैं। लेकिन उनका नाम विकल्प में नहीं था। ऐसे में कई विद्यार्थी गलत विकल्प लिखकर आए। वहीं केंद्र पर उपस्थित अभिभावकों ने इस गलत विकल्प के लिए बोर्ड से इसका अंक देने की मांग कर रहे थे।<br/>इसके अलावा हिंदी खंड के 93वें प्रश्न में स्पेलिंग गलत पूछा गया था। स्वर वर्ण की जगह स्वर वर्ग के कितने भेद हैं, पूछा गया था। इन दोनों ही प्रश्नों में छात्र उलझे रहे। सिमुलतला आवासीय प्रवेश परीक्षा के लिए पटना में दो केंद्र बीएन कॉलेजिएट हाईस्कूल और जीडी पाटलिपुत्र हाईस्कूल में बनाये गये थे। राज्य भर में 41 परीक्षा केंद्र बनाये गये थे। बिहार बोर्ड की मानें तो परीक्षा में शामिल होने के लिए 14 हजार 155 परीक्षार्थियों ने फॉर्म भरे थे। पटना के दोनों केंद्र मिलाकर 977 परीक्षार्थी शामिल थे। परीक्षा दोपहर एक बजे से 3.30 बजे तक आयोजित की गयी थी। कुल 150 प्रश्न पूछे गये थे। सारे प्रश्न बहुवैकल्पिक वस्तुनिष्ठ प्रकार के थे।</p>
    </article>
  </body>
</html>