<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/nastupnogo-tizhnya-v-ukrajinu-prijide-premjerministr-chehiji-640312.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-16T03:25:11+00:00"/>
    <meta property="og:title" content="Наступного тижня в Україну приїде прем'єрміністр Чехії"/>
    <meta property="og:description" content="Частиною поїздки є зустріч з президентом України Володимиром Зеленським, а також підготовка до зустрічі з прем'єрміністром Гончаруком"/>
  </head>
  <body>
    <article>
      <h1>Наступного тижня в Україну приїде прем'єрміністр Чехії</h1>
      <address>
        <time datetime="2019-11-16T03:25:11+00:00">16 Nov 2019, 03:25</time>
      </address>
      <h4>Частиною поїздки є зустріч з президентом України Володимиром Зеленським, а також підготовка до зустрічі з прем'єрміністром Гончаруком</h4>
      <p>Прем'єрміністр Чехії Андрей Бабіш разом з віцепрем'єрміністром і міністром промисловості та торгівлі Карелом Гавлічеком й місією з 85 підприємців відвідає Київ під час дводенної поїздки - у понеділок і вівторок наступного тижня.</p>
      <p>Про це <a href="https://www.ceskenoviny.cz/zpravy/babis-s-havlickem-navstivi-pristi-tyden-ukrajinu/1821370?fbclid=IwAR34kIHf-Y1elVagQliV-1WqUpSfF-wb6BPVfE9UJ2e87QuD6UO7MOEPlrE">повідомляє</a> чеське видання České noviny.</p>
      <p>«Частиною поїздки є зустріч з президентом України Володимиром Зеленським, а також підготовка до зустрічі з прем'єрміністром Олексієм Гончаруком. Основною метою офіційного візиту є висловлення підтримки територіальній цілісності, суверенітету і незалежності України, а також зближення України і Європейського Союзу», - пише видання.</p>
      <p>Крім політичних зустрічей із Зеленським, Гончаруком і Дмитром Разумковим, Бабіш і Гавлічек візьмуть участь у чесько-українському бізнес-форумі. Ділову місію очолює президент Торгово-промислової палати Чехії Володимир Длоугі.</p>
      <p>«Україна є 20-м найбільшим зовнішньоторговельним партнером Чеської Республіки. За даними Торгової палати, вона пропонує широкі можливості для чеських підприємців у сфері цивільної авіації, транспортної галузі та інфраструктури, енергетики, водного господарства, оборонної промисловості і машинобудування», - зазначає видання з посиланням на матеріали уряду.</p>
      <p>Нагадаємо, у жовтні Бабіш повідомляв, що <a href="https://glavcom.ua/news/premjer-chehiji-vidvidaje-ukrajinu-u-listopadi-632387.html">18 листопада на основі переговорів з президентом Зеленським він прилетить в Україну</a>.</p>
      <related>
        <a href="https://glavcom.ua/news/ostanniy-premjer-chehoslovachchini-pomer-v-budinku-dlya-litnih-lyudey-638272.html"/>
        <a href="https://glavcom.ua/news/posolstvo-ukrajini-rozkritikuvalo-zaproshennya-psevdokrimskoji-organizaciji-do-chehiji-636604.html"/>
        <a href="https://glavcom.ua/news/premjer-chehiji-vidvidaje-ukrajinu-u-listopadi-632387.html"/>
      </related>
    </article>
  </body>
</html>