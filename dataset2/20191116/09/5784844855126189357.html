<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/ste-ze-preizkusili-novo-opero-65.html?RSS9442a38bfb6003fc6a1409ce1d452cc1"/>
    <meta property="og:site_name" content="Računalniške novice"/>
    <meta property="article:published_time" content="2019-11-16T09:30:00+00:00"/>
    <meta property="og:title" content="Ste že preizkusili novo Opero 65?"/>
    <meta property="og:description" content="Opera je vse prej kot priljubljen spletni brskalnik, saj ga trenutno uporablja le okoli dva odstotka uporabnikov svetovnega spleta na namiznih in prenosnih računalnikih."/>
  </head>
  <body>
    <article>
      <h1>Ste že preizkusili novo Opero 65?</h1>
      <address>
        <time datetime="2019-11-16T09:30:00+00:00">16 Nov 2019, 09:30</time>
      </address>
      <p>Opera je vse prej kot priljubljen spletni brskalnik, saj ga trenutno uporablja le okoli dva odstotka uporabnikov svetovnega spleta na namiznih in prenosnih računalnikih. Kljub temu gre za odličen izdelek, ki počasi a vztrajno dohiteva vodilne spletne brskalnike, predvsem pa brskalnika Mozilla Firefox in Google Chrome. Najnovejša različica spletnega brskalnika Opera pa med drugim prinaša zboljšano blokiranje sledilcev in novo naslovno vrstico.</p>
      <p>Nova Opera 65 je na voljo za operacijske sisteme Windows, MacOS in Linux ter temelji na povsem prenovljenem spletnem pogonu Chromium 78. Med novostmi najdemo izboljšano blokiranje sistemov za sledenje uporabnikov, pri čemer je za to zadolžena tehnologija EasyPrivacy. Za pospešitev nalaganja strani pa spletni brskalnik Opera 65 samodejno blokira znane skripte za sledenje, uporabniki pa lahko za nameček kar sami omogočijo ali onemogočijo blokiranje sistemov za sledenje na posameznih spletnih straneh.</p>
      <p>Spletni brskalnik Opera 65 prinaša še prenovljeno naslovno vrstico brskalnika z lažjim dostopom do elementov, kot so zgodovina brskanja, zaznamki in hitro klicanje. Novost pa je na voljo za brezplačni prenos na spletni povezavi <a href="https://www.opera.com/">http://www.opera.com/</a>.</p>
      <figure>
        <iframe src="https://www.youtube.com/embed/2yrG3auDUA8" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.opera.com/">Opera</a></footer>
    </article>
  </body>
</html>