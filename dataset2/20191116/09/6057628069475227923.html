<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/afrika/20191116-sojojin-mali-sun-zakulo-gawarwaki-20-daga-rijiya"/>
    <meta property="og:site_name" content="RFI"/>
    <meta property="article:published_time" content="2019-11-16T09:07:17+00:00"/>
    <meta property="og:title" content="Sojojin Mali sun zakulo gawarwaki 20 daga rijiya"/>
    <meta property="og:description" content="Akalla mutane dubu 15 ne suka gudanar da gangamin nuna goyon baya ga sojojin kasar Mali a birnin Bamako."/>
  </head>
  <body>
    <article>
      <h1>Sojojin Mali sun zakulo gawarwaki 20 daga rijiya</h1>
      <address><time datetime="2019-11-16T09:07:17+00:00">16 Nov 2019, 09:07</time> by <a rel="author">Nura Ado Suleiman</a></address>
      <p>
        <b>Akalla mutane dubu 15 ne suka gudanar da gangamin nuna goyon baya ga sojojin kasar Mali a birnin Bamako.</b>
      </p>
      <p>Tattakin dubban jamaâ€™ar ya gudana ne, jim kadan bayan gano gawarwakin mutane akalla 20 da aka zuba cikin wata rijiya da dakarun na Mali suka yi a kauyen Peh, na yankin Mopti dake tsakiyar kasar.</p>
      <p>Sanarwar da gwamnatin Mali ta fitar a wannan Jumaâ€™a ta ce an aike da sojojin kauyen na Peh ne, bayan samun rahoton cewa wasu mahara sanye da kayan mafarauta sun kaiwa kayuen farmaki inda suka halaka mutane da dama gami da in awon gaba da dabbobi.</p>
      <p>A baya bayan nan, yankin Mopti dake tsakiya Mali yayi kaurin suna wajen fuskantar tashe-tashen hankula masu alaka da fadan kabilanci da kuma hare-haren mayaka masu ikirarin Jihadi.</p>
      <p>Akalla sojojin Mali 100 mayakan masu ikirarin jihadi suka halaka a 'yan makwannin da suka gabata, yayin hare-haren da suka kaddamar kan sansanonin sojin.</p>
    </article>
  </body>
</html>