<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=956442"/>
    <meta property="og:site_name" content="Andhrajyothy"/>
    <meta property="article:published_time" content="2019-11-16T09:42:33+00:00"/>
    <meta property="og:title" content="వెన్నెలవేళ తాజ్ అందాలు తిలకిద్దాం...రండి...కొత్తగా మెహతాబ్ వ్యూ పాయింట్ ప్రారంభం"/>
    <meta property="og:description" content="ADVT"/>
  </head>
  <body>
    <article>
      <h1>వెన్నెలవేళ తాజ్ అందాలు తిలకిద్దాం...రండి...కొత్తగా మెహతాబ్ వ్యూ పాయింట్ ప్రారంభం</h1>
      <address>
        <time datetime="2019-11-16T09:42:33+00:00">16 Nov 2019, 09:42</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ఆగ్రా (ఉత్తరప్రదేశ్) : తాజ్‌‌మహల్‌ ప్రేమకు చిహ్నంగా భావిస్తారు. భారతీయులే కాదు విదేశాల నుంచి వచ్చే అనేక మంది పర్యాటకులు తాజ్‌‌మహల్‌ను వీక్షిస్తూ తన్మయత్వంతో పులకించిపోతారు. </b>అలాంటి తాజ్ అందాలను సూర్యుడు ఉదయిస్తున్న వేళ, రాత్రి వెన్నెల వెలుగుల్లో చూసేందుకు ఉత్తరప్రదేశ్ రాష్ట్రప్రభుత్వం కొత్తగా మెహతాబ్ బాగ్ వద్ద తాజ్ వ్యూ పాయింట్‌ను ఏర్పాటు చేసింది. దేశ, విదేశాల నుంచి వస్తున్న సందర్శకుల కోసం ప్రత్యేకంగా నిర్మించిన మెహతాబ్ బాగ్ తాజ్ వ్యూపాయింట్ ను మంత్రి గిరిరాజ్ సింగ్ ధర్మేష్ శనివారం ఉదయం ప్రారంభించారు. <b>ఉషోదయాన సూర్యుడు ఉదయిస్తున్నవేళ ప్రసరిస్తున్న లేలేత సూర్యకిరణాలు అందాల తాజ్ మహల్ పై పడుతుంటే...ఆ సమయంలో మెహతాబ్ వ్యూ పాయింట్ నుంచి చూసిన సందర్శికులు మైరచిపోతున్నారు. </b>అలాగే<b> సాయంత్రం 7 నుంచి 10 గంటల వరకు వెన్నెల రాత్రుల్లో చంద్రకాంతిలో మెరిసిపోతున్న తాజ్ అందాలు చూసిన సందర్శకులు ఫిదా అవుతున్నారు.</b> తాజ్ సందర్శకుల కోసం ఆగ్రా డెవలప్ మెంట్ అథారిటీ నిర్మించిన వ్యూపాయింట్ అందరినీ విశేషంగా ఆకట్టుకుంటోందని మంత్రి ధర్మేష్ చెప్పారు. మెహతాబ్ వ్యూపాయింట్ నుంచి ఉషోదయాన తాజ్ అందాలను తిలకించిన ఆస్ట్రేలియాలోని మెల్‌బోర్న్ నగరం నుంచి వచ్చిన ఓ పర్యాటకుడు అద్భుత దృశ్యం ఆవిష్కృతమైందని వ్యాఖ్యానించారు. తాజ్ అందాలను రాత్రివేళ చూడాలనే నా కల ఈ వ్యూపాయింట్ నిర్మాణంతో నెరవేరిందని జమ్మూకశ్మీర్ కు చెందిన ఓ పర్యాటకుడు చెప్పారు. మొఘల్ రాజుల కాలంలో నిర్మించిన తాజ్ మహల్ వద్ద గాలిని శుభ్రం చేసేందుకు ఆగ్రా జిల్లా అధికారులు రెండు ఎయిర్ ఫ్యూరిఫై యంత్రాలను ఏర్పాటు చేశారు.</p>
    </article>
  </body>
</html>