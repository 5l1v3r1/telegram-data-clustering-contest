<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903950/batshuayi-gaat-voor-een-bizarre-modetrend-gezien-bij-een-rapper-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T09:15:00+00:00"/>
    <meta property="og:title" content="Batshuayi probeert een bizarre modetrend: &quot;Gezien bij een rapper&quot;"/>
    <meta property="og:description" content="Michy Batshuayi kleedt zich graag een beetje excentriek, maar onlangs heeft hij nog een vreemdere modetrend opgepikt. Batshuayi lakt nu zowaar zijn nagels in speciale motieven. Niets vreemds aan, vindt Batshuayi zelf."/>
  </head>
  <body>
    <article>
      <h1>Batshuayi probeert een bizarre modetrend: "Gezien bij een rapper"</h1>
      <address>
        <time datetime="2019-11-16T09:15:00+00:00">16 Nov 2019, 09:15</time>
      </address>
      <p>
        <b>Michy Batshuayi kleedt zich graag een beetje excentriek, maar onlangs heeft hij nog een vreemdere modetrend opgepikt. Batshuayi lakt nu zowaar zijn nagels in speciale motieven. Niets vreemds aan, vindt Batshuayi zelf.</b>
      </p>
      <p>"Het is iets dat ik bij een Amerikaanse rapper heb gezien", legt Batshuayi uit bij <i><a href="https://www.rtbf.be/sport/football/diablesrouges/detail_michy-batshuayi-marquer-c-est-ma-vitamine?id=10366918">RTBF</a>. </i>"Mijn broer heeft mij al een bericht gestuurd dat ik ermee moet stoppen, hij vindt er helemaal niets aan", geeft hij toe.</p>
      <p>"Eigenlijk wilde ik tatoeages", klinkt het bij Batshuayi. "Maar dat mocht niet van mijn ouders, en zij zijn de baas! Dit is een beetje mijn wraak... de andere Rode Duivels hebben me al gezegd dat dit iets voor meisjes is, maar ik heb een grote persoonlijkheid en ik doe wat ik wil. En misschien lanceer ik wel een trend voor de toekomst onder voetballers."</p>
      <p>Batshuayi speelde dit seizoen nog maar 64 minuten in de Premier League, waarin hij goed was voor één doelpunt.</p>
      <figure>
        <iframe data-src="https://twitter.com/sadpisces1313/status/1194123101321277441?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/903408/batshuayi-niet-blij-met-fifa20-en-doet-oproep-aan-ea-sports.html?itm_source=www.voetbalprimeur.be&amp;itm_medium=highlighted-content">Batshuayi niet blij met FIFA20 en doet oproep aan EA Sports</a></aside>
    </article>
  </body>
</html>