<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/v-bajern-glasuvaha-palno-doverie-na-hanzi-flik.html"/>
    <meta property="og:site_name" content="bTV Новините"/>
    <meta property="article:published_time" content="2019-11-16T09:07:00+00:00"/>
    <meta property="og:title" content="В &quot;Байерн&quot; гласуваха пълно доверие на Ханзи Флик"/>
    <meta property="og:description" content="Той остава треньор на отбора поне до Коледа"/>
  </head>
  <body>
    <article>
      <h1>В "Байерн" гласуваха пълно доверие на Ханзи Флик</h1>
      <h2>Той остава треньор на отбора поне до Коледа</h2>
      <address>
        <time datetime="2019-11-16T09:07:00+00:00">16 Nov 2019, 09:07</time>
      </address>
      <p>Ръководството на "Байерн" Мюнхен реши да се довери на новия треньор Ханзи Флик поне до Коледа. Това обяви изпълнителният директор на баварците Карл-Ханц Румениге пред Общото събрание на клуба.</p>
      <p>Той беше категоричен, че считаният първоначално за временен вариант като треньор Флик, ще остане до зимната пауза, а при добри резултати и след това. </p>
      <p>"След мача с "Борусия" заедно с Хасан Салихамджич публично заявихме, че Флик остава треньор на отбора до следващо решение и за да не ни задават въпроси по темата всяка седмица, поясняваме, че до следващо решение означава минимум до зимната пауза. Ханзи може да продължи работата си и след това. Казвам го абсолютно сериозно — имаме му пълно доверие", сподели Румениге.</p>
      <figure>
        <iframe data-src="https://twitter.com/FCBayernEN/status/1195438743227895808?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Флик пое тима след <a href="https://btvnovinite.bg/sport/bajern-se-razdeli-s-niko-kovach.html">уволнението на Нико Ковач</a>. Той постигна две победи във важни мачове до момента - срещу "Олимпиакос" в Шампионската лига и "Борусия" Дортмунд в дербито на Бундеслигата. </p>
      <p>Новият треньор на "Байерн" е бил начело на "Виктория" Баментал и "Хофенхайм", а след това е работил и като помощник треньор в националния отбор на Германия. </p>
    </article>
  </body>
</html>