<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/viral-news/story-japans-cheapest-hotel-just-85-rupees-charge-per-night-but-you-have-to-adjust-with-this-thing-2852129.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T09:53:40+00:00"/>
    <meta property="og:title" content="Viral : इस लग्जरी होटल में एक रात बिताने का किराया है सिर्फ 85 रुपए लेकिन आपको पूरी करनी पड़ेगी यह बड़ी शर्त"/>
    <meta property="og:description" content="ट्रिप के शौकीन लोग लग्जरी होटल में रुकने की चाहत रखते हैं लेकिन हर किसी के लिए लग्जरी होटल में रुकना आसान नहीं होता। आज कल की महंगाई में लग्जरी होटल में रुकने के लिए आपको भारी कीमत चुकानी पड़ती है..."/>
  </head>
  <body>
    <article>
      <h1>Viral : इस लग्जरी होटल में एक रात बिताने का किराया है सिर्फ 85 रुपए लेकिन आपको पूरी करनी पड़ेगी यह बड़ी शर्त</h1>
      <address><time datetime="2019-11-16T09:53:40+00:00">16 Nov 2019, 09:53</time> by <a rel="author">लाइव हिन्दुस्तान टीम ,नई दिल्ली</a></address>
      <p>ट्रिप के शौकीन लोग लग्जरी होटल में रुकने की चाहत रखते हैं लेकिन हर किसी के लिए लग्जरी होटल में रुकना आसान नहीं होता। आज कल की महंगाई में लग्जरी होटल में रुकने के लिए आपको भारी कीमत चुकानी पड़ती है लेकिन जापान का एक होटल ऐसा है जहां रात बिताने के लिए आपको मात्र 85 रुपए देने पड़ेंगे लेकिन इसकी भी एक शर्त रखी गई है। </p>
      <p><b>होटल में हैं ये सुविधाएं </b><br/>जापान में एक होटल ऐसा है, जहां ठहरने वाले उसे सिर्फ 130 युआन किराया वसूला जा रहा है। यानी भारतीय करंसी में सिर्फ 85.90 रुपये। फुकुओका में स्थित यह होटल इसी के साथ जापान में ठहरने के लिए सबसे सस्ता होटल भी बन गया है। होटल में हैं सारी सुविधाएं हैं, लेकिन बिजनेस रियोकान आसाही है। यह शहर के मुख्य इलाके से महज 15 मिनट की दूरी पर है। होटल में तमाम जरूरी सुविधाएं भी हैं कमरे में टीवी भी है, जिसका आप आराम से आनंद ले सकते हैं।</p>
      <p><b>होटल की है यह शर्त </b><br/>आपको इस होटल में ठहरने के लिए अपनी ‘प्राइवेसी’यानी निजता का बलिदान देना होगा। ऐसा इसलिए कि आप जिस कमरे में ठहरे होंगे उसकी होटल के यूट्यूब चैनल पर लाइव स्ट्रीमिंग होगी। पूरी दुनिया देखेगी आप क्या  कर रहे हैं। ऐसे में अगर आप अपनी प्राइवेसी के साथ समझौता कर सकते हैं, तो आप यहां आकर एक दिलचस्प अनुभव ले सकते हैं। आप जब तक इस होटल के कमरे में होंगे, पूरी दुनिया आपको लाइव देख सकेगी। कई लोग इस ऑफर का लाभ भी उठा चुके हैं। होटल आने वाले पर्यटकों के लिए हर दिन यह डील उपलब्ध है। खासकर ब्लॉगर्स और सोशल मीडिया इन्फ्लुएंसर यहां ठहरकर अपने अनुभव फॉलोअर्स के साथ शेयर कर रहे हैं। यहां वीडियोग्राफी में ऑडियो नहीं होगा। एक अच्छी बात यह है कि कैमरा सिर्फ होटल के कमरे में लगा है। बाथरूम में कोई कैमरा नहीं है। इसके अलावा कमरे में कोई माइक नहीं है। इसका मतलब यह है कि आपकी बातों की आवाज बाहर नहीं जाएगी। <br/> </p>
    </article>
  </body>
</html>