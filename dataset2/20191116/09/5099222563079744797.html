<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-educatie-23494653-braila-profesoara-venit-beata-ore-fost-dusa-politie-unde-etilotestul-aratat-alcoolemie-1-18.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-16T09:17:00+00:00"/>
    <meta property="og:title" content="Brăila: O profesoară ar fi venit beată la ore / Ea fost dusă la poliție, unde etilotestul a arătat o alcoolemie de 1,18 mg/l"/>
    <meta property="og:description" content="O profesoară de la o școală dintr-o comună din județul Brăila s-a prezentat la ore, deși consumase foarte multe băuturi alcoolice. Colegii au scos-o din școală și au condus-o la o secție de Poliție"/>
  </head>
  <body>
    <article>
      <h1>Brăila: O profesoară ar fi venit beată la ore / Ea fost dusă la poliție, unde etilotestul a arătat o alcoolemie de 1,18 mg/l</h1>
      <address><time datetime="2019-11-16T09:17:00+00:00">16 Nov 2019, 09:17</time> by <a rel="author">G.S.</a></address>
      <p><b>O profesoară de la o școală dintr-o comună din județul Brăila s-a prezentat la ore, deși consumase foarte multe băuturi alcoolice. Colegii au scos-o din școală și au condus-o la o secție de Poliție pentru a fi verificată cu aparatul etilotest, transmite Mediafax.<br/></b><br/>Incidentul s-a produs vineri la școala gimnazială din comuna Victoria. Surse apropiate anchetei susțin că profesoara a avut, în urma verificării cu etilotestul, o alcoolemie de 1,18 mg/l în aerul expirat. <br/><br/>Testarea a fost făcută la sediul Poliției Însurăței, unde profesoara a fost condusă de directorul școlii. În urma incidentului, Inspectoratul Școlar Brăila a solicitat o anchetă internă.<br/><br/>„De la polițiști am aflat că doamna avea o alcoolemie mare, o situație de acest tip nu-ți permite să vii la clasă. Am vorbit cu cei din conducerea școlii, le-am cerut să aplice legea. Va fi activată comisia de disciplină, colegii vor stabili măsurile care se impun. Noi vrem să aflăm adevărul. Incidentul s-a petrecut la școala Mihai Bravu, nu au fost sunați polițiștii, dar directorul și profesoara în cauză s-au dus la sediul Poliției Însurăței, acolo s-a stabilit alcoolemia. Este inadmisibil să te prezinți astfel în fața elevilor”, a declarat inspectorul școlar general al județului Brăila, Viorel Botea.</p>
    </article>
  </body>
</html>