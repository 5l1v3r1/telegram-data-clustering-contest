<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/style/20204507-majte-na-uvazi-golovni-podiyi-1624-listopada"/>
    <meta property="og:site_name" content="Mind UA"/>
    <meta property="article:published_time" content="2019-11-16T09:45:00+00:00"/>
    <meta property="og:title" content="Майте на увазі: головні події 16–24 листопада"/>
    <meta property="og:description" content="Am I Jazz? Festival 2019, Rembrandt TM та інші події найближчого часу, на які варто звернути увагу"/>
  </head>
  <body>
    <article>
      <h1>Майте на увазі: головні події 16–24 листопада</h1>
      <h2>Am I Jazz? Festival 2019, Rembrandt TM та інші події найближчого часу, на які варто звернути увагу</h2>
      <address><time datetime="2019-11-16T09:45:00+00:00">16 Nov 2019, 09:45</time> by <a rel="author" href="https://mind.ua/author/176-olga-usachova" target="_blank">Ольга Усачова</a></address>
      <p>У суботу, <b>16 листопада,</b> у <b>Closer</b> (вул. Нижньоюрківська, 31) проходитиме <b>Am I Jazz? Festival 2019 </b>із питанням у назві до себе й усього навколо. Захоплюючись контрастами і паралелями між акустичною та електронною музикою, вимірюючи годинами перельотів фізичні відстані та протиставляючи їх суміжному соціальному та естетичному досвіду, цитуючи твіт Вейна Шортера «Твоя людяність – твій інструмент», слухачі святкуватимуть життя, музику та присутність один одного.</p>
      <figure>
        <img src="https://s.mind.ua/img/forall/i/2019/1573816814.jpg"/>
      </figure>
      <p>
        <i>Фото: офіційна Facebook-сторінка події</i>
      </p>
      <p>Початок <b>о 20:00.</b> Вартість квитків <b>500–1750 грн.</b></p>
      <hr/>
      <p>У неділю, <b>17 листопада,</b> у <b>Музеї Ханенків</b> (вул. Терещенківська, 15–17) можна відвідати експозицію <b>Rembrandt TM. </b>Цього року відзначається 350-та річниця смерті голландського художнього генія Рембрандта ван Рейна (1606–1669). Музей Ханенків долучається до вшанування майстра. Вже у ранні роки Рембрандт, син лейденського мельника Хармена ван Рейна, почав підписувати свої твори лише ім’ям «Рембрандт», подібно до Тіціана, Мікеланджело та Рафаеля. Один із найпослідовніших нонконформістів голландського живопису, він стверджував цим своє право на самобутність та одиничність. Це ім’я з’явилося не лише на його офортах, відомих у сотнях відбитків, але й на картинах безпосередніх учнів художника, а згодом і на численних творах послідовників та копіїстів.</p>
      <p>Чим стала для наступних поколінь спадщина голландського майстра? Яку міру творчої свободи і цікавості до життя та яку унікальну комбінацію художніх прийомів ми сьогодні пов’язуємо із брендом «Рембрандт»? Пошуку відповідей на ці запитання і присвячений проект.</p>
      <figure>
        <img src="https://s.mind.ua/img/forall/i/2019/1573816857.jpg"/>
      </figure>
      <p>
        <i>Фото: офіційна Facebook-сторінка події</i>
      </p>
      <p>Початок <b>о 10:30.</b> <b><u>Деталі за <a href="https://www.facebook.com/events/943342892698239/">посиланням</a>.</u></b></p>
      <hr/>
      <p>У четвер, <b>21 листопада,</b> у <b>Mezzanine</b> (вул. Нижньоюрківська, 31) – культурологічна лекція <b>«Україна сектантська».</b> Вже декілька століть Україна традиційно є центром східноєвропейського сектантства. Саме завдяки сприятливому релігійному клімату квітнуть найдивовижніші культи, які дуже часто є інструментами кримінальних та політичних маніпуляцій. Під час цієї лекції будуть розглянуті найцікавіші синкретичні секти, що діяли (а деякі й продовжують діяти) на території незалежної України.</p>
      <p>Від «Білого братства» до «АллатРа», від аматорських домашніх гуртків до вкрай небезпечних культів, що контролюються організованими кримінальними групами та спецслужбами інших країн: протягом десятиріччя лектор входив у довіру та проникав у різні українські секти заради власного культурологічного дослідження.</p>
      <p>Під час лекції Александер Кроліковскі (1982, Донецьк), концептуальний митець, учасник дуету Krolikowski Art, не тільки пояснить класифікацію та відмінності у вченнях постмодерних синкретичних сект, але й розповість про власний досвід спілкування із сектантами.</p>
      <figure>
        <img src="https://s.mind.ua/img/forall/i/2019/1573816897.jpg"/>
      </figure>
      <p>
        <i>Фото: офіційна Facebook-сторінка події</i>
      </p>
      <p>Початок <b>о 19:30.</b> Вартість квитків <b>200–250 грн.</b></p>
      <hr/>
      <p>У неділю, <b>24 листопада,</b> у <b>кінотеатрах «Жовтень»</b> (вул. Костянтинівська, 26), <b>«Київська Русь»</b> (вул. Січових Стрільців, 93) та культурному центрі <b>«АРТ Братислава»</b> (вул. Олександра Архипенка, 5) триватиме <b>Kinove.Фестиваль.2</b>. Організатори зібрали максимально концентровану програму, в якій кожен фільм – дещо більше, ніж просто кіно задля розваги. Це стрічки, які змусять глядача подивитися в саму сутність себе і відкрити те, що приховано під соціальними замками.</p>
      <p>Демонструватимуться, зокрема, такі стрічки, як науково-фантастичний постпанк про подорож духу і тіла <b>«Вальгалла: Сага про вікінга»</b> <b>Ніколаса Віндінга Рефна</b> («Драйв» (2011); «Неоновий демон» (2016)), грузинська драма <b>«А потім ми танцювали»</b>, яка завоювала Ґран-прі 10-го Одеського міжнародного кінофестивалю за результатами глядацького голосування, <b>«Із широко заплющеними очима» Стенлі Кубрика</b> – нова зустріч великого кіно з великим екраном, і не тільки.</p>
      <figure>
        <img src="https://s.mind.ua/img/forall/i/2019/1573816976.jpg"/>
      </figure>
      <p>
        <i>Фото: офіційна Facebook-сторінка події</i>
      </p>
      <p>Початок <b>о 17:00. <u>Деталі за <a href="https://www.facebook.com/events/701063100395504/">посиланням</a>.</u></b></p>
      <p><b>Якщо ви дочитали цей матеріал до кінця</b>, ми сподіваємось, що це значить, що він був корисним для вас.</p>
      <p>Ми запрошуємо вас стати частиною Mind Club. Для цього потрібно оформити підписку за $7 на місяць.</p>
      <p>Нам дуже важлива ваша підтримка!</p>
      <p>
        <b>Чому ми впроваджуємо платну підписку?</b>
      </p>
      <p>Справжня якісна та незалежна журналістика потребує багато часу, зусиль та витрат, це дійсно недешево. Але ми віримо в перспективи ділової журналістики в Україні, тому що віримо в перспективу України.</p>
      <p>Саме тому ми створюємо можливість платної щомісячної підписки – Mind Club.</p>
      <p>Якщо ви читаєте нас, якщо вам подобається та ви цінуєте те, що ми робимо, – пропонуємо вам вступити до спільноти Mind.</p>
      <p>Ми плануємо розвивати Mind Club: обсяг матеріалів і доступних сервісів і проектів. Уже сьогодні всі члени клубу:</p>
      <ul>
        <li>Допомагають створювати та розвивати якісну незалежну ділову журналістику. Ми зможемо і надалі розвиватись та підвищувати якість наших матеріалів.</li>
        <li>Отримують вільний від банерної реклами сайт.</li>
        <li>Отримують доступ до «закритих» матеріалів Mind (до щомісячного випуску, в якому ми досліджуємо та аналізуємо, як працюють цілі галузі; до щотижневих аналітичних підсумків).</li>
        <li>Вільний доступ до івентів Mind для підписників та спеціальні умови на інші події Mind.</li>
        <li>Smart Power. Власники бізнесу, що стануть підписниками Mind, отримають доступ до агрегатора системних порушень від аналітиків Mind та партнерів «Cкажи.uа». Якщо у вашого бізнесу виникли проблеми з непорядними чиновниками чи конкурентами – ми проаналізуємо, чи є їхня поведінка системною, і разом зможемо вирішити цю проблему.</li>
        <li>Ми і надалі розвиватимемо Mind та додаватимемо корисні журналістські рубрики і сервіси для вашого бізнесу.</li>
      </ul>
      <p>Ми працюємо над тим, аби наша журналістська та аналітична робота була якісною, і прагнемо виконувати її максимально компетентно. Це вимагає і фінансової незалежності. Підтримайте нас за 196 грн на місяць.</p>
      <p>Щомісячна підтримка у 196 грн Допомогти проекту одноразово</p>
      <related>
        <h4>Також читайте</h4>
        <a href="https://mind.ua/style/20204503-premera-vistavi-obezh-chim-cikava-komediya-morali-pro-krah-emansipaciyi"/>
        <a href="https://mind.ua/style/20204441-prem-era-tizhnya-autsajderi"/>
        <a href="https://mind.ua/news/20204300-dzhoker-stav-najkasovishim-filmom-znyatim-po-komiksu-obijshovshi-masku-venom-ta-deadpool"/>
      </related>
    </article>
  </body>
</html>