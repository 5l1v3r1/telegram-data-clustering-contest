<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/assembly-elections/jharkhand-assembly-election-2019/story-jharkhand-assembly-elections-2019-nominations-canceled-of-22-candidates-for-first-phase-of-election-2852106.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T09:25:18+00:00"/>
    <meta property="og:title" content="झारखंड विधानसभा चुनाव 2019: पहले चरण के लिए 22 उम्मीदवारों के पर्चे रद्द"/>
    <meta property="og:description" content="झारखंड विधानसभा चुनाव 2019 के लिए पहले चरण की 13 विधानसभा सीटों के लिए नामांकन कर चुके 22 उम्मीदवारों के पर्चे रद्द कर दिए गए हैं। नामांकन-पत्रों की जांच के बाद  विधानसभा सीटों के निर्वाची..."/>
  </head>
  <body>
    <article>
      <h1>झारखंड विधानसभा चुनाव 2019: पहले चरण के लिए 22 उम्मीदवारों के पर्चे रद्द</h1>
      <address><time datetime="2019-11-16T09:25:18+00:00">16 Nov 2019, 09:25</time> by <a rel="author">रांची, हिन्दुस्तान ब्यूरो</a></address>
      <p>झारखंड विधानसभा चुनाव 2019 के लिए पहले चरण की 13 विधानसभा सीटों के लिए नामांकन कर चुके 22 उम्मीदवारों के पर्चे रद्द कर दिए गए हैं। नामांकन-पत्रों की जांच के बाद  विधानसभा सीटों के निर्वाची पदाधिकारियों ने यह कार्रवाई की। 206 प्रत्याशियों के नामांकन सही पाए गए। यही उम्मीदवार अब मैदान में बच गए हैं।</p>
      <p>जांच के बाद चतरा विधानसभा क्षेत्र से एक, लोहरदगा विधानसभा क्षेत्र से तीन, मनिका विधानसभा क्षेत्र से एक, लातेहार विधानसभा क्षेत्र से दो, पांकी विधानसभा क्षेत्र से एक, डालटनगंज सीट से सात, छतरपुर सीट से दो, हुसैनाबाद सीट से दो गढ़वा से एक और भवनाथपुर से दो अभ्यर्थियों के नामांकन रद्द किए गए। भवनाथपुर में सबसे ज्यादा 29 और चतरा में सबसे कम नौ नामांकन-पत्र सही पाए गए। </p>
      <p>विश्रामपुर से 23 नामांकन-पत्र, गढ़वा से 18, पांकी सीट के लिए 16, डालटनगंज सीट के लिए 15, गुमला और लोहरदगा के लिए 13-13, बिशुनपुर, मनिका और छतरपुर सीट के लिए 12-12 प्रत्याशियों ने, लातेहार सीट के लिए 11 और सबसे कम चतरा सीट के लिए नौ नामांकन-पत्र सही पाए गए हैं। </p>
    </article>
  </body>
</html>