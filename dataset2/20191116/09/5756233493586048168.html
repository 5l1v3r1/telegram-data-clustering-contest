<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621753/%D8%A8%D8%A7%D8%B1%D8%B4-%D8%A8%D8%B1%D9%81-%D9%BE%D8%A7%DB%8C%DB%8C%D8%B2%DB%8C-%D8%AF%D8%B1-%D8%AC%D8%A7%D8%AF%D9%87%E2%80%8C%D9%87%D8%A7%DB%8C-%D8%B4%D9%85%D8%A7%D9%84%DB%8C-%DA%A9%D8%B4%D9%88%D8%B1-%D9%84%D8%B2%D9%88%D9%85-%D9%87%D9%85%D8%B1%D8%A7%D9%87-%D8%AF%D8%A7%D8%B4%D8%AA%D9%86-%D8%B2%D9%86%D8%AC%DB%8C%D8%B1%DA%86%D8%B1%D8%AE"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-16T09:39:00+00:00"/>
    <meta property="og:title" content="&quot;بارش برف پاییزی&quot; در جاده‌های شمالی کشور/ لزوم همراه داشتن زنجیرچرخ"/>
    <meta property="og:description" content="رئیس مرکز اطلاعات پلیس راهور با بیان اینکه هم‌اکنون در ارتفاعات محور هراز، چالوس، فیروزکوه، محور کیاسر ـ سمنان و گردنه کوهین قزوین شاهد بارش برف هستیم،گفت: شرایط زمستانی در ارتفاعات استانهای شمالی حاکم شده لذا رانندگان زنجیرچرخ همراه داشته باشند."/>
  </head>
  <body>
    <article>
      <h1>"بارش برف پاییزی" در جاده‌های شمالی کشور/ لزوم همراه داشتن زنجیرچرخ</h1>
      <address>
        <time datetime="2019-11-16T09:39:00+00:00">16 Nov 2019, 09:39</time>
      </address>
      <p>
        <i>رئیس مرکز اطلاعات پلیس راهور با بیان اینکه هم‌اکنون در ارتفاعات محور هراز، چالوس، فیروزکوه، محور کیاسر ـ سمنان و گردنه کوهین قزوین شاهد بارش برف هستیم،گفت: شرایط زمستانی در ارتفاعات استانهای شمالی حاکم شده لذا رانندگان زنجیرچرخ همراه داشته باشند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سرهنگ نادر رحمانی درباره آخرین وضعیت جوی و ترافیکی محورهای مواصلاتی کشور اظهار کرد: هم‌اکنون در ارتفاعات محور هراز، چالوس، فیروزکوه، محور کیاسر ـ سمنان و گردنه کوهین قزوین شاهد بارش برف هستیم.</p>
      <p>رئیس مرکز اطلاعات و کنترل ترافیک پلیس راهور با اشاره به بارش باران در اکثر محورهای مازندران ادامه داد: در دو محور جُوین ـ سبزوار در خراسان رضوی و آزادشهر ـ شاهرود در استان گلستان تردد با زنجیرچرخ امکان‌پذیر است.</p>
      <p>وی تصریح کرد: در ارتفاعات محورهای خراسان شمالی، اردبیل، گیلان و مازندران شاهد مه‌گرفتگی همراه با کاهش دید هستیم.</p>
      <p>رحمانی همچنین از ترافیک در ورودی کلان‌شهر پایتخت خبر داد و گفت: ترافیک در محور قزوین ـ کرج کرج ـ تهران در مقاطع مختلف سنگین و نیمه‌سنگین و در دو محور پاکدشت ـ تهران و جاده مخصوص کرج ـ تهران، نیمه‌سنگین است.</p>
      <p>این مقام پلیس راهور یادآور شد: شرایط زمستانی در ارتفاعات استانهای شمالی حاکم شده لذا رانندگان حتماً زنجیرچرخ با خود همراه داشته باشند.</p>
    </article>
  </body>
</html>