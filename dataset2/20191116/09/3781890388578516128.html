<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/741973"/>
    <meta property="og:site_name" content="เดลินิวส์"/>
    <meta property="article:published_time" content="2019-11-16T09:07:00+00:00"/>
    <meta property="og:title" content="เปิดยุทธการปิดป่าล่าโจรใต้ พบเพิงพักบนเทือกเขาตะเว"/>
    <meta property="og:description" content="ทหารพรานนราธิวาส ร่วมสนธิกำลัง 5 หน่วย เปิดแผนยุทธการปิดป่าล่าโจรใต้บนเทือกเขาตะเว เขตรอยต่อ 5 อำเภอ ลาดตระเวนค้นหาแหล่งหลบซ่อนของกลุ่มผู้ก่อการร้าย พบเพิงพักชั่วคราว"/>
  </head>
  <body>
    <article>
      <h1>เปิดยุทธการปิดป่าล่าโจรใต้ พบเพิงพักบนเทือกเขาตะเว</h1>
      <address>
        <time datetime="2019-11-16T09:07:00+00:00">16 Nov 2019, 09:07</time>
      </address>
      <p>
        <b>ทหารพรานนราธิวาส ร่วมสนธิกำลัง 5 หน่วย เปิดแผนยุทธการปิดป่าล่าโจรใต้บนเทือกเขาตะเว เขตรอยต่อ 5 อำเภอ ลาดตระเวนค้นหาแหล่งหลบซ่อนของกลุ่มผู้ก่อการร้าย พบเพิงพักชั่วคราว</b>
      </p>
      <p>เมื่อวันที่ 16 พ.ย. พลตรีอดุลย์ เอี่ยมเอก ผบ.ฉก.นราธิวาส ได้สั่งการเปิดแผนปิดป่าบนเทือกเขาตะเว ต.บองอ อ.ระแงะ จ.นราธิวาส โดยมีเจ้าหน้าที่ทหารพรานนราธิวาส ร่วมสนธิกำลัง 5 หน่วย ประกอบด้วย พ.อ.ทรงเดช สุกนุ้ย ผบ.นปพ.ร่วม จว.น.ธ./ผบ.ฉก.ทพ.46 พ.อ.ธีร์พัชร์ เอมพันธุ์ ผบ.ฉก.ทพ.45 พ.อ.เอกพล เลขนอก ผบ.ฉก.ทพ.48 นำกำลังกว่า 100 นาย ร่วมกับ กก.สส.ภ.จว.นราธิวาส ชุดสืบสวนคดีความมั่นคงและคดีพิเศษ ฉก.ทพ.11 ฉก.ทพ.45 ฉก.ทพ.48 ฉก.ทพ.49  จัดกำลังลาดตระเวนพิสูจน์ทราบ ค้นหาแหล่งหลบซ่อนพักพิงของกลุ่มผู้ก่อการร้าย โดยแบ่งพื้นที่เป้าหมายออกเป็น 4 พื้นหลัก และพื้นที่เร่งด่วน จำนวน 2 พื้นที่ <br/><br/>โดยเป้าหมายปฏิบัติหลัก คือจุดที่ 1 ได้จัดกำลังลาดตระเวนพิสูจน์ทราบ จาก ฉก.ทพ.45 โดยมี พ.อ.ธีร์พัชร์ เอมพันธุ์ ผบ.ฉก.ทพ.45 ได้เข้าปฏิบัติต่อที่หมาย และพิสูจน์ทราบ บริเวณบ้านวังทองซึ่งเป็นบ้านย่อย บ้านบองอ ม.4 ต.บองอ อ.ระแงะ จ.นราธิวาส ไม่พบเป้าหมายบุคคลหรือสิ่งผิดปกติแต่อย่างใด จุดที่ 2 ได้จัดกำลัง ลว.พิสูจน์ทราบ จาก นปพ.ร่วม จว.น.ธ. ร้อยเชิงรุก 4603 โดยมี พ.อ.ทรงเดช สุกนุ้ย ผบ.นปพ.ร่วม จว.น.ธ./ผบ.ฉก.ทพ.46 ได้เข้าปฏิบัติต่อที่หมาย และ ลาดตระเวนพิสูจน์ทราบ บริเวณบ้านกูยิ ต.ร่มไทร อ.สุคิรินฯ และบริเวณรอบๆ ไม่พบเป้าหมายบุคคลต้องสงสัย พบเพียงชายทราบชื่อ คือนาย นัสรูดีน เจ๊ะโซะ จากการสอบถามได้ขึ้นเขามาต่อนกเท่านั้น จุดที่ 3 ได้จัดกำลังลาดตระเวนพิสูจน์ทราบ จาก ฉก.ทพ.11 ได้เข้าปฏิบัติต่อที่หมายและลาดตระเวนพิสูจน์ทราบ ระหว่างเส้นทางตรวจพบสิ่งผิดสังเกต ร่องรอยการหักกิ่งไม้ ,รอยเท้าคน และพบบัตร ปชช. ซึ่งมีเพียงข้างหลัง และพบเศษถุงพลาสติก ถุงข้าวสารและร่องรอยการตัดไม้ ซึ่งบ่งบอกถึงการทำสัญลักษณ์</p>
      <figure>
        <img src="https://www.dailynews.co.th/admin/upload/20191116/news_IxtnppMcgn155002_533.jpg?v=201911171211?v=2310"/>
      </figure>
      <p>ทั้งนี้ ในจุดที่ 4 ฉก.ทพ.48 ได้เข้าปฏิบัติต่อที่หมายพิสูจน์ทราบ สามารถตรวจพบที่พักชั่วคราว คาดว่าพึ่งย้ายออกไปไม่นาน ไม่พบบุคคลต้องสงสัยแต่อย่างใด จากนั้นได้เข้าพื้นที่เป้าหมายเร่งด่วนอย่างต่อเนื่อง โดยมี พ.อ.เอกพล เลขนอก ผบ.ฉก.ทพ.48 ได้ร่วมปฏิบัติการพิสูจน์ทราบเป้าหมาย ตามแผนยุทการบนเทือกเขาตะเว พื้นที่ ต.ริโก๋ อ.สุไหงปาดี จ.นราธิวาส บริเวณผลการปฏิบัติ ตรวจพบเพียงร่องรอยการใช้พื้นที่พักพิงชั่วคราว และพบเพียงสิ่งอุปกรณ์การดำรงชีพ เศษถุงพลาสติกเท่านั้น สำหรับเพิงพักชั่วคราว ที่กลุ่มผู้ก่อการร้ายใช้ผ้าเต็นท์สีเขียว ซึ่งมีขนาดยาว 10 เมตร กว้าง 5 เมตร ทำเป็นหลังคาชั่วคราว โดยใช้ไม้แปรรูปยึดเป็นเสา 4 ด้าน พร้อมปูเป็นที่พัก ซึ่งสามารถอาศัยอยู่ได้ จำนวน 5-6 คน และมีซองอาหารสำเร็จรูปจำนวนหนึ่ง ที่วางเกะกะอยู่บริเวณรอบเพิงพัก<br/><br/>ส่วนจุดที่ 5-6 เป้าหมายเร่งด่วน ได้จัดกำลัง พิสูจน์ทราบ จาก ฉก.ทพ.49 ในการปฏิบัติพิสูจน์ทราบพื้นที่เป้าหมาย บริเวณเทือกเขายารอ จากการลาดตระเวรพิสูจน์ทราบ สามารถตรวจพบเป้ คาดว่าเป็นของกลุ่มผู้ก่อการร้าย พร้อมสัมภาระ เป็นกระเป๋าเป้จำนวน 1 ใบ ไม่พบบุคคลต้องสงสัยแต่อย่างใด จึงได้เปิดกระเป๋าเป้ดู พบสิ่งของภายใน มีผ้าพันคอ (ไม่บ่งบอกถึงหน่วยงานใด) และของใช้ส่วนตัวจำนวนหนึ่ง เจ้าหน้าที่จึงได้ดำเนินการเก็บวัตถุพยาน เพื่อนำมาลงบันทึกประจำวัน และส่งให้กับ เจ้าหน้าที่พิสูจน์หลักฐาน 10 ตรวจสอบต่อไป.</p>
    </article>
  </body>
</html>