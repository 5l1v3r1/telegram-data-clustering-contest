<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119359-nova-stranka-povodom-dana-tolerancije-upozorila-na-rast-politickog-ekstremizma-u-srbiji?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-16T09:30:03+00:00"/>
    <meta property="og:title" content="Nova stranka povodom Dana tolerancije upozorila na rast političkog ekstremizma u Srbiji"/>
    <meta property="og:description" content=" Nova stranka upozorila je danas, povodom Medjunarodnog dana tolerancije, na &quot;rast političkog ekstremizma u Srbiji&quot; koji kako se ocenjuje, &quot;samo vodi još dubljem ukorenjivanju netrpeljivosti i nepoštovanju različitosti&quot;.Navodeći da Ustav Srbije &quot;jasno zabranjuje&quot; sve vrste diskriminacija, Nova stranka je ocenila da se propisi u toj oblasti, &quot;poput svih ostalih u državi, ili ne primenjuju ili selektivno primenjuju&quot;.&quot;Društvo koje je svakodnevno suočeno sa poražavajućim temama na naslovnicama tabloida ili u udarnim terminima najgledanijih televizija, koje propagiraju primitivizam, govor mržnje, nasilje prema ljudima druge vere, boje kože, seksualne orijentacije, političkih uverenja, sve dublje tone u netoleranciju&quot;, stoji u saopštenju.Dodaje se da je prihvatanje različitosti i njeno usadjivanje u temelje društva &quot;zadatak pred kojim svi moramo nastupiti ujedinjeno, iznad svega zbog budućih generacija, koje ne smeju stasavati pod teretom prošlosti u kojoj su se radikalni stavovi i ekstremno desničarenje oteli kontroli&quot;.Države…"/>
  </head>
  <body>
    <article>
      <h1>Nova stranka povodom Dana tolerancije upozorila na rast političkog ekstremizma u Srbiji</h1>
      <address>
        <time datetime="2019-11-16T09:30:03+00:00">16 Nov 2019, 09:30</time>
      </address>
      <p> Nova stranka upozorila je danas, povodom Medjunarodnog dana tolerancije, na "rast političkog ekstremizma u Srbiji" koji kako se ocenjuje, "samo vodi još dubljem ukorenjivanju netrpeljivosti i nepoštovanju različitosti".Navodeći da Ustav Srbije "jasno zabranjuje" sve vrste diskriminacija, Nova stranka je ocenila da se propisi u toj oblasti, "poput svih ostalih u državi, ili ne primenjuju ili selektivno primenjuju".<br/><br/>"Društvo koje je svakodnevno suočeno sa poražavajućim temama na naslovnicama tabloida ili u udarnim terminima najgledanijih televizija, koje propagiraju primitivizam, govor mržnje, nasilje prema ljudima druge vere, boje kože, seksualne orijentacije, političkih uverenja, sve dublje tone u netoleranciju", stoji u saopštenju.<br/><br/>Dodaje se da je prihvatanje različitosti i njeno usadjivanje u temelje društva "zadatak pred kojim svi moramo nastupiti ujedinjeno, iznad svega zbog budućih generacija, koje ne smeju stasavati pod teretom prošlosti u kojoj su se radikalni stavovi i ekstremno desničarenje oteli kontroli".<br/><br/>Države članice UN su 16. novembra 1995. godine usvojile Deklaraciju o principima tolerancije u kojoj je istaknuto da tolerancija nije ni povladjivanje ni ravnodušnost, već "poštovanje širokog spektra kultura, oblika izražavanja i humanosti" i da predstavlja priznanje univerzalnih ljudskih prava i sloboda drugih.</p>
    </article>
  </body>
</html>