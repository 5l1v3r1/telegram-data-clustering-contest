<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2819546-kabmin-pererozpodiliv-ponad-150-miljoniv-miz-budzetnimi-programami.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-16T09:31:00+00:00"/>
    <meta property="og:title" content="Кабмін перерозподілив понад 150 мільйонів між бюджетними програмами"/>
    <meta property="og:description" content="Кабінет міністрів України підтримав ініціативу Міністерства соціальної політики і затвердив перерозподіл понад 150 млн грн між бюджетними програмами Мінсоцполітики."/>
  </head>
  <body>
    <article>
      <h1>Кабмін перерозподілив понад 150 мільйонів між бюджетними програмами</h1>
      <h2>Кабінет міністрів України підтримав ініціативу Міністерства соціальної політики і затвердив перерозподіл понад 150 млн грн між бюджетними програмами Мінсоцполітики.</h2>
      <address>
        <time datetime="2019-11-16T09:31:00+00:00">16 Nov 2019, 09:31</time>
      </address>
      <p>Як повідомляє <a href="https://www.msp.gov.ua/news/17861.html">пресслужба міністерства</a>, відповідне рішення було прийнято на засіданні уряду 15 листопада.</p>
      <p>“Ці кошти підуть на соціальний захист найбільш вразливих категорій населення уже в 2019 році”, - цитує пресслужба слова міністра соціальної політики Юлії Соколовської.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2816301-platizki-bez-pilg-i-subsidij-u-minsocpolitiki-dali-rozasnenna.html">Платіжки без пільг і субсидій: у Мінсоцполітики дали роз’яснення</a>
      </blockquote>
      <p>Соколовська зазначила, що такий перерозподіл дозволить: забезпечити житлом 346 дітей-сиріт та дітей, позбавлених батьківського піклування, а також придбати приміщення для одного дитячого будинку сімейного типу (на все 125,8 млн грн); отримати житло 25 сім’ям осіб, які загинули, та осіб з інвалідністю І-ІІ груп, які брали безпосередню участь в бойових діях на сході (27,0 млн грн), а також одній сім’ї особи з інвалідністю, яка брала участь у Революції Гідності; надати щорічну разову грошову допомогу 819 учасникам бойових дій, які брали участь в операції Об’єднаних сил (1,1 млн грн); створити у Гніванській міській ОТГ центр надання адміністративних послуг, зокрема послуг соціального характеру, в форматі “Прозорий офіс” (1,3 млн грн); оновити Класифікатор професій з метою його адаптації до Міжнародної стандартної класифікації занять (20,0 тис. грн).</p>
    </article>
  </body>
</html>