<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mig.com.ua/v-melitopoli-policejski-rozshukali-troh-bezvisti-zniklih-nepovnolitnih/"/>
    <meta property="og:site_name" content="МИГ"/>
    <meta property="article:published_time" content="2019-11-16T09:35:01+00:00"/>
    <meta property="og:title" content="В Мелітополі поліцейські розшукали трьох безвісти зниклих неповнолітніх"/>
    <meta property="og:description" content="14 листопада о 16:20 до чергової частини Мелітопольського відділу поліції ГУНП в Запорізькій області надійшла заява від співробітника Мирненського обласного центру соціально-психологічної реабілітації про те, що вранці двоє неповнолітніх дівчат 2005 і 2006 років народження пішли з центру до школи та"/>
  </head>
  <body>
    <article>
      <h1>В Мелітополі поліцейські розшукали трьох безвісти зниклих неповнолітніх</h1>
      <address><time datetime="2019-11-16T09:35:01+00:00">16 Nov 2019, 09:35</time> by <a rel="author" href="https://mig.com.ua/author/vlad/" target="_blank">Владимир Шак</a></address>
      <p>14 листопада о 16:20 до чергової частини Мелітопольського відділу поліції ГУНП в Запорізькій області надійшла заява від співробітника Мирненського обласного центру соціально-психологічної реабілітації про те, що вранці двоє неповнолітніх дівчат 2005 і 2006 років народження пішли з центру до школи та не повернулися.  На розшук учениць керівництвом відділу поліції були скеровані наряди реагування патрульної поліції, співробітники ювенальної превенції і дільничні офіцери поліції.</p>
      <p>Ювенальні поліцейські поспілкувались з друзями  розшукуваних, перевірили отриману інформацію і в селі Новобогданівка знайшли дівчат за місцем мешкання родичів однієї із них.  Неповнолітніх передали вихователю центру соціально-психологічної реабілітації. Ніяких правопорушень відносно підлітків скоєно не було. Дівчата розповіли поліцейським, що замість занять в школі весь день гуляли містом, а потім вирішили провідати своїх рідних.</p>
      <p>*</p>
      <p>15 листопада о 07:10 до Мелітопольського відділу поліції звернулась педагог однієї з загальноосвітніх шкіл міста Мелітополь та повідомила, що до неї звернулась бабуся  учениці 9-го класу, яка заявила про зникнення онуки 2004 року народження.</p>
      <p>Поліцейські ювенальної превенції встановили, що 14 листопада близько 21:00 дівчина пішла на день народження до друзів, але до дому так і не повернулась. Вранці 75-річна бабуся, з якою на даний час мешкає підліток, повідомила педагога про її зникнення. Дівчина мала при собі мобільний телефон, але на дзвінки не відповідала. Поліцейські змогли зв’язатися з підлітком і знайшли її за місцем мешкання подруги.</p>
      <p>З розшукуваними проведені профілактичні бесіди про небезпеку подібних самостійних прогулянок.</p>
      <p>(<i>Відділ комунікації поліції Запорізької області</i>)</p>
    </article>
  </body>
</html>