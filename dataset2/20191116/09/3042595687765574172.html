<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/favoritt-knep-seieren-foran-sensasjon/71826933"/>
    <meta property="og:site_name" content="Dagbladet.no"/>
    <meta property="article:published_time" content="2019-11-16T09:10:36+00:00"/>
    <meta property="og:title" content="Favoritt knep seieren foran sensasjon"/>
    <meta property="og:description" content="I sesongåpningen i skiskyting på Sjusjøen."/>
  </head>
  <body>
    <article>
      <h1>Favoritt knep seieren foran sensasjon</h1>
      <h2>I sesongåpningen i skiskyting på Sjusjøen.</h2>
      <address><time datetime="2019-11-16T09:10:36+00:00">16 Nov 2019, 09:10</time> by <a rel="author">Christian M. Hugsted</a></address>
      <p>Skiskytterne sesongåpnet på Sjusjøen i dag, hvor kvinnene gikk 7,5 km sprint. Blant de internasjonale stjernene på plass var den italienske duoen Lisa Vittozzi og Dorothea Wierer.</p>
      <p>Det føltes lenge som et NM med flere norske i aksjon på hjemmebane, før de store forhåndsfavorittene kom på løpende bånd.</p>
      <p>Tiril Kampenhaug Eckhoff var spent før start, og sa at det alltid var nerver før sesongens første løp. Hun var som vanlig rask i sporet, men bommet én gang på første skyting. Wierer bommet også på ett skudd, mens Vittozzi skjøt fullt.</p>
      <p>
        <b>Eckhoff så ut til å få en veldig bra serie på stående skyting, men så nølte hun på det aller siste skuddet og bommet. Dermed fikk hun ikke noe med seieren å gjøre.</b>
      </p>
      <figure>
        <img src="https://www.dagbladet.no/images/71827155.jpg?imageId=71827155&amp;width=1024&amp;height=615"/>
        <figcaption><b>TO BOM:</b> Tiril Kampenhaug Eckhoff bommet to ganger. Foto: Geir Olsen / NTB scanpix Vis mer</figcaption>
      </figure>
      <p>Det så lenge ut til å gå mot en overraskende svensk seier, med 28 år gamle Gun Ingela Andersson i spissen. Ifølge NTB har hun en 44.-plass fra sprinten i Antholz januar 2012 som karrierebeste i verdenscupen.</p>
      <p>- Hun går mot en sensasjonell seier, sa NRK-kommentator Andreas Stabrun Smith om svensken.</p>
      <p>Men så kom Vittozzi med siste startnummer og viste at hun var best for dagen. Italieneren skjøt fullt hus på siste skyting og fjernet enhver tvil. Hun var til slutt 18 sekunder foran Andersson, som var overrasket over egen prestasjon.</p>
      <h4>Sprint kvinner 7,5 km:</h4>
      <p>1) Lisa Vittozzi, Italia 20.49.8 (0),</p>
      <p>2) Ingela Andersson, Sverige 0.18,3 min bak (0),</p>
      <p>3) Dorothea Wierer, Italia 0.28,4 (1),</p>
      <p>4) Vita Semerenko, Ukraina 0.37,4 (0),</p>
      <p>5) Marte Olsbu Røiseland, Froland IL 0.43,0 (2), 6) Karoline Knotten, Vingrom IL 0.55,4 (0), 7) Franziska Preuss, Tyskland 0.57,0 (1), 8) Ingrid Landmark Tandrevold, Fossum 1.01,5 (1), Caroline Colombo, Frankrike 1.04,5 (0), Eva Puskarcikova, Tsjekkia 1.07,7 (1).<br/><br/>(NTB)</p>
      <p>- Litt, eller jo, det er klart. Jeg trodde ikke jeg skulle dele pallen med nummer én og to i verdenscupen forrige sesong, så litt overraskende er det, sier Andersson til NRK.</p>
      <p>Wierer ble nummer tre. Beste norske utøver ble Marte Olsbu Røiseland med en femteplass.</p>
    </article>
  </body>
</html>