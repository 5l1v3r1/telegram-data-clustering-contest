<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/bologna/cronaca/sardine-chi-sono-1.4889181"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-16T09:54:43+00:00"/>
    <meta property="og:title" content="Sardine Bologna, chi sono i 4 ragazzi che hanno riempito piazza Maggiore"/>
    <meta property="og:description" content="Mattia Santori, Roberto Morotti, Giulia Trappoloni e Andrea Garreffa hanno portato sul Crescentone 15mila persone nel giorno della kermesse della Lega al PalaDozza"/>
  </head>
  <body>
    <article>
      <h1>Sardine Bologna, chi sono i 4 ragazzi che hanno riempito piazza Maggiore</h1>
      <h2>Mattia Santori, Roberto Morotti, Giulia Trappoloni e Andrea Garreffa hanno portato sul Crescentone 15mila persone nel giorno della kermesse della Lega al PalaDozza</h2>
      <address><time datetime="2019-11-16T09:54:43+00:00">16 Nov 2019, 09:54</time> by <a rel="author">FEDERICO DEL PRETE</a></address>
      <figure>
        <video src="https://vr-media.storage.googleapis.com/video/cre_80/encoded/10f4b2da-4826-4d11-a7ef-c88b86f62e84.mp4"/>
        <figcaption>Salvini a Bologna oggi, il video delle 'Sardine in piazza'&amp;pub_custom_params=department=bologna</figcaption>
      </figure>
      <p>Bologna, 16 novembre 2019 - Il telefono<b> </b>non smette di squillare. «I giornali, l’Ansa, l’Annunziata: oggi mi hanno chiamato tutti, se va avanti così la mia ragazza mi lascia...». Altro che Salvini, <b>Mattia Santori </b>ha problemi più grossi. Trentadue anni, laureato in Scienze Politiche e istruttore di frisbee, è una delle menti delle ‘<a href="https://www.quotidiano.net/politica/sardine-bologna-chi-sono-1.4889001"><b>sardine’ anti-Lega</b></a>, ideate in una notte insonne insieme a <b>Roberto Morotti, Giulia Trappoloni e Andrea Garreffa</b>. Quattro amici poco più che trentenni, che giovedì sera hanno portato in piazza <a href="https://www.ilrestodelcarlino.it/bologna/cronaca/sardine-piazza-maggiore-1.4887826"><b>15mila persone</b></a>: «Mi hanno sgridato, siamo stati troppo prudenti, erano anche di più. Ma ne aspettavamo la metà...», confessa il giorno dopo.</p>
      <p>
        <b>LEGGI ANCHE <a href="https://www.ilrestodelcarlino.it/bologna/cronaca/sardine-foto-1.4889870">Ecco chi ha scattato la foto simbolo. "Chi dice che è falsa, diffonde una fake news"</a></b>
      </p>
      <figure>
        <video src="https://vr-media.storage.googleapis.com/video/cre_80/encoded/2903085a-4574-4726-970c-d4bb36841312.mp4"/>
        <figcaption>Salvini a Bologna, il flash mob delle 'sardine' in piazza Maggiore. Video</figcaption>
      </figure>
      <p>
        <b>LEGGI ANCHE <a href="https://www.quotidiano.net/commento/sardine-bologna-1.4888891">Se il Capitano riempie anche le piazze rosse - di L. Moroni</a></b>
      </p>
      <p><b>Quattro ragazzi sconosciuti hanno riempito piazza Maggiore: com’è successo?</b><br/>«Una spiegazione ce la siamo data: la gente aveva bisogno di tornare in strada, senza teatrini. Molta gente non lo faceva da anni, c’era voglia di dare un segnale».<br/><b>Di che tipo?</b><br/>«Di speranza, lontano dalla retorica e dagli slogan populisti che sentiamo in continuazione».<br/><b>Colpa di Salvini?</b><br/>«La sua sembra l’unica voce in campo e da giovedì non lo è più. Nessuno gli dà contro, invece abbiamo decuplicato i suoi numeri su Facebook e raddoppiato quelli nella realtà. E’ venuto qui a fare campagna elettorale in una regione che non conosce e gli abbiamo dato una risposta. Lui ha portato gente dalla Lombardia e dal Trentino, noi al massimo da Argelato. E’ stata suonata una sveglia collettiva: siamo partiti noi quattro, ci sono venuti dietro famiglie, bambini, pensionati, gente comune».<br/><b>Avete colmato un buco a sinistra?</b><br/>«Non lo so. L’abbiamo detto anche giovedì sera: non diamo colpe a nessuno, né al Pd, né alla sinistra, perché la colpa è solo nostra».<br/><b>Ovvero?</b><br/>«Quanta gente non veniva in piazza da tempo? Quanta gente non disegnava qualcosa da anni? Quanta gente criticava e basta, senza fare nulla? Il nostro è un messaggio positivo, volevamo colpire le persone al cuore e dire: ‘Ma tu, che ti lamenti e basta, cos’hai fatto per fermare tutto questo?’».<br/><b>Ha funzionato.</b><br/>«Speriamo. Di certo, la gente è tornata a casa con la speranza che si possa cambiare, se tutti mettiamo insieme il nostro pezzetto».</p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4887179.1573809982%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=448&amp;fmt=jpg"/>
          <figcaption>La protesta delle sardine in piazza Maggiore (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4887182.1573811842%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=448&amp;fmt=jpg"/>
          <figcaption>Le sardine in piazza Maggiore (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4887193.1573809989%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=440&amp;fmt=jpg"/>
          <figcaption>(foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4887194.1573810031%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=440&amp;fmt=jpg"/>
          <figcaption>(foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886485.1573760258%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=438&amp;fmt=jpg"/>
          <figcaption>Il momento in cui è partito il getto (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886486.1573760257%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=438&amp;fmt=jpg"/>
          <figcaption>Le proteste (Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886487.1573760257%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=438&amp;fmt=jpg"/>
          <figcaption>Il getto colpisce il corteo (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886488.1573760257%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=439&amp;fmt=jpg"/>
          <figcaption>Il momento in cui è partito il getto (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886489.1573760257%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=438&amp;fmt=jpg"/>
          <figcaption>Via Riva Reno teatro degli scontri con i manifestanti (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886490.1573760257%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=438&amp;fmt=jpg"/>
          <figcaption>Il getto dei camion-idranti hanno fermato l'avanzata dei manifestanti (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886491.1573760257%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=438&amp;fmt=jpg"/>
          <figcaption>La polizia schierata a protezione della zona rossa (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886492.1573760257%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=438&amp;fmt=jpg"/>
          <figcaption>Il getto dei camion-idranti hanno fermato l'avanzata dei manifestanti (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886493.1573760257%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=438&amp;fmt=jpg"/>
          <figcaption>Gli idranti in azione in via Riva Reno (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886494.1573760257%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=438&amp;fmt=jpg"/>
          <figcaption>Le proteste (Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886495.1573760258%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=438&amp;fmt=jpg"/>
          <figcaption>Le proteste (Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886496.1573760258%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=438&amp;fmt=jpg"/>
          <figcaption>Le proteste (Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886497.1573760258%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=438&amp;fmt=jpg"/>
          <figcaption>Le proteste (Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886498.1573760258%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=438&amp;fmt=jpg"/>
          <figcaption>Le proteste (Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886499.1573760258%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=438&amp;fmt=jpg"/>
          <figcaption>Le proteste (Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886500.1573760258%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=371&amp;fmt=jpg"/>
          <figcaption>Le proteste (Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886501.1573760258%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=438&amp;fmt=jpg"/>
          <figcaption>Le proteste (Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886502.1573760258%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Gli striscioni (Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886503.1573760258%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=439&amp;fmt=jpg"/>
          <figcaption>Gli striscioni (Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886504.1573760258%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=495&amp;fmt=jpg"/>
          <figcaption>Le sardine in piazza Maggiore (foto Sale)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886505.1573760258%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=495&amp;fmt=jpg"/>
          <figcaption>Il flash mob è nato sui social (foto Sale)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886506.1573760259%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=495&amp;fmt=jpg"/>
          <figcaption>La protesta anti- Salvini sul crescentone (foto Sale)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4886507.1573760259%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=495&amp;fmt=jpg"/>
          <figcaption>Le sardine in piazza Maggiore (foto Sale)</figcaption>
        </figure>
        <figcaption>
          <a href="https://www.ilrestodelcarlino.it/bologna/cronaca/foto/salvini-proteste-1.4886009">Salvini a Bologna, le foto degli scontri e delle 'sardine' in piazza</a>
        </figcaption>
      </slideshow>
      <p>
        <b>Vi sentite un modello?</b>
      </p>
      <p>«Altre città ci hanno chiesto una mano, a iniziare da Modena dove si sono già auto-organizzati per lunedì. Faremo da coordinatori, da ‘ponti’. Non di più, perché non abbiamo il tempo».</p>
      <p>
        <b>E’ un caso che sia accaduto a Bologna?</b>
      </p>
      <p>«Assolutamente no, perché non c’è città migliore di Bologna per arrestare questa cavalcata del sovranismo che tutti definiscono inarrestabile. Ci guardano, ci implorano: ‘In Emilia-Romagna fate qualcosa’ e l’abbiamo fatto».</p>
      <p>
        <b>Addirittura?</b>
      </p>
      <p>«Ci arrivano messaggi da tutta Italia, le sardine sono diventate una speranza e oggi molta gente si è svegliata con un sorriso».</p>
      <p>
        <b>Parlate da politici nati.</b>
      </p>
      <p>«E’ il contrario. Abbiamo chiesto a tutti da subito di slegare questo evento da ogni bandiera politica. C’erano tre condizioni: nessun insulto, nessun simbolo, nessun partito. Non siamo politici, solo ragazzi ‘insonni’».</p>
      <p>
        <b>Cioè?</b>
      </p>
      <p>«L’idea mi è venuta, perché non riuscivo a dormire. Leggevo i proclami di Salvini e guardavo le sue foto insieme alla Meloni, finché mi sono detto che dovevamo fare qualcosa. Ho controllato la capienza del PalaDozza e volevo essere almeno uno di più. La mattina dopo ci siamo sentiti e abbiamo organizzato tutto molto velocemente, tutto qua».<br/>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.quotidiano.net/politica/sardine-bologna-chi-sono-1.4889001"/>
        <a href="https://www.ilrestodelcarlino.it/bologna/politica/zingaretti-1.4888484"/>
        <a href="https://www.ilrestodelcarlino.it/bologna/cronaca/sardine-piazza-maggiore-1.4887826"/>
      </related>
    </article>
  </body>
</html>