<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/914244.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-16T09:45:00+00:00"/>
    <meta property="og:title" content="Няма кой да вземе дори гейм на Марица в България!"/>
    <meta property="og:description" content="Марица (Пловдив) записа пета поредна победа в Националната волейболна лига. Шампионките победиха дом..."/>
  </head>
  <body>
    <article>
      <h1>Няма кой да вземе дори гейм на Марица в България!</h1>
      <address>
        <time datetime="2019-11-16T09:45:00+00:00">16 Nov 2019, 09:45</time>
      </address>
      <p>Марица (Пловдив) записа пета поредна победа в Националната волейболна лига. Шампионките победиха домакините от Берое (Стара Загора) с 3:0 (25:17, 25:11, 25:20) в среща от петия кръг в НВЛ. Срещата се проведе в зала Иван Вазов в Стара Загора.</p>
      <p>След равностойно начало на двубоя, Марица успя да дръпне с по-голяма разлика след 9:5. Техническото прекъсване дойде при 12:8 за шампионките. Маричанки направиха разликата си и по-голяма при 17:12, а геймът беше затворен след успешна атака на Алекзандра Холстън за 25:17.</p>
      <p>Вторият гейм маричанки поведоха с 5:1, техническото прекъсване дойде при 12:6 за Жълто-сините. Гостенките увеличиха преднината си при 16:8 и затвориха гейма след атака на Дима Ушева – 25:11.</p>
      <p>Третата част започна като първата, но пловдивчанки успяха да направят по-голяма разлика при 10:6. След ас на Александра Миланова дойде техническото прекъсване при 12:8 за Марица. Стигна се до 17:13 за шампиона на България, Берое успя да намали само на точка изоставането си – 17:16, но маричанки направиха три поредни точки поведоха с 20:16 и затвориха мача след 25:20 след успешна атака на Кремена Каменова.</p>
      <p>Топреализатори на срещата станаха Алекзандра Холстън от Марица и Ваня Върбанова от Берое, които завършиха с по 9 точки. Цели три състезателки на Марица завършиха с по 8 точки – Александра Миланова, Десислава Николова и Дженифър Крос.</p>
      <p>Шампионките са с максимален актив от пети победи и 15:0 гейма в пет изиграни мача.</p>
      <p>За Марица предстои първи мач в груповата фаза на Шампионската лига. Шампионките на България гостуват на френския шампион РК Кан (Кан) във вторник (19 ноември), от 21:30 б.в. в зала Пале де Виктоар във френския град Кан.</p>
    </article>
  </body>
</html>