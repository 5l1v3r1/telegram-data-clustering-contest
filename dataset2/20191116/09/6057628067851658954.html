<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/turai/20191116-masu-rigunan-dorawa-na-bikin-cika-shekara-1-da-soma-zanga-zanga"/>
    <meta property="og:site_name" content="RFI"/>
    <meta property="article:published_time" content="2019-11-16T09:48:19+00:00"/>
    <meta property="og:title" content="Tarzoma ta barke a bukin ciki shekara 1 da soma zanga-zangar Faransa"/>
    <meta property="og:description" content="A Faransa tarzoma ta barke tsakanin ‘yan sanda da masu riguna Dorawa da suka soma zanga-zangar tunawa da cika shekara daya da adawa da wasu manufofin shugaba Emmanuel Macron. "/>
  </head>
  <body>
    <article>
      <h1>Tarzoma ta barke a bukin ciki shekara 1 da soma zanga-zangar Faransa</h1>
      <address><time datetime="2019-11-16T09:48:19+00:00">16 Nov 2019, 09:48</time> by <a rel="author">Nura Ado Suleiman</a></address>
      <p>
        <b>A Faransa tarzoma ta barke tsakanin ‘yan sanda da masu riguna Dorawa da suka soma zanga-zangar tunawa da cika shekara daya da adawa da wasu manufofin shugaba Emmanuel Macron.<br/> </b>
      </p>
      <p>A wasu anguwannin birnin Paris, ‘yan sanda sunyi amfani da hayaki mai sa kwalla, sakamakon barnata kaddarori da masu zanga-zangar suka so yi, lamarin da ya kai ga kame gomman su a cewar rahotanni.</p>
      <p>A wannan lahadi ake cika shekara guda da soma zanga-zangar ta masu sanye da rigunan dorawar, wadanda suka soma kalubalantar manufofin gwamnatin shugaba Emmanuel Macron kan tattalin arziki, a ranar 17 ga Nuwamban shekarar bara.</p>
      <p>A ranar faron dai kusan mutane dubu 300 suka shiga zanga-zangar data rika gudana a kowane mako, gami da yin arrangama da jami’an tsaro, sai dai sannu a hankali adadin mutanen dake fita ya ragu matuka zuwa kasa da dubu 20.</p>
      <p>Gwamnatin Macron ta soma fuskantar gagarumin kalubalen ne, bayan zartas da karin farashin albarkatun mai da wasu sauye-sauyen da ta bayyana a matsayin shirin karfafa tattalin arzikin kasar, lamarin da ya haddasa zanga-zanga a sassan kasar da ta juye zuwa tarzoma.</p>
    </article>
  </body>
</html>