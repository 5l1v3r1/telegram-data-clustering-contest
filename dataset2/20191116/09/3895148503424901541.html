<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legionisci.com/news/79388_Na_stadionach_Polska_Niepodlegla.html?amp%25252525253Butm_source&amp;amp%25252525253Butm_campaign"/>
    <meta property="og:site_name" content="Legioniści"/>
    <meta property="article:published_time" content="2019-11-16T09:48:14+00:00"/>
    <meta property="og:title" content="Na stadionach: Polska Niepodległa"/>
    <meta property="og:description" content="Podczas meczów ekstraklasy rozgrywanych w ostatni weekend, jak również spotkań niższych klas rozgrywkowych, na trybunach dominowały hasła związane ze 101. rocznicą odzyskania przez Polskę niepodległości. Patriotyczne oprawy przygotowali m.in. fani Wisły Kraków czy Górnika. Najbardziej efektowną prezentację przygotowali jednak legioniści, pokazując ładnie namalowaną sektorówkę, podświetloną od góry racami, a na dole rozciągnięty transparent &quot;Jesteśmy częścią tej siły, która zła pragnąc, wiecznie dobro czyni&quot;. Znacznie słabiej wyszła choreografia trzech fan klubów Lecha - z Ostrowa Wlkp., Koła i Konina."/>
  </head>
  <body>
    <article>
      <h1>Na stadionach: Polska Niepodległa</h1>
      <address><time datetime="2019-11-16T09:48:14+00:00">16 Nov 2019, 09:48</time> by <a rel="author">Bodziach</a></address>
      <p>Podczas meczów ekstraklasy rozgrywanych w ostatni weekend, jak również spotkań niższych klas rozgrywkowych, na trybunach dominowały hasła związane ze 101. rocznicą odzyskania przez Polskę niepodległości. Patriotyczne oprawy przygotowali m.in. fani Wisły Kraków czy Górnika. Najbardziej efektowną prezentację przygotowali jednak legioniści, pokazując ładnie namalowaną sektorówkę, podświetloną od góry racami, a na dole rozciągnięty transparent "Jesteśmy częścią tej siły, która zła pragnąc, wiecznie dobro czyni". Znacznie słabiej wyszła choreografia trzech fan klubów Lecha - z Ostrowa Wlkp., Koła i Konina.<br/>Więcej można się było spodziewać po meczu Lechii z Pogonią, szczególnie pod względem atrakcji ultras. Niestety bez kibiców gości rozegrano mecz Wisły z Arką, a fani z Krakowa wywiesili w sektorze gości transparent "Piłka nożna dla kibiców".<br/><br/>W niższych klasach rozgrywkowych na uwagę zasługuje bardzo dobry wyjazd GieKSy do Rzeszowa (z oprawą), jak również konkretne liczby, jak na możliwości oraz pojemność stadionu, na spotkaniu Legii Chełmża z Zawiszą. Derby Tarnowa, których gospodarzem była Unia, rozegrano bez kibiców gości. "Jaskółki" z jedną prezentacją, ale bez użycia pirotechniki.<br/><br/><b>Ekstraklasa:</b><br/><br/><b>Legia Warszawa - Górnik Zabrze (852)</b><br/>Zabrzanie przyjechali do Warszawy pociągiem specjalnym, wspierani przez Hajduka (55). W sektorze gości wywiesili 6 flag i pomimo niekorzystnego wyniku, bardzo dobrze dopingowali. Zaprezentowali również transparent "Patrioci", biało-czerwone chorągiewki i odpalili trochę strobo. Legioniści zaprezentowali oprawę składającą się z transparentu "Jesteśmy częścią tej siły, która zła pragnąc, wiecznie dobro czyni", powyżej rozciągnięta została sektorówka przedstawiająca zakapturzonego legionistę trzymającego odpaloną racę, zaś drugą ręką zsyłającego "moce". Całość uzupełniły kartony tworzące tło oraz odpalonych na górze kilkadziesiąt rac w barwach.<br/><br/><b>Lechia Gdańsk - Pogoń Szczecin (589)</b><br/>Można było liczyć na nieco wyższą frekwencję na tym spotkaniu - na trybunach zebrało się niewiele ponad 12 tys. widzów, w tym blisko sześć setek Portowców. Szczecinianie z dobrym oflagowaniem. Obie strony bez oprawy.<br/><br/><b>Zagłębie Lubin - Raków Częstochowa (455)</b><br/>Bardzo dobry wyjazd Rakowa, których sektor na wyjeździe w Lubinie prezentował się lepiej niż młyn Zagłębia. RKS wspierany przez Chemika (39). Wywiesili 12 flag i prowadzili dobry doping. Z obu stron nie brakowało uprzejmości.<br/><br/><b>Lech Poznań - Korona Kielce (132)</b><br/>Koroniarze w przeciętnej liczbie pojawili się na wyjazdowym meczu z Lechem. Lechici zaprezentowali oprawę przygotowaną przez trzy FC - z Konina, Ostrowa Wlkp. oraz Koła. Składały się na nią sektorówka przedstawiającą Wielkopolskę w barwach Lecha, transparent "Trzy miasta, wspólna pasja" oraz ognie wrocławskie. Później zaprezentowali również racowisko w asyście flag na kijach.<br/><br/><b>Piast Gliwice - Jagiellonia Białystok (100)</b><br/>Blisko setka białostoczan wybrała się na wyjazdowy mecz z Piastem. W sektorze gości wywiesili jedną, niewielką flagę. Niestety o tym meczu było głośno przede wszystkim ze względu na tragiczny wypadek, jaki miał miejsce po bramce strzelonej przez gości. Wówczas jeden z fanów "Jagi" spadł z piętra trybuny tak nieszczęśliwie, że w bardzo ciężkim stanie został przewieziony do szpitala. Kibic na szczęście przeżył, a najnowsze wieści są takie, że został wybudzony i powoli zaczyna mówić.<br/><br/><b>Wisła Płock - Cracovia (70)</b><br/>Cracovia w skromnej liczbie, ok. 70 osób, pojawiła się na wyjazdowym meczu w Płocku. Na trybunach 4,2 tys. widzów.<br/><br/><b>Wisła Kraków - Arka Gdynia (-)</b><br/>Decyzją wojewody małopolskiego, spotkanie rozegrano bez udziału kibiców gości. Wiślacy zaprezentowali w młynie niewielką sektorówkę z orłem w koronie oraz transparent "Niepodległa". W sektorze gości gospodarze wywiesili transparent "Piłka nożna dla kibiców".<br/><br/><b>ŁKS Łódź - Śląsk Wrocław (-)</b><br/><br/><b>I liga:</b><br/><br/><b>GKS Bełchatów - GKS Tychy (408)</b><br/>Dobry wyjazd GKS-u, którzy do Bełchatowa przyjechali w 240 osób, ze wsparciem ŁKS-u (165) i Sandecji (3). Przyjezdni wywiesili płótno "Pozdrowienia z Bełchatowa. Tyska Sekcja Wyjazdowa".<br/><br/><b>Stomil Olsztyn - Warta Poznań (5)</b><br/><b>Zagłębie Sosnowiec - Wigry Suwałki (0)</b><br/><br/><b>Niższe ligi:</b><br/><br/><b>Legia Chełmża - Zawisza Bydgoszcz (600)</b><br/>Ciekawe spotkanie w Chełmży, na którym gospodarze (ze wsparciem zgód) wystawili liczny młyn, liczący ok. 350 osób. Zawisza wraz ze zgodami również w dobrej liczbie, ok. 600. Gospodarze z biało-czerwoną kartoniadą i transparentem "1918 - 2019 Krwią naznaczeni niezwyciężeni!".<br/><br/><b>Resovia - GKS Katowice (528)</b><br/>GKS w nadkomplecie przyjechał do Rzeszowa, wspierany przez JKS Jarosław (15) i Banika (13). Zaprezentowali malowane płótno "Śląskiem włada trójkolorowa brygada", nad którym odpalili piro. GieKSiarze odnieśli się również do premiery pewnego filmu o "Niebieskich" - "Niebieskie chachary? Na pierwszym planie same zaganiaRy".<br/><br/><b>Chemik Police - Górnik Konin (71)</b><br/>Fani Górnika wspierani przez Gwardię Koszalin (19) i Odrę Wodzisław (15).<br/><br/><b>Zagłębie II Lubin - ROW Rybnik (64)</b><br/><b>Sokół Sienawa - Wisła Sandomierz (60)</b><br/><b>Polonia Poraj - Ruch Radzionków (50)</b><br/><b>Lechia Tomaszów Mazowiecki - Świt Nowy Dwór Maz. (22)</b><br/><br/><b>Gryf Wejherowo - Elana Toruń (12)</b><br/>Elanowcy na zakazie pojawili się w Wejherowie w 12 osób. Spotkanie obejrzeli zza ogrodzenia.<br/><br/><b>Unia Tarnów - Tarnovia (-)</b><br/>Derby Tarnowa rozegrano bez udziału kibiców gości. Jaskółki zaprezentowały oprawę składającą się z malowanej sektorówki, kartoniady tworzącej tło oraz transparentu z hasłem "Śmierć nie jest wyborem, nasze zwycięstwo - waszym pogromem". Wywiesili także transparent skierowany do prezydenta miasta - "Modernizacja stadionu Natychmiast!".<br/><br/><br/><b>Wyjazd tygodnia:</b> 852 kibiców Górnika w Warszawie<br/><b>Oprawa tygodnia:</b> Choreo Legii na meczu z Górnikiem<br/><br/>Poprzednie kibicowskie relacje ze stadionów Polski i świata w dziale <a href="https://legionisci.com/na_stadionach">Na stadionach</a>.</p>
      <p>
        <b>Legia Warszawa na meczu z Górnikiem Zabrze:</b>
      </p>
      <figure>
        <iframe src="https://www.youtube.com/embed/M3W_dm3FpoI" width="640" height="360" data-service="Youtube" scrolling="no"/>
      </figure>
      <figure>
        <img src="https://legionisci.com/zdjecia2/2019/1573319024.jpg"/>
      </figure>
      <p>
        <b>Górnik Zabrze na wyjazdowym meczu z Legią Warszawa:</b>
      </p>
      <figure>
        <img src="https://legionisci.com/zdjecia2/2019/1573417261.jpg"/>
      </figure>
      <p>
        <b>Lechia Gdańsk na meczu z Pogonią Szczecin:</b>
      </p>
      <figure>
        <img src="https://legionisci.com/zdjecia2/2019/1573803713.jpg"/>
      </figure>
      <p>
        <b>Pogoń Szczecin na wyjazdowym meczu z Lechią Gdańsk:</b>
      </p>
      <figure>
        <img src="https://legionisci.com/zdjecia2/2019/1573803742.jpg"/>
      </figure>
      <p>
        <b>Jagiellonia Białystok na wyjazdowym meczu z Piastem Gliwice:</b>
      </p>
      <figure>
        <img src="https://legionisci.com/zdjecia2/2019/1573807525.jpg"/>
      </figure>
      <p>
        <b>Lech Poznań na meczu z Koroną Kielce:</b>
      </p>
      <figure>
        <iframe src="https://www.youtube.com/embed/HiqdkflqkPY" width="640" height="360" data-service="Youtube" scrolling="no"/>
      </figure>
      <figure>
        <img src="https://legionisci.com/zdjecia2/2019/1573800254.jpg"/>
      </figure>
      <figure>
        <img src="https://legionisci.com/zdjecia2/2019/1573805176.jpg"/>
      </figure>
      <p>
        <b>Korona Kielce na wyjazdowym meczu z Lechem Poznań:</b>
      </p>
      <figure>
        <img src="https://legionisci.com/zdjecia2/2019/1573802933.jpg"/>
      </figure>
      <p>
        <b>Wisła Płock na meczu z Cracovią:</b>
      </p>
      <figure>
        <iframe src="https://www.youtube.com/embed/iukCvaCAEfM" width="640" height="360" data-service="Youtube" scrolling="no"/>
      </figure>
      <figure>
        <img src="https://legionisci.com/zdjecia2/2019/1573805721.jpg"/>
      </figure>
      <p>
        <b>Cracovia na wyjazdowym meczu z Wisłą Płock:</b>
      </p>
      <figure>
        <iframe src="https://www.youtube.com/embed/EXV-I0-1WYE" width="640" height="360" data-service="Youtube" scrolling="no"/>
      </figure>
      <p>
        <b>Wisła Kraków na meczu z Arką Gdynia:</b>
      </p>
      <figure>
        <iframe src="https://www.youtube.com/embed/qDQOdKDy0Q8" width="640" height="360" data-service="Youtube" scrolling="no"/>
      </figure>
      <figure>
        <img src="https://legionisci.com/zdjecia2/2019/1573803235.jpg"/>
      </figure>
      <figure>
        <img src="https://legionisci.com/zdjecia2/2019/1573807650.jpg"/>
      </figure>
      <figure>
        <img src="https://legionisci.com/zdjecia2/2019/1573803253.jpg"/>
      </figure>
      <p>
        <b>Zagłębie Lubin na meczu z Rakowem Częstochowa:</b>
      </p>
      <figure>
        <img src="https://legionisci.com/zdjecia2/2019/1573804571.jpg"/>
      </figure>
      <p>
        <b>Raków Częstochowa na wyjazdowym meczu z Zagłębiem Lubin:</b>
      </p>
      <figure>
        <img src="https://legionisci.com/zdjecia2/2019/1573804754.jpg"/>
      </figure>
      <p>
        <b>GKS Katowice na wyjazdowym meczu z Resovią:</b>
      </p>
      <figure>
        <iframe src="https://www.youtube.com/embed/1o4Lk92KePE" width="640" height="360" data-service="Youtube" scrolling="no"/>
      </figure>
      <figure>
        <img src="https://legionisci.com/zdjecia2/2019/1573804771.jpg"/>
      </figure>
      <figure>
        <img src="https://legionisci.com/zdjecia2/2019/1573804791.jpg"/>
      </figure>
      <p>
        <b>Resovia na meczu z GKS-em Katowice:</b>
      </p>
      <figure>
        <img src="https://legionisci.com/zdjecia2/2019/1573804809.jpg"/>
      </figure>
      <p>
        <b>GKS Bełchatów na meczu z GKS-em Tychy:</b>
      </p>
      <figure>
        <img src="https://legionisci.com/zdjecia2/2019/1573804822.jpg"/>
      </figure>
      <p>
        <b>GKS Tychy na wyjazdowym meczu z GKS-em Bełchatów:</b>
      </p>
      <figure>
        <img src="https://legionisci.com/zdjecia2/2019/1573804842.jpg"/>
      </figure>
      <p>
        <b>Unia Tarnów na derbach z Tarnovią:</b>
      </p>
      <figure>
        <img src="https://legionisci.com/zdjecia2/2019/1573805240.jpg"/>
      </figure>
      <figure>
        <img src="https://legionisci.com/zdjecia2/2019/1573805261.jpg"/>
      </figure>
      <p>
        <b>Ruch Chorzów na meczu ze Śląskiem II Wrocław:</b>
      </p>
      <figure>
        <img src="https://legionisci.com/zdjecia2/2019/1573806014.jpg"/>
      </figure>
      <p>
        <b>Legia Chełmża na meczu z Zawiszą Bydgoszcz:</b>
      </p>
      <figure>
        <img src="https://legionisci.com/zdjecia2/2019/1573806711.jpg"/>
      </figure>
      <p>
        <b>Zawisza Bydgoszcz na wyjazdowym meczu z Legią Chełmża:</b>
      </p>
      <figure>
        <img src="https://legionisci.com/zdjecia2/2019/1573806726.jpg"/>
      </figure>
      <p>
        <b>KSZO Ostrowiec na meczu z Motorem Lublin:</b>
      </p>
      <figure>
        <img src="https://legionisci.com/zdjecia2/2019/1573807245.jpg"/>
      </figure>
      <p>
        <b>Motor Lublin na wyjazdowym meczu z KSZO Ostrowiec:</b>
      </p>
      <figure>
        <img src="https://legionisci.com/zdjecia2/2019/1573807230.jpg"/>
      </figure>
      <p>
        <b>Sokół Sieniawa na meczu z Wisłą Sandomierz:</b>
      </p>
      <figure>
        <img src="https://legionisci.com/zdjecia2/2019/1573806781.jpg"/>
      </figure>
      <p>
        <b>Pogoń Leżajsk na meczu z Transdźwigiem Stale:</b>
      </p>
      <figure>
        <img src="https://legionisci.com/zdjecia2/2019/1573807698.jpg"/>
      </figure>
      <p>
        <b>Miedź Legnica na wyjazdowym meczu z GKS-em Jastrzębie:</b>
      </p>
      <figure>
        <img src="https://legionisci.com/zdjecia2/2019/1573807787.jpg"/>
      </figure>
      <p>
        <b>GKS Jastrzębie na meczu z Miedzią Legnica:</b>
      </p>
      <figure>
        <img src="https://legionisci.com/zdjecia2/2019/1573808172.jpg"/>
      </figure>
    </article>
  </body>
</html>