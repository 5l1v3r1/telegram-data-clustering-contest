<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mig.com.ua/kolishnomu-suddi-zagrozhuie-pozbavlennja-voli-na-strok-vid-5-rokiv/"/>
    <meta property="og:site_name" content="МИГ"/>
    <meta property="article:published_time" content="2019-11-16T09:23:19+00:00"/>
    <meta property="og:title" content="Колишньому судді загрожує позбавлення волі на строк від 5 років"/>
    <meta property="og:description" content="Виконувачем обов’язків прокурора Запорізької області повідомлено про зміну раніше повідомленої підозри колишньому судді за ч. 2 ст. 375 КК України (постановлення суддею завідомо неправосудного рішення, що спричинило тяжкі наслідки). Під час досудового розслідування установлено, що суддя з грубими"/>
  </head>
  <body>
    <article>
      <h1>Колишньому судді загрожує позбавлення волі на строк від 5 років</h1>
      <address><time datetime="2019-11-16T09:23:19+00:00">16 Nov 2019, 09:23</time> by <a rel="author" href="https://mig.com.ua/author/vlad/" target="_blank">Владимир Шак</a></address>
      <p>Виконувачем обов’язків прокурора Запорізької області повідомлено про зміну раніше повідомленої підозри колишньому судді за ч. 2 ст. 375 КК України (постановлення суддею завідомо неправосудного рішення, що спричинило тяжкі наслідки).</p>
      <p>Під час досудового розслідування установлено, що суддя з грубими порушеннями вимог чинного законодавства нібито за нововиявленими обставинами постановив рішення у цивільній справі, яким знято арешт з майна боржника, що дозволило йому продати таке майно та не віддавати безпідставно отримані грошові кошти стягувачу, що завдало матеріальної шкоди на суму майже 900 тис. грн.</p>
      <p>Підставою для зміни підозри є встановлення факту поновлення колишнім суддею адвокатської діяльності.</p>
      <p>Процесуальне керівництво у кримінальному провадженні здійснюється прокурорами відділу організації і процесуального керівництва досудовим розслідуванням, яке здійснюється слідчими територіального управління Державного бюро розслідувань, розташованого у місті Мелітополі, що поширює свою діяльність на Запорізьку область, прокуратури області, досудове розслідування – слідчими Територіального управління ДБР, що розташоване у місті Мелітополі.</p>
      <p>На теперішній час досудове розслідування завершено, матеріали відкрито сторонам для ознайомлення в порядку ст. 290 КПК України.</p>
      <p>У разі доведення вини колишньому судді загрожує покарання у вигляді позбавлення волі на строк від 5 до 8 років.</p>
      <p>Важливо: відповідно до статті 62 Конституції України особа вважається невинуватою у вчиненні злочину і не може бути піддана кримінальному покаранню, доки її вину не буде доведено в законному порядку і встановлено обвинувальним вироком суду.</p>
      <p>(<i>Прес-служба прокуратури Запорізької області</i>)</p>
    </article>
  </body>
</html>