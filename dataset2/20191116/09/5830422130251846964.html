<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140692/%D8%AA%D9%88%D8%B6%DB%8C%D8%AD-%D8%AE%D9%86%D8%AB%DB%8C-%D9%87%D9%85-%D9%85%D8%A7%D9%86%D8%B9-%D8%A7%D8%B2-%DA%A9%D8%A7%D9%87%D8%B4-%D9%82%DB%8C%D9%85%D8%AA-%DA%AF%D8%B1%D8%A7%D9%86%D8%AA%D8%B1%DB%8C%D9%86-%D8%B3%D9%87%D9%85-%D8%AA%D8%A7%D8%B1%DB%8C%D8%AE-%D8%A8%D9%88%D8%B1%D8%B3-%D8%A7%DB%8C%D8%B1%D8%A7%D9%86-%D9%86%D8%B4%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-11-16T09:41:00+00:00"/>
    <meta property="og:title" content="توضیح خنثی هم مانع از کاهش قیمت گرانترین سهم تاریخ بورس ایران نشد"/>
    <meta property="og:description" content="پالایشگاه تهران که رکورددار گرانترین عرضه اولیه و سهم تاریخ بازار سهام ایران است درباره شایعه افزایش سود از افزایش قیمت فروش مصوب بنزین، دست به شفاف سازی زد و با رشد قیمت روبرو شد."/>
  </head>
  <body>
    <article>
      <h1>توضیح خنثی هم مانع از کاهش قیمت گرانترین سهم تاریخ بورس ایران نشد</h1>
      <h2>درباره شایعه افزایش سود به دلیل رشد قیمت بنزین :</h2>
      <address>
        <time datetime="2019-11-16T09:41:00+00:00">16 Nov 2019, 09:41</time>
      </address>
      <p>
        <i>پالایشگاه تهران که رکورددار گرانترین عرضه اولیه و سهم تاریخ بازار سهام ایران است درباره شایعه افزایش سود از افزایش قیمت فروش مصوب بنزین، دست به شفاف سازی زد و با رشد قیمت روبرو شد.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، پالایشگاه تهران که با کشف قیمت 7500 تومانی هر سهم در 17 مهر 91 و رشد بهای هر سهم به بیش از 127 هزار تومان در مهر 92 همچنان رکوردار گرانترین عرضه اولیه  و سهم تاریخ بازار سهام ایران بشمار می رود درخصوص شایعه افزایش سود پالایشگاه ها از افزایش قیمت فروش مصوب بنزین، دست به شفاف سازی زد و با رشد 3.5 درصدی قیمت روبرو شد.</p>
      <p>بر این اساس، "شتران" پیرو شایعه منتشر شده در فضای مجازی مبنی بر افشای افزایش سود پالایشگاه‌ها بر اساس افزایش قیمت فروش اعلام کرد: با توجه به اینکه نحوه محاسبه درآمد و هزینه خوراک این شرکت بر اساس قیمت‌های جهانی است، افزایش قیمت فروش مصوب بنزین تاثیری بر سود و زیان و نقدینگی این شرکت ندارد.</p>
      <p>بنابراین گزارش، این موضوع با احتمال زیاد، مشمول دیگر پالایشگاه ها هم خواهد شد که باید منتظر توضیحات دیگر شرکت های این گروه بود.</p>
      <p>همچنین مدیرعامل پالایشگاه بندرعباس و مدیر مالی انجمن صنعت پالایش نفت هم به بورس پرس اعلام کردند: افزایش قیمت بنزین هیچ تاثیری در درآمد پالایشگاه ها ندارد.</p>
      <p>انتهای پیام</p>
    </article>
  </body>
</html>