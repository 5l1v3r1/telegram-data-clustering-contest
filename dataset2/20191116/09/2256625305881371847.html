<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158542_1078.html"/>
    <meta property="og:site_name" content="Novsport"/>
    <meta property="article:published_time" content="2019-11-16T09:30:00+00:00"/>
    <meta property="og:title" content="В ИТАЛИЯ: Шефове на Юве привикват Кристиано след скандала"/>
    <meta property="og:description" content="Роналдо ще трябва да дава обяснения в Торино за реакцията си срещу Сари"/>
  </head>
  <body>
    <article>
      <h1>В ИТАЛИЯ: Шефове на Юве привикват Кристиано след скандала</h1>
      <address><time datetime="2019-11-16T09:30:00+00:00">16 Nov 2019, 09:30</time> by <a rel="author">Велизар Антов</a></address>
      <p>Ръководителите на Ювентус ще проведат разговор с Кристиано Роналдо относно поведението му. <br/><br/>Това ще се случи веднага след като той се завърне в Торино след мачовете на националния отбор на Португалия. <br/><br/>Роналдо реагира бурно, когато бе сменен в 55-ата минута на мача с Милан миналия уикенд, а след това си тръгна от стадиона преди края на мача. <br/><br/>Влезлият на негово място Пауло Дибала реализира победния гол за Юве.<br/><br/>След двубоя Маурицио Сари обяви, че Кристиано има проблеми с контузия. <br/><br/>Самият играч обаче се включи на пълни обороти в тренировките на Португалия и обяви, че е напълно здрав, а след това го показа, като отбеляза хеттрик срещу Литва.<br/><br/>Според "Гадзета дело Спорт" Роналдо ще трябва да обясни поведението си пред спортния директор Фабио Паратичи и вицепрезидента на клуба Павел Недвед.</p>
    </article>
  </body>
</html>