<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903949/lukaku-blikt-terug-op-man-united-solskjaer-heeft-mijn-eeuwige-respect-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T09:00:00+00:00"/>
    <meta property="og:title" content="&quot;Solskjaer wilde mij bij Man United houden, maar ik was toe aan iets nieuws&quot;"/>
    <meta property="og:description" content="Romelu Lukaku heeft een nieuwe start gemaakt in de Serie A. Bij Inter is hij nu al één van de publiekslievelingen. Lukaku heeft nooit getwijfeld dat het ging goedkomen in de Serie A."/>
  </head>
  <body>
    <article>
      <h1>"Solskjaer wilde mij bij Man United houden, maar ik was toe aan iets nieuws"</h1>
      <address>
        <time datetime="2019-11-16T09:00:00+00:00">16 Nov 2019, 09:00</time>
      </address>
      <p>
        <b>Romelu Lukaku heeft een nieuwe start gemaakt in de Serie A. Bij Inter is hij nu al één van de publiekslievelingen. Lukaku heeft nooit getwijfeld dat het ging goedkomen in de Serie A.</b>
      </p>
      <p>"Dit verrast me niet", geeft hij aan in <i>Het Nieuwsblad.</i> "Al drie jaar heb ik een goeie band met trainer Antonio Conté en ik weet perfect wat hij van mij verwacht. De eerste twee weken bij Inter werkte ik keihard met de groep en als mijn medespelers rust kregen, trainde ik individueel. Door mijn voetbalintelligentie integreerde ik me vlot. We spelen in een systeem met twee spitsen en dat ligt me. Sowieso kende ik mijn ploegmaats al op voorhand."</p>
      <p>Lukaku heeft ook mooie woorden voor zijn ex-trainer Ole Gunnar Solskjaer. "Solskjaer heeft mijn eeuwige respect. Hij begreep me toen ik al in maart zei dat het voor mij tijd was om Engeland te verlaten. Ik ben in de Premier League toegekomen als achttienjarige jongen en nu ben ik 26 jaar. Solskjaer wou me houden, maar ik was toe aan iets nieuws."</p>
      <p>"Ik wil coaches die eerlijk met me zijn. Zowel wanneer het goed gaat, als wanneer het slecht gaat. Trainers als Koeman, Martinez, ­Conte, Mourinho deden dat allemaal. Ik besef zelf wel als ik niet goed bezig ben en dan moet een trainer mij niets voorliegen. Alleen door te zeggen waar het op staat boek je progressie."</p>
      <aside>Lees meer<br/><a href="https://www.voetbalprimeur.be/nieuws/903892/racisme-in-itali-verraste-lukaku-niet-wist-dat-het-ging-gebeuren-.html?itm_source=www.voetbalprimeur.be&amp;itm_medium=highlighted-content">Racisme in Italië verraste Lukaku niet: "Wist dat het ging gebeuren"</a></aside>
    </article>
  </body>
</html>