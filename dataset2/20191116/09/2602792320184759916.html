<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/ukra%d1%97na-postupovo-vtracha%d1%94-shans-zajnyati-gidne-miscze-na-svitovomu-rinku-medu/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-16T09:20:00+00:00"/>
    <meta property="og:title" content="Україна втрачає шанс зайняти гідне місце на світовому ринку меду"/>
    <meta property="og:description" content="Всупереч тому, що світовий ринок меду зростає, еспорт українського меду зменшується. Україну витісняють старі та нові гравці ринку, яких стає все більше. Я"/>
  </head>
  <body>
    <article>
      <h1>Україна втрачає шанс зайняти гідне місце на світовому ринку меду</h1>
      <address>
        <time datetime="2019-11-16T09:20:00+00:00">16 Nov 2019, 09:20</time>
      </address>
      <figure>
        <img src="https://infoindustria.com.ua/wp-content/uploads/2019/11/honey-352205_1920.jpg"/>
      </figure>
      <p>
        <b>Всупереч тому, що світовий ринок меду зростає, еспорт українського меду зменшується. Україну витісняють старі та нові гравці ринку, яких стає все більше. Якщо вітчизняні виробники будуть такими ж інертними, через два-чотири роки Україна взагалі втратить шанс займати гідне місце на світовому ринку меду. Про це повідомляє ІА "Інфоіндустрія" з посиланням на <a href="https://uhbdp.org/ua/news/project-news/2047-yak-ukrainskym-bdzholiaram-zakhopyty-svitovyi-rynok?utm_source=CD&amp;utm_medium=uhbdp_email&amp;utm_campaign=newsletter96&amp;_cldee=c3Zwb3N0NzdAdWtyLm5ldA%3d%3d&amp;recipientid=contact-64c459161e3ae8118134e0071b6af0d1-7ee4c64be78c481a8c95867cc151ddc5&amp;esid=fb92d5ca-e805-ea11-a811-000d3a1b17cf">UHBDP</a>.</b>
      </p>
      <p>Після проведення конгресу «Апімондія» в Канаді стає очевидним те, що цей ринок дуже популяризований та розвивається найшвидшими кроками. Сьогодні новими учасниками ринку є Чилі та Ефіопія. Через два-чотири роки шанс України займати гідне місце на світовому ринку буде втрачено взагалі. З такою інертністю виробників максимум на що можна розраховувати — це 10-15 тис. т на світовому ринку.</p>
      <p>Український мед користується попитом, але в порівнянні з готовою продукцією, мед як сировина приносить малі прибутки. В більшості випадків – це соняшниковий мед, що закуповують для подальшої переробки. Без готової продукції з доданою вартістю немає прямого взаємозв’язку з покупцем. Немає можливості створити позитивний імідж країни-виробника меду, незважаючи на великі шанси. «Виходячи з досвіду світових корпорацій, якщо країна хоче стати повноцінним учасником ринку, треба бути всередині ринку. Так працює весь світ. Але Україна зараз, на жаль, бажає продавати мед з власної території, а потрібно продавати продукцію на території покупця», – запевняє <b>Денис Бакаєв, представник компанії UA Global Inc.</b>, під час третьої щорічної конференції «Сучане бджільництво 2019» у Мелітополі.</p>
      <p>Як відмітив спікер, з боку експортерів немає системної і планомірної роботи. Вони конкурують між собою на зовнішньому ринку, а пасічники залишаються без збуту продукції. На піку зростання світового ринку меду експорт українського меду зменшується. Україну витісняють старі та нові гравці ринку та їх стає дедалі більше. Після проведення конгресу «Апімондія» в Канаді стає очевидним те, що цей ринок дуже популяризований та розвивається найшвидшими кроками. Сьогодні новими учасниками ринку є Чилі та Ефіопія. Таким чином, через два-чотири роки шанс України займати гідне місце на світовому ринку буде втрачено взагалі. З такою інертністю виробників максимум на що можна розраховувати — це 10-15 тис. тонн на світовому ринку.</p>
      <p>Розширення географії експорту меду як перспективної галузі країни — є одним зі стратегічних завдань нашої держави. Це і турбота про екологію, нові робочі місця, створення позивного іміджу країни на міжнародній арені, прибуток у валюті. Денис Бакаєв також наголосив, що Україна повинна заявити про себе та вийти на світовий ринок широким фронтом, як це роблять в інших країнах в якості окремих компаній. «Якщо Україна присутня всередині ринку в якості одного представника, то ми перестаємо конкурувати між собою», — додав він.</p>
      <p>ІА «Інфоіндустрія»</p>
    </article>
  </body>
</html>