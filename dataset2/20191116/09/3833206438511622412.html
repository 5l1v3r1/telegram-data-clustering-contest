<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/914243.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-16T09:29:00+00:00"/>
    <meta property="og:title" content="Ясен е съперникът на Тервел Пулев за боксовото шоу в Пловдив, Кобрата също идва в &quot;Колодрума&quot;"/>
    <meta property="og:description" content="Ясен е съперникът на Тервел Пулев в предстоящото боксово шоу в зала &quot;Колодрума&quot; в Пловдив! Малката К..."/>
  </head>
  <body>
    <article>
      <h1>Ясен е съперникът на Тервел Пулев за боксовото шоу в Пловдив, Кобрата също идва в "Колодрума"</h1>
      <address>
        <time datetime="2019-11-16T09:29:00+00:00">16 Nov 2019, 09:29</time>
      </address>
      <p>Ясен е съперникът на Тервел Пулев в предстоящото боксово шоу в зала "Колодрума" в Пловдив! Малката Кобра най-вероятно ще се изправи срещу здравия конгоанец Илунга Макабу. Галата в Пловдив е на 14 декември, а победителят ще вземе пояса на сребърната титла на Световния боксов съвет, която е притежание на африканеца.</p>
      <p>Илунга е един от най-добрите в света в тежка категория. Към този момент той е четвърти в ранглистата на списание "Ринг“, която е най-престижната в света. Пети е в тази на Борда по ранглистите в бокса и заема шесто място в класацията на ВохRес.</p>
      <p>До момента Илунга има 28 мача като професионалист, като е спечелил 26, а 24 са успехите му, постигнати с нокаут, пише <a href="https://www.24chasa.bg/sport/">"24 часа"</a>. Има само две загуби, като това са от южноафриканеца Хайени Нлунгва-не в първия двубой от кариерата му и от Тони Белю от Великобритания за вакантната титла на Световния боксов съвет през 2016 г., като мачът е бил на стадиона на клуба от Висшата лига на Англия "Евертън“ в Ливърпул.</p>
      <p>Тази година Илунга вече има две победи над руснаци - Дмитрий Кудряшов и Алексей Папин. Илунга е представляван от най-великия промоутър в историята на бокса - Дон Кинг, който ръководи кариерата на Мохамед Али и направи най-великите битки в историята на бокса. Заради конгоанеца 88-го-дишният Кинг се завърна в спорта през януари тази година и го обяви за следващото голямо нещо в категорията.</p>
      <p>Тервел Пулев пък се намира в серия с 14 поредни победи на професионалния ринг, след като в края на миналата седмица нокаутира германеца Кай Курзава край Кьолн.</p>
      <p>В галата в Пловдив със сигурност участие ще има и Кубрат Пулев, който ще бъде секундант на брат си. Преди това Кобрата ще пътува до Саудитска Арабия, за да гледа реванша между Анди Руис и Антъни Джошуа. Победителят трябва да е съперник на Кобрата за титлата на Международната боксова федерация.</p>
    </article>
  </body>
</html>