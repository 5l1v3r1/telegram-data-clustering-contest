<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/incidents/okupanti-u-krimu-zalishili-pid-areshtom-shistoh-figurantiv-spravi-hizb-ut-tahrir-640350.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-16T09:16:03+00:00"/>
    <meta property="og:title" content="Окупанти у Криму залишили під арештом шістьох фігурантів «справи Хізб ут-Тахрір»"/>
    <meta property="og:description" content="Всі скарги судом були відхилені – адвокат"/>
  </head>
  <body>
    <article>
      <h1>Окупанти у Криму залишили під арештом шістьох фігурантів «справи Хізб ут-Тахрір»</h1>
      <address>
        <time datetime="2019-11-16T09:16:03+00:00">16 Nov 2019, 09:16</time>
      </address>
      <h4>Всі скарги судом були відхилені – адвокат</h4>
      <p>Підконтрольний Росії Верховний суд окупованого Криму залишив під арештом шістьох фігурантів «справи Хізб ут-Тахрір».</p>
      <p>Як повідомляє <a href="https://www.radiosvoboda.org/a/news-hizb-ut-tahrir-crimea/30275102.html">«Радіо Свобода»</a>, «суд» відхилив апеляційні скарги захисту і залишив під арештом Айдера Джеппарова, Ризу Омерова, Енвера Омерова, Руслана Нагаєва, Ленура Халілова і Ескендера Сулейманова. Таким чином, вони будуть перебувати у СІЗО до 5 лютого.</p>
      <p>«Всі скарги судом були відхилені. Чи не були взяті до уваги всі основні доводи, які нами вже неодноразово викладалися», – сказав адвокат Костянтин Рустемов.</p>
      <p>Після ранкових обшуків 10 червня в будинках кримських татар в Алуштинському, Білогірському та Сімферопольському районах затримали вісьмох чоловіків: Руслан Нагаєв, Ельдар Кантімірова, Руслан Месут, Ленур Халілов, Риза Омеров, Енвер Омеров, Айдер Джеппаров і Ескендер Сулейманов.</p>
      <p>ФСБ Росії заявила, що слідчі заходи проходять в рамках кримінальної справи за статтею 205.5 (організація або участь у діяльності терористичної організації) і стосується релігійної організації «Хізб ут-Тахрір».</p>
      <p>Українські правоохоронні органи відкрили кримінальне провадження через проведення російськими силовиками обшуків в Криму.</p>
      <p>МЗС України висловило протест у зв’язку з черговими арештами в окупованому Криму, а також закликали посилити політичний, економічний і списку санкцій тиск на Росію.</p>
      <p>Нагадаємо, <a href="https://glavcom.ua/country/politics/ssha-jes-ta-ukrajina-zasudili-na-zasidanni-radi-obsje-represiji-v-okupovanomu-krimu-640058.html">США, ЄС та Україна засудили на засіданні ради ОБСЄ репресії в окупованому Криму.</a></p>
      <related>
        <a href="https://glavcom.ua/economics/finances/privatbank-bude-privatizovanij-markarova-640336.html"/>
        <a href="https://glavcom.ua/country/criminal/sud-vidpustiv-cholovika-deputatki-skorohod-pid-nichniy-domashniy-aresht-640300.html"/>
        <a href="https://glavcom.ua/news/sud-zaareshtuvav-ekszastupnicyu-ministra-kulturi-zastava-ponad-570-tisyach-640269.html"/>
      </related>
    </article>
  </body>
</html>