<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903952/lamkel-z-krijgt-raad-van-zijn-vader-hij-moet-daarmee-leren-omgaan-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T09:30:00+00:00"/>
    <meta property="og:title" content="Lamkel Zé krijgt raad van zijn vader: &quot;Hij moet daarmee leren omgaan&quot;"/>
    <meta property="og:description" content="Didier Lamkel Zé is voor het eerst geselecteerd bij de nationale ploeg van Kameroen."/>
  </head>
  <body>
    <article>
      <h1>Lamkel Zé krijgt raad van zijn vader: "Hij moet daarmee leren omgaan"</h1>
      <address>
        <time datetime="2019-11-16T09:30:00+00:00">16 Nov 2019, 09:30</time>
      </address>
      <p>
        <b>Didier Lamkel Zé is voor het eerst geselecteerd bij de nationale ploeg van Kameroen. <i>Het Nieuwsblad </i>reisde mee en kon zelfs zijn vader Theophile (61) spreken. Die volgt de fratsen van zijn zoon op de voet.</b>
      </p>
      <p>"Didier is altijd al gereserveerd geweest." zo geeft zijn vader aan. "In feite is hij een van onze kalmste kinderen. Als hij tijdens de vakantie in het land is, bougeert hij amper. Hij zit hier altijd voetbal te kijken, of op dat kastje (PlayStation, red.) te spelen."</p>
      <p>Op het veld zit hij wél vol passie. "Een prater is Didier nooit geweest. Dat hield hij voor op het veld. (grijnst) Als hij dat veld opkomt, maakt hij zijn Afrikaanse voornaam helemaal waar. Lamkel, dat wil zeggen dat je je smijt, dat je heel je hart geeft, dat je de lont aansteekt."</p>
      <p>Lamkel Zé kan zichzelf dan ook moeilijk beheersen. "Als hij iemand wil dribbelen maar dan een schop krijgt, reageert hij. Daar moet hij nog leren mee omgaan, hij wordt te snel kwaad. Je ziet: ik volg het, hè. Ik probeer in ons dorp zo veel mogelijk van zijn matchen mee te pikken. Hij is schitterend bezig, hè, bij Antwerp. En hij kan nog groeien."</p>
      <aside>Lees meer<br/><a href="https://www.voetbalprimeur.be/nieuws/903495/antwerp-sterkhouder-lamkel-z-voor-het-eerst-bij-kameroen-veel-te-laat-.html?itm_source=www.voetbalprimeur.be&amp;itm_medium=highlighted-content">Antwerp-sterkhouder Lamkel Zé voor het eerst bij Kameroen: “Veel te laat”</a></aside>
    </article>
  </body>
</html>