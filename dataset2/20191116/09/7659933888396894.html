<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1994166/sisi-ve-merkel-ikili-ili%C5%9Fkileri-ele-ald%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-16T09:45:00+00:00"/>
    <meta property="og:title" content="Sisi ve Merkel, ikili ilişkileri ele aldı"/>
    <meta property="og:description" content="Mısır Cumhurbaşkanı Abdulfettah es-Sisi, dün, Almanya Başbakanı Angela Merkel ile telefonda görüşerek, ikili ilişkilerin yanı sıra bölgesel ve uluslararası konuları ele aldı. Mısır Cumhurbaşkanı Sisi görüşme sırasında, Mısır’ın Libya devlet kurum ve"/>
  </head>
  <body>
    <article>
      <h1>Sisi ve Merkel, ikili ilişkileri ele aldı</h1>
      <address>
        <time datetime="2019-11-16T09:45:00+00:00">16 Nov 2019, 09:45</time>
      </address>
      <p>Mısır Cumhurbaşkanı Abdulfettah es-Sisi, dün, Almanya Başbakanı Angela Merkel ile telefonda görüşerek, ikili ilişkilerin yanı sıra bölgesel ve uluslararası konuları ele aldı.<br/><br/>Mısır Cumhurbaşkanı Sisi görüşme sırasında, Mısır’ın Libya devlet kurum ve kuruluşlarının restorasyonu ve suçlu gruplar ve terörist milislerin yayılmasını önlemek için Libya kriziyle ilgili stratejik pozisyon aldığını belirtti. Terörizmle mücadele alanında istikrar ve güvenliğin sağlanmasının öncelikli olması gerektiğini belirten Sisi, Libya’daki mevcut durumu daha da kötüleştirmeye devam edecek yabancı (yasadışı) müdahalelere son verilmesi gerektiğini ifade etti. Mısır Cumhurbaşkanı, bu durumun tüm Ortadoğu ve Akdeniz bölgesinin güvenlik ve istikrarı için tehdit oluşturduğuna dikkati çekti.<br/><br/>Mısır Cumhurbaşkanlığı sözcüsü Bessam Radi dün yaptığı açıklamada, Sisi ve Merkel arasında gerçekleşen telefon görüşmesinde çeşitli uluslararası ve bölgesel konuların yanı sıra Libya’daki durumun ele alındığını ifade etti. Radi, Merkel’in Mısır’ın bölgedeki en önemli aktör olmasının yanı sıra Afrika Birliği’nin mevcut başkanı olan Cumhurbaşkanı Sisi’nin Libya gelişmeleri konusunda vizyonunu görmeye istekli olduğunu dile getirdiğini aktardı.<br/><br/>Radi açıklamasında, Sisi’nin, Libya halkı ve ülkenin istikrara kavuşması yönündeki istekleri ile Libya topraklarında kapsamlı barış sürecinin başlatmasının gerektiğini vurguladığını belirtti.<br/><br/>Mısır Cumhurbaşkanlığı sözcüsü, Almanya Başbakanı ve Cumhurbaşkanı Sisi arasında gerçekleşen görüşmede, son yıllarda iki ülke arasında artan ikili ilişkilerinde ele alındığını ifade etti. Merkel’in, Berlin ve Kahire arasındaki çeşitli alanlardaki ortak işbirliğini geliştirme konusunda istekli olduğunu ifade ettiğini belirten sözcü, Sisi’nin de iki ülke arasındaki ilişkilerin geliştirilmesinde önemli adımlar atacağını dile getirdiğini aktardı.</p>
    </article>
  </body>
</html>