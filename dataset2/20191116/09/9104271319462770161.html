<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/domani-e-la-giornata-in-memoria-delle-vittime-della-strada"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-16T09:24:51+00:00"/>
    <meta property="og:title" content="Domani è la Giornata in memoria delle vittime della strada"/>
    <meta property="og:description" content="La polizia stradale incontra gli studenti del liceo &quot;Sella&quot;"/>
  </head>
  <body>
    <article>
      <h1>Domani è la Giornata in memoria delle vittime della strada</h1>
      <h2>La polizia stradale incontra gli studenti del liceo "Sella"</h2>
      <address>
        <time datetime="2019-11-16T09:24:51+00:00">16 Nov 2019, 09:24</time>
      </address>
      <p>Domani, domenica 17 novembre, si celebrerà la “Giornata nazionale in memoria delle vittime della strada”, un momento di ricordo e riflessione che viene dedicato alle vittime di incidenti stradali ed ai loro familiari, per contribuire al cambiamento delle abitudini negative degli automobilisti. La sicurezza stradale è infatti uno dei maggiori problemi che i Paesi europei devono affrontare . Il quarto Programma di azione europea sulla sicurezza stradale 2010-2020 quantifica un nuovo obiettivo indicando una riduzione ulteriore del 50% in 10 anni delle vittime di incidenti stradali.</p>
      <p>Già da anni in Italia e stato intrapreso un complesso percorso per fronteggiare il fenomeno dell‘incidentalità. Nel 2018 si sono verificati in Italia 172.553 incidenti stradali con lesioni a persone, che hanno provocato 3.334 vittime e 242.919 feriti, oltre la meta rispetto ai 7.096 decessi registrati nel2001. Tra i comportamenti errati più frequenti sono da segnalare la guida distratta, il mancato rispetto della precedenza e la velocita troppo elevata (nel complesso il 40,7% dei casi). Tra le violazioni al Codice della Strada più sanzionate risultano, infatti, l’eccesso di velocita , il mancato utilizzo di dispositivi di sicurezza e l’uso di telefono cellulare alla guida.</p>
      <p><sub>‘ </sub>In queste occasioni la memoria va a tutte le vittime di incidenti, compresi gli appartenenti alle Forze di Polizia che sono sulla strada tutti i giorni per compiere il proprio dovere. Da sempre gli operatori della Polizia Stradale indossano una divisa, tessuta da impegno, sacrificio, abnegazione: i valori fondanti del loro operato che consentono loro di vivere con prossimità e grande sensibilità la missione, spesso eroica e dolorosa che sono chiamati a svolgere.</p>
      <p>Per celebrare la “Giornata nazionale in memoria delle vittime della strada” la Questura e la Sezione Polizia Stradale di Biella incontreranno i ragazzi del liceo “Q. Sella” martedì 19 alle ore 10.30.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/demolita-la-veranda-de-faggi"/>
        <a href="https://laprovinciadibiella.it/attualita/la-salamella-alla-griglia-loppio-dei-popoli"/>
        <a href="https://laprovinciadibiella.it/attualita/per-gioire-abbiamo-bisogno-non-solo-di-cose-ma-di-amore"/>
      </related>
    </article>
  </body>
</html>