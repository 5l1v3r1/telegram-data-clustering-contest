<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/zagato-raptor-ukazuje-kudy-by-se-ubiralo-lamborghini-kdyby-neprisel-volkswagen"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-16T09:00:00+00:00"/>
    <meta property="og:title" content="Zagato Raptor ukazuje, kudy by se ubíralo Lamborghini, kdyby nepřišel Volkswagen"/>
    <meta property="og:description" content="Lamborghini vstoupilo pod křídla koncernu v roce 1998. Toto je jedna z kreací, která vznikla těsně předtím."/>
  </head>
  <body>
    <article>
      <h1>Zagato Raptor ukazuje, kudy by se ubíralo Lamborghini, kdyby nepřišel Volkswagen</h1>
      <h2>Lamborghini vstoupilo pod křídla koncernu v roce 1998. Toto je jedna z kreací, která vznikla těsně předtím.</h2>
      <address><time datetime="2019-11-16T09:00:00+00:00">16 Nov 2019, 09:00</time> by <a rel="author">Vladimír Kadera</a></address>
      <p>V roce 1996 měla automobilka Lamborghini v nabídce pouze jediný model. Bylo jím mocné Diablo. Tenkrát už se možná v Německu přemýšlelo, že se celá italská automobilka odkoupí a přesune pod křídla Volkswagenu. K tomu ale došlo až dva roky poté. Lamborghini už tou dobou mělo návrh nástupce Diabla. A co si budeme povídat, úplný beránek to nebyl.</p>
      <p>V roce 1996 se ale v Itálii přemýšlelo, co místo Diabla v italské režii nastoupí.</p>
      <related>
        <a href="https://www.autorevue.cz/auta-paula-walkera-miri-do-aukce-ve-sbirce-mel-i-petici-vzacnych-bmw-m3-lightweight"/>
      </related>
      <p>V roce 1996 značka na ženevském autosalonu představila model Zagato Raptor, zkonstruovaný společností Zagato. Měl naznačit, jakým směrem se automobilka s rozzuřeným býkem ve znaku v následujících letech vydá. Koncept Raptor sdílel pohonné ústrojí s Diablem, konkrétně s derivátem VT (motor 5,7 litru V12).</p>
      <p>Tento vůz měl poté vyplnit mezeru mezi Diablem a nadcházejícím modelem Canto. Žádný z těchto vozů se ale sériové výroby nedočkal. Po odkoupení Lamborghini koncernem Volkswagen se oba projekty zastavily a Němci začali spřádat své plány, které koneckonců ze značky udělaly to, <a href="https://www.autorevue.cz/lamborghini-uz-vyrobilo-tolik-huracanu-jako-za-cely-produkcni-cyklus-stareho-gallarda">co je z ní dnes.</a></p>
      <related>
        <a href="https://www.autorevue.cz/autosalon-frankfurt-2019-sian-je-prvni-lamborghini-na-baterky-stoji-80-milionu"/>
      </related>
      <p>Po tomto období tak zůstal jen jeden vůz. Jeden jediný kousek modelu Raptor, který jde 30. listopadu do aukce v Abu Dhabí. Očekává se, že kupující za něj zaplatí až 320 milionů korun. Za své peníze dostane ojedinělý projekt, který zvládne stovku za čtyři sekundy a jeho maximální rychlost činí 322 km/h.</p>
      <p>Šestistupňová manuální převodovka posílá výkon na všechna čtyři kola. Oproti <a href="https://www.autorevue.cz/novy-majitel-znicil-vzacny-supersport-chvili-po-zakoupeni-pri-jeho-vyprostovani-plakal">Diablu</a> je vůz lehčí o 300 kilogramů, a to hlavně díky použití karbonových dílů, magnézia a velmi strohého interiéru potaženého Alcantarou.</p>
      <related>
        <h4>Určitě si přečtěte</h4>
        <a href="https://www.autorevue.cz/mocny-ford-mustang-gt500-se-do-evropy-nepodiva-kvuli-emisim"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/skoda-superb-1-generace-dobovy-cenik-2002"/>
        <a href="https://www.auto.cz/range-rover-ma-dalsi-kopii-cinane-vesele-napodobuji-tvary-i-masku-132076"/>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://www.autorevue.cz/cesi-se-zblaznili-do-pistaciove-fabie-existuje-ale-neco-mnohem-raritnejsiho"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.autorevue.cz/test-mazda-3-skyactiv-d-85-kw-valka-proti-mainstreamu"/>
        <a href="https://www.autorevue.cz/nova-skoda-superb-scout-do-detailu-presvedci-vas-stale-stejny-recept"/>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
        <a href="https://www.autorevue.cz/barum-czech-rally-zlin-2019-program-vstupenky-mapa-rz-a-dalsi-informace"/>
      </related>
    </article>
  </body>
</html>