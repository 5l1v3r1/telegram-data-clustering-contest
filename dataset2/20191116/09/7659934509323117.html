<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1994126/erekattan-israilin-uluslararas%C4%B1-dokunulmazl%C4%B1%C4%9F%C4%B1n%C4%B1n-kald%C4%B1r%C4%B1lmas%C4%B1-%C3%A7a%C4%9Fr%C4%B1s%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-16T09:15:00+00:00"/>
    <meta property="og:title" content="Erekat'tan İsrail'in uluslararası dokunulmazlığının kaldırılması çağrısı"/>
    <meta property="og:description" content="Filistin Kurtuluş Örgütü (FKÖ) İcra Komitesi Genel Sekreteri Saeb Erekat, Filistin Bağımsızlık Günü vesilesiyle Cuma günü yaptığı konuşmada, uluslararası toplumu ve Birleşmiş Milletler (BM) organlarını uluslararası sorumlulukları kapsamında Filistin'"/>
  </head>
  <body>
    <article>
      <h1>Erekat'tan İsrail'in uluslararası dokunulmazlığının kaldırılması çağrısı</h1>
      <address>
        <time datetime="2019-11-16T09:15:00+00:00">16 Nov 2019, 09:15</time>
      </address>
      <p>Filistin Kurtuluş Örgütü (FKÖ) İcra Komitesi Genel Sekreteri Saeb Erekat, Filistin Bağımsızlık Günü vesilesiyle Cuma günü yaptığı konuşmada, uluslararası toplumu ve Birleşmiş Milletler (BM) organlarını uluslararası sorumlulukları kapsamında Filistin'in bağımsızlığını tanımaya çağırdı. Erekat ayrıca söz konusu kesimleri 1967 sınırları üzerindeki egemenliğini ve Doğu Kudüs'ün başkenti olmasını pratik adımlarla pekiştirmeye ve 70 yıldan fazla bir süredir beklenen halkın kendi kaderini tayin ve özgürlük haklarını gerçekleştirmeye davet etti. İsrail'in Filistin halkına, topraklarına, kaderlerine, yaşamlarına ve geleceklerine karşı günlük ve sistematik saldırılarını durdurmak ve işgalci devleti sivillere karşı işlediği suçlardan sorumlu tutularak başta Uluslararası Ceza Mahkemesi’nde olmak üzere uluslararası bir soruşturma açılması için acilen müdahale edilmesini istedi.<br/><br/><b>Erekat açıklamasında şu ifadeleri kullandı:</b><br/><br/>"İşgalci iktidarın Swarka ailesine karşı gerçekleştirdiği korkunç katliam, 8'i çocuk ve 3'ü kadın 34 şehidin katledilmesi ve 50'den fazla çocuk ve 11'i kadın olmak üzere 100'den fazla Filistinlinin yaralanması, uluslararası toplumun - devam eden suçlarından sorumlu tutarak, yasa dışı sömürge yerleşimlerinin ürünlerini yasaklayarak ve işgalle suç ortaklığı yapan şirketlerin Birleşmiş Milletler veritabanını yayınlayarak, onu caydırmak ve sona erene kadar işgalinin bedelini ödemesini sağlamak- yerine işgal yönetimine verdiği dokunulmazlığın kanıtıdır. "<br/><br/>Erekat, ABD yönetiminin ve bazı ülkelerin işgalin saldırganlığını savunmaya teşvik edilmesine üzülerek bu ülkeleri kendilerine karşı darbe yapmak ve savaş suçlarını teşvik etmek yerine barış ve insan hakları fırsatlarını destekleme safında durmaya çağırdı. Erekat sözlerine şöyle devam etti:<br/><br/>"Uluslararası toplumun Filistin halkının hakları ve yaşamları söz konusu olduğunda çifte standart politikasını durdurmasının zamanı gelmiştir. Ondan kurtulmak ve Filistin'in egemenliğini iki devletli çözüm temelinde somutlaştırmak için gerçek bir adım olarak sömürge işgalinin siyasi, hukuki, askeri ve mali örtüsünü kaldırması gerekmektedir."<br/><br/>Aynı vesileyle Filistin Ulusal Konseyi, "mücadelenin, şehitlerin tüm Filistin topraklarında egemen devletimizi kurma hayalini gerçekleştirinceye kadar devam etmesi gerektiğini" vurgulayan bir bildiri yayınladı. "Filistin meselesini tasfiye etmek için yapılmış tüm planların" reddedildiği bildiride şu ifadelere yer verildi:<br/><br/>"Bu planlar başarılı olmayacak ve başarısızlığa mahkum olacak. Uluslararası meşruiyet ve ilgili kararlara tamamen aykırı bir şekilde Filistin hakları pahasına işgalin boyutu hakkında fikir ve çözümler içeren ve Yüzyılın Anlaşması planı olarak bilinen projeyi de bekleyen son da budur."<br/><br/>Ulusal Meclis, Devlet Başkanı Mahmud Abbas'ın seçim çağrısını memnuniyetle karşılayarak herkesi bu emre uymaya ve halkın seçim hakkını kullanabilmesi için gerekli tedbirleri almaya çağırdı.<br/><br/>Filistin Ulusal Konseyi 15 Kasım 1988'de Cezayir'de, başkenti Kudüs olan Filistin Devleti’nin kurulduğunu ilan etti. Şair Mahmud Derviş tarafından yazılan ve merhum Filistin Devlet Başkanı Yaser Arafat tarafından okunan Filistin Bağımsızlık Belgesi'ni yayınladı. Filistin halkı söz konusu dönemden bu yana her yıl 15 Kasım'da bağımsızlığını kutluyor. Devlet Başkanı Mahmud Abbas bu yıl dönümünde devlet başkanları ve dünya yetkililerinden birçok tebrik ve kutlama mesajları aldı.<br/><br/> </p>
    </article>
  </body>
</html>