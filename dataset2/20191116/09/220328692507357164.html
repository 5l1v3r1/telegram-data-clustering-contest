<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/fondovete-spechelili-2-mlrd-lv-za-vtora-pensiya-406860.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-16T09:35:42+00:00"/>
    <meta property="og:title" content="Фондовете спечелили 2 млрд. лв. за втора пенсия"/>
    <meta property="og:description" content="Различни са причините да няма средства по сметките на осигурителите - работодателят не е внесъл вноски, твърдят експертите"/>
  </head>
  <body>
    <article>
      <h1>Фондовете спечелили 2 млрд. лв. за втора пенсия</h1>
      <address>
        <time datetime="2019-11-16T09:35:42+00:00">16 Nov 2019, 09:35</time>
      </address>
      <p>Пенсионноосигурителните дружества са управлявали през годините средствата на хората за втора пенсия. 15 милиарда лева е управляваният актив. Между 1-2 милиарда лева са добавени към вноските на осигурителите. Това стана ясно от коментара пред Нова телевизия на Даниела Петкова, главен изпълнителен директор на ПОК "Доверие", по темата има ли проблем с втората пенсия.</p>
      <p>Различни са причините, по думите й, да няма средства по сметките на осигурителите - работодателят не е внесъл вноски, емиграция на осигурител.</p>
      <p>Няма да има хора с по-ниски пенсии, ако не им се намаля държавната пенсия, според коментара на Петкова. Тя призова да не се търси вина в доверителните фондове. Според нея хората са принуждавани да си прехвърлят парите в НОИ, за да се запълни дефицита в там.</p>
      <p>Петкова каза, че бюджетът не е балансиран, като доказателство за това е дефицитът от 4 милиарда.</p>
      <p>Иван Нейков, бивш социален министър, обясни, че парите в НОИ не се управляват за разлика от средствата във фондовете. Милиони хора нямаше да имат тези пари, ако го нямаше пенсионния модел, 15 милиарда лева ги има във фондовете, изтъкна той.</p>
      <p>Нейков подчерта, че сме ерозирали пенсионния модел. В годините периодично нещо сме променяли. Сега, по думите му, се внушавало на хората, че частните фондове са лоши. Трябва да се научат хората да следят партидата във фонда си. Голяма част от хората не знаят в кой фонд им е пенсията, подчерта Иван Нейков.</p>
      <p>Хора, следете си парите, управлявайте си парите и никой не може да ви открадне тези 15 милиарда лева, съветва той.</p>
      <p>Припомняме, на 12 ноември, депутатите приеха Бюджета на Държавното обществено осигуряване (ДОО) на първо четене.</p>
    </article>
  </body>
</html>