<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621737/%D8%AA%D9%87%E2%80%8C%D8%AF%DB%8C%DA%AF-%D9%86%D8%AE%D9%88%D8%B1%DB%8C%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-16T09:03:00+00:00"/>
    <meta property="og:title" content="ته‌دیگ نخورید!"/>
    <meta property="og:description" content="یک‌کارشناس ارشد تغذیه و رژیم درمانی با بیان اینکه حرارت دیدن کربوهیدرات منجر به ایجاد ترکیب آکریلامید می‌شود، گفت: این ترکیب بسیار خطرناک و سرطان‌زا است."/>
  </head>
  <body>
    <article>
      <h1>ته‌دیگ نخورید!</h1>
      <address>
        <time datetime="2019-11-16T09:03:00+00:00">16 Nov 2019, 09:03</time>
      </address>
      <p>
        <i>یک‌کارشناس ارشد تغذیه و رژیم درمانی با بیان اینکه حرارت دیدن کربوهیدرات منجر به ایجاد ترکیب آکریلامید می‌شود، گفت: این ترکیب بسیار خطرناک و سرطان‌زا است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>زهرا احدی گفت: خوردن نان برشته و نیم سوخته، ته دیگ، چیپس و غذاهای سرخ کردنی به دلیل ایجاد ترکیب آکریلامید سرطانزا هستند.</p>
      <p>احدی افزود: دود سیگار، قهوه حرارت دیده و برشته شده، بیسکویت‌ها، سوسیس و غلاتی که بالای ۱۲۰ درجه حرارت می‌بینند نیز حاوی آکریلامید هستند.</p>
      <p>وی تصریح کرد: توصیه می‌شود که مراقب حرارت دیدن بیش از حد کربوهیدرات‌ها باشیم و از خوردن موادغذایی ذکر شده مانند نان نیم‌سوخته، چیپس‌ وسایر منابع آکریلامید پرهیز کنیم.</p>
      <p>وی در توضیح ترکیب شیمیایی آکریلامید گفت: اکریلامید یک ترکیب اسیدی و مضر است که فرمول آن C۳H۵NO است و در اثر حرارت دیدن کربوهیدرات‌ها با دمای بالا ایجاد می‌شود.</p>
      <p>وی آکریلامید را جزو ترکیباتی برشمرد که توسط سیستم سلامت و غذای بسیاری از کشورها ممنوع شده است و نباید در مواد غذایی وجود داشته باشد.</p>
      <p>این کارشناس تغذیه با اشاره به اینکه در مدل‌های حیوانی آکریلامید جزو ترکیبات سرطانزا است، تصریح کرد: این ترکیب حتی از طریق پوست جذب می‌شود و در ایجاد سرطان‌های غدد آدرنال، تیروئید، ریه‌ها وبیضه و غدد جنسی تأثیر دارد.</p>
      <p>احدی ادامه داد: در مواقعی که تماس با آکریلامید زیاد باشد در کبد، کلیه‌ها، بیضه‌ها و طحال تجمع پیدا می‌کند و بسیار مضر است.</p>
    </article>
  </body>
</html>