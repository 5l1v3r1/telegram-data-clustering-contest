<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621743/%D8%AD%D9%85%D9%84%D9%87-%D8%AC%D8%AF%DB%8C%D8%AF-%D8%B1%DA%98%DB%8C%D9%85-%D8%B5%D9%87%DB%8C%D9%88%D9%86%DB%8C%D8%B3%D8%AA%DB%8C-%D8%A8%D9%87-%D8%A7%D9%87%D8%AF%D8%A7%D9%81-%D9%85%D9%82%D8%A7%D9%88%D9%85%D8%AA-%D8%AF%D8%B1-%D8%B4%D9%85%D8%A7%D9%84-%D8%BA%D8%B2%D9%87"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-16T09:16:00+00:00"/>
    <meta property="og:title" content="حمله جدید رژیم صهیونیستی به اهداف مقاومت در شمال غزه"/>
    <meta property="og:description" content="ارتش رژیم صهیونیستی صبح امروز (شنبه) حملات هوایی را به شمال غزه انجام داد و اعلام کرد، اهدافی وابسته به حماس را هدف گرفته است، در مقابل رسانه‌های رژیم صهیونیستی گزارش دادند، ۹ شهرک‌نشین در پی شلیک موشک‌هایی از غزه به بئر السبع مصدوم شدند."/>
  </head>
  <body>
    <article>
      <h1>حمله جدید رژیم صهیونیستی به اهداف مقاومت در شمال غزه</h1>
      <address>
        <time datetime="2019-11-16T09:16:00+00:00">16 Nov 2019, 09:16</time>
      </address>
      <p>
        <i>ارتش رژیم صهیونیستی صبح امروز (شنبه) حملات هوایی را به شمال غزه انجام داد و اعلام کرد، اهدافی وابسته به حماس را هدف گرفته است، در مقابل رسانه‌های رژیم صهیونیستی گزارش دادند، ۹ شهرک‌نشین در پی شلیک موشک‌هایی از غزه به بئر السبع مصدوم شدند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p> به رغم توافق آتش‌بس بین جنبش جهاد اسلامی و رژیم صهیونیستی که پنج‌شنبه با میانجی‌گری سازمان ملل و تحت نظارت مصر حاصل شد اما به نظر می‌رسد رژیم صهیونیستی به آن پایبند نبوده و مجددا صبح امروز دست به حملاتی به نوار غزه زد.</p>
      <p>به گزارش شبکه المنار لبنان، وزارت جنگ رژیم صهیونیستی در توییتر نوشت: دست به حملاتی علیه اهداف حماس در بیت لاهیا واقع در شمال غزه زدیم.</p>
      <p>وزارت مذکور ساعاتی قبل از آن مدعی شده بود، دو راکت شلیک شده از غزه به سمت شهر بئر السبع در جنوب را رصد کرده است.</p>
      <p>ارتش رژیم صهیونیستی روز سه‌شنبه اقدام به ترور بهاء ابو العطا، فرمانده برجسته گردان‌های القدس، شاخه نظامی جهاد اسلامی کرد که منجر به شلیک صدها راکت و موشک به سمت شهرک‌های رژیم صهیونیستی در همجواری مرزهای غزه شد.</p>
      <p>شبکه ۱۳ تلویزیون رژیم صهیونسستی نیز به نقل از وزارت جنگ این رژیم مدعی شد، دست‌کم دو راکت به سمت بئر السبع شلیک شده که سامانه گنبد آهنین آنها را رهگیری کرده اما در پی ازدحام شهرک‌نشینان برای یورش به سمت پناهگاه‌ها در پی شلیک این موشک‌ها ۹ تن مصدوم شدند.</p>
    </article>
  </body>
</html>