<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/gewoon-doen-goedele-liekens-open-vld-gaat-pornofilm-uitbrengen/"/>
    <meta property="og:site_name" content="SCEPTR"/>
    <meta property="article:published_time" content="2019-11-16T09:55:16+00:00"/>
    <meta property="og:title" content="Gewoon doen: Goedele Liekens (Open Vld) gaat pornofilm uitbrengen"/>
    <meta property="og:description" content="Goedele Liekens mag binnenkort een nieuwe functie aan haar CV toevoegen. Ze gaat namelijk een pornofilm regisseren."/>
  </head>
  <body>
    <article>
      <h1>Gewoon doen: Goedele Liekens (Open Vld) gaat pornofilm uitbrengen</h1>
      <address><time datetime="2019-11-16T09:55:16+00:00">16 Nov 2019, 09:55</time> by <a rel="author" href="https://sceptr.net/author/robbejanssen/" target="_blank">Robbe Janssen</a></address>
      <p>
        <b><a href="https://sceptr.net/tag/goedele-liekens">Goedele Liekens</a>, seksuologe en Kamerlid voor de <a href="https://sceptr.net/tag/open-vld">Open Vld</a>, mag binnenkort een nieuwe functie aan haar CV toevoegen. Ze gaat namelijk een pornofilm regisseren. Dat kondigt ze zelf aan op Twitter. De liberale wil naar eigen zeggen <i>“het allergrootste misverstand over porno de wereld uithelpen</i>“.</b>
      </p>
      <p><i>“Ik ga het verklappen”, </i>zegt het Open Vld-Kamerlid in een video op Twitter. <i>“Ik regisseer mijn eerste pornofilm.” </i>Naast haar werk als federaal parlementair zal Liekens zich binnenkort dus ook in het iets lichtere genre begeven. Ze wil met de erotische film naar eigen zeggen <i>“het allergrootste misverstand over porno de wereld uithelpen”. </i>Meer details gaf de liberale nog niet prijs.</p>
      <figure>
        <iframe data-src="https://twitter.com/RuttenGwendolyn/status/1195415855275954180?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Wit konijn </h3>
      <p>Open Vld-voorzitter <a href="https://sceptr.net/tag/Gwendolyn-Rutten">Gwendolyn Rutten</a> kijkt alvast uit naar het nieuwe project van haar collega. <i>“Benieuwd”, </i>reageert ze op Twitter. De Vlaamse liberalen lanceerden Liekens in aanloop naar de verkiezingen van 26 mei als wit konijn in de provincie Vlaams-Brabant. Naast klinisch psychologe en seksuologe is Liekens al bijna twintig jaar goodwill-ambassadeur voor de Verenigde Naties. In die hoedanigheid ijvert ze voor een betere toegang tot seksuele en reproductieve ‘rechten’ voor vrouwen overal ter wereld.</p>
      <p>Concreet vertaalde die missie zich in het federaal parlement onder meer tot een wetsvoorstel om de abortustermijn op te trekken van 12 naar 18 weken. <a href="https://sceptr.net/2019/10/toegelaten-termijn-abortus-allicht-van-12-naar-18-weken/">Een meerderheid om dat voorstel er door te krijgen is in de maak</a>. </p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/pornofilm-van-goedele-liekens-blijkt-campagne-child-focus/"/>
        <a href="https://sceptr.net/2019/11/van-grieken-mikt-op-sleutelrol-bij-volgende-vlaamse-onderhandelingen/"/>
        <a href="https://sceptr.net/2019/11/de-block-over-asielcentrum-bilzen-gaat-gewoon-open/"/>
      </related>
    </article>
  </body>
</html>