<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Nagul-shofyor-vtreshti-Kyuchuka-914245"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-16T09:53:00+00:00"/>
    <meta property="og:title" content="Нагъл шофьор втрещи Кючука!"/>
    <meta property="og:description" content="С редакцията на Plovdiv24.bg се свързаха възмутени жители на пловдивския квартал &quot;Кючук Париж&quot;. Пово..."/>
  </head>
  <body>
    <article>
      <h1>Нагъл шофьор втрещи Кючука!</h1>
      <address>
        <time datetime="2019-11-16T09:53:00+00:00">16 Nov 2019, 09:53</time>
      </address>
      <p>С редакцията на <b>Plovdiv24.bg </b>се свързаха възмутени жители на пловдивския квартал "Кючук Париж". Поводът за възмущението им се оказа гладен шофьор, който явно не можеше да чака и минута повече, за да се наслади на сутрешната си закуска. Даваме им думата:</p>
      <p>" Здравейте! "Очаровани" сме от поредния наглец, който реши да похапне на бързо в близката закусвалня. Човекът очевидно е бил така гладен, че е решил да рискува живота и здравето на преминаващите по пешеходната пътека граждани, спирайки колата си директно на нея. Става дума за кръстовището между ул. "Димитър Талев" и ул. "Калиакра", където, както знаете, обичайно преминават множество автобуси от близката автогара, както и граждани на квартала, тъй като в близост се намира един от местните паркове. Коментарите за поведението му оставяме на вас." </p>
      <p>
        <b>Ако и вие станете свидетели на нещо, което според вас заслужава да бъде публикувано, можете да ни изпращате сигнали, снимки и видеа на електронната ни поща novini@plovdiv24.bg, на телефон 0886 598 267 или на фейсбук страницата ни <a href="https://www.facebook.com/Plovdiv24.bg/">Plovdiv24.bg Новини</a>.</b>
      </p>
    </article>
  </body>
</html>