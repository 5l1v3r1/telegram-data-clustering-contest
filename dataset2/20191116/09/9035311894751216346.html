<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/16/mardin-de-mazidagi-savur-ve-derik-belediyelerine-kayyum-atandi"/>
    <meta property="og:site_name" content="euronews"/>
    <meta property="article:published_time" content="2019-11-16T09:22:34+00:00"/>
    <meta property="og:title" content="Mardin'de Mazıdağı, Savur ve Derik belediyelerine kayyum atandı"/>
    <meta property="og:description" content="Mardin'de Mazıdağı, Savur ve Derik belediyelerine kayyum atandı"/>
  </head>
  <body>
    <article>
      <h1>Mardin'de Mazıdağı, Savur ve Derik belediyelerine kayyum atandı</h1>
      <address><time datetime="2019-11-16T09:22:34+00:00">16 Nov 2019, 09:22</time> by <a rel="author">Euronews </a></address>
      <p>Mardin'de HDP'li Mazıdağı, Savur ve Derik Belediyelerine kayyum atandı.</p>
      <p>Valilikten yapılan açıklamada Mardin Cumhuriyet Başsavcılığınca yürütülen terör soruşturması kapsamında Mazıdağı Belediye Başkanı Nalan Özaydın, Savur Belediye Başkanı Gülistan Öncü, Derik Belediye Başkanı Mülkiye Esmez'in "silahlı terör örgütüne üye olmak" suçundan gözaltına alındığı hatırlatıldı.</p>
      <p>Özaydın, Öncü ve Esmez'in haklarında devam eden adli işlem süreçleri göz önünde bulundurularak Anayasa'nın 127. maddesi ile 5393 Sayılı Belediye Kanunu'nun 47. maddesine istinaden İçişleri Bakanlığının onayı ile geçici bir tedbir olarak görevinden uzaklaştırıldığı ifade edilen açıklamada, Belediye Kanunu'nun 45. ve 46. maddeleri uyarınca üç belediyeye görevlendirme yapıldığı bildirildi.</p>
      <p>Açıklamada, Özaydın'ın yerine Mazıdağı Kaymakamı Muhsin Duran Kalkan, Öncü'nün yerine Savur Kaymakamı Bayram Türker, Esmez'in yerine de Derik Kaymakamı Hakan Kafkas, Belediye Başkan Vekili olarak görevlendirildiği kaydedildi.</p>
      <p>31 Mart Yerel Seçimleri sonrası doğu ve güneydoğu illerindeki birçok belediyeye kayyum <a href="https://tr.euronews.com/2019/11/04/31-mart-secimleri-sonrasi-hangi-kac-belediyelere-kayyum-atandi">atandı</a>. Aralarında büyükşehir belediye başkanlarının da bulunduğu belediye başkanları görevinden uzaklaştırılarak yerine valilikler ya da İçişleri Bakanlığınca görevlendirilen 'Belediye başkan vekilleri' <a href="https://tr.euronews.com/2019/11/04/31-mart-secimleri-sonrasi-hangi-kac-belediyelere-kayyum-atandi">atandı</a>.</p>
      <ul>
        <li>
          <a href="https://tr.euronews.com/2019/11/15/hdp-li-4-belediye-baskan-gozaltina-alindi">HDP’li 4 belediye başkanı gözaltına alındı</a>
        </li>
        <li>
          <a href="https://tr.euronews.com/2019/11/04/31-mart-secimleri-sonrasi-hangi-kac-belediyelere-kayyum-atandi">31 Mart seçimleri sonrası kaç belediyeye kayyum atandı?</a>
        </li>
      </ul>
    </article>
  </body>
</html>