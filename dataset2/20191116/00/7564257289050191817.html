<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/oblasni_novini/134644-polcya-vstanovila-osobu-mnera-korostenskogo-vokzalu.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Поліція встановила особу «мінера» коростенського вокзалу"/>
    <meta property="og:description" content="15 листопада до поліції надійшло повідомлення про закладення вибухівки у залізничному вокзалі м. Коростеня. Після обстеження жодних небезпечних засобів чи речовин виявлено не було. У ході проведених заходів поліцейські встановили автора неправдивого повідомлення про небезпеку.Проводячи заходи з перевірки тривожного повідомлення, поліцейські евакуювали понад півсотні працівників та пасажирів залізниці. Обстеживши будівлю та прилеглу територію вокзалу, працівники вибухотехнічної служби ГУНП не виявили вибухових пристроїв, речовин або конструктивно схожих на них предметів.Водночас тривали заходи із встановлення особи, що здійснила анонімний дзвінок про загрозу вибуху. У результаті встановлено, що неправдиве повідомлення здійснив 29-річний житель Радомишльського району, який має психічні розлади та проходить лікування у спеціалізованому закладі.Нагадаємо, що відповідно до ч. 1 ст. 259 (Завідомо неправдиве повідомлення про загрозу безпеці громадян, знищення чи пошкодження об'єктів власності) КК України за таке діяння…"/>
  </head>
  <body>
    <article>
      <h1>Поліція встановила особу «мінера» коростенського вокзалу</h1>
      <address>
        <time datetime="2019-11-16T00:00:00+00:00">16 Nov 2019</time>
      </address>
      <p>15 листопада до поліції надійшло повідомлення про закладення вибухівки у залізничному вокзалі м. Коростеня. Після обстеження жодних небезпечних засобів чи речовин виявлено не було. У ході проведених заходів поліцейські встановили автора неправдивого повідомлення про небезпеку.<br/><br/>Проводячи заходи з перевірки тривожного повідомлення, поліцейські евакуювали понад півсотні працівників та пасажирів залізниці. Обстеживши будівлю та прилеглу територію вокзалу, працівники вибухотехнічної служби ГУНП не виявили вибухових пристроїв, речовин або конструктивно схожих на них предметів.<br/><br/>Водночас тривали заходи із встановлення особи, що здійснила анонімний дзвінок про загрозу вибуху. У результаті встановлено, що неправдиве повідомлення здійснив 29-річний житель Радомишльського району, який має психічні розлади та проходить лікування у спеціалізованому закладі.<br/><br/>Нагадаємо, що відповідно до ч. 1 ст. 259 (Завідомо неправдиве повідомлення про загрозу безпеці громадян, знищення чи пошкодження об'єктів власності) КК України за таке діяння передбачено покарання у вигляді позбавлення волі на строк від 2 до 6 років.</p>
    </article>
  </body>
</html>