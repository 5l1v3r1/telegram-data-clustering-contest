<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/marvel-disney-annuncia-altri-4-film-entro-il-2023.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Marvel, Disney annuncia altri 4 film entro il 2023"/>
    <meta property="og:description" content="Disney ha annunciato altri 4 film appartenenti all'Universo Marvel Studios: arriveranno nelle sale entro il 2023, vediamo i primi dettagli e i possibili titoli.. L'annuncio è proprio di queste ore..."/>
  </head>
  <body>
    <article>
      <h1>Marvel, Disney annuncia altri 4 film entro il 2023</h1>
      <h2>Disney ha annunciato altri 4 film appartenenti all'Universo Marvel Studios: arriveranno nelle sale entro il 2023, vediamo i primi dettagli e i possibili titoli.</h2>
      <address><time datetime="2019-11-16T00:00:00+00:00">16 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>L'annuncio è proprio di queste ore: <b>Disney</b> ha annunciato altri <b>4 film di Marvel Studios</b>, che arriveranno nelle sale di tutto il mondo <b>entro il 2023</b>, a partire presumibilmente dal prossimo anno. Vediamo dunque i primi dettagli, e i possibili titoli candidati. <br/>Sappiamo già che nel 2020 <a href="https://multiplayer.it/notizie/marvel-kevin-feige-risponde-critiche-scorsese-ecco-sue-parole.html">Marvel Studios</a> ha in programma un calendario sufficientemente fitto: <b>Black Widow</b> il 1 maggio 2020, <b>The Eternals</b> il 6 novembre 2020, più eventuali serie su <a href="https://multiplayer.it/notizie/netflix-rispetto-disney-piu-liberta-creativa-secondo--cco-compagnia.html">Disney </a>. Ancora, nel 2021 sarà il turno dei film di Shang Chi, di Doctor Strange in the Multivers of Madness, di Spider-Man 3 e di Thor: Love and Thunder. Comunque, entro il 2023 dovranno saltare fuori anche altri quattro film Marvel Studios, che a questo punto Disney ha in programma di svelare in un secondo momento... ma perché? E quali, soprattutto? <br/>Non è troppo difficile ipotizzare i <b>titoli</b> in cantiere non ancora annunciati: i più plausibili sarebbero <b>Ant-Man 3</b>, Blade, Captain Marvel 2 e <b>Guardians of the Galaxy 3</b>; un rumor in particolare farebbe riferimento ad una pellicola dedicata all'A-Force, squadra di supereroine. In un secondo momento, chiaramente, Disney farà luce anche su questi progetti. Il più plausibile tra tutti i possibili titoli citati sembra essere, comunque, il terzo film dei Guardiani della Galassia.</p>
      <figure>
        <img src="https://multiplayer.net-cdn.it/thumbs/images/2019/07/23/marvel-cover1_jpg_1400x0_crop_upscale_q85.jpg"/>
      </figure>
      <ul>
        <li>
          <a href="https://www.hdblog.it/curiosita/articoli/n512687/disney-annuncia-4-ulteriori-film-marvel-in-arrivo-nelle-sale-entro-il-2023/">Fonte</a>
        </li>
      </ul>
    </article>
  </body>
</html>