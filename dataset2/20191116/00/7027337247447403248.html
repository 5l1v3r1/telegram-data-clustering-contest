<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698591/%D9%85%D8%AF%D8%A7%D8%B1%D8%B3-%D9%86%D9%88%D8%A8%D8%AA-%D8%B9%D8%B5%D8%B1-%D8%B4%DB%8C%D8%B1%D8%A7%D8%B2-%D8%AA%D8%B9%D8%B7%DB%8C%D9%84-%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="مدارس نوبت عصر شیراز تعطیل شد"/>
    <meta property="og:description" content="در اطلاعیه اداره‌کل آموزش و پرورش فارس که ظهر دوشنبه در اختیار رسانه‌ها قرار گرفت، دلیل تعطیلی مدارس اعلام نشده است."/>
  </head>
  <body>
    <article>
      <h1>مدارس نوبت عصر شیراز تعطیل شد</h1>
      <address><time datetime="2019-11-16T00:00:00+00:00">16 Nov 2019</time> by <a rel="author">عصر ايران</a></address>
      <p>
        <b>در اطلاعیه اداره‌کل آموزش و پرورش فارس که ظهر دوشنبه در اختیار رسانه‌ها قرار گرفت، دلیل تعطیلی مدارس اعلام نشده است.</b>
      </p>
      <figure>
        <img src="https://cdn.asriran.com/files/fa/news/1398/8/25/1037629_381.jpg"/>
      </figure>
      <p>اداره اطلاع‌رسانی و روابط عمومی آموزش‌وپرورش فارس از تعطیلی همه مدارس شیراز در نوبت عصر شنبه ۲۵ آبانماه خبر داد.</p>
      <p>در اطلاعیه اداره‌کل آموزش و پرورش فارس که ظهر دوشنبه در اختیار رسانه‌ها قرار گرفت، دلیل تعطیلی مدارس اعلام نشده است.</p>
      <p>در همین حال، برخی اولیای دانش آموزان که فرزندان خود را برای نوبت عصر به مدرسه فرستاده بودند، از اطلاع‌رسانی دیرهنگام این اداره کل انتقاد کردند.</p>
      <p>برخی مدیران مدارس به اولیای دانش‌آموزان گفته اند: امیدواریم با تمهیدات مسئولان در ارتباط با تامین سوخت مورد نیاز سرویس مدارس، نگرانی رانندگان سرویس مدارس در این زمینه به پایان برسد و آنها قادر باشند همانند قبل به ارائه خدمات بپردازند.</p>
      <p>بر اساس اطلاعیه شرکت ملی پخش فراورده‌های نفتی، قیمت بنزین معمولی سهمیه‌ای هر لیتر یک هزار و ۵۰۰ تومان و قیمت بنزین معمولی غیرسهمیه‌ای به ازای هر لیتر سه هزار تومان و همچنین قیمت بنزین سوپر هر لیتر سه هزار و ۵۰۰ تومان تعیین شده است.</p>
      <p>بر مبنای اطلاعیه شرکت ملی پخش فراورده‌های نفتی، سهمیه کامل آبان خودروهای شخصی از بامداد جمعه ۲۴ آبانماه به کارت سوخت شخصی آن‌ها واریز می‌شود و این سهمیه به مدت ۶ ماه قابل ذخیره است.<br/>این اطلاعیه افزوده است که استفاده از سهمیه سوخت صرفاً با استفاده از کارت سوخت هوشمند شخصی میسر است.</p>
      <p>بر همین اساس، سهمیه خودروهای سواری شخصی بنزینی ماهانه ۶۰ لیتر و دوگانه سوز ۳۰ لیتر خواهد بود؛ همچنین سهمیه سوخت تاکسی بنزینی ماهانه ۴۰۰ لیتر و دوگانه سوز ۲۰۰ لیتر است.</p>
    </article>
  </body>
</html>