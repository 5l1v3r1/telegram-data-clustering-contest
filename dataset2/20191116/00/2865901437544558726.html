<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/prirodna-zamena-za-sanea-kingsli-koman/342665"/>
    <meta property="og:site_name" content="MozzartSport"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Prirodna zamena za Sanea - Kingsli Koman"/>
    <meta property="og:description" content="Pep Gvardiola ozbiljno razmatra dovođenje Francuza"/>
  </head>
  <body>
    <article>
      <h1>Prirodna zamena za Sanea - Kingsli Koman</h1>
      <h2>Pep Gvardiola ozbiljno razmatra dovođenje Francuza</h2>
      <address>
        <time datetime="2019-11-16T00:00:00+00:00">16 Nov 2019</time>
      </address>
      <p>Mančester Siti ozbiljno razmatra dovođenje krilnog napadača Bajerna <b>Komana Kingslija</b>, ukoliko <b>Liroj Sane</b> odluči da pređe u redove šampiona Nemačke sledećeg leta kako se očekuje, objavio je britanski <i>Skaj Sports</i>.</p>
      <p><b>Sane</b> se već mesecima pominje kao potencijalno pojačanje Bavaraca, a i nekadašnji trener <b>Niko Kovač</b> priznao je prošlog jula da klub "naporno radi" na dovođenju "pojačanja iz snova" i reprezentativca Nemačke, iako transfer na kraju nije ni realizovan.</p>
      <p><b>Pep Gvardiola</b> je sarađivao sa francuskim napadačem tokom boravka u Minhenu na klupi Bavaraca, a Građani vide 23-godišnjeg fudbalera kao idealnu zamenu za <b>Sanea</b>, koji mora da pauzira čak sedam mesei nakon povrede kolena i operacije kojoj je bio podvrgnut u avgustu.</p>
      <p><b>Koman</b>, koji je započeo karijeru u Pari Sen Žeremenu pre nego što se preselio u Juventus, a zatim i u Bajern, zabeležio je 139 nastupa za šampione Nemačke u svim takmičenjima uz 28 golova.</p>
      <p><b>Sane</b>, koji je 2016. stigao iz Šalkea u Mančester Siti, postigao je 39 pogodaka na 134 utakmica.</p>
      <figure>
        <img src="https://mozzartsport.com/upload/CKEditor/15.11.2019./4.%20Bogdan%20Bogdanovic%CC%81%20za%20Zvec%CC%8Cansku%201080x1080.jpg"/>
      </figure>
      <p><b>Foto</b>:<i> Reuters</i></p>
    </article>
  </body>
</html>