<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698619/%D9%86%D9%85%D8%A7%DB%8C%D9%86%D8%AF%D9%87-%D9%85%D8%AC%D9%84%D8%B3-%D9%85%D8%AC%D9%84%D8%B3-%D8%A8%D8%B1%D8%A7%DB%8C-%D8%AE%D8%B1%D9%88%D8%AC-%D8%A7%D8%B2-%D9%81%D8%B6%D8%A7%DB%8C-%DA%A9%D9%86%D9%88%D9%86%DB%8C-%D8%B7%D8%B1%D8%AD-%D8%B3%D9%87-%D9%81%D9%88%D8%B1%DB%8C%D8%AA%DB%8C-%D8%AF%D8%A7%D8%B1%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="نماینده مجلس: مجلس برای خروج از فضای کنونی طرح سه فوریتی دارد"/>
    <meta property="og:description" content="رئیس کمیسیون امور داخلی و شوراهای مجلس شورای اسلامی با اشاره به نارضایتی‌های رخ داده در خصوص افزایش قیمت بنزین گفت: مجلس شورای اسلامی در حال آماده‌سازی یک طرح سه فوریتی یا دوفوریتی در خصوص بنزین است تا این موضوع مدیریت شود."/>
  </head>
  <body>
    <article>
      <h1>نماینده مجلس: مجلس برای خروج از فضای کنونی طرح سه فوریتی دارد</h1>
      <address><time datetime="2019-11-16T00:00:00+00:00">16 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/25/1037669_134.jpg"/>
      </figure>
      <p>رئیس کمیسیون امور داخلی و شوراهای مجلس شورای اسلامی با اشاره به نارضایتی‌های رخ داده در خصوص افزایش قیمت بنزین گفت: مجلس شورای اسلامی در حال آماده‌سازی یک طرح سه فوریتی یا دوفوریتی در خصوص بنزین است تا این موضوع مدیریت شود.</p>
      <p>به گزارش ایسنا، محمدجواد کولیوند گفت: مجلس شورای اسلامی در حال آماده‌سازی یک طرح سه فوریتی یا دوفوریتی در خصوص بنزین است تا این موضوع مدیریت شود.</p>
      <p>کولیوند افزود: مجلس در هر حال باید دولت را مجاب کند تا به مردم به خصوص اقشار آسیب‌پذیر توجه شود.</p>
      <p>وی ادامه داد: مطمئناً فردا مجلس به یک راه حل عقلانی و منطقی برای جمع شدن کار خواهد رسید.</p>
      <p>کولیوند در خصوص اتفاقاتی که امروز در برخی از شهرهای کشور و کلانشهر کرج رخ داد هم گفت: بالاخره وقتی نارضایتی‌هایی رخ می‌دهد این نارضایتی‌ها به شوارع اصلی کشیده می‌شود؛ اعتقاد من این است برای تصمیم‌گیری‌های این چنینی باید هم جوانب را در نظر گرفت و هم مردم را در جریان قرار داد؛ چون مردم شرایط کشور را درک می‌کنند و کمک خواهند کرد.</p>
      <p>نماینده مردم کرج، فردیس، اشتهارد و آسارا در پایان گفت: در هر حال مجلس فردا یک تصمیم خوب و منطقی برای خروج از این فضا خواهد گرفت.</p>
    </article>
  </body>
</html>