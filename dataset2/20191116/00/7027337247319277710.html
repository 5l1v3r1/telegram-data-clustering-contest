<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698610/%D8%A8%D8%B1%D8%B1%D8%B3%DB%8C-%D8%B3%DB%8C%D8%A7%D8%B3%D8%AA-%D9%87%D8%A7%DB%8C-%D8%A7%D8%AC%D8%B1%D8%A7%DB%8C%DB%8C-%D9%88-%D8%A7%D9%84%D8%B2%D8%A7%D9%85%D8%A7%D8%AA-%D8%A8%D9%88%D8%AF%D8%AC%D9%87-%DB%B9%DB%B9-%D8%B4%D9%87%D8%B1%D8%AF%D8%A7%D8%B1%DB%8C-%D8%AA%D9%87%D8%B1%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="بررسی سیاست های اجرایی و الزامات بودجه ۹۹ شهرداری تهران"/>
    <meta property="og:description" content="سیاست های اجرایی و الزامات بودجه ۹۹ شهرداری تهران در قالب طرحی دوفوریتی در جلسه فردا شورای شهر تهران بررسی می شود."/>
  </head>
  <body>
    <article>
      <h1>بررسی سیاست های اجرایی و الزامات بودجه ۹۹ شهرداری تهران</h1>
      <address><time datetime="2019-11-16T00:00:00+00:00">16 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/25/1037659_969.jpg"/>
      </figure>
      <p>سیاست های اجرایی و الزامات بودجه ۹۹ شهرداری تهران در قالب طرحی دوفوریتی در جلسه فردا شورای شهر تهران بررسی می شود.</p>
      <p>به گزارش خبرگزاری مهر، یکصدو هفتادو ششمین جلسه شورا با دو نطق پیش از دستور از سوی الهام فخاری رییس کمیته اجتماعی و مجید فراهان رییس کمیته بودجه شورای اسلامی شهر تهران برگزار می شود.</p>
      <p>در ادامه جلسه بررسی بخش های دیگری از لایحه حمایت از اجرای شبکه فاضلاب تهران در دستور کار قرار دارد.</p>
      <p>دو فوریت طرح " سیاست های اجرایی و الزامات تدوین بودجه ۹۹ شهرداری تهران " نیز در جلسه آتی شورا بررسی خواهد شد.</p>
      <p>همچنین پرونده مربوط به تعیین تکلیف تعدادی پرونده پلاک ثبتی از لحاظ باغ یا غیر باغ بودن نیز در یکصدو هفتادو ششمین جلسه شورا بررسی می شود.</p>
      <p>بررسی لوایح " تعیین ماموریت ها، حدود اختیارات و مسئولیت های شوراهای معماری مناطق" و " معرفی ۱۳ نفر از کارکنان رسمی شهرداری تهران به عنوان قائم مقام ذیحساب در مناطق و واحدهای تابعه" در دستور کار جلسه فردا شورا قرار دارد.</p>
      <p>از سوی دیگر صورتجلسه های سی و چهارم و سی و پنجم کمیسیون نامگذاری نیز در ادامه جلسه مورد بررسی و رای گیری اعضای شورا قرار می گیرند.</p>
    </article>
  </body>
</html>