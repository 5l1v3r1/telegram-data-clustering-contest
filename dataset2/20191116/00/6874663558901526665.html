<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3773779,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="מוכנים? המוסטנג החדשה תהפוך לג'יפון חשמלי"/>
    <meta property="og:description" content="פורד תכריז מחר על מה שמסתמן כשינוי הגדול ביותר בהיסטוריה בת ה-55 שנה של רכב ה&quot;מוסטנג&quot; שלה. איך יקבלו המעריצים את המותג החדש?"/>
  </head>
  <body>
    <article>
      <h1>מוכנים? המוסטנג החדשה תהפוך לג'יפון חשמלי</h1>
      <h2>פורד תכריז מחר על מה שמסתמן כשינוי הגדול ביותר בהיסטוריה בת ה-55 שנה של רכב ה"מוסטנג" שלה. איך יקבלו המעריצים את המותג החדש?</h2>
      <address><time datetime="2019-11-16T00:00:00+00:00">16 Nov 2019</time> by <a rel="author">שירות כלכליסט</a></address>
      <p>מחר (א') תכריז פורד על מה שמסתמן כשינוי הגדול ביותר בהיסטוריה בת ה-55 שנה של רכב ה"מוסטנג" שלה. יצרנית הרכבים תחשוף רכב הנושא את שם המותג "מוסטנג", אבל אינו בעל שתי דלתות.</p>
      <p>המותג החדש נקרא "מוסטנג מאכ-אי" (Mustang Mach-E) והוא רכב קרוסאובר SUV חשמלי לגמרי.</p>
      <figure>
        <img src="https://images1.calcalist.co.il/PicServer3/2019/11/14/947747/191113193209_l.jpg"/>
        <figcaption>מוסטנג מאכ-אי (Mustang Mach-E)</figcaption>
      </figure>
      <p>מעריצים של מותגים אחרים בהם פורש, למבורגיני וג'יפ, סלחו לחברות הייצור על השימוש בשם המותג, זאת כל עוד הרכב החדש שומר על כמה מהמאפיינים של המקור ולא מחליף אותו לגמרי על פס הייצור.</p>
      <p>כך למשל, מעריצים של רכב הפורש זעמו על ה-Cayenne SUV כשהושק, אך מאחר והחברה עדיין מייצרת רכבי ספורט כמו ה-911 וה-Cayenne שיכולים להתגאות בשם "הפורש של רכבי השטח", המותג נשאר חזק. גם ג'יפ הצליחה לייצר רכב קרוסאובר SUV, כל עוד הקרוסאוברים האלו זמינים גם בגרסאות Trail Rated והעובדה שג'יפ עדיין מייצרת את ה-Wrangler המחוספס והאהוב שלה.</p>
      <figure>
        <img src="https://images1.calcalist.co.il/PicServer3/2019/11/14/947742/7b78edbb_l.jpg"/>
        <figcaption>פורד מוסטנג 2019</figcaption>
      </figure>
      <p>הפרטים על המוסטנג מאכ-אי לוטים בערפל, אבל פורד הסירה את החששות שהתעוררו אחרי בחירת השם על ידי כך שהיא מבטיחה שהרכב מציע ביצועים שלא מביישים את המותג.</p>
      <p>בנוסף, אין שום סימן לכך שפורד תפסיק לייצר את המוסטנג-קופה שהוא ללא ספק הדגם האייקוני ביותר של יצרנית המכוניות ברחבי העולם. לאחרונה הציגה פורד את ה- Shelby GT500, מוסטנג המצוידת ב-760 כוח סוס - הרכב הכי עוצמתי שהחברה יצרה אי פעם.</p>
      <p>ברגע שהמוסטנג מאכ-אי תוצג ביום ראשון בערב, לקוחות המעוניינים יוכלו להיכנס לאתר אינטרנט ייעודי ולשים פיקדון הניתן להחזרה של 500 דולר בדרך לרכישה של הרכב.</p>
      <p>פורד תתחיל לקחת הזמנות לרכב הקרוסאובר SUV החשמלי הראשון שלה בשנה הבאה.</p>
    </article>
  </body>
</html>