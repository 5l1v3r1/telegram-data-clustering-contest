<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/sport/articles/0,7340,L-3773805,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="אחרי שהפך אותה לאימפריה, אולי הנס עוזב את באיירן מינכן"/>
    <meta property="og:description" content="הוא אולי לא תמיד אמר את הדברים הנכונים, ועשה טעויות שפגעו בקבוצה וגם באנשים לא מעטים בדרך למעלה. ללא ספק היה צריך לעזוב כבר. אבל אי אפשר לקחת ממנו את מה שעשה עבור המועדון"/>
  </head>
  <body>
    <article>
      <h1>אחרי שהפך אותה לאימפריה, אולי הנס עוזב את באיירן מינכן</h1>
      <h2>הוא אולי לא תמיד אמר את הדברים הנכונים, ועשה טעויות שפגעו בקבוצה וגם באנשים לא מעטים בדרך למעלה. ללא ספק היה צריך לעזוב כבר. אבל אי אפשר לקחת ממנו את מה שעשה עבור המועדון</h2>
      <address><time datetime="2019-11-16T00:00:00+00:00">16 Nov 2019</time> by <a rel="author">אוריאל דסקל</a></address>
      <p>במרץ 1979 החל אולי הנס לשמש כאחד ממנהלי באיירן מינכן.</p>
      <p>הנס, שהצטרף לבאיירן 9 שנים מוקדם יותר מ-TSG אולם, נכנס למשרדים של ארגון כלכלי מבולגן. הקבוצה הכניסה 12 מיליון מארק (כ־6 מיליון יורו) בשנה, הפסידה כ־2 מיליון מארק בשנה והיתה בחובות של כ־10 מיליון מארק.</p>
      <figure>
        <img src="https://images1.calcalist.co.il/PicServer2/20122005/375178/AFP0792797-01-08805485_l.jpg"/>
        <figcaption>אולי הנס <br/>צילום: איי אף פי</figcaption>
      </figure>
      <p>הוא טס לראות מקרוב איך מתנהלת סן פרנסיסקו פורטיניינרס מה־NFL, למד על ספונסרשיפ ומכירת כרטיסים מניו יורק יאנקיז, וביקר בעשרות מועדונים כדי ללמוד עוד ועוד על עסקי ספורט.</p>
      <p>עם השנים הוא הפך לאיש החזק במועדון ואפילו אחרי שנכנס לכלא על העלמת מס בעסקיו הפרטיים חזר לנהל את הקבוצה. אולי הנס סיים היום (שבת) את תפקידו כנשיא באיירן מינכן. הקבוצה, לפי הדו"ח האחרון שלה, מכניסה 750 מיליון יורו - עלייה של 14.1% מההכנסות בעונה שעברה. הרווחים לפני מס הגיעו ל-75.3 מיליון יורו (עלייה מ-46.2 מיליון יורו). אחרי מס: 52.5 מיליון יורו (עלייה מ-29.5 מיליון יורו). הוא אולי לא תמיד אמר את הדברים הנכונים, עשה טעויות שפגעו בקבוצה ופגע גם באנשים לא מעטים בדרך למעלה. ללא ספק היה צריך לעזוב כבר. אבל אי אפשר לקחת ממנו את מה שעשה עבור המועדון - הפך אותו לאימפריה כלכלית וספורטיבית. הוא יוחלף על ידי הרברט היינר, לשעבר יו"ר אדידס.</p>
    </article>
  </body>
</html>