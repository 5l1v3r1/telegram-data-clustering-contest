<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/kralj-luksuza-spremio-milijardu-evra-za-kupovinu-milana/342602"/>
    <meta property="og:site_name" content="MozzartSport"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Kralj luksuza spremio milijardu evra za kupovinu Milana!"/>
    <meta property="og:description" content="Uprkos protivljenju dece"/>
  </head>
  <body>
    <article>
      <h1>Kralj luksuza spremio milijardu evra za kupovinu Milana!</h1>
      <h2>Uprkos protivljenju dece</h2>
      <address>
        <time datetime="2019-11-16T00:00:00+00:00">16 Nov 2019</time>
      </address>
      <p>Uprkos demantijima koji su dolazili prethodnih nedelja, italijanski mediji i dalje trvde da je francuski milijarder <b>Bernar</b> <b>Arno</b> najozbiljniji kandidat za kupovinu Milana i da je za tu operaciju spreman da izdvoji milijardu evra.</p>
      <p><b>Bernar</b> <b>Arno</b> je najbogatiji Evropljanin i treći na listi najbogatijih ljudi sveta sa procenjenim bogatstvom od oko 106 milijardi dolara. On je vlasnik i predsednik kompanije LVMH koja objedinjuje lukuszne brendove Luj Viton, Moet i Henesi. U njegovom vlasništvu su robne marke Dior, Fendi, Živenši, Mark Džejkobs.... <b>Arno</b> ima vlasništvo i u velikim poslovima sa jahtama, bankama, trgovinskim lancima, vinarijama. Ljubitelj je umetnina pa tako u vlasništvu ima dela <b>Pikasa, Vorhola, Mura</b>... Poznat je po humanitarnim akcijama, a za obnovu Notrdama je uplatio 200.000.000 evra.</p>
      <p>Sa tolikim bogatstvom, <b>Arno</b> do sada nikada nije imao neku ozbiljniju ulogu u sportu osim što je sponzorisao neke sportiste i događaje.</p>
      <p>Ipak, izgleda da je rešio da se oproba i u fudbalu, a shodno svom imidžu je izabrao klub iz prestonice mode. <b>Arno</b> je poslom usko vezan za grad Milano, pa tu možemo i da nađemo motive za potencijalnu kupovinu slavnih Rosonera.</p>
      <p>Milan je trenutno u vlasništvu američkog fonda Eliot i porodice <b>Singer</b>, ali oni jedva čekaju da ga prodaju jer nemaju ozbiljne namere u fudbalu osim zarade. <b>Arno</b> deluje kao idelan kupac. A oporavak posrnulog velikana i vraćanje starog sjaja sedmostrukom šampionu Evrope bi dodatno popravilo imidž <b>Arnoa</b> kao kralja luksuznih brendova.</p>
      <p>Nedvano je njegov sin <b>Antoan</b> na Instagramu demantovao zainteresovanost za kupovinu Milana, ali italijanski mediji otkrivaju da <b>Bernar</b> <b>Arno</b> zaista želi da kupi slavni klub i da se tome najviše protiv njegovo četvoro dece među kojima je i <b>Antoan</b>. Navodi se i da oni na kraju neće imati uticaj na konačnu odluku i da će <b>Arno</b> kupiti Milan ako Amerikanci pristanu na ponudu od milijardu evra. Eliot je dobio klub od kineskog biznismena <b>Jonghong</b> <b>Lija</b> na osnovu njegovog duga prema fondu od 450.000.000 evra, a kasnije je uložio još u dokapitalizaciju kluba.</p>
      <p>Italijanski dnevnici <i>Tutosport</i> i <i>Korijere</i> <i>delo</i> <i>Sport</i> danas opet javljaju da je <b>Arno</b> i te kako zainteresovan, da su njegovi advokati i bankari krenuli u akciju procene Milana, da je posrednik u priči jedan bivši funkcioner Intera i da bi konačna ponuda trebalo da iznosi 975.000.000 evra.</p>
      <figure>
        <img src="https://mozzartsport.com/upload/CKEditor/13.11.2019/Milena-Pavlovic%CC%81-C%CC%8Cuc%CC%8Cilovic%CC%81-1080x1080.jpg"/>
      </figure>
      <p>(FOTO: Shutterstock)</p>
    </article>
  </body>
</html>