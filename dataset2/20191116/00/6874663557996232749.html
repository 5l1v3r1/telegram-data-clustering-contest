<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3773807,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="הסמארטפון המתקפל של וואווי יצא לשוק - והמלאי אזל תוך דקות"/>
    <meta property="og:description" content="ה-Mate X של הענקית הסינית שעולה 2,400 דולר ומתהדר במסך על צדו החיצוני, יצא לחנויות. לפי הדיווחים, כל המכשירים נחטפו תוך דקות ספורות"/>
  </head>
  <body>
    <article>
      <h1>הסמארטפון המתקפל של וואווי יצא לשוק - והמלאי אזל תוך דקות</h1>
      <h2>ה-Mate X של הענקית הסינית שעולה 2,400 דולר ומתהדר במסך על צדו החיצוני, יצא לחנויות. לפי הדיווחים, כל המכשירים נחטפו תוך דקות ספורות</h2>
      <address><time datetime="2019-11-16T00:00:00+00:00">16 Nov 2019</time> by <a rel="author">שירות כלכליסט</a></address>
      <p>לאחר רצף של דחיות, הטלפון המתקפל Mate X של וואווי סוף סוף מוצע למכירה בסין ומחירו 2,425 דולר (16,999 יין סיני). או, ליתר דיוק, הוצע למכירה: מכשירים מדגם זה, כך דווח, נמכרו עד לאחרון שבהם בתוך דקות, אם כי סבבי מכירות נוספים צפויים להתרחש בימים הבאים.</p>
      <p>אף על פי שמוטורולה בדיוק חשפה את הטלפון המתקפל שלה, ה-Mate X הוא הטלפון המתקפל השני של מותג גדול שיצא לאוויר העולם (למרות שהיו כמה שמות סיניים קטנים יותר שהקדימו את יציאתו של הגלקסי פולד לשוק).</p>
      <p>שלא כמו העיצוב של סמסונג ומוטורולה, ה-Mate X של וואווי שם את המסך על צידו החיצוני של המכשיר. בזמן שפונקציה כזאת מאפשרת טלפון גדול יותר, עדיין נותר לראות האם המכשיר יוכל להחזיק לטווח ארוך, בהתחשב בכך שהמסך הוא בדרך כלל אחד החלקים היותר עדינים בטלפון מתקפל.</p>
      <figure>
        <img src="https://images1.calcalist.co.il/PicServer3/2019/02/27/888571/1_l.jpg"/>
        <figcaption>Mate X של וואווי <br/>צילום: עומר כביר</figcaption>
      </figure>
      <p>למרות שעל הנייר יש לו מפרט מעולה, נראה כי למעשה אין אפשרות לרכוש Mate X אפילו אם אתם גרים בסין. GSM Arena מדווח כי דגמי ה-Mate X אזלו בחנויות בתוך דקות מתחילת המכירה. Vmall הוא לכאורה המשווק היחיד של הטלפון, ולעת עתה גל המכירות הבא צפוי להתרחש ב-17 בנובמבר – מחר.</p>
      <p>אם אתם מרגישים צורך בלתי נשלט לבזבז 16,999 יין סיני (שהם כאמור 2,425 דולר), תאלצו להמתין לגל המכירות הבא, וגם אז עליכם להיות מהירים למדי פן ימכרו כל המכשירים כולם באופן דומה.</p>
    </article>
  </body>
</html>