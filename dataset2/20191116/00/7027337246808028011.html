<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698609/%D8%B3%D9%81%D8%B1-%DA%AF%D8%B1%D9%88%D9%87-%D8%AF%D9%88%D8%B3%D8%AA%DB%8C-%D9%BE%D8%A7%D8%B1%D9%84%D9%85%D8%A7%D9%86%DB%8C-%DA%AF%D8%B1%D8%AC%D8%B3%D8%AA%D8%A7%D9%86-%D9%88-%D8%A7%DB%8C%D8%B1%D8%A7%D9%86-%D8%A8%D9%87-%D8%AA%D9%87%D8%B1%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="سفر گروه دوستی پارلمانی گرجستان و ایران به تهران"/>
    <meta property="og:description" content="گروه دوستی پارلمانی گرجستان و ایران به ریاست شالوا کیکناولیدزه به منظور ملاقات با مقامات پارلمانی و سیاسی کشورمان به ایران سفر کردند."/>
  </head>
  <body>
    <article>
      <h1>سفر گروه دوستی پارلمانی گرجستان و ایران به تهران</h1>
      <address><time datetime="2019-11-16T00:00:00+00:00">16 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/25/1037658_743.jpg"/>
      </figure>
      <p>گروه دوستی پارلمانی گرجستان و ایران به ریاست شالوا کیکناولیدزه به منظور ملاقات با مقامات پارلمانی و سیاسی کشورمان به ایران سفر کردند.</p>
      <p>به گزارش ایسنا، در ابتدای این سفر چهار روزه اعضای این هیات امروز با احمد علیرضا بیگی رئیس گروه دوستی پارلمانی ایران و گرجستان دیدار و در خصوص نحوه ارتقای همکاری‌ها با بهره گیری از ظرفیت نهادهای پارلمانی دو کشور بحث و گفت‌وگو کردند.</p>
      <p>طرفین همچنین درخصوص چالش‌های فراروی مناسبات دو کشور و راه‌های گسترش بسترهای اقتصادی و طرح‌های منطقه‌ای علیرغم تنش‌های بین‌المللی مباحث سازنده‌ای را دنبال کردند.</p>
      <p>این هیات در ادامه برنامه‌های خود قرار است با علی لاریجانی رئیس مجلس شورای اسلامی، اعضای کمیسیون امنیت ملی و سیاست خارجی و برخی کمیسیون‌های اقتصادی مجلس، وزرای خارجه، صنعت معدن و تجارت و میراث فرهنگی، گردشگری و صنایع دستی و شهردار تهران دیدار و گفت‌وگو کنند.</p>
    </article>
  </body>
</html>