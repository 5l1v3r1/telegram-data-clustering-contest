<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prabhanews.com/2019/11/%e0%b0%b5%e0%b0%bf%e0%b0%b6%e0%b0%be%e0%b0%96%e0%b0%b2%e0%b1%8b-%e0%b0%b5%e0%b0%bf%e0%b0%b5%e0%b0%be%e0%b0%b9%e0%b0%bf%e0%b0%a4-%e0%b0%b8%e0%b0%9c%e0%b1%80%e0%b0%b5-%e0%b0%a6%e0%b0%b9%e0%b0%a8/"/>
    <meta property="og:site_name" content="ఆంధ్రప్రభా"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="విశాఖలో వివాహిత సజీవ దహనం – మిస్టరీ డెత్ గా కేసు నమోదు"/>
    <meta property="og:description" content="విశాఖ జిల్లా కూర్మన్నపాలెం దరి యాతపాలెంలో వివాహిత సరోజిని సజీవ దహనమైంది.  తొలుత గ్యాస్ సిలెండర్ పేలిందని,షార్ట్ షర్క్యూట్ వలన మంటలు చెలరేగాయని, ఈ ఘటనలోనే ఆమె సజీవదహనమైందని అందరూ అనుకున్నారు.. అయితే పోలీసుల విచారణలో అవేమి జరగనట్లు తేలడంతో మిస్టరీ డెత్ గా కేసు నమోదు చేసి విచారణ జరుపుతున్నారు.. వివరాలాలోకి వెళితే విశాఖ జిల్లా కూర్మన్నపాలెం దారి రాజీవ్ నగర్ యాతపాలెం సమీపంలో సరోజిని  తన ఇంట్లో సజీవ దహనం అయింది. మృతురాలు భర్త శ్రీనివాసురావు స్టీల్ ప్లాంట్ లో మేనేజరుగా విదులు నిర్వహిస్తున్నాడు. వారికి బాబు పాప వున్నారు. ఇంట్లో నుంచి ఒక్కసారిగా మంటలు చెలరేగడంతో ఇరుగుపొరుగు వాళ్ళు పోలీసులకు, ఫ్తెర్ సిబ్బందికీ సమాచారం అందించారు.ఘటనా స్దలానికి పోలీసులు చేరుకుని విచారణ జరుపుతున్నారు. కాగా,  మంటలు వస్తున్న సమయంలో తాను ఇంటిలో లేనని ,అప్పుడే బయట నుంచి వచ్చి ఇంటిలోకీ వెళ్ళే ప్రయత్నం చేసానని, కానీ లోపలికి వెళ్ళలేకపోయానని భర్త  శ్రీనివాసరావు పోలీసులకు తెలిపాడు. మంటలు అర్పడానికి ఫైర్ ఇంజిన్ వచ్చే సమయానికి బెడ్ రూము అంతా పూర్తిగా కాలిపోయింది.బెడ్ రూములోనే సరోజిని మృతదేహం పూర్తిగా కాలి బూడిద అయ్యింది. అనవాలుకు కూడా దొరకనంతగా కాలిపోయింది.…"/>
  </head>
  <body>
    <article>
      <h1>విశాఖలో వివాహిత సజీవ దహనం – మిస్టరీ డెత్ గా కేసు నమోదు</h1>
      <address>
        <time datetime="2019-11-16T00:00:00+00:00">16 Nov 2019</time>
      </address>
      <p>విశాఖ జిల్లా కూర్మన్నపాలెం దరి యాతపాలెంలో వివాహిత సరోజిని సజీవ దహనమైంది.  తొలుత గ్యాస్ సిలెండర్ పేలిందని,షార్ట్ షర్క్యూట్ వలన మంటలు చెలరేగాయని, ఈ ఘటనలోనే ఆమె సజీవదహనమైందని అందరూ అనుకున్నారు.. అయితే పోలీసుల విచారణలో అవేమి జరగనట్లు తేలడంతో మిస్టరీ డెత్ గా కేసు నమోదు చేసి విచారణ జరుపుతున్నారు.. వివరాలాలోకి వెళితే విశాఖ జిల్లా కూర్మన్నపాలెం దారి రాజీవ్ నగర్ యాతపాలెం సమీపంలో సరోజిని  తన ఇంట్లో సజీవ దహనం అయింది. మృతురాలు భర్త శ్రీనివాసురావు స్టీల్ ప్లాంట్ లో మేనేజరుగా విదులు నిర్వహిస్తున్నాడు. వారికి బాబు పాప వున్నారు. ఇంట్లో నుంచి ఒక్కసారిగా మంటలు చెలరేగడంతో ఇరుగుపొరుగు వాళ్ళు పోలీసులకు, ఫ్తెర్ సిబ్బందికీ సమాచారం అందించారు.ఘటనా స్దలానికి పోలీసులు చేరుకుని విచారణ జరుపుతున్నారు. కాగా,  మంటలు వస్తున్న సమయంలో తాను ఇంటిలో లేనని ,అప్పుడే బయట నుంచి వచ్చి ఇంటిలోకీ వెళ్ళే ప్రయత్నం చేసానని, కానీ లోపలికి వెళ్ళలేకపోయానని<br/>భర్త  శ్రీనివాసరావు పోలీసులకు తెలిపాడు. మంటలు అర్పడానికి ఫైర్ ఇంజిన్ వచ్చే సమయానికి బెడ్ రూము అంతా పూర్తిగా<br/>కాలిపోయింది.బెడ్ రూములోనే సరోజిని మృతదేహం పూర్తిగా కాలి బూడిద అయ్యింది. అనవాలుకు కూడా దొరకనంతగా కాలిపోయింది. ఇంటిలో గ్యాస్ సిలెండర్ పేలలేదు , మరి ఎలా సజీవ దహనం అయ్యింది అనే కోణంలో పోలీసులు విచారణ జరుపుతున్నారు. సౌత్ ఎసిపి రామాంజనేయరెడ్డి, దువ్వాడ సిఐ  పి.లక్ష్మి ఘటనాస్ధలంకు చేరుకుని విచారణ జరుపుతున్నారు. మరిన్ని అధారాలు సేకరించేందుకు క్లూస్ టీం, డాగ్ స్క్వాడ్ ని రంగంలోకి దింపారు.</p>
    </article>
  </body>
</html>