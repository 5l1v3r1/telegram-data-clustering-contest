<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/ostali-sportovi/vesti/vardar-bez-levorukog-bombardera-u-poljskoj/342598"/>
    <meta property="og:site_name" content="MozzartSport"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Vardar bez levorukog bombardera u Poljskoj"/>
    <meta property="og:description" content="Šampion Evrope ide na noge Vive Kjelceu bez desnog beka Dainisa Krištopansa koji ima povredu skočnog zgloba. Tradicija uz domaćina"/>
  </head>
  <body>
    <article>
      <h1>Vardar bez levorukog bombardera u Poljskoj</h1>
      <h2>Šampion Evrope ide na noge Vive Kjelceu bez desnog beka Dainisa Krištopansa koji ima povredu skočnog zgloba. Tradicija uz domaćina</h2>
      <address>
        <time datetime="2019-11-16T00:00:00+00:00">16 Nov 2019</time>
      </address>
      <p>Posle samo sedam dana Vive Kjelce i Vardar danas (<b>18.00</b>) će opet odmeriti snage u rukometnoj Ligi šampiona. Prošlog vikenda u prepunoj dvorani Jane Sandanski u Skoplju nije bilo pobednika (28:28). Domaćin ima ulogu favorita.</p>
      <p>Šampion Evrope opet će igrati bez ubojitog levorukog bombardera, Letonca <b>Dainisa Krištopansa</b>. On propušta i četvrti uzastopni meč. Nije otputovao sa ekipom zbog povrede skočnog zgloba. Roviti su i Rus <b>Pavel Atman</b> i Nemac <b>Kristijan Disinger</b>. Skopski crveno-crni su imali dobru uvertiru pred meč protiv čete <b>Talanta Dujšebajeva</b>. U SEHA ligi su pobedili na svom terenu Motor sa 44:37.</p>
      <p>Najveća opasnost po gol Vardara preti od njihovih nekadašnjih igrača, desnog beka <b>Aleksa Dujšebajeva</b> i legende kluba, srednjeg beka <b>Igora Karačića</b>, koji je imao topao doček pre sedam dana u prestonici Severne Makedonije.</p>
      <related>
        <a href="https://www.mozzartsport.com/ostali-sportovi/vesti/rostov-ne-gubi-kod-kuce-norvezanke-overavaju-narednu-rundu/342594"/>
      </related>
      <p>Oba tima su sigurna za narednu rundu, ali je posle poraza Kila od Porta u Šparkasen areni otvorena i borba za prvo mesto koji vodi direktno u četvrtfinale. Kjelce ove sezone nije tako dominantan na svom terenu. Poljski šampiona je već poražen od Monpeljea prošlog meseca. Vardar očekuje vatrena podrška domaćih navijača. I tradicija kaže da skopski crveno-crni nikada nisu pobedili Kjelce u gostima u Ligi šampiona. Imaju četiri poraza.</p>
      <p>Vesprem je pre desetak dana ostao bez veoma važnog igrača, srednjeg beka <b>Matea Lekaija</b>, koji je doživeo tešku povredu kolena i verovatno neće igrati do kraja sezone. Meškov iz Bresta je slabiji nego prethodnih sezona, pa treba očekivati laku pobedu <b>Petra Nenadića</b> i drugova na svom terenu. Pre sedam dana, vicešampiona Evrope je pobedio u Belorusiji sa 37:30. Gosti imaju samo dva boda i gotova da su bez šansi da se nađu u narednoj rundi takmičenja.</p>
      <p>U Grupi A lider Barselona imaće lak zadatak u Blaugrani protiv Olborga. U Danskoj je prošle nedelje domaćin pružio žestok otpor. Bilo je 34:30 za Katalonce. Barsa igra najlepši rukomet u Evropi, na gol više. Ubedljivo je najefikasnija ekipa takmičenja sa prosekom po utakmici od 35 pogodaka. Gosti mogu da budu srećni ako se vrate sa jednocifrenim minusom.</p>
      <p>U slabijoj Grupi D danski Gudme na gostovanju ruskim Čehovskim Medvedima igraće bez povređenog islandskog pivotmena <b>Arnara Fjera Arnarsona</b>. I pored toga gosti su favoriti. Pobeda im je imperativ ako žele da zadrže drugu poziciju koje vodi u prvu nokaut fazu evro elite.</p>
      <p>Sistem takmičenja u Ligi šampiona je isti kao i prethodne sezone. Iz prve dve grupe najbolji tim ide direktno u četvrtfinale, dok ekipe od drugog do šestog mesta odlaze u osminu finala. Iz slabijih grupa C i D po dva najbolja tima igraće u baražu za osminu finala.</p>
      <p>Titulu brani Vardar koji je prošle sezone u Kelnu pobedio u finalu Vesprem.</p>
      <table bordered="">
        <tr>
          <th>Vreme</th>
          <th>RB</th>
          <th>Liga</th>
          <th>Meč</th>
          <th>Tip</th>
          <th>Kvota</th>
        </tr>
        <tr>
          <td>Sub 17:30</td>
          <td>11568</td>
          <td>LŠ</td>
          <td>Veszprem - Meshkov Brest</td>
          <td>up više (60.5)</td>
          <td>1,85</td>
        </tr>
        <tr>
          <td>Sub 20:00</td>
          <td>11570</td>
          <td>LŠ</td>
          <td>Barcelona - Aalborg</td>
          <td>h 1 (-9.5)</td>
          <td>1,90</td>
        </tr>
        <tr>
          <td>Sub 18:00</td>
          <td>11569</td>
          <td>LŠ</td>
          <td>Vive Kielce - Vardar Pro</td>
          <td>ki 1</td>
          <td>1,22</td>
        </tr>
        <tr>
          <td colspan="6">Ukupna kvota4,29</td>
        </tr>
      </table>
      <p><a href="https://beta.mozzartbet.com/create-ticket?odds=%5B%7B%22matchId%22%3A4523780%2C%22matchNumber%22%3A11568%2C%22gameId%22%3A27%2C%22subgameId%22%3A3%7D%2C%7B%22matchId%22%3A4523783%2C%22matchNumber%22%3A11570%2C%22gameId%22%3A1%2C%22subgameId%22%3A1%7D%2C%7B%22matchId%22%3A4523785%2C%22matchNumber%22%3A11569%2C%22gameId%22%3A17%2C%22subgameId%22%3A1%7D%5D">Kladi se<br/></a> </p>
      <p>
        <b>LIGA ŠAMPIONA – 8. KOLO</b>
      </p>
      <p>
        <b>GRUPA A</b>
      </p>
      <p><b>Četvrtak</b><br/>Zagreb – Celje 27:31 (11:14)</p>
      <p>
        <b>Subota</b>
        <br/>
        <b>
          <a href="https://www.mozzartbet.com/sr#/match/4523783">20.00: (1.90) Barselona (hendikep - 9.5) Olborg (1.80)</a>
        </b>
      </p>
      <p><b>Nedelja</b><br/>17.00 PSŽ – Flenzburg<br/>19.00 Elverum - Seged</p>
      <p>
        <b>GRUPA B</b>
      </p>
      <p><b>Sreda</b><br/>Porto – Kil 29:30 (16:14)</p>
      <p>
        <b>Subota</b>
        <br/>
        <b>
          <a href="https://www.mozzartbet.com/sr#/match/4523780">17.30: (1.10) Vesprem (14.0) Meškov Brest (</a>
        </b>
        <b>
          <a href="https://www.mozzartbet.com/sr#/match/4523780">9.00)</a>
          <br/>
          <a href="https://www.mozzartbet.com/sr#/match/4523785">18.00</a>
        </b>
        <b>
          <a href="https://www.mozzartbet.com/sr#/match/4523785">: (1.20) Vive Kjelce (11.0) Vardar (5.60)</a>
        </b>
      </p>
      <p><b>Nedelja</b><br/>19.00 Monpelje - Motor</p>
      <p>
        <b>GRUPA C</b>
      </p>
      <p><b>Sreda</b><br/>Tatran Prešov – Sporting L. 22:37 (10:16)</p>
      <p><b>Nedelja</b><br/>17.00 Eurofarm Rabotnik – Savehof<br/>17.00 Rihiman Koks - Bidasoa</p>
      <p>
        <b>GRUPA D</b>
      </p>
      <p><b>Sreda</b><br/>Kristijanštad – Dinamo B. 29:29 (16:17)</p>
      <p>
        <b>Subota</b>
        <br/>
        <b>
          <a href="https://www.mozzartbet.com/sr#/match/4523782">14.00: (2.95) Čehovski Medvedi (8.50) Gudme (1.55)</a>
        </b>
      </p>
      <p><b>Nedelja</b><br/>19.00 Kadeten – Visla Plock</p>
      <p>*** kvote su podložne promenama</p>
      <figure>
        <img src="https://mozzartsport.com/upload/CKEditor/15.11.2019./Muskar%C4%8C%C4%8Cinerkmt.JPG"/>
      </figure>
      <p><b>Foto</b>: <i>Shutterstock</i></p>
      <hr/>
      <figure>
        <img src="https://mozzartsport.com/upload/CKEditor/15.11.2019./9.jpg"/>
      </figure>
    </article>
  </body>
</html>