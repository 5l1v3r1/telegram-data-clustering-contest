<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/16112049/Bihar-4-dead-5-injured-after-boiler-exploded-in-East.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="பீகார்:பாய்லர் வெடித்து 4 பேர் பலி ; 5 பேர் காயம்"/>
    <meta property="og:description" content="பீகார்: சமையலறையில் பாய்லர் வெடித்து 4 பேர் பலியானார்கள்; 5 பேர் காயம் அடைந்தனர்."/>
  </head>
  <body>
    <article>
      <h1>பீகார்:பாய்லர் வெடித்து 4 பேர் பலி ; 5 பேர் காயம்</h1>
      <h2>பீகார்: சமையலறையில் பாய்லர் வெடித்து 4 பேர் பலியானார்கள்; 5 பேர் காயம் அடைந்தனர்.</h2>
      <address>
        <time datetime="2019-11-16T00:00:00+00:00">16 Nov 2019</time>
      </address>
      <p>மோதிஹரி:பீகார் மாநிலம் கிழக்கு சம்பாரனில் மோதிஹரி அருகே சுகாலி பகுதியில் ஒரு தனியார் தொண்டு நிறுவனம் உள்ளது. இன்று அதிகாலை தொண்டு நிறுவனத்தின் சமையலறையில் தொழிலாளர்கள் பல பள்ளிகளுக்கு அனுப்புவதற்கு  மதிய உணவு  தயாரித்துக்கொண்டிருந்தனர்.</p>
      <p>அப்போது பாய்லர் வெடித்து விபத்து ஏற்பட்டது. இதில்  சமையலறையின் ஒரு பகுதி இடிந்து விழுந்து சேதம் அடைந்தது. இந்த விபத்தில் 4 பேர் சம்பவ இடத்திலேயே உயிரிழந்தனர். 5 பேர் பலத்த காயமடைந்தனர். அவர்கள் மீட்கப்பட்டு அருகில் உள்ள ஆரம்ப சுகாதார நிலையத்திற்கு அனுப்பி வைக்கப்பட்டனர் இதில் ஒருவர் மட்டும் முசாபர்பூர் மருத்துவமனைக்கு அனுப்பி வைக்கப்பட்டார். அவரது நிலைமை கவலைக்கிடமாக உள்ளது.</p>
    </article>
  </body>
</html>