<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/16/posle-poraza-od-asvela-jos-losih-vesti-za-zvezdu/"/>
    <meta property="og:site_name" content="Sportska centrala"/>
    <meta property="article:published_time" content="2019-11-16T00:14:41+00:00"/>
    <meta property="og:title" content="Posle poraza od Asvela još loših vesti za Zvezdu"/>
    <meta property="og:description" content="Crvena zvezda nema mnogo vremena da se pripremi za nedeljni večiti derbi sa Partizanom, a posle poraza od Asvela navijači crveno-belih saznali su još jednu lošu vest. Trener Andrija Gavrilović potvrdio je na konferenciji za medije da Stratos Perperoglu neće biti spreman za duel sa Partizanom. – Nije trenirao nedelju dana sa igračima, kad god […]"/>
  </head>
  <body>
    <article>
      <h1>Posle poraza od Asvela još loših vesti za Zvezdu</h1>
      <address><time datetime="2019-11-16T00:14:41+00:00">16 Nov 2019, 00:14</time> by <a rel="author">Zile</a></address>
      <p>Crvena zvezda nema mnogo vremena da se pripremi za nedeljni večiti derbi sa Partizanom, a posle poraza od Asvela navijači crveno-belih saznali su još jednu lošu vest.</p>
      <p>Trener Andrija Gavrilović potvrdio je na konferenciji za medije da Stratos Perperoglu neće biti spreman za duel sa Partizanom.</p>
      <p>– <b>Nije trenirao nedelju dana sa igračima, kad god je pokušao bolelo ga je koleno. Probali smo sa jednom vrstom terapije, videćemo da li će lekari nešto promeniti po tom pitanju. Prilično sam siguran da neće igrati sledeće nedelje, a u derbiju je gotovo nemoguće</b>, izjavio je Gavrilović.</p>
      <p>Večiti derbi na programu je u nedelju od 20 časova, a oba tima su u prvih 6 kola ABA lige ostvarila po 4 pobede i 2 poraza.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/16/davidovac-partizan-u-prednosti-ali-zna-se-sta-predudjuje-u-derbiju/"/>
        <a href="https://www.sportskacentrala.com/2019/11/15/gavrilovic-neke-odluke-treba-da-se-donose-u-paketu-nastavicu-da-verujem/"/>
        <a href="https://www.sportskacentrala.com/2019/11/15/zvezda-ispustila-dvocifrenu-prednost-produzetak-koban-za-crveno-bele/"/>
        <a href="https://www.sportskacentrala.com/2019/11/15/live-crvena-zvezda-asvel/"/>
        <a href="https://www.sportskacentrala.com/2019/11/15/oglasio-se-i-kk-partizan-dali-smo-sve-od-sebe-ali-je-za-neke-pomake-ipak-potrebno-dvoje/"/>
        <a href="https://www.sportskacentrala.com/2019/11/15/saopstenje-iz-zvezde-zahvaljujemo-se-partizanu-ali/"/>
        <a href="https://www.sportskacentrala.com/2019/11/14/kvote-za-zvezda-asvel-nikad-manja-kvota-na-zvezdu-u-crveno-beloj-areni/"/>
        <a href="https://www.sportskacentrala.com/2019/11/14/karte-za-derbi-u-prodaji-od-petka-navijacima-zvezde-dozvoljeno-prisustvo/"/>
        <a href="https://www.sportskacentrala.com/2019/11/13/lazic-beron-i-gavrilovic-pred-asvel-plus-veoma-vazna-informacija-iz-zvezde/"/>
      </related>
    </article>
  </body>
</html>