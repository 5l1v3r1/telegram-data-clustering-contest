<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/buducnost-ne-posustaje-neokrnjena-kroz-laktase/342653"/>
    <meta property="og:site_name" content="MozzartSport"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Budućnost ne posustaje, neokrnjena kroz Laktaše"/>
    <meta property="og:description" content="Ekipa Petra Mijovića drži prvo mesto sa skorom 6-1"/>
  </head>
  <body>
    <article>
      <h1>Budućnost ne posustaje, neokrnjena kroz Laktaše</h1>
      <h2>Ekipa Petra Mijovića drži prvo mesto sa skorom 6-1</h2>
      <address>
        <time datetime="2019-11-16T00:00:00+00:00">16 Nov 2019</time>
      </address>
      <p>
        <b>Evo Budućnosti na vrhu tabele ABA lige sa ubedljivim skorom 6-1! Plavi su večeras gostovali Igokei u Laktašima i uspeli su da izađu kao pobednici rezultatom 83:72.</b>
      </p>
      <p>To znači da će posle ovog kola Budućnost deliti prvo mesto sa pobednikom večerašnjeg obračuna Cedevite Olimpije i FMP-a.</p>
      <p>Igokea je počela ovu utakmicu i došla do startne prednosti poletnom igrom, međutim, kako je vreme odmicalo Budućnost je prvo uspela da dođe do ravnoteže, a potom i da pređe u vođstvo. Maltene do poslednje četvrtine obe ekipe su imale podjednake šanse za pobedu, a onda je Budućnost pokazala jednu brzinu više i uspela je da dobije poslednju deonicu sa 24:14, samim tim i meč.</p>
      <p>Najefikasniji u pobedi Budućnosti bili su <b>Nikola Ivanović </b>sa 18 poena, <b>Džastin Kobs </b>sa 13, <b>Skot Bamfort </b>sa 11 i <b>Suad Šehović </b>sa 10. Kod Igokee su se najbolje istakao <b>Von</b> sa 20 poena, <b>Đorđe Gagić </b>je dao 14, a <b>Evans </b>12. Pridošlica <b>Dorel Rajt </b>je dao tri poena za 24 minuta.</p>
      <p>Jedan od najvažnijih momenata na utakmici bio je kada je Ivanović majstorski pogodio svoju treću trojku iz tri pokušaja za 76:68. Posle toga Igokea nije imala šanse.</p>
      <p>Igokea je u poslednje vreme značajno pojačala ekipu, promenila je i trenera, <b>Gagić </b>je sa 14 poena dobro doprineo svom timu, ali <b>Rajt </b>je podbacio sa tri.</p>
      <p>Budućnost je večeras dobila i utakmicu, ali i sjajnog <b>Ivanovića </b>koji je pokazao da je u dobroj formi. Podsećamo, Plavi za sledeći vikend čekaju Partizan u Podgorici.</p>
      <p>
        <b>ABA LIGA, 7. KOLO</b>
      </p>
      <p>
        <b>Subota</b>
      </p>
      <p>Igokea - Budućnost 72:83<br/>/Von 20 - Ivanović 18/</p>
      <p>
        <b>
          <a href="https://www.mozzartbet.com/sr#/match/4524103">20.00: (1,30) Cedevita Olimpija - FMP (3,90)</a>
        </b>
      </p>
      <p>
        <b>Nedelja</b>
      </p>
      <p>
        <b>
          <a href="https://www.mozzartbet.com/sr#/match/4524093">12.00: (3,50) Mega Bemaks - Primorska (1,45)</a>
        </b>
        <br/>
        <b>
          <a href="https://www.mozzartbet.com/sr#/match/4524094">18.00: (1,17) Mornar - Zadar (5,50)</a>
        </b>
        <br/>
        <b>
          <a href="https://www.mozzartbet.com/sr#/match/4524101">20.00: (1,80) Partizan - Crvena zvezda (2,15)</a>
        </b>
      </p>
      <p>Ponedeljak</p>
      <p>
        <b>
          <a href="https://www.mozzartbet.com/sr#/match/4524097">18.00: (1,55) Cibona - Krka (2,70)</a>
        </b>
      </p>
      <figure>
        <img src="https://mozzartsport.com/upload/CKEditor/16.11.2019/333333333333.jpg"/>
      </figure>
      <figure>
        <img src="https://mozzartsport.com/upload/CKEditor/16.11.2019/4.-Kic%CC%81anovic%CC%81%2C-Z%CC%8Celjko-Obradovic%CC%81%2C-Duda-Ivkovic%CC%81---otvaranje-terena-Z%CC%8Celovob%201080x1080.jpg"/>
      </figure>
    </article>
  </body>
</html>