<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/cupe-cu-aroma-de-cafea-18557003"/>
    <meta property="og:site_name" content="BusinessMagazin"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Cupe cu aromă de cafea"/>
    <meta property="og:description" content="Andrei Gârba, originar din Cluj-Napoca, avea în jur de 15 ani când a făcut primii paşi în domeniul ceramicii, o tradiţie a familiei, pe care a „furat-o” de la cei care o stăpâneau cel mai bine. Câţiva..."/>
  </head>
  <body>
    <article>
      <h1>Cupe cu aromă de cafea</h1>
      <address><time datetime="2019-11-16T00:00:00+00:00">16 Nov 2019</time> by <a rel="author" href="https://www.businessmagazin.ro/autor/alina-elena-vasiliu" target="_blank">Alina-Elena Vasiliu</a></address>
      <h3>Cupe cu aromă de cafea</h3>
      <p>Andrei Gârba, originar din Cluj-Napoca, avea în jur de 15 ani când a făcut primii paşi în domeniul ceramicii, o tradiţie a familiei, pe care a „furat-o” de la cei care o stăpâneau cel mai bine. Câţiva ani mai târziu, după ce îşi însuşise deja informaţiile despre ce înseamnă ceramica, ce presupune producţia obiectelor din acest material şi care este procesul care stă la baza lor, toate învăţăturile culese în adolescenţă au luat forma businessului Logo Cups.</p>
      <p>Primele ceşti le-a făcut pentru o cafenea din Cluj-Napoca, iar producţia lor a durat un an şi jumătate. Văzând că rezultatul a atras atenţia şi interesul altor potenţiali clienţi, Andrei Gârba s-a gândit că meşteşugul său ar putea deveni uşor o afacere, aşa că acum face ceşti şi obiecte de veselă pe care le vinde cafenelelor de specialitate din marile oraşe ale ţării. În business îi este alături soţia, Romana Gârba.</p>
      <p>„Investiţia iniţială a fost de 25.000 de euro, cumulat cu (banii obţinuţi din – n.red.) accesarea programului StartUp Nation”, spune Andrei Gârba.<br/>Clienţii au libertate aproape nelimitată atunci când vine vorba de personalizare, astfel că pot alege dimensiunile, modelul, culoarea ceştilor, inclusiv dacă vor sau nu vor toartă. Cerul este limita, cum s-ar spune. Logo-ul cafenelei care cumpără obiectele se imprimă pe ceaşcă şi se pot folosi, de asemenea, diferite glazuri sau efecte pentru scoate din anonimat clasicul recipient în care se desfată cafeaua, indiferent că este vorba despre espresso ori cappuccino. În final, piesa devine aproape un obiect de artă, după cum spune antreprenorul.</p>
      <p>„Clienţii noştri sunt cafenelele de specialitate, bistrourile, cofetăriile. Ne dorim să ne dezvoltăm capacităţile şi procesele de producţie pe partea de ceşti de cafea. Dorim să începem producţia de veselă realizată manual pentru locaţiile HoReCa high class, unde calitatea şi imaginea preparatelor ţintesc stele Michelin sau alte clasamente de prestigiu”, spune Andrei Gârba.</p>
      <p>Vânzările de ceşti din ceramică Logo Cups au fost în 2018 de 330.000 de lei (circa 72.000 de euro), iar profitul a fost de 96.000 de lei (21.000 de euro), cu patru angajaţi în producţie. Pe lângă producţia de ceşti, sezonier, familia Gârba se ocupă şi de confecţionarea de mărţişoare din porţelan sub brandul Mărţişor Meşteşugit.</p>
      <p>O ceaşcă sub marca Logo Cups, fabricată manual şi personalizată, costă între 30 şi 40 de lei. Vesela costă între 80 şi 150 de lei, în funcţie de tipul produsului.</p>
      <hr/>
      <p>ZF şi Banca Transilvania au lansat PROIECTUL AFACERI DE LA ZERO, o platformă dedicată micilor antreprenori, firmelor care au creat peste 1,7 milioane de locuri de muncă. Fiecare afacere de la zero este o poveste despre ambiţie, curaj şi determinare. Poveştile micilor antreprenori vor fi publicate în ZF şi pe platforma zf.ro/afaceri-de-la-zero.</p>
      <p>În România sunt peste 500.000 de microîntreprinderi şi firme mici, unde lucrează 1,7 milioane de salariaţi, companii cu afaceri anuale de 70-80 mld. euro.</p>
      <p>Intraţi pe platforma www.zf.ro/afaceri-de-la-zero şi descoperiţi universul de companii create de micii antreprenori.</p>
      <hr/>
      <p>Izvorul ideilor de business nu seacă niciodată, iar asta o demonstrează atât noile, cât şi vechile generaţii de antreprenori. Ziarul Financiar a pornit în căutare de idei proaspete de afaceri, într-un proiect susţinut de Banca Transilvania, menit să pună în lumină spiritul antreprenorial al României de astăzi. Găsiţi mai jos o selecţie de businessuri pornite de la zero şi mai multe proiecte similare pe platforma www.zf.ro/afaceri-de-la-zero.</p>
      <hr/>
      <figure>
        <img src="https://www.businessmagazin.ro/images/pixel.png"/>
      </figure>
      <p>Buntare (Mexican Bizness) – food truck cu mâncare mexicană şi mediteraneană (Bucureşti)<br/>Fondator: Andrei Cerbu<br/>Investiţie iniţială: 20.000 de euro<br/>Prezenţă: naţională, la festivaluri (Untold, Neversea etc.)</p>
      <hr/>
      <figure>
        <img src="https://www.businessmagazin.ro/images/pixel.png"/>
      </figure>
      <p>Sonjaline – creaţie de eşarfe şi rochii (Bucureşti)<br/>Fondator: Alexandrina Carmen Ene<br/>Investiţie iniţială: 10.000 de euro</p>
      <hr/>
      <figure>
        <img src="https://www.businessmagazin.ro/images/pixel.png"/>
      </figure>
      <p>Academia de tenis Victor Hănescu – şcoală de tenis (Bucureşti)<br/>Fondator: Victor Hănescu<br/>Investiţie iniţială: 30.000 de euro<br/>Cifră de afaceri în 2018: 250.000 de euro<br/>Prezenţă: Bucureşti</p>
      <hr/>
      <figure>
        <img src="https://www.businessmagazin.ro/images/pixel.png"/>
      </figure>
      <p>Nominoë – local cu clătite de inspiraţie bretonă (Bucureşti)<br/>Fondatori: Olavy-Theodor Pecou, Dana Pecou<br/>Investiţie iniţială: 75.000 de euro<br/>Cifră de afaceri estimată pentru 2019: 130.000 de euro<br/>Prezenţă: Bucureşti</p>
      <hr/>
      <figure>
        <img src="https://www.businessmagazin.ro/images/pixel.png"/>
      </figure>
      <p>Merinito – producţie de îmbrăcăminte din lână<br/>Fondatori: Dana Agap, Adrian Druţă<br/>Cifră de afaceri în 2018: 500.000 de euro<br/>Prezenţă: online, în magazine partenere din România şi în alte ţări europene</p>
    </article>
  </body>
</html>