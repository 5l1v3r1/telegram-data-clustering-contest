<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140682/%D9%88%D8%B1%D9%88%D8%AF-%D9%85%D8%AC%D9%84%D8%B3-%D8%A8%D9%87-%D9%88%D8%B6%D8%B9%DB%8C%D8%AA-%D8%B4%D8%B1%DA%A9%D8%AA-%D8%B2%DB%8C%D8%A7%D9%86%D8%AF%D9%87-%D9%88-%D8%A7%D8%AE%D8%B1%D8%A7%D8%AC%DB%8C-%D8%A8%D9%88%D8%B1%D8%B3-%D9%88-%D9%85%D8%B4%DA%A9%D9%84%D8%A7%D8%AA-%D8%B5%D9%86%D8%B9%D8%AA-%D8%AE%D9%88%D8%AF%D8%B1%D9%88"/>
    <meta property="og:site_name" content="boursepress.ir"/>
    <meta property="article:published_time" content="2019-11-16T00:01:00+00:00"/>
    <meta property="og:title" content="ورود مجلس به وضعیت شرکت زیانده و اخراجی بورس و مشکلات صنعت خودرو"/>
    <meta property="og:description" content="کمیسیون صنایع و معادن مجلس ضمن مسائل و مشکلات صنعت خودرو، تحقیق و تفحص از عدم شفافیت مالی ، علل آتش‌سوزی‌ها و کاهش تولید شرکت اخراجی بورس پتروشیمی آبادان را بررسی می کند."/>
  </head>
  <body>
    <article>
      <h1>ورود مجلس به وضعیت شرکت زیانده و اخراجی بورس و مشکلات صنعت خودرو</h1>
      <h2>دوشنبه و سه شنبه هفته جاری بررسی می شود :</h2>
      <address>
        <time datetime="2019-11-16T00:01:00+00:00">16 Nov 2019, 00:01</time>
      </address>
      <p>
        <i>کمیسیون صنایع و معادن مجلس ضمن مسائل و مشکلات صنعت خودرو، تحقیق و تفحص از عدم شفافیت مالی ، علل آتش‌سوزی‌ها و کاهش تولید شرکت اخراجی بورس پتروشیمی آبادان را بررسی می کند.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، طبق اعلام دستور کار کمیسیون صنایع و معادن مجلس ، مسائل و مشکلات صنعت خودرو از نظر تولید ، عرضه و تنظیم بازار به همراه تحقیق و تفحص از عدم شفافیت مالی ، علل آتش‌سوزی‌ها و کاهش تولید پتروشیمی آبادان از سال 90 تاکنون ، دوشنبه و سه شنبه هفته جاری بررسی می شود .</p>
      <p>براساس این گزارش، اوایل مرداد سال جاری بود که "شپترو" بعد از 18 سال حضور در فهرست شرکت های اخراجی بورس به بازار پایه فرابورس منتقل و نماد آن از 4 شهریور با قیمت 210 تومان باز شد و در آخرین معامله هم به 159 تومان رسیده است. </p>
      <p>پتروشیمی آبادان که با سرمایه 352 میلیارد تومانی زیرمجموعه 54 درصدی تاپیکو بشمار می آید و از 23 تیرماه با توجه به عدم رعایت الزامات پذیرش تعلیق شد در سال 97 توانست زیان هر سهم را معادل 329 ریال کاهش دهد. اما با این حال به دلیل زیان انباشته 198 میلیارد تومانی تا پایان سال گذشته معادل 56 درصد سرمایه اسمی، مشمول مفاد ماده 141 قانون تجارت شد.</p>
      <p>از طرفی جمع بدهی‌های جاری این شرکت نسبت به دارایی‌های جاری آن معادل 387.4 میلیارد تومان افزایش نشان می‌دهد."شپترو" در سال 96 معادل 549 ریال زیان داشته که در سال 97 به 220 ریال کاهش پیدا کرده است.</p>
      <p>انتهای پیام</p>
    </article>
  </body>
</html>