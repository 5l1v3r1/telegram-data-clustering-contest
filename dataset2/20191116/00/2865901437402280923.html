<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/nba-veceras-smete-li-protiv-dalasa-janis-ide-u-plus/342638"/>
    <meta property="og:site_name" content="MozzartSport"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="NBA večeras: Smete li protiv Dalasa? Janis ide u plus"/>
    <meta property="og:description" content="I Beret bi mogao u „više“"/>
  </head>
  <body>
    <article>
      <h1>NBA večeras: Smete li protiv Dalasa? Janis ide u plus</h1>
      <h2>I Beret bi mogao u „više“</h2>
      <address>
        <time datetime="2019-11-16T00:00:00+00:00">16 Nov 2019</time>
      </address>
      <p>Reprezentativni vikend u fudbalu uvek znači i manje fudbalskih parova na vašim tiketima pa vam i ovaj put donosimo nekoliko saveta za klađenje u NBA ligi.</p>
      <p><b><a href="https://www.mozzartbet.com/sr#/match/4527671">DALAS MAVERIKS – TORONTO REPTORS (klađenje na meč, tip 2, kvota 2,50)</a></b><br/>Kako u Srbiji ima dosta navijača <b>Luke</b> <b>Dončića</b> i Dalasa, puno će biti onih koji će odmahivati glavom na ovaj savet jer su uvereni da će Maveriksi noćas upisati svoju 7. pobedu u sezoni. Međutim, kvota je toliko primamljiva da je teško propustiti kladiti se na Toronto pogotovo ako se prate njihove ovosezonske igre. Reptorsima je otišao <b>Kavaj</b> <b>Lenard</b>, ali i dalje imaju odličnu ekipu. <b>Paskal</b> <b>Sjakam</b> je dodatno iskočio, <b>Kajl</b> <b>Lauri</b> se sjajno snašao u nešto izmenjenoj ulozi gde nije primarni plejmejker, a <b>Fred Vanvlit</b> i <b>O-Dži Anunobi</b> igraju odlično. Dodajte tome da Toronto ima i taj ekipni duh šampiona, da imaju odličan sistem igre na obe strane parketa i da igraju verovatno najbolju zonu u NBA, i biće vam jasno zbog čega bi se ova kvota 2,50 mogla zaokružiti. Reptorsi u Dalas dolaze bez povreda, a trenutno su na skoru 8-3 s time da su izgubili od Milvokija, Bostona i Klipersa, redom odličnih ekipa.</p>
      <p><b><a href="https://www.mozzartbet.com/sr#/match/4528955">JANIS ADETOKUNBO (broj poena (31,5), tip više, kvota 1,85)</a></b><br/>Izbegavamo da dajemo savete za klađenje na učinak igrača kada je on veći od 30 poena jer se nikada ne zna kada će neka ekipa doći do ubedljivog vođstva u ranoj fazi utakmice pa će i glavni igrači manje biti na parketu, ali ovaj put to moramo učiniti. Jednostavno, <b>Janis</b> je u takvoj formi da se čoveka isplati ispratiti. U sedam utakmica u novembru je na proseku od 34,3 poena, 15 skokova, 5,7 asistencija, 1,6 ukradenih lopti i 1,4 blokada. Procenat šuta mu je 59,6%, a i šut za tri poena je doveo na lepih 36,7%. A majstor je još rekao da može igrati bolje. Kako Milvoki igra protiv Indijane, koja je dobra ekipa, ne bi trebalo da dođe do 'razbijanja' što znači puna minutaža za grčkog košarkaša i 'više'.</p>
      <p><b><a href="https://www.mozzartbet.com/sr#/match/4528959">AR-DŽEJ BERET (broj poena (15,5), tip više, kvota 1,85)</a><br/>Beret</b> je odlično ušao u svoju ruki sezonu i odmah dokazao da je njegov razvoj jedini smisao ove sezone Njujork Niksa. U zadnjih nekoliko utakmica malo mu je pao procenat šuta, ali ovo mu je dobra prilika da se vrati na brojke koje postiže bez problema. Njujork igra protiv Šarlota, koji nije baš poznat po odbrani, a ima i problema s povredama. To znači da bi <b>Beret</b> mogao da dođe do mnogo prostora i prebaciti brojku koja označava i njegov prosek (15,3) u sezoni.</p>
      <p><b><a href="https://www.mozzartbet.com/sr#/match/4528968">KENDRIK NAN (broj poena (16,5), tip više, kvota 1,85)</a></b><br/>Kad se priča o igračima, <b>Nan</b> je najprijatnije iznenađenje cele sezone, a najbolje od svega je da se nije dogodio pad u njegovoj igri posle prvih par utakmica. Zapravo, posle par onih u kojima nije briljirao, nego bio samo dobar (ubacivao po 10 ili 11 poena), u zadnje dve je opet bio jako raspoložen te imao 20, odnosno 23 poena. Prosek u sezoni mu je 17,5, a Majami večeras igra protiv Nju Orleansa kod kojeg je samo jedna stvar sigurna od početka sezone – u njihovim utakmicama uvek bude jako mnogo poena.</p>
      <figure>
        <img src="https://mozzartsport.com/upload/CKEditor/15.11.2019./5.1%20Paspalj%201080x1080.jpg"/>
      </figure>
    </article>
  </body>
</html>