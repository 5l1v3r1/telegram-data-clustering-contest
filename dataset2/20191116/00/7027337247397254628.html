<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698587/%D8%A8%D8%A7%D8%B1%D8%B4-%D8%A8%D8%B1%D9%81-%D8%AA%D8%A7-%DA%86%D9%87%D8%A7%D8%B1%D8%B4%D9%86%D8%A8%D9%87-%D8%AF%D8%B1-%D8%AA%D9%87%D8%B1%D8%A7%D9%86-%D8%A7%D8%AF%D8%A7%D9%85%D9%87-%D8%AF%D8%A7%D8%B1%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="بارش برف تا چهارشنبه در تهران ادامه دارد"/>
    <meta property="og:description" content="به سبب کاهش دید، بارندگی و لغزندگی معابر، تردد با کندی و محاطرات همراه است و در ارتفاعات در بعضی ساعات بارش برف با کولاک و محدودیت دید افقی و عمودی همراه که نیاز به اقدامات پیشگیرانه و پرهیز از سفرهای غیرضروری شهری و بین شهری است."/>
  </head>
  <body>
    <article>
      <h1>بارش برف تا چهارشنبه در تهران ادامه دارد</h1>
      <address><time datetime="2019-11-16T00:00:00+00:00">16 Nov 2019</time> by <a rel="author">عصر ايران</a></address>
      <p>
        <b>به سبب کاهش دید، بارندگی و لغزندگی معابر، تردد با کندی و محاطرات همراه است و در ارتفاعات در بعضی ساعات بارش برف با کولاک و محدودیت دید افقی و عمودی همراه که نیاز به اقدامات پیشگیرانه و پرهیز از سفرهای غیرضروری شهری و بین شهری است.</b>
      </p>
      <figure>
        <img src="https://cdn.asriran.com/files/fa/news/1398/8/25/1037623_476.jpg"/>
      </figure>
      <p>اداره کل هواشناسی استان تهران اعلام کرد: از امروز (شنبه) با کاهش قابل ملاحظه دما، شاهد استقرار توده هوای سرد تا چهارشنبه بر روی استان خواهیم بود که موجب یخبندان سطح زمین (به ویژه شب‌ها) خواهد شد.</p>
      <p>به گزارش ایرنا، امروز با فعالیت سامانه بارشی که به استان نفوذ کرده است شاهد آسمانی ابری همراه با بارش برف و باران و در بعضی ساعات مه و محدودیت دید خواهیم بود از فردا تا سه‌شنبه به تناوب آسمان استان نیمه ابری تا ابری در بعضی ساعات همراه با بارش باران یا برف و گاهی مه آلود(با احتمال رعد و برق) پیش‌بینی می‌شود.</p>
      <p>همچنین طی این مدت به سبب کاهش دید، بارندگی و لغزندگی معابر، تردد با کندی و محاطرات همراه است و در ارتفاعات در بعضی ساعات بارش برف با کولاک و محدودیت دید افقی و عمودی همراه که نیاز به اقدامات پیشگیرانه و پرهیز از سفرهای غیرضروری شهری و بین شهری است.</p>
      <p>بیشینه و کمینه دمای هوای پایتخت در روزهای شنبه (۳ و ۱- )، یکشنبه (۴ و ۰)، دوشنبه (۴ و۱-)، سه شنبه (۶ و ۲-) و چهارشنبه (۹و ۱-) درجه سانتیگراد پیش‌بینی می‌شود.</p>
      <p>ورامین با ۱۷ درجه و فیروزکوه- امین آباد با منفی ۱۱ درجه سانتیگراد به ترتیب گرم‌ترین و سردترین نقاط استان طی ۲۴ ساعت گذشته بودند.</p>
    </article>
  </body>
</html>