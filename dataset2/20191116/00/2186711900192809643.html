<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pik.ua/news/url/protjagom-veresnja-zhovtnja-uchasniki-atooos-na-hersonschini-otrimali-u-vlasnist-1821051-ga-zemel-silskogospodarskogo-priznachennja"/>
    <meta property="og:site_name" content="ПІК"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Протягом вересня-жовтня учасники АТО/ООС на Херсонщині отримали у власність 182,1051 га земель сільськогосподарського призначення"/>
    <meta property="og:description" content="Протягом перших двох осінніх місяців Головне управління Держгеокадастру у Херсонській області надало учасникам АТО/ООС дозволи щодо відведення у власність 136 земельних ділянок сільськогосподарського призначення державної власності"/>
  </head>
  <body>
    <article>
      <h1>Протягом вересня-жовтня учасники АТО/ООС на Херсонщині отримали у власність 182,1051 га земель сільськогосподарського призначення</h1>
      <address>
        <time datetime="2019-11-16T00:00:00+00:00">16 Nov 2019</time>
      </address>
      <p>Протягом перших двох осінніх місяців Головне управління Держгеокадастру у Херсонській області надало учасникам АТО/ООС дозволи щодо відведення у власність 136 земельних ділянок сільськогосподарського призначення державної власності на загальну площу 190,1677 га, з них для індивідуального садівництва – 33 на площу 2,76 га та 103 для ведення особистого селянського господарства на площу 187,4077 га. Ще 86 клопотань знаходяться на розгляді згідно з термінами, визначеними чинним законодавством, у тому числі і ті, що перебувають на погодженні об’єднаних територіальних громад згідно з вимогами розпорядження Кабінету Міністрів України від 31.01.2018 № 60-р «Питання передачі земельних ділянок сільськогосподарського призначення державної власності у комунальну власність об’єднаних територіальних громад».</p>
      <p>За цей же період ще 97 учасників АТО/ООС отримали у власність земельні ділянки сільськогосподарського призначення, тож тепер можуть розпочати підготовку ґрунту до нового аграрного сезону. Зокрема, учасники бойових дій отримали 1 ділянку для садівництва та 96 для ведення особистого селянського господарства. Загальна площа переданих у власність учасникам АТО/ООС протягом вересня та жовтня ділянок сільськогосподарського призначення склала 182,1051 га.</p>
      <p>Загалом станом на 06.11.2019 до Головного управління учасниками АТО (ООС) подані клопотання на отримання у власність 6798 земельних ділянок сільськогосподарського призначення державної власності. За результатами їх розгляду дозволи на розробку проектів землеустрою щодо відведення надані по 5353 земельним ділянкам загальною площею 8232,7012 га (743 ділянки на площі 68,6679 га – для індивідуального садівництва, 4610 ділянки на площі 8164,0333 га – для ведення особистого селянського господарства) У 1359 випадках заявникам відмовлено у наданні дозволів у зв’язку із встановленням обмежень у можливому використанні земельних ділянок, наприклад їх розташування в прибережних захисних смугах водних об’єктів, охоронних зонах лінійних об’єктів, надання клопотань на раніше відведені земельні ділянки та у зв’язку з розташуванням запитуваних земельних ділянок на територіях об’єднаних територіальних громад.</p>
      <p>На підставі розроблених і погоджених проектів землеустрою у власність учасникам АТО передано 3212 земельних ділянок сільськогосподарського призначення загальною площею 5206,5489 га, з них 270 ділянок для індивідуального садівництва загальною площею 25,74 га та 2942 ділянок для ведення особистого селянського господарства загальною площею 5180,8069 га.</p>
      <related>
        <h4>Новини по темі</h4>
        <a href="https://pik.ua/video/url/poleglim-za-nezalezhnist-prisvjachujemo-oksana-nabjegova"/>
        <a href="https://pik.ua/news/url/na-kahovskij-ges-projshli-viprobuvannja-z-aeratsiji-vodi--"/>
        <a href="https://pik.ua/news/url/gromadsko--politichnij-hab-zahistimo-prava-rodin-zagiblih"/>
      </related>
    </article>
  </body>
</html>