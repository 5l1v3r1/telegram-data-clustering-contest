<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/google-lanseaza-un-serviciu-de-jocuri-care-tinteste-femeile-18590476"/>
    <meta property="og:site_name" content="BusinessMagazin"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Google lansează un serviciu de jocuri, care ţinteşte femeile"/>
    <meta property="og:description" content="Google vrea să intre în extrem de competitiva industrie a jocurilor vizând, în parte, o audienţă uneori trecută cu vederea de rivali: femeile, relatează CNN."/>
  </head>
  <body>
    <article>
      <h1>Google lansează un serviciu de jocuri, care ţinteşte femeile</h1>
      <address><time datetime="2019-11-16T00:00:00+00:00">16 Nov 2019</time> by <a rel="author" href="https://www.businessmagazin.ro/autor/departamentul-economic" target="_blank">Departamentul Economic</a></address>
      <h3>Google lansează un serviciu de jocuri, care ţinteşte femeile</h3>
      <p>Google vrea să intre în extrem de competitiva industrie a jocurilor vizând, în parte, o audienţă uneori trecută cu vederea de rivali: femeile, relatează CNN.</p>
      <p>
        <b>Google lansează un serviciu de jocuri, care ţinteşte femeile</b>
      </p>
      <p>Google va lansa pe 19 noiembrie Stadia, un serviciu care va permite utilizatorilor să joace jocuri la calitate de consolă într-un browser web sau pe un smartphone. Unul dintre cele mai inovatoare elemente este designul controllerului Stadia.</p>
      <p>În mod tradiţional, dispozitivele folosite de gameri sunt bărbăteşti. Controlerul Xbox al Microsoft vine în culori precum albastru electric sau roşu pompier. Controlerele Sony sunt disponibile în negru, precum şi diverse nuanţe neon. Iar dispozitivul Nvidia seamănă mult cu masca lui Darth Vader.</p>
      <p>Stadia vine cu o abordare mai neutră de gen. Google vinde controlere albe, negre sau în verde Wasabi. (Nintendo, care a făcut Switch Lite în culori strălucitoare precum turcoazul şi galbenul, este un alt deschizător de drumuri în ceea ce priveşte un public pentru jocuri care include şi femei, pe lângă bărbaţi.)</p>
      <p>"Unii dintre concurenţii noştri au fost ceva mai masculini şi un pic mai mecanici în abordare", a declarat Phil Harrison, şeful Stadia, într-un interviu acordat CNN Business.</p>
      <p>Pentru Google, decizia ar putea ajuta noul serviciu de jocuri să atragă un public mai divers şi să se evidenţieze. În Statele Unite, femeile reprezintă 46% din jucători, potrivit Entertainment Software Association. De asemenea, subliniază o posibilă armă secretă pentru Google, care intră într-o industrie pe care Ernst &amp; Young estimează că va genera venituri de 152 miliarde de dolari în 2019.</p>
      <p>Culoarea nu este totul. Dispozitivele folosite pentru controlul jocurilor sunt astfel desenate încât pot fi folosite şi de persoane cu mâini mai mici.</p>
    </article>
  </body>
</html>