<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3773777,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="דיוטי פרי, המדריך המלא: היכן הכי זול לקנות בושם, והיכן וויסקי?"/>
    <meta property="og:description" content="בדיקה של 50 נמלי תעופה גילתה באילו מדינות עדיף לקנות מה, היכן נמצאות החנויות הכי יקרות, מתי מומלץ לשמור את השופינג לדיוטי והאם בכלל שווה לקנות מוצרים בנמל התעופה"/>
  </head>
  <body>
    <article>
      <h1>דיוטי פרי, המדריך המלא: היכן הכי זול לקנות בושם, והיכן וויסקי?</h1>
      <h2>בדיקה של 50 נמלי תעופה גילתה באילו מדינות עדיף לקנות מה, היכן נמצאות החנויות הכי יקרות, מתי מומלץ לשמור את השופינג לדיוטי והאם בכלל שווה לקנות מוצרים בנמל התעופה</h2>
      <address><time datetime="2019-11-16T00:00:00+00:00">16 Nov 2019</time> by <a rel="author">שירות כלכליסט</a></address>
      <p>התמחור בחנויות הדיוטי פרי הוא בגדר מסתורין להרבה נוסעים. אתר TPG ערך מחקר מקיף בנושא, שכלל בדיקת 50 שדות תעופה ברחבי העולם, כדי לגלות היכן אפשר למצוא מוצרים במחיר הכי טוב, ובאילו נמלי תעופה עדיף להשאיר את הארנק סגור.</p>
      <p>
        <b>טיפים כלליים לשופינג בדיוטי פרי</b>
      </p>
      <p>1. דיוטי פרי הוא לא בהכרח עסק טוב. השתמשו בגוגל או באפליקציית המרת מטבעות להשוואת מחירים עם חנויות באזור שלכם.</p>
      <p>2. לוקיישן, לוקיישן, לוקיישן. בגדול, קנו אלכוהול בקריביים, מוצרי קוסמטיקה ובשמים באירופה, וטבק באסיה.</p>
      <figure>
        <img src="https://images1.calcalist.co.il/PicServer3/2019/11/12/946954/1BL.jpg"/>
        <figcaption>הדיוטי פרי של קואלה למפור, הזול ביותר בעולם <br/>צילום: שאטרסטוק</figcaption>
      </figure>
      <p>3. שימו לב לחוקים המקומיים. בתיק העלייה למטוס אתם רשאים לקחת איתכם 100 מ"ל אלכוהול בכניסתכם לארצות הברית - גם אם זאת רק טיסת מעבר. רק תהיו בטוחים ששמרתם את הקבלה ושהבקבוק ארוז בשקית ניילון אטומה.</p>
      <p>4. שלמו בכרטיס אשראי הנכון. בצעו תמיד את כל הרכישות במטבע המקומי והשתמשו בכרטיס שלא גובה עמלות על עסקה זרה.</p>
      <p>5. השוו מחירי דיוטי פרי בטרמינלים שונים באותו שדה תעופה. תמצאו שהמחירים משתנים בהתאם לחנות בה אתם מבקרים.</p>
      <p>
        <b>באילו שדות תעופה נמצאות חנויות הדיוטי פרי המשתלמות ביותר?</b>
      </p>
      <p>דגמנו לא מעט שדות תעופה אירופיים ומצאנו הבדלים מדהימים במחירי האלכוהול. למשל, קיבלנו דיל מצוין על אלכוהול בשדה התעופה מדריד בראחס (MAD): בקבוק ליטר ג'ק דניאלס נמכר ב-26 דולר ו-72 סנט. בלונדון, המחיר לאותו הבקבוק בדיוק היה גבוה ב-30 אחוז ויותר. בנוסף למדריד מצאנו את הדילים הטובים ביותר על אלכוהול גם בקייב ובגרנד קיימן.</p>
      <figure>
        <img src="https://images1.calcalist.co.il/PicServer3/2019/11/12/946958/3BL.jpg"/>
        <figcaption>האלכוהול הכי זול? מדריד <br/>צילום: שאטרסטוק</figcaption>
      </figure>
      <p>קוסמטיקה כדאי לקנות בלונדון, דובאי או וינה. תוכלו להצטייד בטבק במחירים הכי נמוכים בסינגפור, הונג קונג ובנגקוק. באופן לא מפתיע למדי השוני הגדול ביותר במחירים נמצא בסיגריות. בכמה מדינות מוטל מס גדול על טבק, כך שרכישת סיגריות בחנויות הפטורות ממס יכולה להיות העסקה הכי טובה שיש. (רק וודאו שאתם מודעים לדמי הייבוא על טבק במדינת היעד שלכם).</p>
      <figure>
        <img src="https://images1.calcalist.co.il/PicServer3/2019/11/12/946956/2BL.jpg"/>
        <figcaption>סיגריות זולות? בואו לסינגפור <br/>צילום: שאטרסטוק</figcaption>
      </figure>
      <p>
        <b>באילו שדות תעופה נמצאות חנויות הדיוטי פרי היקרות ביותר?</b>
      </p>
      <p>אולי עדיף שתחכו עד שאתם עוזבים את השדה בשביל לקנות אלכוהול לחופשה היוונית שלכם. מסתבר שחוץ מאקרה שבגאנה, נמלי תעופה כמו סנטוריני ואתונה יקרים יותר לקניית אלכוהול - אפילו נמל התעופה בסלוניקי (SKG) הגיע במקום הרביעי. שיחת טלפון קצרה עם חנות ליקר במרכז אתונה אישרה לנו שהם מוכרים ליטר בקארדי רום ב-7 אחוז פחות מחנויות הדיוטי פרי.</p>
      <p>למרות שלעתים קרובות אנחנו מוצאים דילים מצוינים על טיסות לבנגקוק, המטרופולין הדרום מזרח אסייאתי הזה הוא לא המקום המומלץ לקניית בשמים ומוצרי קוסמטיקה. מצאנו שהמחירים במחלקות האלו היה גבוה בממוצע של בין 20 ל-25 אחוז מממוצע המחירים שדירגנו. </p>
      <figure>
        <img src="https://images1.calcalist.co.il/PicServer3/2019/11/12/946964/6BL.jpg"/>
        <figcaption>בשמים? לא פה. דיוטי פרי בתאילנד <br/>צילום: שאטרסטוק</figcaption>
      </figure>
      <p>בכל הקשור לקניית טבק באירופה או באוסטרליה כדאי שתחשבו פעמיים. תשע מתוך עשרת חנויות הדיוטי פרי אשר מוכרות טבק במחירים הכי גבוהים נמצאות שם. שדה התעופה במקסיקו סיטי (MEX), הוא הנבדל היחיד, ממוקם שמיני ברשימה הזאת.</p>
      <p>
        <b>מתי כדאי לקנות בדיוטי פרי?</b>
      </p>
      <p>תארו לכם שאתם טסים מנמל התעופה נריטה בטוקיו (NRT) לנמל התעופה הית'רו בלונדון (LHR) במחלקת העסקים המשודרגת של חברת התעופה היפנית ANA. בטוקיו כדאי שתקנו ליקר וטבק, שהם יקרים בלונדון ב-20 ו 80 אחוז בהתאמה. אחר כך, כשתנחתו בלונדון לכו לחנויות הדיוטי פרי לקנות את מוצרי הקוסמטיקה והבשמים שיהיו ב-20 עד 18 אחוז יותר זולים ממחיריהם בטוקיו.</p>
      <p>אם יש לכם מספר טיסות קונקשן, או עצירות, משתלם לנקוט באסטרטגיה לגבי שדות התעופה בהם תקנו את מוצרי הדיוטי פרי שלכם. אם, למשל, אתם נוסעים גם לפריז (CDG) וגם לציריך (ZRH) בנסיעה אחת. בפריז 60 מיליליטר של La Mer's Crème de la mer יעלה לכם 277 דולר, בזמן שבציריך מחירו 370 דולר. תחסכו קרוב ל-100 דולר אם תקנו אותו בפריז.</p>
      <figure>
        <img src="https://images1.calcalist.co.il/PicServer3/2019/11/12/946962/5BL.jpg"/>
        <figcaption>הדיוטי פרי בציריך, היקר מכולם <br/>צילום: שאטרסטוק</figcaption>
      </figure>
      <p>אותו דבר נכון גם לגבי משקאות אלכוהוליים. על קנייה של ליטר ג'וני ווקר בלו לייבל בציריך במחיר 256 דולר תחסכו באזור ה-30 דולר לעומת מחיר של 282 דולר בפריז.</p>
      <p>אז ודאו שאתם עורכים מחקר מעמיק לגבי ההצעות שתוכלו לקבל בשדות התעופה השונים בהם תבקרו.</p>
      <p><b>האם מחירי דיוטי פרי הם אותו הדבר בשדה תעופה ספציפי</b>?</p>
      <p>תלוי. במקרים מסוימים תראו שינויים במחירים בהתאם לחברת התעופה איתה אתם טסים. בדקנו בכל חנות אפשרית בין חנויות הדיוטי פרי של ניו-יורק JFK וניוארק (EWR) ומצאנו מחירים שונים לאותו המוצר בטרמינלים שונים.</p>
      <p>בגדול מצאנו שמחיר של בקבוק ליטר באקרדי גולד רום נע בטווח של 14 ל-23 דולר. אם אתם טסים עם בריטיש איירוויז, תשלמו 14 דולר בחנויות בטרמינל 7. אבל אם אתם טסים עם לופטהנזה מטרמינל 1 תשלמו 48 אחוז יותר.</p>
      <figure>
        <img src="https://images1.calcalist.co.il/PicServer3/2019/11/12/946960/4BL.jpg"/>
        <figcaption>הדיוטי פרי בדובאי, בעל מחזור המכירות הגדול בעולם <br/>צילום: שאטרסטוק</figcaption>
      </figure>
      <p>הבדלי מחירים אסטרונומיים כאלו לא שמורים בהכרח רק לליקר. בקבוק 100 מיליליטר אסתי לאודר נייט ריפייר נמכר ב- 139 דולר ו-50 סנט אם אתם טסים בטיסה פנימית של JetBlue מטרמינל 5. אם תטוסו עם LOT מטרמינל 7 תשלמו 108 דולר בלבד.</p>
      <p>למרות שבניוארק ישנן פחות חנויות דיוטי פרי, מצאנו גם שם הבדלים דומים. בקבוק 100 מילילטר Aqua di Gio נמכר ב-82 דולר בטרמינל B וב-93 דולר בטרמינל C - הבדל של 13 אחוז. לאורך כל המוצרכים שבדקנו טרמינל B היה זול מטרמינל C. בנמלי תעופה אחרים, כמו בריסל (BRU), דנוור (DEN) וטוקיו האנדה (HND) מחירי הדיוטי פרי שמרו על עקביות בטרמינלים השונים.</p>
      <p>
        <b>אז, האם הדיוטי פרי שווה את זה?</b>
      </p>
      <p>בנמלי תעופה מסוימים, דווקא כן. לאורך כל המחקר בלטו חנויות דיוטי פרי מסוימות כשוות יותר, ואחרות ממש לא. אין שדה תעופה מסוים בו ישנן חנויות הדיוטי פרי הטובות ביותר מבחינת מחירים. אתם מחפשים אלכוהול זול ללא מכס? סעו לקריביים או בחרו נמלי תעופה אירופיים. במוצרי קוסמטיקה ובשמים תצטיידו בזול בלונדון, מדריד ודובאי. ואם אתם מחפשים מוצרי טבק בלי מכס - אסיה היא היעד שלכם.</p>
      <p>לסיכום, המחירים בחנויות הדיוטי פרי משתנים באופן משמעותי מסביב לעולם, בארצות הברית או אפילו בין טרמינלים שונים באותו שדה תעופה. השורה התחתונה: עשו תמיד מחקר מקדים - יכול להיות שבסוף תעשו דיל לא רע.</p>
    </article>
  </body>
</html>