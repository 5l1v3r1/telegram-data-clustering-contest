<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/U-CHernihovi-vstanovyly-100-napivpidzemnykh-konteyneriv-dlya-rozdilnoho-smittya-ZHytomyr-na-cherzi/"/>
    <meta property="og:site_name" content="Eco Town"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="У Чернігові встановили 100 напівпідземних контейнерів для роздільного сміття, Житомир – на черзі"/>
    <meta property="og:description" content="У 2019 році у Чернігові встановили 100 напівпідземних контейнерів для роздільного сміття."/>
  </head>
  <body>
    <article>
      <h1>У Чернігові встановили 100 напівпідземних контейнерів для роздільного сміття, Житомир – на черзі</h1>
      <address><time datetime="2019-11-16T00:00:00+00:00">16 Nov 2019</time> by <a rel="author">Наталя Яковлєва</a></address>
      <p>У 2019 році у Чернігові встановили 100 напівпідземних контейнерів для роздільного сміття.</p>
      <p>Проект реалізувала житомирська компанія Elkoplast-Україна, передає <a href="https://times.zt.ua/u-zhytomyri-mozhut-vstanovyty-napivpidzemni-smittievi-konteynery/">Times.Zt</a>.</p>
      <blockquote>«Незабаром обласний центр планує замінити сміттєві контейнери по всьому місту", - зазначають в компанії.</blockquote>
      <p>У напівпідземних контейнерах вміщається максимум 1 тонна сміття, тому для вилучення відходів не знадобиться важкий кран. Для вивозу такого сміття фірма пропонує спеціально оснащену машину МАЗ вартістю у 3,5 млн грн. Ця машина за раз забирає вміст двох баків, тобто близько 2 тонни сміття.</p>
      <blockquote>"Один напівпідземний контейнер замінює три звичайних, - наголошують у Elkoplast-Україна. - Він нейтралізує неприємні запахи навколо себе, а також закриває тваринам та людям без постійного місця проживання доступ до відходів – як результат сміття не розкидається».</blockquote>
      <p>У Житомирі напівпідземні контейнери для роздільного збору відходів планують встановити в мікрорайоні Сурина гора (Малікова). «Декілька років тому ми разом радником мера Житомира Юрієм Антиповим розробили проект впровадження напівпідземних контейнерів на Малікова, - пояснив представник житомирської компанії Elkoplast-Україна. – Однак Через брак фінансування міська рада тоді його відклала».</p>
      <figure>
        <img src="https://ecotown.com.ua/upload/resize_cache/main/416/640_9000_1/74948094375104256711024684.jpg"/>
      </figure>
      <p>Житлово-комунальна комісія також розглядала варіант підземних контейнерів, однак відхилила його через значно вищу вартість і проблеми з обслуговуванням взимку: така система буде блокуватися через сніг, лід та намерзання.</p>
      <p>«На Малікова встановлено 14 майданчиків зі збором сміття, тому однієї машини для вивозу не вистачить, - зазначають комунальники. - Вартість одного такого контейнерного майданчика складає близько 70-80 тис грн та не включає вартість проєктної документації й установки».</p>
      <p>Члени комісії одноголосно проголосували, щоб винести рекомендацію для розгляду питання на сесії Житомирської міської ради.</p>
    </article>
  </body>
</html>