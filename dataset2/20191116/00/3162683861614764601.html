<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/Inzhenery-z-Mykolayeva-rozrobyly-mobilnu-kotelnyu-z-morskykh-konteyneriv/"/>
    <meta property="og:site_name" content="Eco Town"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Інженери з Миколаєва розробили мобільну котельню з морських контейнерів"/>
    <meta property="og:description" content="У Миколаєві встановлюють на соціальних об’єктах мобільні біокотельні з двох звичайних морських контейнерів."/>
  </head>
  <body>
    <article>
      <h1>Інженери з Миколаєва розробили мобільну котельню з морських контейнерів</h1>
      <address><time datetime="2019-11-16T00:00:00+00:00">16 Nov 2019</time> by <a rel="author">Наталя Яковлєва</a></address>
      <p>У Миколаєві встановлюють на соціальних об’єктах мобільні біокотельні з двох звичайних морських контейнерів.</p>
      <p>Модульну систему, у верхньому відділі якої знаходиться паливо: приміром, пелети з лушпиння соняшника, а у нижньому – котел і апаратура, розробили миколаївські інженери, передає <a href="https://fakty.com.ua/ru/videos/mykolayevski-inzhenery-rozrobyly-kotelni-shho-pratsyuyut-na-biomasi-tak-godytsya/">fakty.com.ua</a>.</p>
      <blockquote>«Подача палива автоматична, а керувати котельнею можна через спеціальний мобільний додаток, - розповідає головний конструктор котельні Володимир Ободов. – Можна включити/виключити, змінити параметри, збільшити потужність дистанційно».</blockquote>
      <figure>
        <img src="https://ecotown.com.ua/upload/main/8af/%D0%91%D0%B5%D0%B7%D1%8B%D0%BC%D1%8F%D0%BD%D0%BD%D1%8B%D0%B9.JPG"/>
      </figure>
      <p>Шість модулів потужністю 3МВт вже обігріває Миколаївський базовий медичний коледж, Миколаївської міської лікарні №3 та кілька багатоповерхівок.</p>
      <blockquote>«Зменшилися тепловтрати, а безпосередня близькість котельні дозволила покращити якість тепла, яке надходить, - каже головний лікар Миколаївської міської лікарні №3 Олександр Чеботарьов. – Температура в палатах становить у середньому 21-22 градусів».</blockquote>
      <p>Труби котельні, яка опалює лікарню, приєднані до централізованої мережі опалення «Миколаївтеплокомуненерго», і підприємство за тепло платить. Завдяки використанню палет опалення обходиться на 10% дешевше.</p>
      <p>Миколаївські інженери удосконалювали систему мобільної модульної котельні три роки протягом яких власним коштом встановили окремі модулі на п’яти соціальних об’єктах області: у школі, лікарнях та пансіонатах. Незабаром мають намір замінити старі котельні у двох віддалених мікрорайонах Миколаєва.</p>
    </article>
  </body>
</html>