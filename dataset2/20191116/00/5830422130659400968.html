<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140680/%D8%B1%D9%88%D8%A7%DB%8C%D8%AA-%D9%87%D9%85%D8%AA%DB%8C-%D8%A7%D8%B2-%D8%A8%D8%B1%D8%B1%D8%B3%DB%8C-%D9%87%D8%A7%DB%8C-%D8%A8%D8%A7%D9%86%DA%A9-%D9%85%D8%B1%DA%A9%D8%B2%DB%8C-%D8%AF%D8%B1%D8%A8%D8%A7%D8%B1%D9%87-%D8%A7%D8%AB%D8%B1-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%AF%D8%B1-%D8%AA%D9%88%D8%B1%D9%85"/>
    <meta property="og:site_name" content="boursepress.ir"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="روایت همتی از بررسی های بانک مرکزی درباره اثر افزایش قیمت بنزین در تورم"/>
    <meta property="og:description" content="رئیس بانک مرکزی با اشاره به عوامل موثر بر افزایش ۳ درصدی نرخ دلار در بازار آزاد نسبت به سه ماه قبل گفت: بررسی ها نشان می دهد تاثیر افزایش قیمت بنزین در تورم حدود ۴ واحد درصد در سال خواهد بود."/>
  </head>
  <body>
    <article>
      <h1>روایت همتی از بررسی های بانک مرکزی درباره اثر افزایش قیمت بنزین در تورم</h1>
      <address>
        <time datetime="2019-11-16T00:00:00+00:00">16 Nov 2019</time>
      </address>
      <p>
        <i>رئیس بانک مرکزی با اشاره به عوامل موثر بر افزایش ۳ درصدی نرخ دلار در بازار آزاد نسبت به سه ماه قبل گفت: بررسی ها نشان می دهد تاثیر افزایش قیمت بنزین در تورم حدود ۴ واحد درصد در سال خواهد بود.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، عبدالناصر همتی در اینستاگرام اعلام کرد: متوسط نرخ دلار در بازار آزاد در سه ماه گذشته با ثبات نسبی معادل 11400 تومان بوده است.</p>
      <p>محاسبات اداره بررسی‌های اقتصادی بانک مرکزی نشان می‌دهد تاثیر افزایش امروز قیمت بنزین در تورم در حدود 4 واحد درصد در سال خواهد بود.در این چند روز، تحت تاثیر انتظارات ناشی از تقاضای فصلی ارز، عوامل سیاسی و نیز اخبار افزایش قیمت بنزین در مقایسه با نرخ سه ماه گذشته،‌ افزایش قیمت دلار در بازار آزاد حدود 3 درصد بوده است.</p>
      <p>اگر همانطور که قبلا تاکید کردم، وضعیت مطلوب ذخایر ارزی بانک مرکزی و نیز مازاد عرضه نسبت به تقاضای ارز در بخش اسکناس و حواله را هم در نظر بگیریم، نظریه بالا بودن ریسک سرمایه گذاری در ارز همچنان پابرجا خواهد بود.تاکید این نکته نیز ضروری است که نرخ فعلی ارز تحت تاثیر بیش جهش قبلی ناشی از عوامل انتظاری و تداوم تحریم ها بوده و از پشتوانه عوامل بنیانی برخوردار نیست.</p>
      <p>انتهای پیام  </p>
    </article>
  </body>
</html>