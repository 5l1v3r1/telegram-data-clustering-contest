<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/bigg-boss/story-bigg-boss-ki-winner-reh-chukin-shweta-tiwari-ab-nahi-dekhti-show-batai-ye-vajah-2851837.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T00:50:20+00:00"/>
    <meta property="og:title" content="Bigg Boss की विनर रहीं श्वेता तिवारी अब नहीं देखतीं ये शो, बताई वजह"/>
    <meta property="og:description" content="बिग बॉस शो की विनर रह चुकीं श्वेता तिवारी का कहना है कि वो बिग बॉस नहीं देखती हैं। दरअसल, हाल ही में एक इवेंट के दौरान श्वेता ने बताया कि वो बिग बॉस 13 को फॉलो नहीं कर रही हैं। श्वेता ने कहा कि उनके..."/>
  </head>
  <body>
    <article>
      <h1>Bigg Boss की विनर रहीं श्वेता तिवारी अब नहीं देखतीं ये शो, बताई वजह</h1>
      <address><time datetime="2019-11-16T00:50:20+00:00">16 Nov 2019, 00:50</time> by <a rel="author">लाइव हिन्दुस्तान टीम,नई दिल्ली</a></address>
      <p>बिग बॉस शो की विनर रह चुकीं श्वेता तिवारी का कहना है कि वो बिग बॉस नहीं देखती हैं। दरअसल, हाल ही में एक इवेंट के दौरान श्वेता ने बताया कि वो बिग बॉस 13 को फॉलो नहीं कर रही हैं। श्वेता ने कहा कि उनके पास समय नहीं है शो को देखने का। श्वेता ने कहा, मेरे पास इसे देखने का बिल्कुल समय नहीं है और दूसरी बात मैं इसे कब देखूं...मेरे बच्चे हैं और मैं उनके सामने तो इसके नहीं देख सकती।</p>
      <p>श्वेता ने कहा, अगर कोई उनके सामने ऊंची आवाज में बात करता है तो वो मुझसे कहते हैं कि आपको डांटा? वो डर जाते हैं। मैं नहीं चाहती कि वो ये सब देखें। जब भी रेयांश टीवी खोलता है और वहां डोरेमॉन नहीं होता तो वो किसी को भी टीवी नहीं देखने देता है। तो ऐसे में बिग बॉस देखने का तो सोच भी नहीं सकते।</p>
      <p>
        <a href="https://www.livehindustan.com/entertainment/story-juhi-chawla-ne-appni-beti-ko-lekar-batai-ye-khwaish-kaha-chahti-hu-is-field-main-career-chune-2851828.html">जूही चावला ने अपनी बेटी को लेकर बताई ये ख्वाहिश, कहा- चाहती हूं इस फील्ड में करियर चुने</a>
      </p>
      <p>
        <a href="https://www.livehindustan.com/entertainment/story-super-30-ki-safalta-ka-jashn-manane-hrithik-ne-anand-ke-lie-kia-dinner-ka-ayojan-2851826.html">'सुपर 30' की सफलता का जश्न मनाने ऋतिक ने आनंद के लिए किया डिनर का आयोजन</a>
      </p>
      <p>
        <b>पति अभिनव से बिगड़ते रिश्ते पर हाल ही में दिया ये बयान...</b>
      </p>
      <p>अभी कुछ दिनों पहले ही ये खबर आई थी कि श्वेता ने अपने दूसरे पति अभिनव कोहली के खिलाफ अनुपयुक्त व्यवहार का आरोप लगाया है। श्वेता तिवारी के साथ उनकी बेटी ने भी मुंबई के समता नगर पुलिस स्टेशन में शिकायत दर्ज करवाई थी। हालांकि उस वक्त श्वेता ने इस मामले पर कभी कोई कमेंट नहीं किया था। लेकिन हाल ही में एक इंटरव्यू के दौरान श्वेता ने इस मामले पर अपनी चुप्पी तोड़ी।</p>
      <p>श्वेता ने इस बारे में कहा, 'लोग कह रहे हैं कि दूसरी शादी भी गलत कैसे हो सकती है? मैं उनसे पूछना चाहती हूं कि क्यों नहीं गलत हो सकती। कम से कम मुझे अपनी दिक्कतों का सामना करने की तो हिम्मत है। मैं अपनी समस्याओं के बारे में बिना किसी डर के बोलती हूं। आज मैं जो कुछ भी कर रही हूं अपने परिवार और अपने बच्चों के बेहतरी के लिए कर रही हूं।'</p>
      <p>श्वेता ने आगे कहा, 'कितने लोग हैं जो शादीशुदा हैं, लेकिन फिर भी उनके बॉयफ्रेंड और गर्लफ्रेंड हैं। मुझे लगता है कि मैं उनसे बेहतर हूं। कम से कम मुझमें ये कहने की तो हिम्मत है कि मैं आपके साथ नहीं रहना चाहती।' <br/> </p>
    </article>
  </body>
</html>