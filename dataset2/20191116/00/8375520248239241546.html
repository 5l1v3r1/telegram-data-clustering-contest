<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/eksposol-yovanovich-sprostuvala-vtruchannya-ukrajini-u-vibori-v-ssha-640307.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-16T00:20:05+00:00"/>
    <meta property="og:title" content="Експосол Йованович спростувала втручання України у вибори в США"/>
    <meta property="og:description" content="За словами Йованович, американське посольство не виявило жодного факту впливу України на президентські вибори в США у 2016 році"/>
  </head>
  <body>
    <article>
      <h1>Експосол Йованович спростувала втручання України у вибори в США</h1>
      <address>
        <time datetime="2019-11-16T00:20:05+00:00">16 Nov 2019, 00:20</time>
      </address>
      <h4>За словами Йованович, американське посольство не виявило жодного факту впливу України на президентські вибори в США у 2016 році</h4>
      <p>Колишня посол США в Україні Марі Йованович заявила, що Україна не втручалася у президентські вибори США в 2016 році, як стверджує президент Дональд Трамп.</p>
      <p>Про це вона сказала під час публічних слухань у Конгресі у справі про імпічмент Трампа у п'ятницю, 15 листопада. </p>
      <p>За словами Йованович, американське посольство не виявило жодного факту впливу України на президентські вибори в США у 2016 році. Вона додала, що розвідувальне співтовариство США також «остаточно визначило», що ті, хто намагався втручатися у вибори, були виключно з Росії.</p>
      <p>Крім того, експосол виступила проти твердження Трампа, що колишній віцепрезидент США Джо Байден працював в Україні в особистих інтересах за часів адміністрації президента Барака Обами.</p>
      <p>Йованович підкреслила, що Байден проводив «офіційну політику США».</p>
      <p>Також <a href="https://glavcom.ua/news/eksposol-yovanovich-u-kongresi-ssha-rozpovila-pro-korupciyu-v-ukrajini--640247.html">Йованович спростувала, що забороняла українським правоохоронним органам здійснювати кримінальне переслідування деяких осіб.</a></p>
      <p>Зазначимо, що Дональд <a href="https://glavcom.ua/world/observe/ce-ganba-tramp-vidreaguvav-na-svidchennya-yovanovich-640297.html">Трамп назвав ганьбою публічні слухання</a> Палати представників в рамках розслідування імпічменту, на яких виступила колишній посол США в Україні Марі Йованович.</p>
      <p>Нагадаємо, 31 жовтня палата представників США <a href="https://glavcom.ua/news/nizhnya-palata-kongresu-progolosuvala-za-poryadok-impichmentu-trampa-636798.html">прийняла резолюцію на підтримку процедури імпічменту Трампу</a>. Документ наказує профільним комітетам продовжувати розслідування про те, чи є факти для імпічменту глави держави. На практиці розгляди почалися ще в кінці вересня.</p>
      <p>13 листопада у<a href="https://glavcom.ua/news/u-kongresi-ssha-startuvali-publichni-sluhannya-pro-impichment-trampa--639715.html"> Конгресі США стартували публічні слухання про імпічмент Трампа</a>.</p>
      <p>15 листопада <a href="https://glavcom.ua/news/eksposol-yovanovich-u-kongresi-ssha-rozpovila-pro-korupciyu-v-ukrajini--640247.html">у Конгресі свідчила колишній посол Сполучених Штатів Америки в Україні Марі Йованович</a>.</p>
      <related>
        <a href="https://glavcom.ua/world/observe/ce-ganba-tramp-vidreaguvav-na-svidchennya-yovanovich-640297.html"/>
        <a href="https://glavcom.ua/news/biliy-dim-opublikuvav-stenogramu-pershoji-rozmovi-trampa-i-zelenskogo-640293.html"/>
        <a href="https://glavcom.ua/news/eksposol-yovanovich-u-kongresi-ssha-rozpovila-pro-korupciyu-v-ukrajini--640247.html"/>
      </related>
    </article>
  </body>
</html>