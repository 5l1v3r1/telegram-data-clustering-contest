<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/tenis/vesti/pade-i-federer-cicipas-u-finalu/342647"/>
    <meta property="og:site_name" content="MozzartSport"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Pade i Federer, Cicipas u finalu!"/>
    <meta property="og:description" content="I tamo će čekati pobednika duela između Tima i Zvereva"/>
  </head>
  <body>
    <article>
      <h1>Pade i Federer, Cicipas u finalu!</h1>
      <h2>I tamo će čekati pobednika duela između Tima i Zvereva</h2>
      <address>
        <time datetime="2019-11-16T00:00:00+00:00">16 Nov 2019</time>
      </address>
      <p>
        <b>Možda je na delu najave eventualne smene generacija. Jer, na Završnom turniru u Londonu više nema članova čuvene trojke. Ispali su već Đoković i Nadal, a ove večeri je eliminisan i Rodžer Federer i to u sudaru sa talentovanim Stefanosom Cicipasom koji je potvrdio da je budućnost svetskog tenisa. Nadigrao je Švajcarca sa 2:0 u setovima - 6:3, 6:4.</b>
      </p>
      <p>Ne krije Grk da je igranje protiv Federera njegova najveća inspiracija, a posle meča je rekao da su ovo mečevi koje je čekao kada je krenuo da se bavi tenisom.</p>
      <p>Cicipas je otvorio duel sa tri uzastopno dobijena gema i stečenu prednost održao do kraja seta (6:3). Švajcarac, nošen velikom podrškom s tribina, u tom delu igre propustio je čak šest brejk šansi.</p>
      <p>U drugom setu viđena je još veća borba. <b>Cicipas </b>je poveo sa 2:1 uz brejk viška, <b>Federer </b>je odmah uzvratio i došao do egala, da bi Grk opet oduzeo servis rivalu i tu prednost nije ispuštao i tako dobio drugi set sa 6:4.</p>
      <p>Cicipas će u finalu odmeriti snage sa pobednikom večerašnjeg meča između <b>Aleksandra Zvereva </b>i <b>Dominika Tima</b>.</p>
      <figure>
        <img src="https://mozzartsport.com/upload/CKEditor/15.11.2019./2.%20An%C4%91ela%20Tomas%CC%8Cevic%CC%81%20za%20organizaciju%20Kos%CC%8C%20za%20srec%CC%81u%201080x1080.jpg"/>
      </figure>
      <p>FOTO: Reuters</p>
    </article>
  </body>
</html>