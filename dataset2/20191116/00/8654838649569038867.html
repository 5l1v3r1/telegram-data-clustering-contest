<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/gamescom-2020-opening-night-live-geoff-keighley-data-fissata.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Gamescom 2020: torna l'Opening Night Live con Geoff Keighley, data già fissata per l'anno prossimo"/>
    <meta property="og:description" content="Geoff Keighley tornerà con il suo show, l'Opening Night Live, anche per la Gamescom 2020, con una data già fissata all'apertura della fiera estiva tedesca.. Una delle maggiori novità strutturali d..."/>
  </head>
  <body>
    <article>
      <h1>Gamescom 2020: torna l'Opening Night Live con Geoff Keighley, data già fissata per l'anno prossimo</h1>
      <h2>Geoff Keighley tornerà con il suo show, l'Opening Night Live, anche per la Gamescom 2020, con una data già fissata all'apertura della fiera estiva tedesca.</h2>
      <address><time datetime="2019-11-16T00:00:00+00:00">16 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Una delle maggiori novità strutturali della <b>Gamescom</b> 2019 è stata l'inserimento di <b>Opening Night Live</b>, uno <b>show</b> di grosso calibro e generalizzato, che ha condensato le notizie di maggior rilievo per quanto riguardava publisher e sviluppatori diversi.<br/><br/>A organizzare l'<a href="https://multiplayer.it/notizie/opening-night-live-gamescom-2019-gameplay-nessuna-computer-grafica-geoff-keighley.html">Opening Night Live</a> è stato Geoff Keighley, giornalista videoludico noto in particolare per aver dato vita allo show <a href="https://multiplayer.it/notizie/the-game-awards-2019-presto-annuncio-nomination-chi-vincera-goty.html">The Game Awards</a>, diventato negli anni un appuntamento fisso e di grande importanza per il mondo dei videogiochi. Ebbene, anche l'Opening Night Live evidentemente ha avuto il successo sperato, visto che è già stata fissata la data della nuova edizione prevista all'interno della <b>Gamescom 2020</b>.<br/><br/>C'è dunque già un appuntamento fissato: l'Opening Night Live aprirà la prossima Gamescom il <b>24 agosto 2020</b> a Colonia, in Germania. Non ci sono ancora informazioni precise sui suoi contenuti, ovviamente, ma intanto possiamo immaginare una struttura dello show simile a quella vista l'anno scorso, con una bella concentrazione di <b>annunci e trailer</b> provenienti dalla serata. A condurre, chiaramente, c'è sempre <b>Geoff Keighley</b> anche in questa edizione.</p>
      <figure>
        <img src="https://multiplayer.net-cdn.it/thumbs/images/2019/11/16/gamescom-opening-night-live-656x369_jpg_1400x0_q85.jpg"/>
      </figure>
      <ul>
        <li>
          <a href="https://nintendoeverything.com/gamescom-opening-night-live-returning-in-2020/">Fonte</a>
        </li>
      </ul>
    </article>
  </body>
</html>