<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140688/%D9%86%D8%B8%D8%B1-%D9%88%D8%B2%DB%8C%D8%B1-%D8%B5%D9%86%D8%B9%D8%AA-%D8%AF%D8%B1%D8%A8%D8%A7%D8%B1%D9%87-%D8%A7%D8%AB%D8%B1-%D8%A7%D9%81%D8%B2%D8%A7%DB%8C%D8%B4-%D9%86%D8%B1%D8%AE-%D8%A8%D9%86%D8%B2%DB%8C%D9%86-%D8%A8%D8%B1-%D9%82%DB%8C%D9%85%D8%AA-%D8%AA%D9%85%D8%A7%D9%85-%D8%B4%D8%AF%D9%87-%DA%A9%D8%A7%D9%84%D8%A7%D9%87%D8%A7"/>
    <meta property="og:site_name" content="boursepress.ir"/>
    <meta property="article:published_time" content="2019-11-16T00:44:00+00:00"/>
    <meta property="og:title" content="نظر وزیر صنعت درباره اثر افزایش نرخ بنزین بر قیمت تمام شده کالاها"/>
    <meta property="og:description" content="وزیر صنعت با اعلام عدم افزایش قیمت بنزین بر قیمت تمام شده کالاها گفت: هرگونه افزایش قیمت کالا و خدمات به بهانه افزایش قیمت بنزین ممنوع و تخلف است."/>
  </head>
  <body>
    <article>
      <h1>نظر وزیر صنعت درباره اثر افزایش نرخ بنزین بر قیمت تمام شده کالاها</h1>
      <address>
        <time datetime="2019-11-16T00:44:00+00:00">16 Nov 2019, 00:44</time>
      </address>
      <p>
        <i>وزیر صنعت با اعلام عدم افزایش قیمت بنزین بر قیمت تمام شده کالاها گفت: هرگونه افزایش قیمت کالا و خدمات به بهانه افزایش قیمت بنزین ممنوع و تخلف است.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، رضا رحمانی در حاشیه جلسه فوق العاده عصر دیروز ستاد تنظیم بازار، شرایط بازار بعد از تصویب قیمت جدید بنزین را اعلام و به صدا و سیما گفت : تمهیدات لازم انجام شده و ذخایر کالا در بهترین حالت قرار دارد. حتی در برخی کالاهای صنعتی برای 2 سال و برای کالاهای اساسی نیز تا شش ماه ذخیره سازی شده است .</p>
      <p>وی افزود: تولید کالاهای صنعتی در 6 ماهه اول سال بیش از سال قبل است و در صنایع غذایی معدن و فولاد، 15 درصد ، 6 و نیم درصد افزایش تولید رخ داده است.  در حوزه های مختلف تمهیدات لازم انجام شده و اصناف نیز در حوز تنطیم بازار مشکلی ندارند. بازرسان اصناف، بسیج و دستگاه ها هم با هرگونه افزایش قیمت برخورد خواهند کرد.</p>
      <p>رحمانی ادامه داد: افزایش قیمت بنزین نمی تواند بر قیمت تمام شده کالاها تاثیر محسوسی داشته باشد. چون حمل و نقل کالاها با گازوئیل انجام می شود. بنابراین دستگاه های دولتی و ستاد تنظیم بازار حق افزایش قیمت ندارند و مجوزها باطل خواهد شد .هرگونه افزایش قیمت کالاها تخلف است و بازرسین اصناف و تعزیرات حکومتی بازرسی ها را تشدید می کنند.</p>
      <p>انتهای پیام</p>
    </article>
  </body>
</html>