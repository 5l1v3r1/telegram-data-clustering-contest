<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698646/%D8%AF%D8%B3%D8%AA%DA%AF%DB%8C%D8%B1%DB%8C-%DA%A9%D9%84%D8%A7%D9%87%D8%A8%D8%B1%D8%AF%D8%A7%D8%B1%D8%A7%D9%86-50-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86%DB%8C-%D8%A7%D8%B2-%D8%A2%D9%87%D9%86%E2%80%8C%D9%81%D8%B1%D9%88%D8%B4%D8%A7%D9%86-%D8%AF%D8%B1-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86%E2%80%8C%D8%B4%D8%B1%D9%82%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="دستگیری کلاهبرداران 50 میلیارد تومانی از آهن‌فروشان در آذربایجان‌شرقی"/>
    <meta property="og:description" content="فرمانده انتظامی استان آذربایجان‌شرقی از دستگیری 3 کلاهبردار حرفه ای با 500 میلیارد ریال کلاهبرداری در بناب خبر داد."/>
  </head>
  <body>
    <article>
      <h1>دستگیری کلاهبرداران 50 میلیارد تومانی از آهن‌فروشان در آذربایجان‌شرقی</h1>
      <address><time datetime="2019-11-16T00:00:00+00:00">16 Nov 2019</time> by <a rel="author">عصر ايران</a></address>
      <p>فرمانده انتظامی استان آذربایجان‌شرقی از دستگیری 3 کلاهبردار حرفه ای با 500 میلیارد ریال کلاهبرداری در بناب خبر داد.</p>
      <p>به گزارش خبرگزاری فارس از تبریز حسین عبدی اظهار داشت: در پی شکایت تعدادی از شهروندان در خصوص کلاهبرداری از آهن فروشی های سطح شهرستان، موضوع به صورت ویژه در دستور کار ماموران پلیس آگاهی شهرستان بناب قرار گرفت.</p>
      <p>وی در ادامه افزود: ماموران با انجام اقدامات فنی و تخصصی، محل اختفای کلاهبرداران حرفه ای را شناسایی و پس از هماهنگی مقام قضائی در یک عملیات غافلگیرانه سه کلاهبردار را دستگیر کردند.</p>
      <p>فرمانده انتظامی استان با بیان اینکه افراد دستگیر شده با صدور چک‌های بلا محل از شهروندان کلاهبرداری کرده بودند، خاطر نشان کرد: متهمان در بازجویی‌های فنی و مواجه با ادله و مستندات پلیس به کلاهبرداری 500 میلیارد ریالی از آهن فروشی‌های این شهرستان و شهرستان های همجوار، اعتراف کردند.</p>
      <p>عبدی با اشاره به اینکه23 نفرتاکنون در این خصوص شاکی هستند افزود: متهمان پس از تشکیل پرونده تحویل مراجع قضایی شدند.</p>
    </article>
  </body>
</html>