<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/avengers-age-of-ultron-captain-marvel-nel-film-mostra-scena-tagliata.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Avengers: Age of Ultron, Captain Marvel doveva essere nel film, mostra una scena tagliata"/>
    <meta property="og:description" content="Una scena tagliata dall'Infinity Saga Box set di Marvel, che raccoglie i vari film della serie Avengers, dimostra che Captain Marvel sarebbe dovuta essere in Avengers: Age of Ultron.. Il box set M..."/>
  </head>
  <body>
    <article>
      <h1>Avengers: Age of Ultron, Captain Marvel doveva essere nel film, mostra una scena tagliata</h1>
      <h2>Una scena tagliata dall'Infinity Saga Box set di Marvel, che raccoglie i vari film della serie Avengers, dimostra che Captain Marvel sarebbe dovuta essere in Avengers: Age of Ultron.</h2>
      <address><time datetime="2019-11-16T00:00:00+00:00">16 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Il box set Marvel Infinity Saga ha svelato che <b>Captain Marvel</b> sarebbe dovuta essere presente in <b>Avengers: Age of Ultron</b>, comparendo dunque anni prima del suo film dedicato, in base a quanto emerso da una <b>scena tagliata</b> inserita nei contenuti extra.<br/><br/>Sono state molte le voci sulla possibilità di una presenza di <a href="https://multiplayer.it/notizie/captain-marvel-2-indiscrezioni-nuovo-cattivo-film.html">Captain Marvel</a> all'interno di Avengers: Age of Ultron già nel 2015, ma evidentemente l'idea è poi rientrata e il personaggio non è stato mostrato all'interno della pellicola di Joss Whedon. Una prova dell'originaria presenza di Carol Danvers nel film emerge dunque da una singola scena tagliata che compare negli extra dell'<b>Infinity Saga Box</b>, visibile qui sotto.<br/><br/>Lo stesso Kevin Feige aveva svelato che <a href="https://multiplayer.it/notizie/luigis-mansion-3-brie-larson-fan-nintendo.html">Captain Marvel</a> sarebbe dovuta comparire all'interno del film, ma a quanto pare l'immagine è stata poi <b>rimossa</b> in maniera digitale e le sue animazioni elaborate al computer sono state utilizzate per l'entrata in scena di Scarlet Witch.<br/><br/>Feige, il produttore dei film Marvel, ha spiegato che in effetti Captain Marvel rientrava nella sceneggiatura iniziale di Avengers: Age of Ultron, ma non è stata poi inserita per poterle dedicare un ingresso più spettacolare all'interno del Marvel Cinematic Universe.<br/><br/>"Per quanto mi riguarda, sarebbe stato come farle un disservizio, mettendola in scena già pienamente costruita, in costume e facendola combattere accanto agli Avengers quando il 99% del pubblico si sarebbe chiesto chi fosse", ha spiegato Feige, dunque la scelta è ricaduta poi sul film dedicato a spiegare anche le origini del personaggio per far entrare in scena Captain Marvel nel migliore dei modi.</p>
      <blockquote><a href="https://old.reddit.com/r/marvelstudios/comments/dx1a7w/captain_marvel_was_originally_going_to_appear_in/?ref=share&amp;ref_source=embed">Captain Marvel was originally going to appear in Avengers Age of Ultron. From the Infinity Saga Box Set.</a> from <a href="http://www.reddit.com/r/marvelstudios">r/marvelstudios</a></blockquote>
      <ul>
        <li>
          <a href="https://comicbook.com/marvel/2019/11/16/marvel-avengers-age-of-ultron-captain-marvel-scene/">Fonte</a>
        </li>
      </ul>
    </article>
  </body>
</html>