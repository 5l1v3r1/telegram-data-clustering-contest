<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698513/%D9%85%D8%B1%D8%AF-%D8%B3%D8%A7%D9%84-%D9%85%D9%88%D8%B3%DB%8C%D9%82%DB%8C-%D8%AC%D9%87%D8%A7%D9%86-%D8%B4%D9%87%D8%B1-%D8%AE%D8%A7%D9%85%D9%88%D8%B4-%D8%B1%D8%A7-%D8%A8%D9%87-%D8%B5%D8%AD%D9%86%D9%87-%D9%85%DB%8C%E2%80%8C%D8%A8%D8%B1%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="مرد سال موسیقی جهان «شهر خاموش» را به صحنه می‌برد"/>
    <meta property="og:description" content="کیهان کلهر با همراهی کوارتت مینیاتور از اوایل دی ماه کنسرت «شهر خاموش» را در تالار وحدت به روی صحنه می‌برد."/>
  </head>
  <body>
    <article>
      <h1>مرد سال موسیقی جهان «شهر خاموش» را به صحنه می‌برد</h1>
      <address><time datetime="2019-11-16T00:00:00+00:00">16 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/25/1037445_776.jpg"/>
      </figure>
      <p>کیهان کلهر با همراهی کوارتت مینیاتور از اوایل دی ماه کنسرت «شهر خاموش» را در تالار وحدت به روی صحنه می‌برد.</p>
      <p>به گزارش باشگاه خبرنگاران، کیهان کلهر پس از اینکه به عنوان مرد سال موسیقی جهان در سال ۲۰۱۹ معرفی شد، قصد دارد کنسرت «شهر خاموش» را از هفتم دی ۱۳۹۸ در تالار وحدت به صحنه ببرد. در این اجرا کوارتت مینیاتور، کلهر را همراهی می‌کند.</p>
      <p>بلیت فروشی این کنسرت روز یکشنبه ۲۶ آبان ۱۳۹۸ از ساعت ۱۵ در تیوال آغاز می‌شود.</p>
      <p>چندی پیش جایزه جهانی وومکس، کیهان کلهر را به عنوان مرد سال موسیقی جهان معرفی کرد. این نخستین کنسرت کلهر در ایران، پس از دریافت جایزه مرد سال موسیقی جهان است.</p>
      <p>کیهان کلهر در فروردین و خرداد امسال هم کنسرت «شهر خاموش» را در تهران برگزار کرد که استقبال علاقه‌مندان در آن اجرا‌ها موجب تمدید این کنسرت طی ۲۰ سانس شد.</p>
      <p>ساری، اصفهان، شیراز، همدان، کرمانشاه و سنندج شهرستان‌هایی بودند که در سال جاری میزبان کنسرت «شهر خاموش» شدند. این آخرین دوره از اجرا‌های شهر خاموش در ایران است.</p>
    </article>
  </body>
</html>