<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698641/%D8%AA%D8%B1%DA%A9%DB%8C%D9%87-25-%D9%86%D9%81%D8%B1-%D8%A7%D8%B2-%D8%AE%D9%88%DB%8C%D8%B4%D8%A7%D9%88%D9%86%D8%AF%D8%A7%D9%86-%D8%A8%D8%BA%D8%AF%D8%A7%D8%AF%DB%8C-%D8%B1%D8%A7-%D8%AF%D8%B3%D8%AA%DA%AF%DB%8C%D8%B1-%DA%A9%D8%B1%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="ترکیه 25 نفر از خویشاوندان بغدادی را دستگیر کرد"/>
    <meta property="og:description" content="دفتر دادستانی کل ترکیه امروز، شنبه اظهار کرد، مقامات این کشور 25 تن از خویشاوندان ابوبکر بغدادی را دستگیر کرده‌اند."/>
  </head>
  <body>
    <article>
      <h1>ترکیه 25 نفر از خویشاوندان بغدادی را دستگیر کرد</h1>
      <address><time datetime="2019-11-16T00:00:00+00:00">16 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/25/1037701_551.jpg"/>
      </figure>
      <p>دفتر دادستانی کل ترکیه امروز، شنبه اظهار کرد، مقامات این کشور 25 تن از خویشاوندان ابوبکر بغدادی را دستگیر کرده‌اند.</p>
      <p>به گزارش ایسنا، دفتر دادستانی کل ترکیه در بیانیه‌ای اظهار کرد: خویشاوندان ابوبکر بغدادی، رهبر سابق داعش در راستای تحقیقاتی درباره فعالیت‌های داعش در چهار استان ترکیه دستگیر شده‌اند. به طور کلی 25 تن دستگیر شده‌اند که 11 تن از آنان در استان قرشهر، پنج تن در استان سامسون، سه تن در استان اردو و شش تن در استان شانلی‌اورفه دستگیر شده‌اند. چهار تن از این دستگیرشدگان به عضویت در یک سازمان تروریستی مسلح متهم هستند.</p>
      <p>به گزارش خبرگزاری اسپوتنیک، این دستگیری حدود دو هفته پس از آن صورت گرفته که شبه‌نظامیان تحت حمایت ترکیه در سوریه اعلام کردند، خواهر ابوبکر بغدادی را دستگیر کرده و به ترکیه تحویل داده‌اند.</p>
      <p>21 تن از اعضای خانواده بغدادی از جمله کودکان به مراکزی که مسئولان ترکیه برای بازگرداندن مهاجران سوری ایجاد کرده‌اند، فرستاده شده‌اند.</p>
    </article>
  </body>
</html>