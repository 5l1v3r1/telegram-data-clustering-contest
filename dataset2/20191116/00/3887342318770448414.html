<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://profutbal.sk/clanok/238402-byvaly-obranca-liverpoolu-podstupil-operaciu-mozgu"/>
    <meta property="og:site_name" content="ProFutbal"/>
    <meta property="article:published_time" content="2019-11-16T00:00:00+00:00"/>
    <meta property="og:title" content="Bývalý obranca Liverpoolu podstúpil operáciu mozgu"/>
    <meta property="og:description" content="Bývalý škótsky futbalista Dominic Matteo absolvoval tento týždeň operáciu mozgového nádoru. Štyridsaťpäťročný niekdajší obranca Leeds United či FC Liverpool podstupuje liečbu na jednotke intenzívnej starostlivosti, informoval oficiálny web &quot;The Reds&quot;."/>
  </head>
  <body>
    <article>
      <h1>Bývalý obranca Liverpoolu podstúpil operáciu mozgu</h1>
      <address><time datetime="2019-11-16T00:00:00+00:00">16 Nov 2019</time> by <a rel="author">TASR</a></address>
      <p>Bývalý škótsky futbalista Dominic Matteo absolvoval tento týždeň operáciu mozgového nádoru. Štyridsaťpäťročný niekdajší obranca Leeds United či FC Liverpool podstupuje liečbu na jednotke intenzívnej starostlivosti, informoval oficiálny web "The Reds".</p>
      <p>Matteo pôsobil v Liverpoole v období rokov 1992-2000 a odohral zaň celkovo 155 zápasov, v Leedsi strávil štyri sezóny (2000/2001-2003/2004) a nastúpil na 146 duelov. Šesťkrát si obliekol škótsky národný dres. Aktívnu kariéru uzavrel v roku 2009 ako hráč Stoke City.</p>
    </article>
  </body>
</html>