<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/society/glava-sbu-rozkazav-pro-papochki-yaki-nalyakali-slug-narodu-639974.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-16T06:30:48+00:00"/>
    <meta property="og:title" content="Глава СБУ розказав про папочки, які налякали «слуг народу»"/>
    <meta property="og:description" content="Баканов запевняє: папочки були порожні"/>
  </head>
  <body>
    <article>
      <h1>Глава СБУ розказав про папочки, які налякали «слуг народу»</h1>
      <address>
        <time datetime="2019-11-16T06:30:48+00:00">16 Nov 2019, 06:30</time>
      </address>
      <h4>Баканов запевняє: папочки були порожні</h4>
      <p>Голова Служби безпеки України розповів <a href="https://glavcom.ua/interviews/glava-sbu-ivan-bakanov-sbu-ne-vatikan-ne-derzhava-v-derzhavi-tut-ne-bude-okremih-zakoniv-i-obranih-639635.html">в інтерв’ю «Главкому»</a>, що на одне з перших засідань фракції «Слуга народу» приніс два види папочок.</p>
      <p>За словами Баканова, це була «дуже красива алегорія».</p>
      <p>«На той момент я вже працював в Службі безпеки, і справді в мене були два види папочок: з реалізаціями на наступний тиждень – там були досить потужні прізвища, і просто порожні папочки. Я попрохав депутатів, щоб ніколи пусті папочки не перекочували у наповнені папочки». – пояснив голова СБУ.</p>
      <p>Посадовець зауважив, що не збирався «лякати» нардепів.</p>
      <p>«Насправді ніхто нікого не лякає, звичайно. Всі мою позицію знають: для мене немає рівних і рівніших, всі рівні перед законом», - запевняє Баканов.</p>
      <p>Також голова Служби безпеки України зазначив, що інформація про доплати в конвертах депутатам з фракції «Слуга народу» на сьогодні не підтверджена.</p>
      <p>«Але якщо це правда, то це тривожний сигнал. З іншої точки зору, я вважаю, що платню депутатам потрібно підняти, привести її у відповідність до заробітної плати, яка дозволяє жити, не відволікаючись на побутову економію. Так само, як і працівникам Служби безпеки», - зауважив Баканов.</p>
      <p>Нагадаємо, <a href="https://glavcom.ua/news/slugi-narodu-otrimuyut-zarplatu-u-konvertah-pranker-zliv-perepisku-iz-zastupnikom-golovi-frakciji-637650.html">історія з доплатами</a> «Слугам народу» спливла через те, що депутати цієї фракці стали <a href="https://glavcom.ua/news/slugi-narodu-otrimuyut-zarplatu-u-konvertah-pranker-zliv-perepisku-iz-zastupnikom-golovi-frakciji-637650.html">жертвами пранкерів</a>, які і злили інформацію у мережу. <a href="https://wz.lviv.ua/news/400261-za-vkazivkoiu-z-bankovoi-sbu-zaimetsia-poshukamy-taiemnychoho-dzhokera-iakyi-zlyvaie-skandalni-lystuvannia-sluh-narodu">Пранкер Джокер</a> переписувався з нардепом Тищенком від імені генпрокурора Руслана Рябошапки. Саме тоді Тищенко і проговорився <a href="https://glavcom.ua/news/slugi-narodu-otrimuyut-zarplatu-u-konvertah-pranker-zliv-perepisku-iz-zastupnikom-golovi-frakciji-637650.html">про доплати у конвертах</a>.</p>
      <blockquote><b>Читайте детальніше тут:<br/></b><br/>   •  <a href="https://glavcom.ua/interviews/glava-sbu-ivan-bakanov-sbu-ne-vatikan-ne-derzhava-v-derzhavi-tut-ne-bude-okremih-zakoniv-i-obranih-639635.html"><b>Перше велике інтерв’ю голови Служби безпеки України Івана Баканова</b></a></blockquote>
      <related>
        <a href="https://glavcom.ua/news/chi-platili-uchasnikam-akciji-ni-kapitulyaciji-glava-sbu-vpershe-prokomentuvav-skandalni-zvinuvachennya-639761.html"/>
        <a href="https://glavcom.ua/country/society/bakanov-radit-parlamentaryam-zahoditi-do-sesiynoji-zali-vzagali-bez-telefoniv-639694.html"/>
        <a href="https://glavcom.ua/country/society/golova-sbu-ce-ne-vsim-do-vpodobi-ale-sim-kartki-potribno-prodavati-za-pasportom-639703.html"/>
      </related>
    </article>
  </body>
</html>