<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-rajat-sharma-resigns-as-ddca-president-2851930.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T06:15:11+00:00"/>
    <meta property="og:title" content="रजत शर्मा ने DDCA के अध्यक्ष पद से दिया इस्तीफा"/>
    <meta property="og:description" content="वरिष्ठ पत्रकार रजत शर्मा ने शनिवार को दिल्ली एंड डिस्ट्रिक्ट क्रिकेट एसोसिएशन (डीडीसीए) के अध्यक्ष पद से इस्तीफा दे दिया है। उन्होंने कहा कि संगठन के भीतर इतने दबावों में उनके लिए काम करना संभव नहीं..."/>
  </head>
  <body>
    <article>
      <h1>रजत शर्मा ने DDCA के अध्यक्ष पद से दिया इस्तीफा</h1>
      <address><time datetime="2019-11-16T06:15:11+00:00">16 Nov 2019, 06:15</time> by <a rel="author">लाइव हिन्दुस्तान टीम,नई दिल्ली</a></address>
      <p>वरिष्ठ पत्रकार रजत शर्मा ने शनिवार को दिल्ली एंड डिस्ट्रिक्ट क्रिकेट एसोसिएशन (डीडीसीए) के अध्यक्ष पद से इस्तीफा दे दिया है। उन्होंने कहा कि संगठन के भीतर इतने दबावों में उनके लिए काम करना संभव नहीं है।</p>
      <p>20 माह के अपने कार्यकाल में महासचिव विनोद तिहारा से उनके मतभेद सार्वजनिक हुए। तिहारा को संगठन के भीतर भरपूर समर्थन मिल रहा है। एक बयान में शर्मा ने कहा, ''यहां क्रिकेट प्रशासन हर समय दबावों में काम करता है। मुझे लगता है कि निजी स्वार्थ यहां हर समय क्रिकेट के हितों के खिलाफ काम करते रहते हैं।''</p>
      <h3>
        <a href="https://www.livehindustan.com/cricket/story-virat-kohli-signals-go-for-300-to-mayank-agarwal-after-his-double-century-watch-video-2851925.html">
          <b>मयंक ने बनाया दोहरा तो विराट ने कर डाली तिहरे शतक की मांग- VIDEO</b>
        </a>
      </h3>
      <h3>
        <a href="https://www.livehindustan.com/cricket/story-ipl-2020-trading-banned-shakib-al-hasan-released-by-sunrisers-hyderabad-complete-list-of-players-retained-released-and-traded-2851900.html">IPL 2020: हैदराबाद ने छोड़ा शाकिब का साथ, देखें हर टीम की पूरी लिस्ट</a>
      </h3>
      <p>उन्होंने कहा, ''मुझे ऐसा लगता है कि ईमानदारी, पारदर्शिता और इंटीग्रिटी के साथ यहां काम करना संभव नहीं ह। और मैं किसी भी स्तर पर समझौता नहीं करना चाहता। पूर्व वित्त मंत्री स्वर्गीय अरुण जेटली के समर्थन के बाद रजत शर्मा डीडीसीए से जुड़े थे।''</p>
      <p>डीडीसीए के बहुत से भीतरी सूत्रों का कहना है कि अरुण जेटली के निधन के बाद रजत शर्मा की जमीन कमजोर हो रही थी, क्योंकि जेटली ही उनकी ताकत थे। रजत शर्मा ने कहा, ''मेरे कार्यकाल में बहुत-सी चीजें अवरुद्ध हो रही थीं। इसलिए मैंने खुद को इससे अलग कर लिया है। मैंने डीडीसीए के अध्यक्ष पद से इस्तीफा दे दिया है।''</p>
      <figure>
        <iframe data-src="https://twitter.com/RajatSharmaLive/status/1195582018194530305?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>