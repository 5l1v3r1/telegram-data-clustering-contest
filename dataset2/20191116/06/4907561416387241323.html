<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/posta-gazetesi-haydar-dumene-sorulan-yeni-sorular-16-kasim-2019-haber-fotograf-2219802"/>
    <meta property="og:site_name" content="Posta"/>
    <meta property="article:published_time" content="2019-11-16T06:54:38+00:00"/>
    <meta property="og:title" content="Posta Gazetesi Haydar Dümen’e sorulan yeni sorular (16 Kasım 2019)"/>
    <meta property="og:description" content="Haydar Dümen 16 Kasım 2019 tarihli POSTA gazetesi yazısında okurlarından gelen soruları cevapladı. İşte Haydar Dümenin hayranlarından gelen sorulara verdiği yanıtlar..."/>
  </head>
  <body>
    <article>
      <h1>Posta Gazetesi Haydar Dümen’e sorulan yeni sorular (16 Kasım 2019)</h1>
      <address>
        <time datetime="2019-11-16T06:54:38+00:00">16 Nov 2019, 06:54</time>
      </address>
      <h3><a href="https://www.posta.com.tr/haberler/haydar-dumen">Haydar Dümen</a> 16 Kasım 2019 tarihli POSTA gazetesi yazısında okurlarından gelen soruları cevapladı. İşte Haydar Dümen'in hayranlarından gelen sorulara verdiği yanıtlar...</h3>
      <figure>
        <img src="https://i.pstimaj.com/img/78/700x0/5dcf9cbdae298b6fb57d893e"/>
      </figure>
      <p>Erkekler cinsellik denince skor düşkünü oluyor. Abartılı beklentiler ortaya çıkıyor. Ama kadının çektiği sıkıntıyı unutuyorlar. Şunu anlayın, ilişkide önemli olan sayı değil, kalite. Ne kendinizi ne de eşinizi yorun. İki taraf yaşadıklarından memnunsa sorun yok demektir.</p>
      <p>
        <b>Orgazm olamıyorum</b>
      </p>
      <p>24 yaşında kızım. Erkek arkadaşımla sürtünme yoluyla birlikte oluyoruz. Orgazm olmuyorum. Sevgilim çok rahatsız. Ondan ayrılmak da istemiyorum. Bana yardım edin.</p>
      <p>
        <b>CEVAP</b>
      </p>
      <p>Sevgili okurum, düzelecek. Aceleci, tedirgin ve yargılayıcı olma. Olayı akışına bırak. Önünde de 50-60 yıl sürecek cinsel yaşamın var. Ama kızım, işin neresinde takıldığını bu yolla anlayamam ki bir çözüm koyayım.</p>
      <p>
        <b>Zararı olur mu?</b>
      </p>
      <p>18 yaşındayım. Günde 5-6 defa mastürbasyon yapıyorum. Yine de kızları görünce kendimi tutamıyorum. Ben çok mu mastürbasyon yapıyorum. Bana zararı olur mu?</p>
      <p>
        <b>CEVAP</b>
      </p>
      <p>Değerli okurum, olur. Fazla yapıyorsun. Zaten iraden felç olmuş. Ruhunu da mastürbasyona şartlarsan evlendiğinde eşin yatak odasında seni beklerken, ondan gizli mastürbasyon fırsatı ararsın. Böylece işe yaramaz duruma gelir, çöp sepetine atılırsın. Her şeyinizi iyi, düzenli ve geleceğe yönelik yönde kullanın. Önce aklınızı, mesleğinizi arada bir de cinselliğinizi.</p>
      <figure>
        <img src="https://i.pstimaj.com/img/78/700x0/5d970221ae298b2f4aa446df"/>
      </figure>
      <p>
        <b>Tepki verir mi?</b>
      </p>
      <p>18 yaşındayım. Sevgilimle 7 aydır birlikteyiz. İlişkiye girmek istiyor, korkuyor. Ben de ona bir şeyler söylemeye çekiniyorum, tepki vermesinden korkuyorum. Ne yapmalıyım?</p>
      <p>
        <b>CEVAP</b>
      </p>
      <p>Değerli okurum, bekle. Genceciksin hatta çocuksun. Bu ülkeyi başka bir ülke mi sanıyorsun? Her olay yaşandığı ülkenin sosyal değerleriyle ölçülür. Bekle, beklemede kal. Duygusal ilişkiler insan ruhunu daha çok besler. Önce buna alışır.</p>
      <p>
        <b>Kız cinselliği istemiyor</b>
      </p>
      <p>24 yaşındayım. Güzel giden ilişkim var ama kız arkadaşım ilişkiye girmek istemiyor. Daha ne yapmam lazım?</p>
      <p>
        <b>CEVAP</b>
      </p>
      <p>Değerli okurum, namuslu ve sorumlu olmalısın. İnsan haklarına, demokratik kurallara saygılı ol. İki taraftan biri istemezse zorlama olmaz. Kız doğru yolda.</p>
      <p>
        <b>Cinsel organım küçük</b>
      </p>
      <p>28 yaşındayım. Yaşıtlarıma göre cinsel organım çok küçük. Bekarım, sevgilim var. Görünce alay edecek diye düşünmekten cinselliği erteliyorum. Hiçbir doktora gitmedim. Ne olur bana yardım edin.</p>
      <p>
        <b>CEVAP</b>
      </p>
      <p>Değerli okurum, ereksiyon hali kaç santim?</p>
      <figure>
        <img src="https://i.pstimaj.com/img/78/700x0/5d889c8366a97c8ee2551a59"/>
      </figure>
      <p>
        <b>15 kez boşalır mı?</b>
      </p>
      <p>Bir sohbette arkadaşım, gecede 15 kez boşaldığını söyledi. Acaba böyle bir şey mümkün mü? Bu arkadaşım 24-25 yaşlarında.</p>
      <p>
        <b>CEVAP</b>
      </p>
      <p>Değerli okurum, şaşırmış olabilir. Sayı saymasını sanırım bilmiyor. Biliyorsa da bu seni bağlamasın. Bundan sana ne?</p>
      <p>
        <b>Hamile kalır m?</b>
      </p>
      <p>Kız arkadaşımla sürtünme yoluyla ilişkiye girdik ve sevgilimin üzerine boşaldım. O da temizlenmemiş ve oturunca ıslaklık hissetmiş. Meni içeri girmiş olabilir mi? Acaba hamile kalır mı?</p>
      <p>
        <b>CEVAP</b>
      </p>
      <p>Değerli okurum, bu ıslaklıktan gebe kalma şansı çok zayıf. Ama kadının cinsel organına boşalan meniden gebe kalma şansı var. Şimdilik beklemedesiniz. Sen rahat et, bir şey olmayacak. Bu kesin. Ama bundan sonrakilere kadının cinsel organına doğrudan boşalmamaya dikkat edin.</p>
      <figure>
        <img src="https://i.pstimaj.com/img/78/700x0/5da02132ae298ba89504728c"/>
      </figure>
      <p>
        <b>Çok çekingenim</b>
      </p>
      <p>25 yaşındayım. İlk deneyimimi genelevde yaşadım, başarılı olamadım. Günde 1 kere mastürbasyon yapıyorum. Kızlara ilgim var ama çekingenim. Ne yapmalıyım?</p>
      <p>
        <b>CEVAP</b>
      </p>
      <p>Değerli okurum, genelev defterini kapat. Oradaki başarısızlık kaçınılmaz. Mastürbasyonu haftada 3’e indir. Kızlarla cinsel değil, arkadaşça, duygusal ilişkiler kur. Gerisi kendiliğinden gelir. Her şey sizden yana. Zaman yitirmeden onlara elini uzat.</p>
      <p>
        <b>Rüyalar bitmiyor</b>
      </p>
      <p>18 yaşındayım. Hiç ilişkiye girmedim. Kendi kendimi tatmin ediyorum. Her gece cinsel içerikli rüyalar görmekten sıkıldım. Artık tanıdıklarıma farklı gözle bakmaya başladım. Geneleve de gidemiyorum. Ne yapmam gerekiyor?</p>
      <p>
        <b>CEVAP</b>
      </p>
      <p>Değerli okurum, doğru ve iyi yoldasın. Sıkıntıları öğren, disipline alış. Geneleve çok heveslenme. Belki de oradan yıkılmış olarak ayrılacaksın. Her genç gibi sen de delikanlı yolunda yürü. Haftada 3 mastürbasyonun dışında kalan enerjini yorucu işlere harca. Cinselliği düşünecek zamanın kalmasın. Aklına gelince hemen ilgini dağıt.</p>
      <figure>
        <img src="https://i.pstimaj.com/img/78/700x0/5d889c8466a97c8ee39179a0"/>
      </figure>
      <p>
        <b>Neden olmuyor?</b>
      </p>
      <p>20 yaşında kızım. Erkek arkadaşımla haftada 2 kez ilişkiye giriyoruz. İlişkide yeterli zaman var ama ben orgazm olamıyorum, neden?</p>
      <p>
        <b>CEVAP</b>
      </p>
      <p>Sevgili okurum, orgazm gerçekten büyük bir sorun. Pek çok neden bunu engelliyor. En azından vajinanın organik dokusu çoğu kadında duyarlı değil. Ama klitoris var. Yani sen rahatla, ön yargıdan kurtul. Partnerin de bu işte usta ve seni heyecanlandıran biriyse yollar açıldı demektir. Bu konularda bilgilenin, okuyun ve öğrenin.</p>
      <p>
        <b>İlişki istiyorum</b>
      </p>
      <p>18 yaşındayım, ilişkiye çok ilgi duyuyorum. Baktığım her kızla ilişkiye girmek istiyorum. Bu konuda kendime nasıl sınır koyabilirim?</p>
      <p>
        <b>CEVAP</b>
      </p>
      <p>Değerli okurum, büyüyeceksin. Ne beynin, ne ruhun ne cinselliğin gelişmedi. Şımarma. Başkalarının bahçesindeki elmaları, çiçekleri koparma. Anlıyorsun değil mi? Okula sarıl. Sertleşmiyor 34 yaşındayım, sevgilim var. Ön sevişme sırasında zevk suyu geliyor ve bir daha penis sertleşmiyor. Acaba normal bir şey mi? CEVAP Değerli okurum, doğal değil. Bir üroloji uzmanı arkadaş görsün derim.</p>
      <figure>
        <img src="https://i.pstimaj.com/img/78/700x0/5d89bd7eae298b15edafa1e7"/>
      </figure>
      <p>
        <b>BÖYLE SORU YOK!</b>
      </p>
      <p>
        <b>Zor beğeniyorum</b>
      </p>
      <p>26.5 yaşında, bekar, inşaat mühendisiyim. Çok yalnızım. Mastürbasyonu 2 haftada 1 yapıyorum. Rüyalanıp boşalmaktan nefret ediyorum. “Uygun birini bul okurum” diyeceksiniz. O da ufukta gözükmüyor. Hayat zor, zor beğeniyorum. Tavsiyenize ihtiyacım var.</p>
      <p>
        <b>CEVAP</b>
      </p>
      <p>Değerli okurum, sağlam kafa, sağlam vücutta olur. Hayat dengeler üzerine kurulur. Bu dengeler bozulunca yaşamın anlamı değişir. Zaman geçiyor, sen hayatını değiştirmelisin. 40-50 yaşlara geldiğinde yapayalnız kalırsın. “Evlilik zor, zor beğeniyorum, güvenim yok” diyerek kendini telkin altına almaya çalışma. Aile düzeni lazım, uzun vadede bu hayat sürmez. Eşini bul ve evlen. Biraz çabala, bana yine yaz.</p>
      <p>
        <b>GÜNÜN SORULARI</b>
      </p>
      <p>
        <b>7 kere boşalıyorum</b>
      </p>
      <p>Günde en az 7 kere boşalıyorum ama yetmiyor. Evliyim. Acaba tedavisi var mı?</p>
      <p>
        <b>CEVAP</b>
      </p>
      <p>Hop dur değerli okurum. Her gün bu kadar boşalmak olur mu? Sana zevk veriyorsa bilmem ama ya eşin? Sonrası ne olacak? Milli piyangoda büyük ikramiye sana mı düşecek yani? Gel değerli okurum, bunu günde 1’e indirelim önceleri. Sonra gün aşırıya dönelim. Eşinle bunun dışında başka uğraşların olsun. Her şey yoluna girsin ki kızımız bunalıp yorulup kendine farklı bir yol bulmasın. Bunu iradenle yenmelisin. Yine takılırsan ben buradayım.</p>
      <figure>
        <img src="https://i.pstimaj.com/img/78/700x0/5d889c78ae298be728a3857d"/>
      </figure>
      <p>
        <b>Olgun istiyorum</b>
      </p>
      <p>20 yaşındayım. Olgun kadınları seviyorum. Kız arkadaşımın olgun olmasını istiyorum. Yardım edin.</p>
      <p>
        <b>CEVAP</b>
      </p>
      <p>Okurum, kestirmeden gidelim. Kız arkadaşını olgun yapalım. Olgun mu, dolgun mu ona karar verelim. Olguna dolgun yakışır. 20 kilo eklesek nasıl olur? Bence iyidir. Gelelim ruh olgunluğuna; az gülen, ağırbaşlı, dünyadan pek zevk almayan, yatağa girince olgunluktan soyunmayan ya da daha odaya girince seni kucakladığı gibi yatağa atan kadın. Oğlum kendine uygun birini bul, kabul günlerine gönder, olgunlaşır. Ateşli olsun diyorsan yatak odasına soba kur.</p>
      <figure>
        <img src="https://i.pstimaj.com/img/78/90x50/5d86ff32ae298b9f3f184bfa"/>
      </figure>
      <p>SIRADAKİ HABER Posta Gazetesi Haydar Dümen’e sorulan yeni sorular (15 Kasım 2019)</p>
    </article>
  </body>
</html>