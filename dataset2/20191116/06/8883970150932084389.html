<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techoffside.com/2019/11/dyson-pure-cool-cryptomic-%e0%b8%a3%e0%b8%b2%e0%b8%84%e0%b8%b2/"/>
    <meta property="og:site_name" content="ล้ำหน้า SHOW"/>
    <meta property="article:published_time" content="2019-11-16T06:25:57+00:00"/>
    <meta property="og:title" content="Dyson Pure Cool Cryptomic ดักจับมลพิษและกำจัดสารฟอร์มาลดีไฮด์"/>
    <meta property="og:description" content="Dyson เปิดตัวผลิตภัณฑ์เทคโนโลยีพัดลมกรองอากาศใหม่ล่าสุด Dyson Pure Cool Cryptomic มีคุณสมบัติในการกำจัดสารฟอร์มาลดีไฮด์อย่างต่อเนื่องในระดับโมเลกุล"/>
  </head>
  <body>
    <article>
      <h1>Dyson Pure Cool Cryptomic ดักจับมลพิษและกำจัดสารฟอร์มาลดีไฮด์</h1>
      <address><time datetime="2019-11-16T06:25:57+00:00">16 Nov 2019, 06:25</time> by <a rel="author" href="https://www.techoffside.com/author/gogolico/" target="_blank">gogolico</a></address>
      <p>Dyson เปิดตัวผลิตภัณฑ์เทคโนโลยีพัดลมกรองอากาศใหม่ล่าสุด Dyson Pure Cool Cryptomic มีคุณสมบัติในการกำจัดสารฟอร์มาลดีไฮด์อย่างต่อเนื่องในระดับโมเลกุล และสามารถเปลี่ยนก๊าซที่อาจเป็นสารอันตรายให้กลายเป็นเพียงน้ำในปริมาณที่เล็กน้อยและคาร์บอนไดออกไซด์ได้</p>
      <p>เราสามารถหายใจสูดอากาศได้มากถึง 9,000 ลิตร ต่อวัน ซึ่งการใช้ชีวิตของคนในยุคปัจจุบันนั้นจะใช้เวลาในแต่ละวันอยู่ภายในอาคารบ้านเรือนถึงประมาณ 90%  ดังนั้น อากาศมลพิษที่เราสูดหายใจเข้าไปส่วนมากจะมาจากภายในอาคารบ้านเรือน มลพิษเหล่านี้อาจมาจากมลพิษทางด้านนอกที่ผ่านเข้ามายังทางประตูหรือหน้าต่างที่เราเปิด หรือแม้กระทั่งเกิดจากกิจกรรมต่าง ๆ ที่เราทำภายในบ้านเป็นประจำก็ได้ เช่น การทำอาหารและความร้อนในการประกอบอาหาร ขนสัตว์เลี้ยง ละอองเกสรดอกไม้และพืชต่าง ๆ หรือแม้กระทั่งการใช้ผลิตภัณฑ์สีทาเล็บหรือเทียนหอมภายในบ้านก็สามารถปล่อยสารประกอบอินทรีย์ระเหย (VOCs) ออกมาได้</p>
      <figure>
        <img src="https://www.techoffside.com/wp-content/uploads/2019/11/Dyson-Pure-Cool-Cryptomic-filter.jpg"/>
      </figure>
      <h3>สารฟอร์มาลดีไฮด์สามารถเป็นมลพิษได้นานกว่าหนึ่งปี</h3>
      <p>เครื่องใช้ในบ้านหลายอย่างในชีวิตประจำวันสามารถปล่อยสารฟอร์มาลดีไฮด์ได้ รวมถึงผลิตภัณฑ์ที่เกี่ยวข้องกับไม้อัด น้ำยาฆ่าเชื้อ น้ำยาทำความสะอาด พรม ผ้า บุหรี่ เครื่องสำอาง สีทาบ้านและสารเคลือบเงาเป็นต้น อย่างไรก็ตาม สารฟอร์มาลดีไฮด์เหล่านี้ไม่ใช่ปัญหาที่เกิดขึ้นภายในครั้งเดียว แต่สารเหล่านี้สามารถอยู่ได้นานถึง 3 ถึง 15 ปี ตามที่คนจีนได้ศึกษามา</p>
      <blockquote>สารฟอร์มาลดีไฮด์มีขนาดเล็กกว่า PM0.1 ถึง 500 เท่า และเป็นสารที่ดักจับได้ยาก</blockquote>
      <p>พัดลมกรองอากาศDyson Pure Cool Cryptomicมีหน้าจอ LCD ที่แสดงผลการตรวจวัดอนุภาคขนาดเล็กและก๊าซได้อัตโนมัติแบบเรียลไทม์ อัลกอริทึมเฉพาะของ Dyson ประมวลข้อมูลจากเซ็นเซอร์ทั้ง 3 ตัว ที่ติดอยู่บนเครื่อง และแสดงค่าคุณภาพอากาศ</p>
      <p>เลเซอร์จะวัดและดักจับอนุภาคขนาดเล็ก โดยเซ็นเซอร์อีกตัวจะทำหน้าที่ตรวจจับปริมาณสาร VOCs (ส่วนประกอบสารอินทรีย์ระเหยง่าย เช่น เบนซิน ฟอร์มาลดีไฮด์ และไนโตรเจนไดออกไซด์ ที่ปล่อยออกมาจากสี ควันที่เกิดจากเผาไหม้ทูปและเทียน และวัสดุในเฟอร์นิเจอร์) ส่วนเซ็นเซอร์ตัวที่สามจะวัดค่าความชื้นสัมพัทธ์และอุณหภูมิภายในห้อง</p>
      <figure>
        <img src="https://www.techoffside.com/wp-content/uploads/2019/11/Dyson-Pure-Cool-Cryptomic-flow.jpg"/>
      </figure>
      <p>เทคโนโลยีพัดลมกรองอากาศDyson Pure Cool Cryptomicห่อหุ้มด้วยตัวฟอกเชิงเร่งปฏิกิริยาที่ไม่เหมือนใคร ซึ่งเป็นสูตรเดียวกันกับแร่ คริปทอมีเลน สามารถดักจับและทำลายสารฟอร์มาลดีไฮด์ และแปรให้เป็นเพียงน้ำและคาร์บอนไดออกไซด์ในปริมาณเพียงเล็กน้อย</p>
      <p>สารฟอร์มัลดีไฮด์เป็นสารที่ไม่มีสี แต่เป็นก๊าซที่อาจเป็นอันตรายได้ ทีมวิศวกรของ Dyson จึงได้นำความท้าทายนี้มาวิจัยเพื่อหาทางแก้ไขปัญหา และได้มาซึ่งเทคโนโลยีพัดลมกรองอากาศ  Dyson ได้ลงทุนถึง 1 ล้านปอนด์ในการสร้างห้องวิจัยพริสต์ลีย์ ที่เมืองมาล์มสบรี สหราชอาณาจักร ซึ่งศูนย์วิจัยที่ทันสมัยแห่งนี้ได้ติดตั้งเครื่องตรวจจับก๊าซที่มีความไวสูงถึง 10 ตัว สามารถตรวจจับก๊าซอันตรายได้ถึง 19 ชนิด รวมถึงฟอร์มาลดีไฮด์ ไนโตรเจนไดออกไซด์ และแอมโมเนีย</p>
      <p>เพื่อให้แน่ใจว่าตัวเร่งปฏิกิริยาออกซิเดชันของสารฟอร์มาลดีไฮด์นั้นปลอดภัย ทีมนักเคมีของ Dysonได้ก้าวข้ามมาตรฐานอุตสาหกรรมและดำเนินการทดสอบตัวเครื่องกับการผสมสารเคมีต่าง ๆ ที่แตกต่างถึง 50 ครั้ง โดยการผสมสารเคมีเหล่านี้เปรียบเสมือนตัวอย่างของมลพิษทางอากาศภายในบ้านเรือนที่พบได้บ่อยกว่า 200 ชนิด</p>
      <p>มีเทคโนโลยี Air Multiplier™ และการปล่อยกระแสลมแบบ 350 องศา สามารถปล่อยอากาศที่ผ่านการกรองไปยังทั่วทุกมุมห้องได้ถึง 290 ลิตร ต่อวินาที เลือกได้ทั้งโหมดพัดลม และโหมดกระจายลม</p>
      <h3>แอพฯ Dyson Link</h3>
      <figure>
        <img src="https://www.techoffside.com/wp-content/uploads/2019/11/air-quality-pure-humidify-cool-link_app_fahrenheit.jpg"/>
      </figure>
      <p>สามารถใช้บนโทรศัพท์มือถือระบบ iOS และ Android ผู้ใช้สามารถตรวจระดับมลภาวะภายในและภายนอกอาคาร รวมทั้ง อุณหภูมิและระดับความชื้น นอกจากนี้ยังใช้ควบคุมการทำงานของเครื่องและเช็คเวลาที่เหลือในการใช้งานตัวฟิลเตอร์</p>
      <p>พัดลมกรองอากาศนี้มาพร้อมกับระบบการทำงานผ่านทางอากาศแบบสมบูรณ์ หรือ  Over the Air Update Capability (OTA) ลูกค้าจะยังคงได้รับซอฟท์แวร์ทันสมัยที่สุดหลังจากซื้อผลิตภัณฑ์</p>
      <h3>ออกแบบสำหรับการใช้งานภายในบ้านอย่างแท้จริง</h3>
      <p>พัดลมกรองอากาศ Dyson ถูกออกแบบให้เหมาะกับการใช้งานจริงภายในบ้าน ผู้ผลิตเครื่องกรองอากาศบางแห่งประเมินประสิทธิภาพการทำงานผ่านการทดสอบในห้องทดลองเพียงอย่างเดียว หรือวัดผลเพียงอัตราอากาศบริสุทธิ์หรือ Clean Air Delivery Rate ซึ่งกระบวนการนี้เกิดขึ้นในห้องขนาด 30 ตารางเมตร ที่มีพัดลมสำหรับช่วยให้อากาศหมุนเวียนและเซ็นเซอร์เพียงหนึ่งตัวเพื่อวัดคุณภาพของอากาศ ซึ่งไม่ใช่บรรยากาศทั่วไปของการอยู่อาศัยจริง</p>
      <figure>
        <img src="https://www.techoffside.com/wp-content/uploads/2019/11/Dyson-Pure-Cool-Cryptomic-product.jpg"/>
      </figure>
      <h3>Dyson Pure Cool Cryptomic ราคา และช่องทางจำหน่าย:</h3>
      <p>วางขายในราคา 28,900 บาท สามารถส่งซื้อได้ที่ <a href="https://shop.dyson.co.th/">shop.dyson.co.th</a> และที่ร้าน Dyson Demo สาขาสยาม พารากอน และไอคอนสยาม</p>
      <related>
        <h4>Related<b> Posts</b></h4>
        <a href="https://www.techoffside.com/2019/06/dyson-supersonic-gold/"/>
        <a href="https://www.techoffside.com/2019/05/dyson-pure-cool-me-lightcycle-v11/"/>
        <a href="https://www.techoffside.com/2018/12/dyson-demo-iconsiam/"/>
        <a href="https://www.techoffside.com/2018/11/dyson-wearable-air-purifier-as-headphones/"/>
        <a href="https://www.techoffside.com/2018/10/dyson-electric-cars-in-singapore/"/>
        <a href="https://www.techoffside.com/2018/10/dyson-airwrap/"/>
      </related>
    </article>
  </body>
</html>