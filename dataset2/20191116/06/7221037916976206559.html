<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/hdpli-savur-mazidagi-derik-ve-suruc-belediyelerine-kayyum-atandi/927014"/>
    <meta property="og:site_name" content="medya faresi"/>
    <meta property="article:published_time" content="2019-11-16T06:40:00+00:00"/>
    <meta property="og:title" content="HDP'li Savur, Mazıdağı, Derik ve Suruç belediyelerine kayyum atandı"/>
    <meta property="og:description" content="31 Mart seçimlerinden bu yana kayyum atanan HDP'li belediye sayısı 24'e yükseldi"/>
  </head>
  <body>
    <article>
      <h1>HDP'li Savur, Mazıdağı, Derik ve Suruç belediyelerine kayyum atandı</h1>
      <h2>31 Mart seçimlerinden bu yana kayyum atanan HDP'li belediye sayısı 24'e yükseldi</h2>
      <address>
        <time datetime="2019-11-16T06:40:00+00:00">16 Nov 2019, 06:40</time>
      </address>
      <p>Haklarında yürütülen terör soruşturması kapsamında dün gözaltına alınan Mardin’de Halkların Demokratik Partisi (HDP) yönetimindeki Savur Belediyesi Eş başkanı<b>Gülistan Öncü</b>, Mazıdağı Belediyesi Eş Başkanı <b>Nalan Özaydın</b>ile Derik Belediyesi Eş Başkanı<b>Mülkiye Esmez</b>ve Şanlıurfa Suruç Belediye Eş Başkanı<b>Hatice Çevik</b>'in yerine kayyım atandı.</p>
      <p>Valilikten yapılan açıklamada, Mardin Cumhuriyet Başsavcılığınca yürütülen terör soruşturması kapsamında Mazıdağı Belediye Başkanı Özaydın, Savur Belediye Başkanı  Öncü, Derik Belediye Başkanı Esmez'in "silahlı terör örgütüne üye olmak" suçundan gözaltına alındığı hatırlatıldı. Özaydın, Öncü ve Esmez'in haklarında devam eden adli işlem süreçleri göz önünde bulundurularak Anayasa'nın 127. maddesi ile 5393 Sayılı Belediye Kanunu'nun 47. maddesine istinaden İçişleri Bakanlığının onayı ile geçici bir tedbir olarak görevinden uzaklaştırıldığı ifade edilen açıklamada, Belediye Kanunu'nun 45. ve 46. maddeleri uyarınca üç belediyeye görevlendirme yapıldığı bildirildi.</p>
      <p>Açıklamada, Özaydın'ın yerine Mazıdağı Kaymakamı<b>Muhsin Duran Kalkan</b>, Öncü'nün yerine Savur Kaymakamı<b>Bayram Türker,</b>Esmez'in yerine de Derik Kaymakamı<b>Hakan Kafkas</b>Belediye Başkan Vekili olarak görevlendirildiği kaydedildi. Çevik'in yerine de Suruç Kaymakamı Kenan Aktaş, kayyım olarak atandı.</p>
      <p>31 Mart seçimlerinden bu yana kayyım atanan HDP'li belediyeler şöyle:</p>
      <ul>
        <li>
          <b>Diyarbakır Büyükşehir Belediyesi</b>
        </li>
        <li>Diyarbakır - Kayapınar Belediyesi</li>
        <li>Diyarbakır - Kocaköy Belediyesi</li>
        <li>Diyarbakır - Bismil Belediyesi</li>
        <li>Diyarbakır - Kulp Belediyesi</li>
        <li>Diyarbakır - Yenişehir Belediyesi</li>
        <li>Diyarbakır - Hazro Belediyesi</li>
        <li>
          <b>Mardin Büyükşehir Belediyesi</b>
        </li>
        <li>Mardin - Nusaybin Belediyesi</li>
        <li>Mardin - Kızıltepe Belediyesi</li>
        <li>Mardin - Mazıdağı Belediyesi</li>
        <li>Mardin - Savur Belediyesi</li>
        <li>Mardin - Derik Belediyesi</li>
        <li>
          <b>Van Büyükşehir Belediyesi</b>
        </li>
        <li>Van - Erciş Belediyesi</li>
        <li>Van - İpekyolu Belediyesi</li>
        <li>Van - Saray Belediyesi</li>
        <li>Hakkari Belediyesi</li>
        <li>Hakkari - Yüksekova Belediyesi</li>
        <li>Şırnak - Cizre Belediyesi</li>
        <li>Şırnak - İdil Belediyesi</li>
        <li>Erzurum - Karayazı Belediyesi</li>
        <li>Dersim - Mazgirt - Akpazar Belediyesi</li>
        <li>Şanlıurfa - Suruç Belediyesi</li>
      </ul>
    </article>
  </body>
</html>