<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/food-drink/ananas-korisni-vlastivosti-yak-vibrati-ananas-50053790.html"/>
    <meta property="og:site_name" content="НВ"/>
    <meta property="article:published_time" content="2019-11-16T06:53:00+00:00"/>
    <meta property="og:title" content="У салат і коктейль. Що потрібно знати про ананас і як його вибрати"/>
    <meta property="og:description" content="Кисло-солодка м’якоть використовується в салатах, десертах, в свіжому і консервованому вигляді."/>
  </head>
  <body>
    <article>
      <h1>У салат і коктейль. Що потрібно знати про ананас і як його вибрати</h1>
      <h2>Кисло-солодка м’якоть використовується в салатах, десертах, в свіжому і консервованому вигляді.</h2>
      <address>
        <time datetime="2019-11-16T06:53:00+00:00">16 Nov 2019, 06:53</time>
      </address>
      <p>Ананас вирощують у багатьох тропічних країнах, але батьківщиною фрукта є центральна Бразилія. Зараз найбільші плантації ананаса розташовані на Гавайських островах. У світові виробники ананасів зараховують також Таїланд, Бразилію, Філіппіни і Коста-Ріку.</p>
      <p>Читайте також:</p>
      <ul>
        <li>
          <a href="https://style.nv.ua/ukr/food-drink/artishok-shcho-ce-yak-prigotuvati-gotuyemo-doma-50050459.html">Екзотична квітка. Як приготувати артишок</a>
        </li>
        <li>
          <a href="https://style.nv.ua/ukr/food-drink/imbir-korist-v-osinno-zimoviy-period-yak-jisti-imbir-50051691.html">Суперфуд осінньо-зимового сезону. У чому користь імбиру і чому його варто включити в свій раціон</a>
        </li>
        <li>
          <a href="https://style.nv.ua/ukr/food-drink/greypfrut-korist-kaloriynist-yak-jisti-dlya-shudnennya-50052384.html">Заборонений плід. Чим корисний грейпфрут і як його їсти</a>
        </li>
      </ul>
      <p>Багаторічна трав’яниста рослина Ананас відносять до сімейства Бромелієвих. Існує безліч сортів ананаса, які відрізняються формою, розміром плода та смаковими якостями.</p>
      <p>Ананас вживають як в свіжому вигляді, так і в консервованому. М’якоть ананаса використовують для приготування варення, джемів, цукерок, йогуртів, компотів, соків і різних десертів.</p>
      <p>Ананас часто додають в овочеві та фруктові салати, в начинки для піци, готують коктейлі і різні напої.</p>
      <h3>Користь і шкода ананаса</h3>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/316/big/c594972302dc5e4ad5d48a7aee560488.png?stamp=20191115164858&amp;q=85&amp;output=jpg&amp;bg=white"/>
        <figcaption>Фото: Unsplash</figcaption>
      </figure>
      <p>У м’якоті ананаса містяться органічні кислоти, вітаміни А, В1, В2, В6, С, а також мікроелементи — залізо, мідь, калій, кальцій, цинк, магній, марганець.</p>
      <p>Вміст бромелаіну та інших біологічно активних речовин в ананасі допомагає покращувати засвоєння білкових речовин в організмі, стимулювати травлення і знижувати в’язкість крові.</p>
      <p>Ананас — низькокалорійний продукт (48 кКал на 100 г), який можуть рекомендувати при зайвій вазі.</p>
      <p>Також завдяки високому вмісту солей калію, ананас допомагає організму позбавлятися від зайвої рідини.</p>
      <p>Незрілий ананас може пошкоджувати слизову оболонку рота та дратувати стінки шлунка.</p>
      <h3>Як вибрати ананас?</h3>
      <p>Ананаси транспортують в недостиглому вигляді, інакше стиглі плоди не перенесли б тривалу дорогу. Щоб вибрати якісний ананас, потрібно дивитися на колір шкірки — вона повинна бути рівномірного жовтуватого або зеленуватого відтінку без коричневих плям і слідів гнилі.</p>
      <p>Стиглий ананас має солодкий, не надто різкий аромат. Чубчик якісного ананаса повинен бути цілісним і легко відділятися від плоду.</p>
      <p>Можна купувати і маленькі, і великі ананаси. На відміну від <a href="https://style.nv.ua/ukr/food-drink/apelsin-yak-vibrati-korist-apelsiniv-50052207.html">апельсинів, де чим більше фрукт, тим він менш соковитий</a>, смакові якості ананаса не залежить від розміру плоду.</p>
      <p>Неочищений фрукт слід зберігати при кімнатній температурі, а після очищення ананас можна зберігати в холодильнику не більше 2 днів.</p>
      <p>Читайте також:</p>
      <ul>
        <li>
          <a href="https://style.nv.ua/ukr/food-drink/mandarin-korist-yak-vibrati-mandarini-50051111.html">Аромат свята. У чому користь мандаринів і як їх вибрати</a>
        </li>
        <li>
          <a href="https://style.nv.ua/ukr/food-drink/limon-korist-i-shkoda-limon-dlya-shudnennya-imbir-limon-med-ta-inshi-recepti-50051565.html">На здоров’я. Що можна приготувати з лимоном і в чому його користь</a>
        </li>
      </ul>
    </article>
  </body>
</html>