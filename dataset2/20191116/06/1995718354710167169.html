<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152344-u-volodymyri-volynskomu-studentiv-pryvitaly-z-profesijnym-sviatom"/>
    <meta property="og:site_name" content="ВолиньPost"/>
    <meta property="article:published_time" content="2019-11-16T06:35:00+00:00"/>
    <meta property="og:title" content="У Володимирі-Волинському студентів привітали з професійним святом"/>
    <meta property="og:description" content="15-го листопада у залі засідань міської ради молодих і активних мешканців Володимира-Волинського привітали з Міжнародним днем студентів."/>
  </head>
  <body>
    <article>
      <h1>У Володимирі-Волинському студентів привітали з професійним святом</h1>
      <address>
        <time datetime="2019-11-16T06:35:00+00:00">16 Nov 2019, 06:35</time>
      </address>
      <p>15-го листопада у залі засідань міської ради молодих і активних мешканців Володимира-Волинського привітали з Міжнародним днем студентів. Кращим студентам, активістам молодіжних заходів вручили Подяки та грошові премії.<br/><br/>День студента в Україні щорічно відзначається 17-го листопада. Напередодні свята молодь привітав міський голова <b>Петро Саганюк</b>. Він наголосив на тому, що місту є ким гордитися, адже у освітніх закладах тут навчається талановита молодь, - пишуть на сайті <a href="http://volodymyrrada.gov.ua/miskyj-golova-pryvitav-molod-z-dnem-studenta/">міської ради.</a><br/><br/>Міський голова відзначив, що студентські роки – це час свiтлих мрiй про майбутнє та реалізації найсміливіших ідей, адже для молодості немає недосяжних цілей.<br/><br/>“Ми теж колись були студентами. І, повірте, ким би ти не був, які б посади не займав, а студентські роки – найкращі роки в житті. Хотілося б, аби ви жили в країні, де панує мир та спокій, і щоб обрали ту дорогу, яка буде вести до благополуччя вас і нашу державу”, – зауважив Петро Саганюк.</p>
      <figure>
        <img src="http://www.volynpost.com/img/modules/news/5/c5/24a80f3d9a622027ce3df6c1af9c4c55/cb-img1795.jpg"/>
      </figure>
      <figure>
        <img src="http://www.volynpost.com/img/modules/news/e/21/2e810fbf672972d2dcb260972f46421e/cb-img1800.jpg"/>
      </figure>
    </article>
  </body>
</html>