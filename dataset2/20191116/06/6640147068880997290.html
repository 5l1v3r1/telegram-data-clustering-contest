<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/anthem-bioware-revisione-completa/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-16T06:54:00+00:00"/>
    <meta property="og:title" content="Anthem, BioWare sta lavorando ad una revisione completa del titolo secondo dei rumor | Game Division"/>
    <meta property="og:description" content="Secondo quanto emerso da alcuni rumor Bioware starebbe attualmente lavorando da alcuni mesi ad una revisione completa di Anthem."/>
  </head>
  <body>
    <article>
      <h1>Anthem, BioWare sta lavorando ad una revisione completa del titolo secondo dei rumor | Game Division</h1>
      <address>
        <time datetime="2019-11-16T06:54:00+00:00">16 Nov 2019, 06:54</time>
      </address>
      <p>Negli scorsi mesi si sono fatte sempre più insistenti le voci che vorrebbero <b>Anthem</b> come un progetto semi abbandonato, con diversi sviluppatori di <b>BioWare</b> che negli ultimi mesi <a href="http://www.tomshw.it/videogioco/anthem-sviluppatore-ha-lasciato-bioware/">hanno lasciato il progetto.</a> Secondo quanto emerso recentemente da dei rumor provenienti dal solitamente affidabile <b>Jason Schreier</b> la situazione sembrerebbe però essere radicalmente diversa.</p>
      <p>Secondo quanto riferito da <b>Schreier</b>, infatti, la celebre software house starebbe da diversi mesi lavorando ad una revisione completa del controverso titolo dal nome <b>“Anthem Next”</b> o, ancora, <b>“Anthem 2.0”</b>. Vi invitiamo ovviamente a prendere tutto con le pinze trattandosi di indiscrezioni ma solitamente <b>Schreier</b> si è spesso rivelato una fonte affidabile.</p>
      <p>Leggi anche: <a href="https://www.tomshw.it/videogioco/ori-and-the-will-of-the-wisps-trailer-game-awards-2019/">Ori and the Will of the Wisps si mostrerà con un nuovo trailer ai The Game Awards 2019</a></p>
      <figure>
        <img src="https://www.tomshw.it/images/images/2019/02/anthem-20736.jpg"/>
      </figure>
      <p>Purtroppo a quanto pare lo sviluppo di tale revisione è ancora agli stadi embrionali e non è quindi ancora stato deciso nulla riguardo i suoi contenuti principali e la sua modalità di distribuzione. Non si sa quindi ancora, ad esempio, se le novità verranno rilasciate tutte di un colpo o attraverso una serie di update successivi.</p>
      <p>Quello che è certo, almeno secondo le fonti di <b>Jason Schreier, </b>è che il mondo di gioco, le missioni e il sistema di loot di <b>Anthem</b> con questa revisione cambieranno radicalmente. A quanto pare, quindi, <b>Anthem</b> non sarebbe quindi ancora assolutamente stato abbandonato e, anzi, BioWare starebbe lavorando alacremente per ridare un po’ di lustro all’opera.</p>
      <p>Che ne pensate di questa notizia e dell’ultimo controverso titolo della celebre software house? Siete riusciti a farvelo piacere o purtroppo a vostro modo di vedere i difetti di <b>Anthem</b> sono fin troppo evidenti? Vi piacerebbe vedere una revisione completa del titolo? Fateci sapere che ne pensate direttamente nei commenti!</p>
      <blockquote>Revisione completa o meno <b>Anthem</b> non è assolutamente un titolo solo da buttare: potete recuperarlo fin da ora ad un prezzo super <a href="https://toms.it/AgNaY">comodamente su Amazon.</a></blockquote>
    </article>
  </body>
</html>