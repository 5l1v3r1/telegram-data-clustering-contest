<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Vremeto-dnes-oblachno-i-muglivo-v-nizinite-slunchevo-v-planinite-914205"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-16T06:49:00+00:00"/>
    <meta property="og:title" content="Времето днес - облачно и мъгливо в низините, слънчево в планините!"/>
    <meta property="og:description" content="Атмосферното налягане още малко ще се повиши и ще е по-високо от средното за месеца.Днес до обяд в н..."/>
  </head>
  <body>
    <article>
      <h1>Времето днес - облачно и мъгливо в низините, слънчево в планините!</h1>
      <address>
        <time datetime="2019-11-16T06:49:00+00:00">16 Nov 2019, 06:49</time>
      </address>
      <p>Атмосферното налягане още малко ще се повиши и ще е по-високо от средното за месеца.</p>
      <p>Днес до обяд в низините, равнините и котловините ще има ниска облачност или мъгла. След обяд ще има подобрение на видимостта и разкъсване на облачността. Над планинските райони ще преобладава слънчево време, с увеличаваща се от запад висока облачност. Ще духа слаб южен, в Дунавската равнина – североизточен вятър. Максималните температури ще са предимно между 13° и 18°, по-ниски в районите с целодневна мъгла.</p>
      <p>Над планините ще преобладава слънчево време с разкъсана висока облачност. В подножията до обяд ще бъде мъгливо. Ще духа слаб южен вятър. Максимална температура на 1200 метра – около 13°, на 2000 метра – около 8° .</p>
      <p>Над Черноморието ще преобладава слънчево време, в сутрешните часове и вечерта с ниска облачност или мъгла. Вятърът ще е слаб от изток-югоизток, който до вечерта ще се ориентира от изток. Максимални температури на въздуха 17-19°. Температурата на морската вода е 17-18°. Вълнението на морето ще е 1-2 бала.</p>
    </article>
  </body>
</html>