<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/usa-sprawca-strzelaniny-w-szkole-w-kalifornii-zmarl-w-szpitalu,985870.html"/>
    <meta property="og:site_name" content="TVN24"/>
    <meta property="article:published_time" content="2019-11-16T06:45:03+00:00"/>
    <meta property="og:title" content="Sprawca strzelaniny w kalifornijskiej szkole zmarł w szpitalu"/>
    <meta property="og:description" content="Szeryf hrabstwa Los Angeles Alex Villanueva poinformował, że 16-letni uczeń szkoły średniej w Santa Clarita, w południowej Kalifornii, który w czwartek otworzył ogień do swoich kolegów, zmarł w pią..."/>
  </head>
  <body>
    <article>
      <h1>Sprawca strzelaniny w kalifornijskiej szkole zmarł w szpitalu</h1>
      <address><time datetime="2019-11-16T06:45:03+00:00">16 Nov 2019, 06:45</time> by <a rel="author">asty//plw</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/71eb3443-2ee6-4883-9c7c-c6ff1c06bafa-480p.mp4"/>
          <figcaption>Sprawca strzelaniny w szkole w Kalifornii zmarł w szpitalu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/0fad3889-3e09-443d-a952-c38a37f10581-480p.mp4"/>
          <figcaption>USA. Strzenianina w szkole w Santa Clarita</figcaption>
        </figure>
        <figcaption>Sprawca strzelaniny w szkole w Kalifornii zmarł w szpitalu<cite>Foto: Reuters | Video: Reuters</cite></figcaption>
      </slideshow>
      <h3>Szeryf hrabstwa Los Angeles Alex Villanueva poinformował, że 16-letni uczeń szkoły średniej w Santa Clarita, w południowej Kalifornii, który w czwartek otworzył ogień do swoich kolegów, zmarł w piątek w szpitalu z odniesionych ran.</h3>
      <p><a href="https://www.tvn24.pl/wiadomosci-ze-swiata,2/usa-strzelanina-w-szkole-w-santa-clarita-w-kalifornii-zabici-i-ranni,985458.html">16-letni napastnik, zidentyfikowany jako Nathaniel Berhow postrzelił pięć osób, z których dwie zmarły</a>. Nastolatek, chwilę po ataku na uczniów szkoły średniej w Santa Clarita w południowej Kalifornii, strzelił sobie w głowę.</p>
      <h3>"Atak dokonany z premedytacją"</h3>
      <related>
        <a href="https://www.tvn24.pl/wiadomosci-ze-swiata,2/wszedl-do-szkoly-w-kalifornii-i-zaczal-strzelac-zabici-i-ranni,985458.html"/>
      </related>
      <p>Został przewieziony do szpitala w stanie ciężkim i zmarł zanim policja zdołała go przesłuchać. Nie zostawił też żadnego listu, który mógłby rzucić jakieś światło na przyczyny ataku.</p>
      <p>- Wiemy, że atak został dokonany z premedytacją, ale na tym etapie nie znamy szczegółów, ani przyczyn - powiedział szeryf hrabstwa Los Angeles Alex Villanueva na konferencji prasowej jeszcze przed śmiercią Berhowa.</p>
      <p>- Z tego, co wiemy, wybierał przypadkowe ofiary. Nie zdołaliśmy ustalić żadnych powiązań między podejrzanym i jego ofiarami, poza tym, że uczęszczali do tej samej szkoły - dodał.</p>
      <p>Ofiary śmiertelne Berhowa to 16-letnia dziewczyna i 14-letni chłopiec. W dwóch miejscowych szpitalach przebywają jeszcze dwie dziewczyny w wieku 14 i 15 lat oraz drugi 14-latek.</p>
      <h3>"Był spokojny, pełen rezerwy do innych"</h3>
      <p>Według sąsiadów sprawcy, był on zamknięty w sobie, ale miał kolegów i przyjaciół, którzy go odwiedzali. Interesował się bronią palną, ale nie był jej fanatykiem.</p>
      <p>- Nie był typem skorym do wszczęcia rozmowy. Był spokojny, pełen rezerwy do innych, ale bycie introwertykiem nie jest czymś rzadko spotykanym - powiedział jeden z sąsiadów Berhowa, 33-letni Jared Axen.</p>
      <p>Do szkoły Saugus High School, położonej około 50 km na północny wschód od Los Angeles, uczęszcza około 2,3 tys. uczniów. Na terenie obiektu znajduje się kilkanaście budynków. Media informują, że do zdarzenia doszło kilka minut przed rozpoczęciem lekcji.</p>
      <figure>
        <img src="https://r-scale-e0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/1d98bb58-309d-47e4-9d01-dc5d8c9a81b9.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Do strzelaniny doszło w Saugus High School w Santa Carita<cite>Źródło: Google Maps</cite></figcaption>
      </figure>
      <related>
        <h4>Dowiedz się więcej...</h4>
        <a href="https://fakty.tvn24.pl/r/dwie-osoby-zginely-w-strzelaninie-w-szkole-w-kalifornii,985639.html"/>
        <a href="https://www.tvn24.pl/wiadomosci-ze-swiata,2/wszedl-do-szkoly-w-kalifornii-i-zaczal-strzelac-zabici-i-ranni,985458.html"/>
      </related>
    </article>
  </body>
</html>