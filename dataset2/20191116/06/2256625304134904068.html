<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158528_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-16T06:40:00+00:00"/>
    <meta property="og:title" content="Хубчев привика на разговор двама титуляри"/>
    <meta property="og:description" content="В момента в лагера на Левски липсват цели 11 футболисти"/>
  </head>
  <body>
    <article>
      <h1>Хубчев привика на разговор двама титуляри</h1>
      <address>
        <time datetime="2019-11-16T06:40:00+00:00">16 Nov 2019, 06:40</time>
      </address>
      <p>Треньорът на Левски Петър Хубчев е провел индивидуален разговор с централния защитник Нуно Рейш и халфа Хали Тиам. Повод за това е наличието на натрупани по 4 жълти картона в първенството. Специалистът е споделил пред тях, че трябва да бъдат максимално внимателни в следващия двубой срещу Царско село, който е на 24 ноември от 17:45 часа.</p>
      <p> <br/>Хубчев не желае нито един от двамата да липсва в следващия мач от шампионата, когато Левски гостува на Берое в Стара Загора на 30 ноември, както и в предстоящия 1/8-финал за Купата на България срещу Черно море на “Герена” на 4 декември, информира "Тема спорт".<br/> <br/>Друг футболист, който има опасност да пропусне един от следващите мачове на “сините”, е Мартин Райнов. Българският полузащитник е с три официални предупреждения.<br/> <br/>Докато Тиам няма адекватна алтернатива в средата на терена, то Нуно Рейш може да бъде изместен от Янис Каргас, който в момента се подготвя индивидуално. Още с проблеми в състава са Станислав Костов, Филипе Нашименто, Найджъл Робърта и Франко Мазурек.<br/> <br/>В момента в лагера на Левски липсват цели 11 футболисти, които са повикани в различните национални гарнитури.</p>
    </article>
  </body>
</html>