<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/transferurile-pe-sume-colosale-au-ajuns-la-ordinea-zilei-kylian-mbappe-ar-putea-ajunge-la-real-madrid-contra-sumei-de-400-de-milioane-de-euro-18590041"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-16T06:56:50+00:00"/>
    <meta property="og:title" content="Transferurile pe sume colosale au ajuns la ordinea zilei: Kylian Mbappe ar putea ajunge la Real Madrid, contra sumei de 400 de milioane de euro"/>
    <meta property="og:description" content="Kylian Mbappe ar putea ajunge la Real Madrid în vara anului 2020. Potrivit presei Spania, gruparea din Madrid nu vrea să pună presiune pe jucător, &quot;totul trebuie să vină de la el&quot;. Iar primul semn ar fi fost deja făcut, Mbappe a refuzat prelungirea acordului cu PSG. "/>
  </head>
  <body>
    <article>
      <h1>Transferurile pe sume colosale au ajuns la ordinea zilei: Kylian Mbappe ar putea ajunge la Real Madrid, contra sumei de 400 de milioane de euro</h1>
      <address><time datetime="2019-11-16T06:56:50+00:00">16 Nov 2019, 06:56</time> by <a rel="author" href="https://www.zf.ro/autor/mihaela-mancila" target="_blank">Mihaela Măncilă</a></address>
      <p>Kylian Mbappe ar putea ajunge la Real Madrid în vara anului 2020. Potrivit presei Spania, gruparea din Madrid nu vrea să pună presiune pe jucător, "totul trebuie să vină de la el". Iar primul semn ar fi fost deja făcut, Mbappe a refuzat prelungirea acordului cu PSG. </p>
      <p>În plus, francezul a recunoscut că vrea să joace în fotbalul spaniol, iar destinaţia favorită este Real Madrid.</p>
      <p>Suma pe care vrea să o ofere Florentino Perez pentru a-l aduce pe fotbalistul de 20 de ani pe Santiago Bernabeu este colosală. 400 de milioane de euro este dispus să plătească oficialul "blanco" pentru a realiza transferul, sumă care este confirmată şi de jurnaliştii de la Le Parisien, care susţin că cei de la Madrid au aflat că acesta ar fi preţul despărţirii dintre PSG şi Kylian Mabppe.</p>
      <p>Business Insider anunţă chiar o mărire a sumei, până la 500 de milioane de euro. "Niciodată, preşedintele Realului nu a dorit la Real Madrid un fotbalist mai mult ca pe Mbappe", a confirmat şi fostul redactor al cotidianului MARCA, Eduardo Inda.</p>
      <p>Kylian Mbappe a ajuns la PSG în vara anului 2017, sub formă de împrumut, de la AS Moncaco, iar în 2018 a fost cumpărat de campioana Franţei contra sumei de 135 de milioane de euro. A evoluat, până acum, în 98 de partide şi a marcat 69 de goluri, oferind 36 assist-uri. În actualul sezon, în urma celor 11 meciuri în care a jucat, a marcat de nouă ori.</p>
    </article>
  </body>
</html>