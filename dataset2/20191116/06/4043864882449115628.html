<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/16/7232146/"/>
    <meta property="og:site_name" content="Українська правда"/>
    <meta property="article:published_time" content="2019-11-16T06:47:11+00:00"/>
    <meta property="og:title" content="Кабмін хоче спростити адвокатську допомогу для малозабезпечених"/>
    <meta property="og:description" content="Уряд схвалив проєкт закону, який спростить отримання безоплатної адвокатської допомоги для малозабезпечених громадян."/>
  </head>
  <body>
    <article>
      <h1>Кабмін хоче спростити адвокатську допомогу для малозабезпечених</h1>
      <address>
        <time datetime="2019-11-16T06:47:11+00:00">16 Nov 2019, 06:47</time>
      </address>
      <p>Уряд схвалив проєкт закону, який спростить отримання безоплатної адвокатської допомоги для малозабезпечених громадян.</p>
      <p><b>Джерело</b>: <a href="https://www.kmu.gov.ua/news/uryad-perevodit-nizku-byurokratichnih-procedur-u-cifrovij-format">прес-служба Кабміну</a> у п'ятницю ввечері</p>
      <p><b>Деталі</b>: У разі ухвалення законопроєкту, по <b>безоплатну адвокатську допомогу</b> можна буде звертатися без довідки про доходи.</p>
      <p>"Отримання цієї довідки займає багато часу і вимагає від людей значних зусиль", - зазначили в Кабміні.</p>
      <p>Проєкт закону буде невдовзі переданий до Верховної Ради.</p>
      <p>Крім того, Кабмін своїм рішенням запровадив <b>компенсацію поштових витрат</b> у судових справах для малозабезпечених.</p>
      <p>Воно дозволяє адвокатам отримати відшкодування поштових витрат у справах, де вони надають безоплатну юридичну допомогу малозабезпеченим та соціально незахищеним групам населення. Зокрема, держава буде відшкодовувати витрати на відправлення рекомендованих листів в апеляційних провадженнях, які раніше оплачували самі громадяни.</p>
      <p>Повідомляється також, що уряд продовжив "оцифровувати" бюрократичні процедури та документи.</p>
      <p><b>Дослівно</b>: "Онлайн можна буде також відновити втрачені або викрадені <b>посвідчення водія</b> за допомогою онлайн процедури. Вже незабаром їх можна буде замовити через електронний кабінет водія або через Єдиний державний портал адміністративних послуг. Нові правила наразі стосуються посвідчень нового зразка, що видані після 1 січня 2013 року".</p>
      <p><b>Що було раніше</b>: 15 листопада віцепрем'єр з питань цифрової трансформації Михайло Федоров <a href="https://www.pravda.com.ua/news/2019/11/15/7232082/">анонсував </a>можливість відновлення водійських прав через мобільний додаток.</p>
      <related>
        <a href="https://www.pravda.com.ua/news/2019/11/15/7232130/"/>
        <a href="https://www.pravda.com.ua/news/2019/11/15/7232062/"/>
        <a href="https://www.pravda.com.ua/news/2019/11/15/7232057/"/>
      </related>
    </article>
  </body>
</html>