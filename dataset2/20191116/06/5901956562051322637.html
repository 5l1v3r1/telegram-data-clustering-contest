<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/pod-slovito-obleko-brez-spodnjic-249068"/>
    <meta property="og:site_name" content="Slovenske novice"/>
    <meta property="article:published_time" content="2019-11-16T06:13:00+00:00"/>
    <meta property="og:title" content="Pod slovito obleko brez spodnjic"/>
    <meta property="og:description" content="Bilo je 19. maja 1962, na oder v newyorškem Madison Square Gardnu je stopila s precejšnjo zamudo, potem pa je Marilyn Monroe, omamna lepotica v oprijeti obleki kožne barve, takratnemu ameriškemu p..."/>
  </head>
  <body>
    <article>
      <h1>Pod slovito obleko brez spodnjic</h1>
      <h2>Marilyn Monroe je Johnu F. Kennedyju zapela vse najboljše. Tri mesece pozneje so jo v stanovanju našli mrtvo.</h2>
      <address><time datetime="2019-11-16T06:13:00+00:00">16 Nov 2019, 06:13</time> by <a rel="author">U. S.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/14/317051.jpg"/>
          <figcaption>V Madison Square Gardnu, kjer je Monroejeva pela predsedniku (obrnjen proč od kamere), je bil tudi njegov brat Robert Kennedy. FOTO: Reuters</figcaption>
        </figure>
        <figure>
          <img src="https://www.slovenskenovice.si/images/slike/2019/11/14/1646252.jpg"/>
          <figcaption>Igralka je šepetaje zaželela vse najboljše Johnu Kennedyju. FOTO: Wikipedia</figcaption>
        </figure>
        <figure>
          <img src="https://www.slovenskenovice.si/images/slike/2019/11/14/1646266.jpg"/>
          <figcaption>Knjiga je portret režiserja, nastala je na podlagi pogovorov z njegovimi najtesnejšimi prijatelji iz sveta filma.</figcaption>
        </figure>
        <figure>
          <img src="https://www.slovenskenovice.si/images/slike/2019/11/14/317055.jpg"/>
          <figcaption>V Hollywoodu ima tudi svojo zvezdo. FOTO: Reuters</figcaption>
        </figure>
        <figure>
          <img src="https://www.slovenskenovice.si/images/slike/2019/11/14/317054.jpg"/>
          <figcaption>Platinasta lepotica je bila seks ikona. FOTO: Reuters</figcaption>
        </figure>
      </slideshow>
      <p>Bilo je 19. maja 1962, na oder v newyorškem Madison Square Gardnu je stopila s precejšnjo zamudo, potem pa je <b>Marilyn Monroe</b>, omamna lepotica v oprijeti obleki kožne barve, takratnemu ameriškemu predsedniku <b>Johnu F. Kennedyju</b> vendarle zapela, šepetaje, vse najboljše. Unikatna obleka <b>Jeana Louisa</b> je bila izdelana posebej za igralko, bila je tako oprijeta, da so jo šivali kar na Monroejevi, in je poudarila njene obline.</p>
      <figure>
        <img src="https://www.slovenskenovice.si/images/slike/2019/11/14/1646252.jpg"/>
        <figcaption>Igralka je šepetaje zaželela vse najboljše Johnu Kennedyju. FOTO: Wikipedia</figcaption>
      </figure>
      <p>No, v novi knjigi z naslovom Life Isn't Everything: Mike Nichols, As remembered By 150 Of His Closest Friends (Življenje ni vse: Mike Nichols, kot se ga spominja njegovih 150 najtesnejših prijateljev), v kateri se prijatelji pokojnega režiserja<b> Mika Nicholsa</b> spominjajo zgodb, ki jih je govoril, piše, da platinasta lepotica pod ikonično obleko ni nosila – nič.</p>
      <h3>Še zmeraj se namiguje na umor</h3>
      <p>Mikovo zgodbo je prenesla kolumnistka New York Timesa <b>Maureen Dowd</b>. »Ko je Marilyn pela vse najboljše Kenedyju v tisti slavni obleki, v katero so jo zašili, je bil tam tudi Mike,« je povedala avtorjema knjige <b>Ashu Carterju </b>in <b>Samu Kashnerju</b>. »Rekel mi je: 'Stal sem ob Marilyn, ko je pela, popolnoma neviden, ko se je zgodilo, obleka se je razprla, in tam je bila, ni nosila spodnjega perila.'«</p>
      <blockquote>36 let je imela Marilyn Monroe, ko je umrla.</blockquote>
      <p>Dandanašnji ni tako neobičajno, da ženska pod tesno obleko ne nosi spodnjega perila, in prav tako ni nenavadno, da o tem govori, a pisalo se je leto 1962. Obleka, ki jo je nosila tistega večera, je bila v barvi kože iz svilene tančice, prekrite s 4000 kristalčki. No, celotna predstava Monroejeve je bila pretirana, erotična. Poleg tega je marsikoga napeljala k razmišljanju, ali ima igralka afero s predsednikom, ki je bil poročen z <b>Jacqueline Bouvier Kennedy</b>. Tam je bil tudi predsednikov brat <b>Robert F. Kennedy</b>, govorilo se je, da Monroejeva tudi z njim ljubimka.</p>
      <figure>
        <img src="https://www.slovenskenovice.si/images/slike/2019/11/14/317054.jpg"/>
        <figcaption>Platinasta lepotica je bila seks ikona. FOTO: Reuters</figcaption>
      </figure>
      <p>Marilyn je umrla tri mesece pozneje, bilo je 5. avgusta, v svojem losangeleškem domu. Mrtvo, golo v postelji, je našel njen psihiater, ki ga je poklicala njena gospodinja, umrla naj bi zaradi prevelikega odmerka zdravil, čeprav ljubitelji teorij zarote še danes menijo, da je bila umorjena. Jack Kennedy je pod streli atentatorja umrl leta 1963, Robert Kennedy pa pet let pozneje.<br/><br/>Nichols je umrl leta 2014, star je bil 83 let, desetletja je bil poročen s televizijsko novinarko <b>Diane Sawyer</b>. Režiral je klasike, kot so Diplomiranec (v katerem so igrali <b>Dustin Hoffman</b>, <b>Anne Bancroft</b>, <b>Katharine Ross</b>), Meseno spoznanje in Delovno dekle. Anekdote za prej omenjeno knjigo so prispevali tudi <b>Harrison Ford</b>, <b>Meryl Streep</b>, <b>Julia</b> <b>Roberts</b>, <b>Natalie Portman </b>in Dustin Hoffman.</p>
    </article>
  </body>
</html>