<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76663-S-Chorvatmi-sme-prehrali-31-a-priamy-postup-na-EURO-2020-uz-nemame-vo-vlastnych-rukach"/>
    <meta property="og:site_name" content="REFRESHER"/>
    <meta property="article:published_time" content="2019-11-16T22:35:00+00:00"/>
    <meta property="og:title" content="S Chorvátmi sme prehrali 3:1 a priamy postup na EURO 2020 už nemáme vo vlastných rukách"/>
    <meta property="og:description" content="Dôležitý zápas sme napokon prehrali a postup na EURO 2020 nemáme vo vlastných rukách. Rozhodne výsledok zápasu Walesu s Maďarskom."/>
  </head>
  <body>
    <article>
      <h1>S Chorvátmi sme prehrali 3:1 a priamy postup na EURO 2020 už nemáme vo vlastných rukách</h1>
      <address><time datetime="2019-11-16T22:35:00+00:00">16 Nov 2019, 22:35</time> by <a rel="author">Vladimír Mičuda</a></address>
      <p>
        <b>Dôležitý zápas sme napokon prehrali a postup na EURO 2020 nemáme vo vlastných rukách. Rozhodne výsledok zápasu Walesu s Maďarskom.</b>
      </p>
      <p>Obom tímom šlo o veľa. Chorváti hrali posledný zápas a ak nechceli nechať svoj postup na náhodu, museli vyhrať. Nás čaká ešte jedno stretnutie, no tiež sme chceli získať tri body. Mali sme totiž Chorvátom čo oplácať a víťazstvo by nás výrazne posunulo na EURO 2020.</p>
      <related>
        <a href="https://refresher.sk/76610-Ceska-reprezentacia-postupila-na-Euro-2020-nad-Kosovom-zvitazila-21"/>
      </related>
      <p>Chorváti od prvej minúty určovali tempo. Prvá veľká šanca prišla už v 6. minúte, Lobotka prepadol a zavaril tak obrane. Nebyť Vavra, mohli sme prehrávať. Súper kontroloval priebeh hry, kombinovali a snažili sa tlačiť dopredu. Domáci opäť pohrozili v 20. minúte, no opäť sa stav nemenil.</p>
      <p>Nebezpečná bola aj hlavička Vlašića, no náš brankár Dúbravka pravou rukou vytlačil loptu nad bránku. Do útoku sme sa nedostávali tak často, prvýkrát sa tak stalo v 30. minúte. O dve minúty na to sa nám podarilo streliť gól, Stano Lobotka<b> prihral Róbertovi Boženíkovi a ten nás poslal do vedenia.</b> Strelil tak svoj tretí reprezentačný gól.</p>
      <figure>
        <img src="https://i.refresher.sk/public/vladimir-micuda/tasr/20191116EURO2020_Chorvatsko_SR13662816.jpg"/>
        <figcaption>
          <cite>TASR/Martin Baumann</cite>
        </figcaption>
      </figure>
      <p>Chorvátov gól prekvapil, no naďalej sa tlačili do útoku. v 39. minúte vystrelil Petković spoza slovenského obrancu, no Dúbravka sa nenechal nachytať. Pred koncom prvého polčasu sme mali ešte šancu skórovať, no chorvátsky brankár Livaković sa nenechal zaskočiť.</p>
      <p>V druhom polčase chorvátsky tím opäť od prvej minúty útočil. Nedarilo sa nám získať loptu a upokojiť tak hru. V 53. minúte tlak Chorvátov vyvrcholil gólom. Vlašić spoza šestnástky vystrelil a vyrovnal na 1:1. </p>
      <figure>
        <img src="https://i.refresher.sk/public/vladimir-micuda/tasr/20191116EURO2020_Chorvatsko_SR22662839.jpg"/>
        <figcaption>
          <cite>TASR/Martin Baumann</cite>
        </figcaption>
      </figure>
      <p>Hráčov v šachovnicových dresoch gól nakopol a začali sme v obrane prepadávať. V 60. minúte sme dostali druhý gól, Petković po centri loptu hlavou namieril do siete naše brány.</p>
      <p>Po druhom inkasovanom góle sme začali byť nervózni. Skončilo<b> to vylúčením Roberta Maka</b> po druhej žltej karte v 66. minúte. Fauloval v strede ihriska. Chorváti nechceli nechať nič na náhodu, držali loptu na svojich kopačkách a kontrolovali hru. Vyčkávanie sa im vyplatilo, Perišić zvýšil v 74. minúte na 3:1. Domáci naďalej útočili a k šanciam nás nepustili. Výsledok sa už nemenil.</p>
      <p>Dôležitý pre nás bude teda zápas Maďarska s Walesom. Víťaz zápasu ide na EURO. No a ak sa zápas skončí remízou, postúpime my. </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/54327-Ani-kvalitny-vykon-nestacil-Slovakom-na-vyhru-Zo-zapasu-so-Svedskom-si-odnasaju-cenny-bod"/>
        <a href="https://refresher.sk/52910-Slovenski-futbalisti-zdolali-vo-finale-Thajsko-a-tesia-sa-zo-zisku-cenneho-Kralovskeho-pohara"/>
        <a href="https://refresher.sk/54131-Slovenski-hokejisti-vstupili-do-sampionatu-prehrou-proti-Ceskej-republike-po-predzeni"/>
        <a href="https://refresher.sk/51432-Mino-Stoch-strelil-v-drese-prazskej-Slavie-fantasticky-gol-z-vlastnej-polovice"/>
        <a href="https://refresher.sk/51871-Slovenska-hokejova-reprezentacia-nedokazala-porazit-Slovinsko-v-riadnej-hracej-dobe-po-predzeni-a-ani-po-najazdoch"/>
        <a href="https://refresher.sk/51879-Slovenski-hokejisti-skoncili-v-skupine-posledni-Ako-na-to-reaguju-dvojtyzdnovi-treneri"/>
        <a href="https://refresher.sk/51683-Martin-Dubravka-s-cistym-kontom-proti-Manchestru-United-vo-svojom-prvom-zapase-v-Premier-League"/>
        <a href="https://refresher.sk/51966-Slovinec-Jeglic-nam-strelil-vitazny-gol-teraz-bol-obvineny-z-dopingu-Olympiadu-musi-opustit-do-24-hodin"/>
      </related>
    </article>
  </body>
</html>