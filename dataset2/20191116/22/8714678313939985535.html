<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kampanje.com/reklame/2019/11/alexander-hetland-gikk-til-topps-i-finalen-av-skal-vi-danse/"/>
    <meta property="og:site_name" content="Kampanje"/>
    <meta property="article:published_time" content="2019-11-16T22:12:50+00:00"/>
    <meta property="og:title" content="Aleksander Hetland gikk til topps i «Skal vi danse»-finalen"/>
    <meta property="og:description" content="Tierne haglet fra dommerbordet, men til slutt måtte Jørgine Massa Vasstrand gi tapt for Nord DDB-rådgiveren i finalen av «Skal vi danse»."/>
  </head>
  <body>
    <article>
      <h1>Aleksander Hetland gikk til topps i «Skal vi danse»-finalen</h1>
      <address><time datetime="2019-11-16T22:12:50+00:00">16 Nov 2019, 22:12</time> by <a rel="author" href="https://kampanje.com/users/knut-kristian-hauger-/" target="_blank">Knut Kristian Hauger</a></address>
      <p>
        <b>Tierne haglet fra dommerbordet, men til slutt måtte Jørgine Massa Vasstrand gi tapt for Nord DDB-rådgiveren i finalen av «Skal vi danse».</b>
      </p>
      <p>Reklamerådgiver <b>Aleksander Hetland </b>(36) konkurrerte mot bloggeren <b>Jørgine Massa Vasstrand </b>(30) i finalen av «Skal vi danse» lørdag kveld. Begge fikk solide solide tilbakemeldinger og tierne haglet fra dommerpanelet, men til slutt slo Hetland forhåndsfavoritten Vasstrand. Vasstrand og hennes dansepartner <b>Jørgen Nilsen</b> hadde ikke vært i en eneste danseduell før finalen. </p>
      <p>I finalen klinket Hetland og dansepartner <b>Nadya Khamitskaya</b> til med «Without Me» av Halsey i sin aller siste dans. Da tok dommerne helt av. </p>
      <p>
        <b>– Dette var det vakreste jeg har sett i hele mitt liv. Tusen, tusen takk, sa dommer Tore Petterson. </b>
      </p>
      <p>Ikke overraskende var det en svært fornøyd vinner som stod igjen til slutt.</p>
      <p>
        <b>- Jeg kunne ikke avsluttet på en bedre måte. Det er et punktum på den fineste setningen jeg kunne skrevet, sa han</b>
      </p>
      <p>Årets sesong, som er utgave nummer 15 av det populære TV 2 programmet, har vært historisk jevn. Før semifinalen skrev <a href="https://www.vg.no/rampelys/i/8mVozx/historisk-jevnt-i-skal-vi-danse">VG</a> at Hetland, Vasstrand og NRK-programleder <b>Victor Sotberg</b> alle hadde nøyaktig like mange dommerpoeng totalt, 351. </p>
      <p>Sammen med Khamitskaya danset imidlertid Hetland seg inn i tv-historien som vinner av «Skal  vi danse» i 2019 og reklamerådgiveren lovet at han vil være tilbake i normalen allerede på mandag. </p>
      <p>
        <b>- Jeg skal tilbake på jobb mandag, forsikret han.</b>
      </p>
      <p>
        <b>Les også:<a href="https://kampanje.com/link/79b08347b5eb47968b03cdfc6fea3c38.aspx"> Kombinerer Skal vi danse med reklamejobb: - Jeg hadde aldri trodd det skulle bli så altoppslukende. </a></b>
      </p>
    </article>
  </body>
</html>