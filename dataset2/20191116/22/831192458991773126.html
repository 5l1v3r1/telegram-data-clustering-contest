<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/sok-stin-imathia-gynaika-kremastike-apo-to-mpalkoni-toy-spitioy-tis/"/>
    <meta property="og:site_name" content="europost.gr"/>
    <meta property="article:published_time" content="2019-11-16T22:30:30+00:00"/>
    <meta property="og:title" content="Σοκ στην Ημαθία: Γυναίκα κρεμάστηκε από το μπαλκόνι του σπιτιού της!"/>
    <meta property="og:description" content="Η 50χρονη γυναίκα κρέμεται από τα κάγκελα του μπαλκονιού της, στον τέταρτο όροφο πολυκατοικίας. Στο σημείο φτάνει αστυνομικός, σε χρόνο ρεκόρ... Άμεση και σωτήρια ήταν η επέμβαση αστυνομικού το απόγευμα στην Αλεξάνδρεια Ημαθίας, όταν και"/>
  </head>
  <body>
    <article>
      <h1>Σοκ στην Ημαθία: Γυναίκα κρεμάστηκε από το μπαλκόνι του σπιτιού της!</h1>
      <address>
        <time datetime="2019-11-16T22:30:30+00:00">16 Nov 2019, 22:30</time>
      </address>
      <p>Η 50χρονη γυναίκα κρέμεται από τα κάγκελα του μπαλκονιού της, στον τέταρτο όροφο πολυκατοικίας. Στο σημείο φτάνει αστυνομικός, σε χρόνο ρεκόρ…</p>
      <p>Άμεση και σωτήρια ήταν η επέμβαση αστυνομικού το απόγευμα στην Αλεξάνδρεια Ημαθίας, όταν και κατάφερε να σώσει 50χρονη γυναίκα που κρεμόταν από τα κάγκελα του μπαλκονιού της, στον τέταρτο όροφο πολυκατοικίας.</p>
      <p>Η γυναίκα εντοπίστηκε να αιωρείται στο κενό από περίοικους που ειδοποίησαν έγκαιρα αστυνομία και πυροσβεστική. Ο αστυνομικός που έσπευσε στο σημείο, με χαρακτηριστική ψυχραιμία κατάφερε να τραβήξει στο μπαλκόνι την σοκαρισμένη γυναίκα.</p>
      <p>Να σημειωθεί ότι τη συγκεκριμένη χρονική στιγμή η παθούσα βρισκόταν μόνη στο σπίτι της, καθώς ο σύζυγος και ο γιος της απουσίαζαν. Κάτω από συνθήκες που δεν έχουν αποσαφηνιστεί βρέθηκε να κρέμεται από τα κάγκελα του μπαλκονιού της.</p>
      <p>Για προληπτικούς λόγους μεταφέρθηκε από ασθενοφόρο του ΕΚΑΒ στο Γενικό Νοσοκομείο Βέροιας ώστε να ξεπεράσει την κατάσταση σοκ που είχε περιέλθει.</p>
      <p>Πηγή: emvolos.gr</p>
    </article>
  </body>
</html>