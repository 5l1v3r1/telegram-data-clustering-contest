<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_uryad-skasuvav-obmezhennya-tarifiv-na-opalennya-i-garyachu-vodu/938502"/>
    <meta property="og:site_name" content="Gazeta.ua"/>
    <meta property="article:published_time" content="2019-11-16T22:06:00+00:00"/>
    <meta property="og:title" content="Уряд скасував обмеження тарифів на опалення і гарячу воду"/>
    <meta property="og:description" content="Кабінет міністрів України скасував граничні тарифи на опалення і гаряче водопостачання. Уряд скасував постанову від 26 червня, яка передбачала граничний тариф на послугу з постачання теплової енергії для населення на рівні 1,4 тисяч гривень за 1 Гкал за наявності приладів обліку і 35,21 ..."/>
  </head>
  <body>
    <article>
      <h1>Уряд скасував обмеження тарифів на опалення і гарячу воду</h1>
      <address><time datetime="2019-11-16T22:06:00+00:00">16 Nov 2019, 22:06</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938502_w_300.jpg?v=0"/>
        <figcaption>Уряд скасував постанову попереднього Кабміну щодо тарифів.</figcaption>
      </figure>
      <p>Кабінет міністрів України скасував граничні тарифи на опалення і гаряче водопостачання.</p>
      <p>Уряд скасував постанову від 26 червня, яка передбачала граничний тариф на послугу з постачання теплової енергії для населення на рівні 1,4 тисяч гривень за 1 Гкал за наявності приладів обліку і 35,21 грн за 1 кв. м без приладів обліку. Також був встановлений граничний тариф на послугу гарячого водопостачання — 83,66 грн за кубометр за умови підключення рушникосушарок і 75,74 грн за кубометр за їх відсутності, повідомляє пресслужба Міністерства енергетики та навколишнього середовища.</p>
      <p>"Рішення забезпечує стійке проходження опалювального сезону та усуває загрозу відключення міст від газу через економічно необґрунтовані ставки тарифів", — йдеться в повідомленні Міненергетики.</p>
      <p>У Міненерго стверджують, що встановлення граничних тарифів на опалення і гарячу воду суперечить вимогам МВФ і ставить під загрозу відключення опалення і гарячого водопостачання.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_pereglyad-zelenogo-tarifu-zipsuye-reputaciyu-ukrayini-ebrr/938102"/>
      </related>
      <p>Крім того, з відповідним проханням до прем'єр-міністра Олексія Гончарука звернулася Асоціація міст України.</p>
      <p>За оцінкою уряду, середньозважений тариф по Україні на теплову енергію станом на 1 травня становив 1,8 тисяч гривень за Гкал, а обмеження тарифу відповідно до скасованої постанови призвело б до додаткових витрат місцевих бюджетів за час опалювального сезону 2019/2020 року на суму 7 млрд грн.</p>
      <blockquote>Раніше депутати Верховної Ради під час пленарного засідання підтримали один з чотирьох запропонованих законопроєктів щодо змін на ринку електроенергії.</blockquote>
    </article>
  </body>
</html>