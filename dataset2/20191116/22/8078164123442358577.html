<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/tecnologia/cards/gates-supera-bezos-nuovo-persona-piu-ricca-pianeta-top-10-magnati/bill-gates-persona-piu-ricca-pianeta_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-16T22:00:00+00:00"/>
    <meta property="og:title" content="Gates supera Bezos: è di nuovo la persona più ricca del pianeta. La top 10 dei magnati"/>
    <meta property="og:description" content="Secondo il Bloomberg, il fondatore di Microsoft è avanti di poco sul creatore di Amazon. Nei primi 10 posti, molti legati al mondo della tecnologia"/>
  </head>
  <body>
    <article>
      <h1>Gates supera Bezos: è di nuovo la persona più ricca del pianeta. La top 10 dei magnati</h1>
      <address><time datetime="2019-11-16T22:00:00+00:00">16 Nov 2019, 22:00</time> by <a rel="author">Davide Urietti</a></address>
      <p>Venerdì 15 novembre, alla chiusura della borsa di New York, <b>Bill Gates ha raggiunto un risultato storico</b>: dopo due anni di assenza, infatti, è tornato a essere <a href="https://www.corriere.it/esteri/19_novembre_16/bill-gates-supera-jeff-bezos-come-persona-piu-ricca-pianeta-69eacce4-081f-11ea-8951-efe1bce1b1d2.shtml">la persona più ricca del mondo</a>. Secondo il <a href="https://www.bloomberg.com/billionaires/">Bloomberg Billionaires Index</a>, il fondatore di Microsoft, anche se per poco, è riuscito a issarsi in cima a questa particolare classifica. Con <b>un patrimonio di 110 miliardi di dollari</b>, Bill Gates <b>ha scalzato dal primo posto Jeff Bezos</b>, fondatore di Amazon. Trattandosi di una graduatoria giornaliera e, quindi, suscettibile di ogni minimo cambiamento, l’imprenditore e filantropo, nato a Seattle, potrà godersi il primato almeno per tutto il weekend, in attesa della riapertura della Borsa di New York. <b>Sono state infatti proprio le sue azioni della Microsoft</b> a consentirgli di superare Jeff Bezos: il loro valore, nel 2019, è aumentato del 48 %.</p>
      <figure>
        <img src="https://images2.corriereobjects.it/methode_image/2019/11/17/Tecnologia/Foto%20Tecnologia/bill-gates-1506509203-kn8C-RhJunzbu4McajNdPlul7qMP-656x492@Corriere-Web-Sezioni.jpg?v=201911171342"/>
      </figure>
      <aside>Scheda 1 di 11<br/><br/>INDIETRO<a href="https://www.corriere.it/tecnologia/cards/gates-supera-bezos-nuovo-persona-piu-ricca-pianeta-top-10-magnati/jeff-bezos-secondo-posto-il-fondatore-amazon.shtml"> AVANTI</a></aside>
    </article>
  </body>
</html>