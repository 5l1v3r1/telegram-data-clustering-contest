<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/17/sports/me-ton-tim-ston-teliko-o-tsitsipas/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-16T22:05:42+00:00"/>
    <meta property="og:title" content="Με τον Τιμ στον τελικό ο Τσιτσιπάς"/>
    <meta property="og:description" content="Ο Αυστριακός τενίστας κέρδισε με 2-0 σετ τον Αλεξάντερ Ζβέρεβ (7-5, 6-3) και προκρίθηκε στον μεγάλο τελικό των ATP Finals, όπου θα αντιμετωπίσει τον Στέφανο Τσιτσιπά"/>
  </head>
  <body>
    <article>
      <h1>Με τον Τιμ στον τελικό ο Τσιτσιπάς</h1>
      <h2>Ο Αυστριακός τενίστας κέρδισε με 2-0 σετ τον Αλεξάντερ Ζβέρεβ (7-5, 6-3) και προκρίθηκε στον μεγάλο τελικό των ATP Finals, όπου θα αντιμετωπίσει τον Στέφανο Τσιτσιπά</h2>
      <address><time datetime="2019-11-16T22:05:42+00:00">16 Nov 2019, 22:05</time> by <a rel="author">ΤοΒΗΜΑ Team</a></address>
      <p>Τον αντίπαλό του στον τελικό των ATP Finals έμαθε το βράδυ του Σαββάτου ο Στέφανος Τσιτσιπάς. Ο 21χρονος, ο οποίος το μεσημέρι θριάμβευσε απέναντι στον Ρότζερ Φέντερερ, το βράδυ της Κυριακής στις 20:00 ώρα Ελλάδας θα αντιμετωπίσει τον Ντομινίκ Τιμ!</p>
      <p>Ο Αυστριακός τενίστας, No. 5 στην παγκόσμια κατάταξη, επιβεβαίωσε τα προγνωστικά απέναντι στον Αλεξάντερ Ζβέρεφ και προκρίθηκε στον μεγάλο τελικό. Ο Τιμ έβγαλε νοκ-άουτ τον Γερμανό τενίστα και με 2-0 (7-5, 6-3) σετ πήρε την πολυπόθητη νίκη.</p>
      <p>
        <a href="https://www.in.gr/2019/11/16/in-tv/deltio/mandra-sygklonizoun-oi-martyries-ton-katoikon-dyo-xronia-meta/">Μάνδρα : Συγκλονίζουν οι μαρτυρίες των κατοίκων, δύο χρόνια μετά</a>
      </p>
      <p>Αυτός είναι 24ος στην καριέρα του 26χρονου τενίστα, ο οποίος απέναντι στον Στέφανο Τσιτσιπά θα ψάξει τον 17ο τίτλο του. Οι δύο αθλητές γνωρίζονται πολύ καλά, πάντως, καθώς στο παρελθόν έχουν αναμετρηθεί άλλες 6 φορές, με τον Τιμ να έχει κερδίσει τις 4.</p>
      <p>Ο Αυστριακός και ο Ελληνας τενίστας αναμετρήθηκαν πριν από λίγες εβδομάδες στον τελικό του Πεκίνο, όπου ο Τιμ είχε κερδίσει με ανατροπή. Η προϊστορία είναι υπέρ του 26χρονου, ωστόσο, στον αυριανό τελικό όλα είναι ανοιχτά.</p>
      <p>Ο Στέφανος θα τα δώσει όλα για τον μεγαλύτερο τίτλο στην καριέρα του και στα παιχνίδια απέναντι σε Ζβέρεφ, Μεντβέντεφ, Ναδάλ και Φέντερερ απέδειξε ότι έχει την ποιότητα, την κλάση και ό,τι άλλο χρειάζεται για να κατακτήσει το βαρύτιμο τρόπο. Αν τα καταφέρει, θα γράψει ιστορία και θα κάνει για μια ακόμα φορά περήφανους όλους τους Ελληνες…</p>
      <p>
        <a href="https://www.tovima.gr/2019/11/17/sports/stefane-ase-ta-oneira-n-aggiksoun-ourano/">Στέφανε, άσε τα όνειρα ν’ αγγίξουν ουρανό!</a>
      </p>
    </article>
  </body>
</html>