<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191116_04721138"/>
    <meta property="og:site_name" content="De Standaard"/>
    <meta property="article:published_time" content="2019-11-16T22:14:00+00:00"/>
    <meta property="og:title" content="Kirsten Flipkens treft Coco Vandeweghe in finale in Houston"/>
    <meta property="og:description" content="Kirsten Flipkens (WTA-94) heeft zich zaterdag voor de finale van het WTA 125k Series-toernooi van Houston (125.000 dollar) geplaatst. De 33-jarige Antwerps..."/>
  </head>
  <body>
    <article>
      <h1>Kirsten Flipkens treft Coco Vandeweghe in finale in Houston</h1>
      <address>
        <time datetime="2019-11-16T22:14:00+00:00">16 Nov 2019, 22:14</time>
      </address>
      <p>
        <b>Kirsten Flipkens (WTA-94) heeft zich zaterdag voor de finale van het WTA 125k Series-toernooi van Houston (125.000 dollar) geplaatst. De 33-jarige Antwerpse versloeg de Amerikaanse Irina Falconi (WTA-698) met 6-4 en 7-5.</b>
      </p>
      <p>Om de titel gaat Flipkens zondag het hardcourt in Texas op voor een duel met Coco Vandeweghe (WTA-197). Die 27-jarige Amerikaanse, in 2017 halvefinaliste op het Australian en het US Open, klopte de Zwitserse Stefanie Vögele (WTA-118) met 3-6, 6-4 en 7-5. Vandeweghe, die tussen september 2018 en juli 2019 een pauze in haar carrière inlaste, staat in de onderlinge duels 2-1 voor tegen Flipkens.</p>
      <p>Flipkens stond twee weken geleden ook al in de finale van het ITF W60-toernooi in Toronto en kan met haar nieuwe finaleplaats weer wat plaatsen stijgen op de WTA-ranking. De Belgische wil dit seizoen nog zo veel mogelijk opschuiven in het klassement, om in januari geen kwalificaties hoeven te spelen voor het Australian Open.</p>
    </article>
  </body>
</html>