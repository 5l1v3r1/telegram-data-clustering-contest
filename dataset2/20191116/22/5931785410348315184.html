<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/16/panteri-namucili-ljubljancane-ali-bez-snage-za-preokret/"/>
    <meta property="og:site_name" content="Sportska centrala"/>
    <meta property="article:published_time" content="2019-11-16T22:03:03+00:00"/>
    <meta property="og:title" content="„Panteri“ namučili Ljubljančane, ali bez snage za preokret"/>
    <meta property="og:description" content="Cedevita Olimpija – FMP 93:89 (21:19, 24:20, 28:24, 20:26) Košarkaši Cedevita Olimpije pridružili su se Budućnosti na deobi prvog mesta tabele ABA lige. Ljubljančani su u malom derbiju 7. kola regionalnog takmičenja u odličnoj utakmici savladali FMP i „panterima“ naneli tek drugi poraz ove sezone. Cedevita Olimpija je povela sa 8:2 na početku meča, ali […]"/>
  </head>
  <body>
    <article>
      <h1>„Panteri“ namučili Ljubljančane, ali bez snage za preokret</h1>
      <address><time datetime="2019-11-16T22:03:03+00:00">16 Nov 2019, 22:03</time> by <a rel="author">Zile</a></address>
      <p><b>Cedevita Olimpija – FMP 93:89</b> (21:19, 24:20, 28:24, 20:26)</p>
      <p>Košarkaši Cedevita Olimpije pridružili su se Budućnosti na deobi prvog mesta tabele ABA lige. <br/>Ljubljančani su u malom derbiju 7. kola regionalnog takmičenja u odličnoj utakmici savladali FMP i „panterima“ naneli tek drugi poraz ove sezone.</p>
      <p>Cedevita Olimpija je povela sa 8:2 na početku meča, ali su gosti odgovorili sa 7 vezanih poena. Do kraja prve četvrtine ekipe su se smenivale u vođstvu, a prednost domaćem timu doneo je Blažič košem uz zvuk sirene – 21:19 nakon prvih 10 minuta. FMP je imao blagu prednost do polovine druge četvrtine, ali je slovenački klub serijom od 10:1 stekao nešto opipljiviju prednost i na odmor otišao sa vođstvom 45:39.</p>
      <p>Treća četvrtina protekla je u potpunoj kontroli od strane Cedevita Olimpije, koja je stekla i dvocifrenu prednost pa je na ulasku u odlučujućih 10 minuta na semaforu pisalo 73:63 za domaći tim. „Panteri“ su četvrti period počeli serijom 6:0, Cedevita Olimpija je uzvratila na isti način, ali se uporni gosti nisu predavali i u dva navrata smanjili zaostatak na samo 2 poena.</p>
      <p>Minut i 38 sekundi pre kraja Đoković je pogodio trojku uz dodatno slobodno bacanje i smanjio na 87:85, ali je domaćin svoja dva naredna poseda pretvorio u poene, dok je Đoković izgubio loptu pa je 36 sekundi pre kraja bilo 91:85. Jeremić je postigao trojku, ali vremena za preokret nije bilo.</p>
      <p>Miler-Mekintajer je bio najefikasniji kod pobedničke ekipe sa 21 poenom, Boutrajt je postigao 15, a Jaka Blažič 14 poena. Kod „pantera“ Đorđević je ubacio 17, Jeremić 11, a Radanov 10 poena.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/16/buducnost-sigurna-u-laktasima-igokei-malo-von-i-gagic/"/>
        <a href="https://www.sportskacentrala.com/2019/11/15/krka-se-pojacala-na-centarskoj-poziciji/"/>
        <a href="https://www.sportskacentrala.com/2019/11/14/karte-za-derbi-u-prodaji-od-petka-navijacima-zvezde-dozvoljeno-prisustvo/"/>
        <a href="https://www.sportskacentrala.com/2019/11/13/partizan-u-grupi-sa-megom-i-cibonom-zvezda-ide-u-zadar/"/>
        <a href="https://www.sportskacentrala.com/2019/11/12/beron-je-mvp/"/>
        <a href="https://www.sportskacentrala.com/2019/11/11/prva-stotka-zvezde-u-sezoni-igokea-razbijena-u-pioniru/"/>
        <a href="https://www.sportskacentrala.com/2019/11/11/novi-poraz-mege/"/>
        <a href="https://www.sportskacentrala.com/2019/11/10/neverovatna-prva-cetvrtina-za-pobedu-ljubljancana-u-slovenackom-derbiju/"/>
        <a href="https://www.sportskacentrala.com/2019/11/10/milojevic-da-povratimo-samopouzdanje/"/>
      </related>
    </article>
  </body>
</html>