<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/cultura/Descobreixen-Botticelli-magatzems-museu-galles_0_2345765482.html"/>
    <meta property="og:site_name" content="Ara.cat"/>
    <meta property="article:published_time" content="2019-11-16T22:13:47+00:00"/>
    <meta property="og:title" content="Descobreixen un Botticelli als magatzems d’un museu gal·lès"/>
    <meta property="og:description" content="El Museu Nacional de Gal·les té una pintura que, fins fa poc, creia que era una imitació de Sandro Botticelli"/>
  </head>
  <body>
    <article>
      <h1>Descobreixen un Botticelli als magatzems d’un museu gal·lès</h1>
      <h2>El Museu Nacional de Gal·les té una pintura que, fins fa poc, creia que era una imitació de Sandro Botticelli</h2>
      <address>
        <time datetime="2019-11-16T22:13:47+00:00">16 Nov 2019, 22:13</time>
      </address>
      <figure>
        <a href="https://www.ara.cat/2019/11/17/cultura/Verge-Jesus-Botticelli-paisatge-fals_2345775480_67444794_815x1243.jpg">
          <img src="https://www.ara.cat/2019/11/17/cultura/Verge-Jesus-Botticelli-paisatge-fals_2345775480_67444794_815x1243.jpg"/>
        </a>
        <figcaption>La Verge i Jesús són de Botticelli, el paisatge és fals. / MUSEU NACIONAL DE GAL·LES</figcaption>
      </figure>
      <p>El Museu Nacional de Gal·les té una pintura que, fins fa poc, creia que era una imitació de Sandro Botticelli (Florència, 1445-1510). Es tracta d’una pintura que mostra la Verge amb el nen Jesús a la falda i que pertanyia a la filantropa gal·lesa Gwendoline Davies (1882-1951). Ha sigut el conservador Simon Gillespie qui, després de netejar el quadre i analitzar-lo, ha arribat a la conclusió que és un original de Botticelli. Gillespie detalla que, en canvi, el paisatge que hi ha darrere un arc a l’esquena de les figures és fals. L’hauria afegit, segons l’expert, un falsificador del segle XX. El museu, però, ha dit que mantindrà aquest paisatge afegit segles després. La notícia es va divulgar en el programa <i>Les obres mestres perdudes del Regne Unit</i>, que emet la cadena britànica BBC 4.</p>
      <p>La pintura va ser cedida per Davies al museu i s’hi ha estat prop de 70 anys, però a partir d’ara serà exposada al públic. Les anàlisis que s’hi han fet, amb modernes tècniques de fotografia d’infrarrojos, també revelen que hi ha un rostre masculí ocult amb les marques d’estil de l’artista italià. “Quan vaig veure per primera vegada la pintura al museu em va sorprendre l’extraordinària bellesa del rostre de la verge”, destaca Bendor Grosvenor, presentador del programa de la BBC. “Malgrat l’excés de pintura, part de l’obra em recordava la creació més famosa de Botticelli, <i>El naixement de Venus</i>. Ara estic convençut que Botticelli va ser una part important de la creació de l’obra”.</p>
    </article>
  </body>
</html>