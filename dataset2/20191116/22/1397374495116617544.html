<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/euro-2020-kval-panceri-sigurni-hrvati-i-austrijanci-overili-vizu-392974.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-16T22:40:00+00:00"/>
    <meta property="og:title" content="EURO 2020 (kval.) - &quot;Panceri&quot; sigurni, Hrvati i Austrijanci overili vizu!"/>
    <meta property="og:description" content="Bez golova u Belfastu, Severna Irska propustila sjajnu šansu da se umeša u borbu za drugo mesto."/>
  </head>
  <body>
    <article>
      <h1>EURO 2020 (kval.) - "Panceri" sigurni, Hrvati i Austrijanci overili vizu!</h1>
      <h2>Bez golova u Belfastu, Severna Irska propustila sjajnu šansu da se umeša u borbu za drugo mesto.</h2>
      <address><time datetime="2019-11-16T22:40:00+00:00">16 Nov 2019, 22:40</time> by <a rel="author">Stefan Matić</a></address>
      <p><b>Grupa C</b><br/><i><br/>Nemačka - Belorusija 4:0<br/>Severna Irska - Holandija 0:0</i><br/><br/>"Panceri" su overili svoju vizu sigurnom pobedom u Menhengladbahu gde je savladana Belorusija rezultatom 3:0. Ginter je postigao gol petom za vođstvo domaćina pet minuta pred odlazak na pauzu, da bi Gorecka i Kros u šest minuta tokom drugog dela igre osigurali pobedu.<br/><br/>Gosti su imali šansu da umanje poraz, ali Nojer brani penal Staseviča u 76. minutu.<br/><br/>Konačnih 4:0 postavlja Toni Kros svojim drugim golom u 83. minutu meča.<br/><br/>Reprezentativci Severne Irske su imali odličnu šansu da zakomplikuju borbu za drugo mesto, ali je Dejvis promašio penal u prvom poluvrmenu što ostavlja Holanđane na tri boda razlike iznad Iraca.<br/><br/>Ostalo je još jednog kolo do kraja gde Severna Irska gostuje Nemcima dok "oranje" dočekuje Estoniju.<br/><br/><b>Grupa E</b><br/><br/><i>Hrvatska - Slovačka 3:1</i><br/><br/>"Vatreni" su overili svoju vizu za EURO preokretom u Rijeci. Slovačka je povela golom Bozenika u 32. minutu, sa minimalnom prednošću gostiju se i otišlo na pauzu. U nastavku reprezentativcu Hrvatske uspevaju da postignu dva gola u samo četiri minuta.<br/><br/>Prvo je Vlašić pogodio u 56. minutu da bi Petković kompletirao preokret golom četiri minuta kasnije.<br/><br/>Slovaci ostaju sa igračem manje na terenu pošto Mak dobija svoj drugi žuti karton u 66. minutu. Perišić koristi brojčanu nadmoćnost svog tima i u 74. minutu na asistenciju Barišića overava pobedu i plasman na završni turnir.<br/> <br/><b>Grupa G</b><br/><i><br/>Austrija - Severna Makedonija 2:1<br/>Izrael - Poljska 1:2</i><br/><br/>Austrijanci su pobedom od 2:0 kolo pre kraja rezervisali svoje mesto na finalnom turniru evropskog prvenstva. Domaći su u Beču slavili golovima Alabe u sedmom i Lainera u 48. minutu meča. <br/><br/>Stojanovski postiže gol u 93. minutu, posle kojeg glavni sudija meča sudi i kraj meča.<br/><br/>Lideri grupe G su sigurno slavili u Izraelu golovima Krihovjaka u četvrtom minutu, da bi pobedu pedeset minuta kasnije osigurao Pjontek.<br/><br/>Dabur je uneo malo nervozu golom u 88. minutu za 2:1, ali je ostalo premalo vremena za nešto više od poraza.</p>
      <p>Izvor: Sportske.net</p>
    </article>
  </body>
</html>