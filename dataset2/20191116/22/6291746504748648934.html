<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/16/alto-adige-neve-valanghe/"/>
    <meta property="og:site_name" content="Il Post"/>
    <meta property="article:published_time" content="2019-11-16T22:33:58+00:00"/>
    <meta property="og:title" content="In Alto Adige ci sono grossi problemi con la neve"/>
    <meta property="og:description" content="Sta scendendo da giorni, in anticipo rispetto al solito, e ha bloccato l'accesso a intere valli e un pezzo di autostrada"/>
  </head>
  <body>
    <article>
      <h1>In Alto Adige ci sono grossi problemi con la neve</h1>
      <h2>Sta scendendo da giorni, in anticipo rispetto al solito, e ha bloccato l'accesso a intere valli e un pezzo di autostrada</h2>
      <address>
        <time datetime="2019-11-16T22:33:58+00:00">16 Nov 2019, 22:33</time>
      </address>
      <p>Da giorni in diverse zone dell’Alto Adige <a href="https://www.lastampa.it/cronaca/2019/11/16/news/neve-e-blackout-al-nord-in-alto-adige-migliaia-isolati-1.37908261">sta nevicando</a> con grande intensità, creando disagi a decine di migliaia di persone. Venerdì la neve è scesa anche in zone a bassa quota, mentre nei paesi intorno ai duemila metri ci sono ingenti quantità di neve, che <a href="https://www.lastampa.it/cronaca/2019/11/16/news/neve-e-blackout-al-nord-in-alto-adige-migliaia-isolati-1.37908261">ha raggiunto</a> livelli compresi fra 1,2 e 1,5 metri. Diverse valli sono rimaste isolate per le cattive condizioni delle strade e delle ferrovie, mentre il rischio di valanghe in tutta la regione è salito al livello 4 su una scala che arriva al 5.</p>
      <p>Sabato mattina un tratto dell’autostrada fra Bolzano e il passo del Brennero <a href="https://www.ilpost.it/2019/11/17/alto-adige-neve-autostrada-bressanone/">è stata chiusa</a> perché sulla strada sono caduti alcuni cavi dell’elettricità, e in tutto il tratto le corsie sono piene di neve. Alle 8.35 una valanga ha colpito alcune case in Val Martello, a ovest di Bolzano: alcune case sono state leggermente danneggiata e sono in corso le ricerche di eventuali dispersi.</p>
      <figure>
        <embed-post data-src="https://www.instagram.com/p/B49edB-Icwv" data-service="Instagram"/>
      </figure>
      <p>Venerdì il meteorologo della provincia di Bolzano Dieter Peterlin aveva scritto su Twitter che «non ci sono buone notizie», dato che per domenica sono previste altre estese piogge e nevicate.</p>
      <figure>
        <iframe data-src="https://twitter.com/DieterPeterlin/status/1195586302789476352?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>La neve sta creando problemi soprattutto ai trasporti. Venerdì sera <a href="http://www.ansa.it/sito/notizie/cronaca/2019/11/15/maltempo-isolate-numerose-valli-in-alto-adige.-blackout-pusteria_c6c7ef08-149d-41ed-b3eb-e688890eb60d.html">secondo ANSA</a> erano rimaste isolate la Val Badia, la Val Senales, la Valle dei Molini e la Val di Tures, nel nord della regione, mentre la <i>Stampa</i> <a href="https://www.lastampa.it/cronaca/2019/11/16/news/neve-e-blackout-al-nord-in-alto-adige-migliaia-isolati-1.37908261">aggiunge</a> all’elenco la Val Gardena, la Val d’Ega e la Val Martello. Moltissime strade statali sono chiuse per troppa neve: <a href="https://traffico.provincia.bz.it/#tab_text">qui</a> c’è l’elenco aggiornato in tempo reale.</p>
      <slideshow>
        <figure>
          <img src="https://www.ilpost.it/wp-content/uploads/2019/11/alto-adige.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Alto-adige_01.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/BANZAILIQSOLD1_20191116090350932.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/BANZAILIQSOLD1_20191116090409407.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/BANZAILIQSOLD1_20191116090528514.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/BANZAILIQSOLD1_20191116090405453.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/BANZAILIQSOLD1_20191116090428365.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Alto-adige_02.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Alto-adige_00.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/BANZAILIQSOLD1_20191116090533241.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/BANZAILIQSOLD1_20191116090501523.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/BANZAILIQSOLD1_20191116090433142.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Alto-adige_03.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Alto-adige_04.jpg"/>
        </figure>
      </slideshow>
      <p>Nei giorni scorsi si sono registrati inoltre diversi blackout, che in tutto hanno interessato circa 60mila persone. Brunico, una delle mete turistiche più frequentate d’estate e d’inverno, è rimasta senza elettricità per circa due giorni. Stamattina la protezione civile ha diffuso un messaggio con gli altoparlanti consigliando di rimanere in casa chiudendo bene porte e finestre.</p>
      <figure>
        <iframe data-src="https://twitter.com/bmgnrs/status/1196014219910688769?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Il <i>Dolomiti</i> <a href="https://www.ildolomiti.it/cronaca/2019/in-alto-adige-e-allerta-arancione-treni-bloccati-fra-fortezza-e-san-candido-e-tra-brunico-e-valdaora-oltre-1000-persone-senza-elettricita">ha scritto</a> che «la riparazione delle linee elettriche danneggiate è estremamente difficoltosa a causa delle condizioni meteorologiche», e che «alcune riparazioni richiederanno alcuni giorni». Venerdì ad Albions, nella valle Isarco, tre vigili del fuoco <a href="https://twitter.com/TgrAltoAdige/status/1195371231291293697">sono rimasti lievemente feriti</a> dopo che l’autopompa su cui erano a bordo si è ribaltata per la neve.</p>
      <p> </p>
      <related>
        <h4>Articoli Correlati</h4>
        <a href="https://www.ilpost.it/2019/11/15/acqua-alta-venezia-venerdi-15-novembre/"/>
        <a href="https://www.ilpost.it/2019/11/03/maltempo-liguria-piogge/"/>
        <a href="https://www.ilpost.it/2019/11/10/subregioni-italiane/"/>
      </related>
    </article>
  </body>
</html>