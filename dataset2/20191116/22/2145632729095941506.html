<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18581683-telescopul-tess-ar-putea-sa-aiba-deja-datele-care-sa-ajute-la-identificarea-planetei-x"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-16T22:00:00+00:00"/>
    <meta property="og:title" content="Telescopul TESS ar putea să aibă deja datele care să ajute la identificarea planetei X"/>
    <meta property="og:description" content="Datele colectate de către telescopul TESS ar putea să includă indiciile existenţei planetei X, susţine un nou studiu."/>
  </head>
  <body>
    <article>
      <h1>Telescopul TESS ar putea să aibă deja datele care să ajute la identificarea planetei X</h1>
      <address><time datetime="2019-11-16T22:00:00+00:00">16 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5387/18581683/1/planete-123rf-descopera.jpg"/>
        <figcaption>Credit foto: 123RF</figcaption>
      </figure>
      <p>Datele colectate de către telescopul TESS ar putea să includă indiciile existenţei planetei X, susţine un nou studiu.</p>
      <p>Calculele oamenilor de ştiinţă care explică distribuţia masei şi efectele gravitaţionale ale acesteia sugerează că, la marginea sistemului nostru solar, s-ar afla o planetă necunoscută. Căutarea acestei planete, numită <a href="https://www.descopera.ro/stiinta/18419409-planeta-x-ar-putea-fi-o-gaura-neagra-primordiala">planeta X</a>, a dus la descoperirea planetei Pluto, dar, potrivit astrofizicienilor, aceasta nu poate explica anomaliile de la <a href="https://www.descopera.ro/dnews/12743474-planeta-x-nu-e-singura-cate-planete-necunoscute-ar-putea-orbita-la-marginea-sistemului-nostru-solar">marginea sistemului nostru solar</a>.</p>
      <p>Căutarea acestei planete, despre care oamenii de ştiinţă cred că ar avea aproximativ de cinci ori masa Pământului, se dovedeşte a fi complicată şi asta datorită faptului că orbita acesteia în jurul Soarelui este atât de largă încât astronomii nu ştiu unde ar trebui să privescă. Totuşi, un studiu recent oferă o soluţie legată de această dilemă tehnică şi metodologică. Mai exact, cercetătorii sunt de părere că telescopul TESS, Transiting Exoplanet Survey Satellite, operat de către NASA, şi care are rolul de a identifica planete ar putea să fie folosit pentru identificarea planetei X, notează <a href="http://www.sciencealert.com/tess-may-have-already-spotted-the-mysterious-planet-nine?fbclid=IwAR1LL5czRpWO7MIdZfFRlV5-cOxM9OhJ-u0l3qCutWLGtJ_upUzkXmXRJ9k">Science Alert</a>.</p>
      <p>Oamenii de ştiinţă explică faptul că există o diferenţă majoră între căutarea exoplanetelor ş căutarea unei planete aflate la marginea sistemului nostru solar. Pentru a identifica exoplanetele, <a href="https://www.descopera.ro/stiinta/17826595-telescopul-spatial-tess-descoperit-treia-planeta">TESS </a>foloseşte „metoda tranzitului”, prin care variaţiile în lumina provenită de la o stea reprezintă posibilitatea existenţei unei exoplanete. Totuşi, dat fiind faptul că planeta X nu poate să se afle între TESS şi Soare, această metodă este inutilă.</p>
      <p>Dată fiind cantitatea mare de date pe care TESS o colectează, oamenii de ştiinţă nu exclud posibilitatea ca în bazele de date ale telescopului să se afle indiciile necesare <a href="https://www.descopera.ro/stiinta/15485752-un-astronom-american-propune-o-noua-metoda-pentru-detectarea-extraterestrilor">identificării </a>planetei X. Astfel, pentru a identifica variaţiile luminii provenite de la stele, TESS face o serie de fotografii, cercetătorii sunt de părere că prin suprapunerea unor imagini din anumite secţiuni, care ar putea să surprindă porţiuni din orbita planetei X, aceasta ar putea fi identificată. Totuşi, pentru identificarea acesteia va fi nevoie de o mulţime de calcule pentru aproximarea celor mai probabile traiectorii.</p>
      <p>Studiul a fost publicat în <i>Research Notes of the AAS</i>.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/stiinta/17761535-nibiru-planeta-nu-exista">Nibiru, planeta care nu există</a>
        </b>
      </p>
      <p>
        <b>
          <a href="https://www.descopera.ro/stiinta/18419409-planeta-x-ar-putea-fi-o-gaura-neagra-primordiala">Planeta X ar putea fi o gaură neagră primordială</a>
        </b>
      </p>
      <p>
        <b>
          <a href="https://www.descopera.ro/stiinta/17541296-obiect-indepartat-marginea-sistemului-solar-planeta-x">Astronomii au descoperit un obiect extrem de îndepărtat care schimbă marginea Sistemului Solar</a>
        </b>
      </p>
      <p>
        <b>
          <a href="https://www.descopera.ro/dnews/12743474-planeta-x-nu-e-singura-cate-planete-necunoscute-ar-putea-orbita-la-marginea-sistemului-nostru-solar">Planeta X nu e singură: câte planete necunoscute ar putea orbita la marginea sistemului nostru solar?</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/stiinta/18512624-asteroidul-hygiea-ar-putea-fi-cea-mai-mica-planeta-din-sistemul-nostru-solar"/>
        <a href="https://www.descopera.ro/stiinta/18449282-ar-putea-o-planeta-locuibila-sa-existe-pe-orbita-unei-gauri-negre-supermasive"/>
        <a href="https://www.descopera.ro/stiinta/18419409-planeta-x-ar-putea-fi-o-gaura-neagra-primordiala"/>
        <a href="https://www.descopera.ro/stiinta/18319676-administratorul-nasa-este-de-parere-ca-pluto-ar-trebui-considerat-planeta"/>
      </related>
    </article>
  </body>
</html>