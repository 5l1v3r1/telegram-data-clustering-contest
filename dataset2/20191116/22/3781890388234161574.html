<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742039"/>
    <meta property="og:site_name" content="เดลินิวส์"/>
    <meta property="article:published_time" content="2019-11-16T22:12:00+00:00"/>
    <meta property="og:title" content="&quot;ลูกากู&quot;เผย&quot;โซลชา&quot;ไม่อยากให้ย้าย"/>
    <meta property="og:description" content="'โรเมลู ลูกากู' ดาวยิง อินเตอร์ มิลาน เผย 'โอเล กุนนาร์ โซลชา' กุนซือผีแดง พยายามรั้งให้ล่าตาข่ายใน โอลด์ แทร็ฟฟอร์ด ต่อไป ก่อนเลือกเผ่นสวมชุด 'เนรัซซูรี'"/>
  </head>
  <body>
    <article>
      <h1>"ลูกากู"เผย"โซลชา"ไม่อยากให้ย้าย</h1>
      <address>
        <time datetime="2019-11-16T22:12:00+00:00">16 Nov 2019, 22:12</time>
      </address>
      <p>
        <b>"โรเมลู ลูกากู" ดาวยิง อินเตอร์ มิลาน เผย "โอเล กุนนาร์ โซลชา" กุนซือผีแดง พยายามรั้งให้ล่าตาข่ายใน โอลด์ แทร็ฟฟอร์ด ต่อไป ก่อนเลือกเผ่นสวมชุด "เนรัซซูรี"</b>
      </p>
      <p>โรเมลู ลูกากู กองหน้าทีมชาติเบลเยียม ของ อินเตอร์ มิลาน ทีมดังแห่งศึกกัลโช เซเรีย อา อิตาลี เผย โอเล กุนนาร์ โซลชา ผู้จัดการทีม แมนเชสเตอร์ ยูไนเต็ด พยายามจะรั้งให้ตัวเขาค้าแข้งอยู่นถิ่้น โอลด์ แทร็ฟฟอร์ด ต่อไปตามเดิม ก่อนหน้าที่จะย้ายซบ "งูใหญ่" ด้วยค่าตัว 73 ล้านปอนด์ หรือ ประมาณ 2,847 ล้านบาทในช่วงซัมเมอร์นี้<br/><br/>แม้ก่อนหน้านี้ โซลชา จะเคยพูดออกมาเองว่า ถึงเวลาแล้วที่ ลูกากู จะต้องย้ายไปจาก แมนฯ ยูไนเต็ด แต่ อดีตหัวหอกเอฟเวอร์ตัน ยืนยันว่า แท้ที่จริงแล้ว กุซือหน้าทารก ยังคงอยากให้ตัวเขาล่าตาข่ายอยู่ใน "โรงละครแห่งความฝัน" ต่อไป พร้อมเผยว่าความสัมพันธ์ระหว่างพวกเขาทั้งคู่ยังดีเหมือนเดิม<br/><br/>"โซลชายังจะได้รับความเคารพจากผมตลอดไป เขาเข้าใจตอนผมพูดในเดือนมี.ค.ว่า ถึงเวลาที่ผมต้องย้ายแล้ว ผมเล่นในพรีเมียร์ลีกมาตั้งแต่ยังเป็นเด็กอายุแค่ 18 ปี และตอนนี้ผมอายุ 26 แล้ว โซลชาอยากเก็บผมเอาไว้ แต่ผมพร้อมที่จะออกไปพบเจอสิ่งใหม่ ๆ แล้ว" ลูกากู กล่าว.<br/><br/><b>ภาพ gettyimages</b><br/><br/> </p>
    </article>
  </body>
</html>