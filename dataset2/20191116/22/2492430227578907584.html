<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188621/19-jarige-met-tachtig-zakjes-drugs-gepakt-in-Dordrecht"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-16T22:09:58+00:00"/>
    <meta property="og:title" content="19-jarige met tachtig zakjes drugs gepakt in Dordrecht"/>
    <meta property="og:description" content="Een 19-jarige drugsdealer uit Tilburg is deze week opgepakt in Dordrecht. Hij had meer dan tachtig zakjes met drugs bij zich."/>
  </head>
  <body>
    <article>
      <h1>19-jarige met tachtig zakjes drugs gepakt in Dordrecht</h1>
      <address>
        <time datetime="2019-11-16T22:09:58+00:00">16 Nov 2019, 22:09</time>
      </address>
      <h4>Een 19-jarige drugsdealer uit Tilburg is deze week opgepakt in Dordrecht. Hij had meer dan tachtig zakjes met drugs bij zich.</h4>
      <p>Agenten kwamen de jongen op het spoor tijdens een controle, die werd uitgevoerd nadat zij informatie hadden binnengekregen over drugsdealers die voor overlast in Dordrecht zouden zorgen.</p>
      <p>De Tilburger bleek 64 zakjes met vermoedelijk cocaïne en 17 zakjes met heroïne bij zich te hebben. Hij zit vast.</p>
      <p>Zijn auto is in beslag genomen. Ook kreeg hij een waarschuwing opgelegd, met een dwangsom van vierduizend euro.</p>
    </article>
  </body>
</html>