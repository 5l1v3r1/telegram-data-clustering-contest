<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/125810-17-lystopada-na-volyni-gortayuchy-kalendar"/>
    <meta property="og:site_name" content="ВолиньPost"/>
    <meta property="article:published_time" content="2019-11-16T22:00:00+00:00"/>
    <meta property="og:title" content="17 листопада на Волині: гортаючи календар"/>
    <meta property="og:description" content="День народження 17 листопада святкують луцький бізнесмен Роман Хорзов (на фото)"/>
  </head>
  <body>
    <article>
      <h1>17 листопада на Волині: гортаючи календар</h1>
      <address>
        <time datetime="2019-11-16T22:00:00+00:00">16 Nov 2019, 22:00</time>
      </address>
      <p>День народження 17 листопада святкують луцький бізнесмен <b>Роман Хорзов</b> (на фото) та журналістка <b>Вікторія Семенюк-Денисюк</b>.<br/><br/>Також особисте свято в громадської активістки <b>Ніни Пахомюк</b> та відеооператора <b>Юрія Фетисова</b>.<br/><br/><b>Інформаційне агентство ВолиньPost</b> вітає ювілярів й іменинників цього дня, а також усіх студентів, бажає міцного здоров’я, кохання, творчого натхнення та грандіозних успіхів.<br/><br/>Щорічно 17 листопада у всьому світі відзначається Міжнародний день студентів.<br/><br/>Цього дня на Волині народилася фотограф і краєзнавець, автор багатьох історико-краєзнавчих праць <b>Ірина Левчанівська</b> (17 листопада 1913 року - 1 травня 2011 року). Вона з'явилася на світ у селі Линів Локачинського району в маєтку родини Гродзінських, у шляхетній сім’ї Олени та Олександра Левчанівських. Мати Ірини Левчанівської – Олена Левчанівська – була першою жінкою-сенаторкою від Волині у сенаті Речі Посполитої 1922-1927 років.</p>
    </article>
  </body>
</html>