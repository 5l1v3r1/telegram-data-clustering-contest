<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/anil-ambani-resigned-reliance-communication-director-post"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-16T22:07:00+00:00"/>
    <meta property="og:title" content="റിലയന്‍സ് കമ്മ്യൂണിക്കേഷന്‍സിന്‍റെ ഡയറക്ടര്‍ പദവി അനില്‍ അംബാനി രാജിവച്ചു"/>
    <meta property="og:description" content="മുംബൈ: റിലയന്‍സ് കമ്മ്യൂണിക്കേഷന്‍സിന്‍റെ ഡയറക്ടര്‍ പദവിയില്‍ നിന്നും അനില്‍ അംബാനി രാജിവച്ചു. അനില്‍ ദീരുഭായി അംബാനി റിലയന്‍സ് ഗ്രൂപ്പിന്‍റെ സ്ഥാപനങ്ങള്‍ പലതും വിറ്റുകൊണ്ടിരിക്കുന്ന സാഹചര്യത്തിലാണ് റിലയന്‍സ് കമ്യൂണിക്കേഷന്‍റെ ഡയറക്ടര്‍ സ്ഥാനത്ത് നിന്നും രാജി വയ്ക്കുന്നത്. ..."/>
  </head>
  <body>
    <article>
      <h1>റിലയന്‍സ് കമ്മ്യൂണിക്കേഷന്‍സിന്‍റെ ഡയറക്ടര്‍ പദവി അനില്‍ അംബാനി രാജിവച്ചു</h1>
      <address><time datetime="2019-11-16T22:07:00+00:00">16 Nov 2019, 22:07</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>മുംബൈ: റിലയന്‍സ് കമ്മ്യൂണിക്കേഷന്‍സിന്‍റെ ഡയറക്ടര്‍ പദവിയില്‍ നിന്നും അനില്‍ അംബാനി രാജിവച്ചു. അനില്‍ ദീരുഭായി അംബാനി റിലയന്‍സ് ഗ്രൂപ്പിന്‍റെ സ്ഥാപനങ്ങള്‍ പലതും വിറ്റുകൊണ്ടിരിക്കുന്ന സാഹചര്യത്തിലാണ് റിലയന്‍സ് കമ്യൂണിക്കേഷന്‍റെ ഡയറക്ടര്‍ സ്ഥാനത്ത് നിന്നും രാജി വയ്ക്കുന്നത്. </p>
      <p>ശനിയാഴ്ച ബോംബെ സ്‌റ്റോക്ക് എക്‌സ്‌ചേഞ്ചിന് നല്‍കിയ നോട്ടീസിലാണ് രാജിവച്ച വിവരം അറിയിച്ചത്. ഛായ വിരാനി, റിയാന കരാനി, മഞ്ജരി കാക്കര്‍, സുരേഷ് രംഗാക്കര്‍ തുടങ്ങിയവരും അനിലിനൊപ്പം രാജിവച്ചു. കമ്പനിയുടെ ചീഫ് ഫിനാന്‍ഷ്യല്‍ ഓഫീസറും ഡയറക്ടറുമായിരുന്ന വി മണികണ്ഠന്‍ നേരത്തേ പദവിയില്‍ നിന്നും രാജിവച്ചിരുന്നു.</p>
    </article>
  </body>
</html>