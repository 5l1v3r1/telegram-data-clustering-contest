<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=956632"/>
    <meta property="og:site_name" content="Andhrajyothy"/>
    <meta property="article:published_time" content="2019-11-16T22:43:19+00:00"/>
    <meta property="og:title" content="వల్లభనేని వంశీ వైసీపీలో చేరికపై స్పీకర్ తమ్మినేని కీలక వ్యాఖ్యలు"/>
    <meta property="og:description" content="ADVT"/>
  </head>
  <body>
    <article>
      <h1>వల్లభనేని వంశీ వైసీపీలో చేరికపై స్పీకర్ తమ్మినేని కీలక వ్యాఖ్యలు</h1>
      <address>
        <time datetime="2019-11-16T22:43:19+00:00">16 Nov 2019, 22:43</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>అమరావతి: </b>గన్నవరం ఎమ్మెల్యే వల్లభనేని వంశీ ఆ పార్టీకి రాజీనామా చేసిన సంగతి తెలిసిందే. రేపో మాపో సీఎం వైఎస్ జగన్ మోహన్‌రెడ్డి సమక్షంలో వంశీ వైసీపీ కండువా కప్పుకోబోతున్నారు. తాను వైసీపీలో చేరుతున్నట్లు.. జగన్‌తో తన పయనం అని ఇదివరకే వంశీ ప్రకటించారు. అంతేకాదు గత మూడ్రోజులుగా వంశీ వ్యవహారం ఏపీలోనే కాదు.. తెలంగాణ రాజకీయాల్లో కూడా చర్చనీయాంశమవుతోంది. వల్లభనేని రాజీనామా చేసి వైసీపీ తీర్థం పుచ్చుకుంటారన్న నేపథ్యంలో అసెంబ్లీ స్పీకర్ తమ్మినేని సీతారాం కీలక వ్యాఖ్యలు చేశారు.</p>
      <p> </p>
      <p>
        <b>రాజీనామా చేసి రావాల్సిందే..!</b>
      </p>
      <p><b>‘</b>ఏ సభుడైనా పార్టీ మారాలను కుంటే తప్పనిసరిగా ఎమ్మెల్యే పదవికి రాజీనామా చేయాల్సిందే. రాజీనామా చేయకుండా పార్టీ మారితే చర్యలు తప్పవు. సభా నాయకుడిగా సీఎం వైఎస్ జగన్ మోహన్ రెడ్డి కూడా ఇదే విషయం చెప్పారు. దానికే నేను కట్టుబడి వున్నాను. వల్లభనేని వంశీ వైసీపీలో చేరాలంటే ఎమ్మెల్యే పదవికి రాజీనామా చేసి తీరాల్సిందే. సభాపతిగా నా వైఖరి కూడా అదే<b>’ </b>అని తమ్మినేని చెప్పుకొచ్చారు. ఇదిలా ఉంటే.. రాజీనామా చేయాల్సి వస్తే కచ్చితంగా రాజీనామా చేసే వైసీపీలోకి వెళ్తానని శనివారం నాడు మీడియాతో మాట్లాడుతూ వంశీ ప్రకటించారు.</p>
    </article>
  </body>
</html>