<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904033/enkel-lof-voor-belgi-en-broertjes-hazard-uit-het-buitenland-ze-schitterden-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T22:01:00+00:00"/>
    <meta property="og:title" content="Enkel lof voor België en broertjes Hazard uit het buitenland: 'Ze schitterden'"/>
    <meta property="og:description" content="De Rode Duivels konden zaterdagavond groepswinst vieren na een makkelijke 1-4 zege tegen Rusland. In de eerste helft walste de nationale ploeg al over de thuisploeg. Dat zag men ook in het buitenland."/>
  </head>
  <body>
    <article>
      <h1>Enkel lof voor België en broertjes Hazard uit het buitenland: 'Ze schitterden'</h1>
      <address>
        <time datetime="2019-11-16T22:01:00+00:00">16 Nov 2019, 22:01</time>
      </address>
      <p>
        <b>De Rode Duivels konden zaterdagavond groepswinst vieren na een makkelijke 1-4 zege tegen Rusland. In de eerste helft walste de nationale ploeg al over de thuisploeg. Dat zag men ook in het buitenland.</b>
      </p>
      <p>De broertjes Hazard hadden een voet in elk doelpunt in de eerste helft en kregen dan ook heel wat lof. De <a href="https://www.bbc.com/sport/football/50446856"><i>BBC</i></a> omschreef het als een 'kolossale overwinning' van de Rode Duivels.</p>
      <aside>Lees meer<br/><a href="https://www.voetbalprimeur.be/nieuws/904021/vp-rapport-hazard-broertjes-boven-n-negatieve-uitschieter-bij-rode-duivels.html?itm_source=www.voetbalprimeur.be&amp;itm_medium=highlighted-content">VP Rapport: Hazard-broertjes boven, één negatieve uitschieter bij Rode Duivels</a></aside>
      <p>Bij <a href="https://www.eurosport.com/football/hazard-brothers-shine-as-belgium-thump-russia-4-1_sto7540030/story.shtml"><i>Reuters</i></a> vond men de broertjes Hazard de grote uitblinkers. 'Ze schitterden tegen Rusland', aldus het persagentschap. 'België heeft het perfecte record nu verstevigd na maar liefst negen overwinningen. Twee doelpunten van Eden Hazard en één van zijn broertje Thorgan hielpen de Rode Duivels aan een knappe 1-4 overwinning.'</p>
      <figure>
        <iframe data-src="https://twitter.com/ActuFoot_/status/1195777278879391744?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><a href="https://www.foxsportsasia.com/football/euro-2020/1199450/russia-1-4-belgium-eden-hazard-combine-with-devastating-effect/">Fox Sports</a> zag de Rode Duivels ook nooit in de problemen komen. 'De mannen van Roberto Martinez maakten makkelijk komaf van de Russische tegenstanders. Coach Stanislav Cherchesov stond erbij en keek ernaar toen zijn defensie uit elkaar werd gerukt door de Hazard-broertjes.'</p>
      <p><a href="https://bleacherreport.com/articles/2863002-eden-hazard-brace-leads-belgium-to-easy-euro-2020-qualifier-win-vs-russia"><i>Bleacher Report</i></a> vond dat het 'kwaliteitsverschil tussen Rusland en België pijnlijk duidelijk was'. Terwijl <a href="https://www.marca.com/en/football/international-football/2019/11/16/5dd049d3e2704e454f8b45e3.html"><i>Marca</i></a> een 'Hazard onder stoom' zag tegen Rusland. <a href="https://www.vi.nl/nieuws/belgie-walst-over-rusland-heen-en-behoudt-perfecte-status"><i>VI</i></a> vond dan weer dat 'De Rode Duivels over Rusland heen walsten'. 'De ploeg was al na een helft klaar met Rusland en is daardoor naast Italië nog altijd een van de twee landen met de perfecte score in deze cyclus.'</p>
      <figure>
        <iframe data-src="https://twitter.com/SquawkaNews/status/1195777023484006400?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>