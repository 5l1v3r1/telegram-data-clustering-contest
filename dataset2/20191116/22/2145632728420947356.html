<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18576201-terapiile-pe-baza-de-testosteron-dubleaza-riscul-formarii-de-cheaguri-de-sange"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-16T22:00:00+00:00"/>
    <meta property="og:title" content="Terapiile pe bază de testosteron dublează riscul formării de cheaguri de sânge"/>
    <meta property="og:description" content="O parte a terapiilor pe bază de testosteron sunt prescrise împotriva simptomelor îmbătrânirii."/>
  </head>
  <body>
    <article>
      <h1>Terapiile pe bază de testosteron dublează riscul formării de cheaguri de sânge</h1>
      <address><time datetime="2019-11-16T22:00:00+00:00">16 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5387/18576201/1/sange-123rf-descopera.jpg"/>
        <figcaption>Credit foto: 123RF</figcaption>
      </figure>
      <p>O parte a terapiilor pe bază de testosteron sunt prescrise împotriva simptomelor îmbătrânirii.</p>
      <p>Un studiu recent, publicat în <i>JAMA Internal Medicine</i>, a adus dovezi care conduc la concluzia că terapiile pe bază de testosteron dublează riscul formării cheagurilor de sânge, notează <a href="http://medicalxpress.com/news/2019-11-testosterone-supplements-men-odds-blood.html">Medicalxpress</a>.</p>
      <p>Cercetătorii au observat faptul că această creştere a riscului formării cheagurilor este constantă, indiferent dacă bărbaţii care au participat la studiu sufereau de hipogonadism, o afecţiune care duce la reducerea cantităţii de hormoni sexuali masculini. De asemenea, oamenii de ştiinţă au observat că bărbaţii de vârstă mijlocie tind să fie grupul care pare să fie mai afectat, în termeni numerici, în comparaţie cu <a href="https://www.descopera.ro/dnews/8912032-testosteronul-ii-ajuta-pe-barbatii-varstnici-sa-si-pastreze-forma-fizica">bărbaţii în vârstă</a>.</p>
      <p>Autorul studiului, Rob Walker, cercetător al Facultăţii de Medicină a Universităţii Minnesota, este de părere că descoperirile echipei sale ar trebui să reprezinte un semnal de alarmă pentru bărbaţii de vârstă mijlocie, care ar trebui să fie mai precauţi atunci când solicită terapii pe bază de testosteron pentru combaterea simptomelor îmbătrânirii. „Dacă un potenţial pacient citeşte acest studiu şi solicită terapia cu testosteron pentru simptome comune ale îmbătrânirii, cum ar fi creşterea în greutate sau funcţia sexuală, poate ar trebui să facă modificări de comportament sau schimbări ale stilului de viaţă care să-şi îmbunătăţească sănătatea fără prescripţii medicale”, explică acesta.</p>
      <p>În cadrul acestui studiu, dr. Walker şi colegii săi au analizat informaţiile medicale a 40.000 de bărbaţi care au solictat <a href="https://www.descopera.ro/dnews/9783380-o-simpla-injectie-poate-transforma-orice-barbat-intr-un-mascul-irezistibil">terapii cu testosteron</a> între anii 2011 şi 2017. Cercetătorii au analizat în special cazurile de tromboză venoasă şi de embolie pulmonară. Din analiza datelor, oamenii de ştiinţă au aflat că bărbaţii care prezentau un nivel scăzut de testosteron şi care au apelat la terapii care să le suplinească lipsa acestui hormon prezentau un risc mai mare de 2,3 de a dezvolta cheaguri pulmonare şi de 2 ori mai mare de embolie pulmonară.</p>
      <p>Terapiile cu testosteron sunt periculoase, susţin cercetătorii, datorită faptului că creşte nivelul factorilor de închegare din <a href="https://www.descopera.ro/stiinta/16245688-au-fost-descoperite-patru-tipuri-noi-de-celule-sanguine-acestea-joaca-un-rol-extrem-de-important-in-corpul-uman">sânge</a>, care duc la creşterea numărului de celule roşii. Astfel se ajunge la situaţia în în care sângele devine mai dens, o condiţie necesară formării de cheaguri de sânge.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/dnews/17309246-nivelul-de-testosteron-al-unui-barbat-poate-depinde-de-locul-in-care-si-a-petrecut-copilaria">Nivelul de testosteron al unui bărbat poate depinde de locul în care şi-a petrecut copilăria</a>
        </b>
      </p>
      <p>
        <b>
          <a href="https://www.descopera.ro/dnews/8912032-testosteronul-ii-ajuta-pe-barbatii-varstnici-sa-si-pastreze-forma-fizica">Testosteronul îi ajută pe bărbaţii vârstnici să-şi păstreze forma fizică</a>
        </b>
      </p>
      <p>
        <b>
          <a href="https://www.descopera.ro/dnews/9783380-o-simpla-injectie-poate-transforma-orice-barbat-intr-un-mascul-irezistibil">O simplă injecţie poate transforma orice bărbat într-un mascul irezistibil?</a>
        </b>
      </p>
      <p>
        <b>
          <a href="https://www.descopera.ro/dnews/12905358-adevarul-despre-suplimentele-cu-testosteron-mituri-desfiintate-de-stiinta">Adevărul despre suplimentele cu testosteron. Mituri desfiinţate de ştiinţă</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/dnews/17309246-nivelul-de-testosteron-al-unui-barbat-poate-depinde-de-locul-in-care-si-a-petrecut-copilaria"/>
        <a href="https://www.descopera.ro/dnews/12905358-adevarul-despre-suplimentele-cu-testosteron-mituri-desfiintate-de-stiinta"/>
        <a href="https://www.descopera.ro/dnews/11815317-masculinitatea-are-costul-ei-ce-risca-barbatii-cu-niveluri-mari-de-testosteron"/>
        <a href="https://www.descopera.ro/dnews/8747557-cand-devin-tatici-barbatii-inregistreaza-o-scadere-brusca-a-nivelului-de-testosteron"/>
      </related>
    </article>
  </body>
</html>