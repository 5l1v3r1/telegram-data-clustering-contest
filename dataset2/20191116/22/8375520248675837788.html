<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/lideo-opoziciji-venesueli-zaklikav-prihilnikiv-do-vidnovlennya-protestiv-640428.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-16T22:44:02+00:00"/>
    <meta property="og:title" content="Лідео опозиції Венесуели закликав прихильників до відновлення протестів"/>
    <meta property="og:description" content="Суботня акція у Каракасі була найбільшою з травня цього року, коли невдачею закінчилася спроба усенення Мадуро від влади"/>
  </head>
  <body>
    <article>
      <h1>Лідео опозиції Венесуели закликав прихильників до відновлення протестів</h1>
      <address>
        <time datetime="2019-11-16T22:44:02+00:00">16 Nov 2019, 22:44</time>
      </address>
      <h4>Суботня акція у Каракасі була найбільшою з травня цього року, коли невдачею закінчилася спроба усенення Мадуро від влади</h4>
      <p>Лідер опозиції Венесуели, який оголосив себе тимчасовим президентом, Хуан Гуайдо закликав своїх прихильників до нової хвилі протестів проти уряду глави країни Ніколаса Мадуро.</p>
      <p>Виступаючи під час мітингу біля посольства Болівії у Каракасі у суботу, 16 листопада, Гуайдо заявив, що опозиція має посилити тиск на Мадуро.</p>
      <p>«Кожен венесуелець зобов'язаний вести бій, виходити на вулиці, щоб вимагати дотримання своїх прав (…) Якщо ми залишимося вдома, ми програємо», - заявив він, додавши, що акції протесту триватимуть.</p>
      <p>«Сьогодні, завтра, у понеділок - ми будемо на вулицях», - наголосив опозиціонер, пославшись на приклад Болівії, де після 18-ти днів протестів колишній президент <a href="https://glavcom.ua/news/prezident-boliviji-pishov-u-vidstavku-639038.html">Ево Моралес подав у відставку та залишив країну.</a></p>
      <figure>
        <iframe data-src="https://twitter.com/jguaido/status/1195752666082795521?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>На антиурядовий мітинг у Каракасі вийшли близько п'яти тисяч прихильників Гуайдо, повідомляє агенція новин AFP. Вони тримали прапори країни та транспаранти з написами «Мадуро-геть!» та «Слідуйте прикладу Болівії». Суботня акція була найбільшою з травня цього року, коли невдачею закінчилася спроба усенення Мадуро від влади.</p>
      <p>Тим часом в іншому районі Каракаса сотні людей зібралися на акцію на підтримку Мадуро та Моралеса. Ніколас Мадуро заявив, що не терпітиме жодних спроб повторити «державний переворот», який <a href="https://glavcom.ua/world/observe/eksprezident-boliviji-pislya-vidstavki-otrimav-politichniy-pritulok-v-meksici-639282.html">закінчився втечею колишнього президента Болівії до Мексики.</a></p>
      <footer>Джерело: <a href="http://www.dw.com/">DW</a></footer>
      <related>
        <a href="https://glavcom.ua/world/observe/venesuela-visilaje-vsih-diplomativ-salvadoru-637397.html"/>
        <a href="https://glavcom.ua/economics/finances/bloomberg-rosiya-za-rik-vidpravila-do-venesueli-315-mln-gotivkoyu--637140.html"/>
        <a href="https://glavcom.ua/economics/finances/ssha-mozhut-zaprovaditi-sankciji-proti-ispaniji-za-pidtrimku-maduro-zmi--636843.html"/>
      </related>
    </article>
  </body>
</html>