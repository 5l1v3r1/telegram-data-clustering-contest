<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904036/club-brugge-spits-diagne-krijgt-toch-nog-steun-ik-begrijp-hem-een-beetje-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T22:32:00+00:00"/>
    <meta property="og:title" content="Club Brugge-spits Diagne krijgt toch nog steun: &quot;Ik begrijp hem een beetje&quot;"/>
    <meta property="og:description" content="Na zijn actie tegen PSG kreeg Mbaye Diagne heel wat kritiek. De Senegalees kon niet bekoren met zijn egoïstische actie in de Champions League. Toch zijn er nog mensen die hem verdedigen. Daar is Tessa Wullaert er één van."/>
  </head>
  <body>
    <article>
      <h1>Club Brugge-spits Diagne krijgt toch nog steun: "Ik begrijp hem een beetje"</h1>
      <address>
        <time datetime="2019-11-16T22:32:00+00:00">16 Nov 2019, 22:32</time>
      </address>
      <p>
        <b>Na zijn actie tegen PSG kreeg Mbaye Diagne heel wat kritiek. De Senegalees kon niet bekoren met zijn egoïstische actie in de Champions League. Toch zijn er nog mensen die hem verdedigen. Daar is Tessa Wullaert er één van.</b>
      </p>
      <p>De Red Flame schrijft de spits van Club Brugge niet helemaal af. "Ik kon Mbaye Diagne eigenlijk wel een beetje begrijpen", zegt ze in <i>De Krant van West-Vlaanderen</i>. "Een spits wil altijd scoren. En dat liep niet vlot bij hem. Hij dacht: vertrouwen opdoen", geeft ze aan.</p>
      <aside>Lees meer<br/><a href="https://www.voetbalprimeur.be/nieuws/903985/mbaye-richt-zich-tot-criticasters-na-akkefiet-bij-club-brugge-ze-beledigen-me-.html?itm_source=www.voetbalprimeur.be&amp;itm_medium=highlighted-content">Diagne richt zich tot criticasters na akkefiet bij Club Brugge: 'Ze beledigen me'</a></aside>
      <p>Al weet Wullaert ook dat de manier waarop niet meteen de beste was. "Je mag je natuurlijk nooit boven het team stellen. Clement zal dat evenwel perfect oplossen, daar ben ik zeker van", klinkt het.</p>
      <p>Een soortgelijke situatie kwam Wullaert nog niet vaak tegen. "Het is bij ons nog niet voorgekomen. Ik weet het niet ... Tegen Litouwen gebeurde ook zoiets. Normaal neem ik in een bepaalde zone de vrijschoppen maar plots meldde zich een andere speelster. Het stond al 5-0, ik dacht laat maar. Maar indien het nog 0-0 had gestaan, had ik wél gereageerd", aldus de Red Flame.</p>
    </article>
  </body>
</html>