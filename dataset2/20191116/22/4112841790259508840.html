<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76661-Prezidentka-na-oslavach-Neznej-revolucie-podakovala-vsetkym-ktori-sa-o-nu-pricinili-Hovori-vsak-ze-boj-neskoncil"/>
    <meta property="og:site_name" content="REFRESHER"/>
    <meta property="article:published_time" content="2019-11-16T22:25:00+00:00"/>
    <meta property="og:title" content="Prezidentka na oslavách Nežnej revolúcie poďakovala všetkým, ktorí sa o ňu pričinili. Hovorí však, že boj neskončil"/>
    <meta property="og:description" content="Vyzýva ľudí k tomu, aby sa spojili a dokončili premenu, ktorá začala pred 30 rokmi."/>
  </head>
  <body>
    <article>
      <h1>Prezidentka na oslavách Nežnej revolúcie poďakovala všetkým, ktorí sa o ňu pričinili. Hovorí však, že boj neskončil</h1>
      <address><time datetime="2019-11-16T22:25:00+00:00">16 Nov 2019, 22:25</time> by <a rel="author">Alexandra Murajdová</a></address>
      <p>
        <b>Vyzýva ľudí k tomu, aby sa spojili a dokončili premenu, ktorá začala pred 30 rokmi.</b>
      </p>
      <p>Prezidentka Zuzana Čaputová v príhovore k 30. výročiu Nežnej revolúcie poďakovala všetkým, ktorí sa do revolúcie zapojili. Tvrdí však, <b>že zmeny, ktoré Slováci v roku 1989 vybojovali sa musia dotiahnuť do konca, </b>aby sme žili v krajine, ktorá bude dôstojným miestom pre život.</p>
      <p>K zmene totiž  podľa jej slov nestačí demokratický režim, demokracia je len príležitosť a my sa jej musíme naplno chopiť až potom budeme hodní boja, ktorý pred 30 rokmi Slováci na námestiach rozpútali.</p>
      <p><i> „Vidím tváre ľudí, ktorých si pamätám spred tridsiatich rokov, keď som ako študentka sledovala udalosti z novembra 1989.  Pamätám si vás z vašich verejných vystúpení, videla som vás na fotografiách z tých mrazivých dní. Teší ma, že sa tu dnes večer stretli osobnosti, o ktorých môžem s pokojným svedomím povedať, že sa zaslúžili o November,“</i> povedala prezidentka na úvod svojho príhovoru pri príležitosti oficiálnych osláv 30. výročia Nežnej revolúcie.</p>
      <figure>
        <img src="https://i.refresher.sk/public/alexandra-murajdova/20191611_zapalenie_sviecka_caputova_01662759.jpg"/>
        <figcaption>
          <cite>TASR</cite>
        </figcaption>
      </figure>
      <p>Ďakovala práve <b>ľudom, ktorí sa pričinili o pád komunistického režimu</b>. Až do 17. novembra 1989 totalitný režim zatváral a týral všetkých, ktorí mu odporovali. Vydzvihla preto odvahu, ktorú ľudia na námestiach ukázali.</p>
      <p>„<i>Slovenská republika ešte nikdy nepatrila do spoločenstva krajín s takými výnimočnými demokratickými a civilizačnými hodnotami ako teraz. Bez Novembra 1989 by to možné nebolo,“</i> tvrdí, no spoemnula aj ľudí, ktorí žijú v ťažkých životných situáciách. Farmárov, ktorí nemohli uplatniť svoje práva či tých, ktorým sa<b> nedostalo spravodlivosti kvôli kúpeným súdnym rozsudkom.</b></p>
      <related>
        <a href="https://refresher.sk/76656-Bratislava-ma-po-30-rokoch-namestie-Neznej-revolucie-Susedi-s-namestim-Slovenskeho-narodneho-povstania"/>
      </related>
      <p>Prezidentka Zuzana Čaputová preto všetkých vyzvala, aby sa spojili, pretože <b>sloboda, ktorú Slováci v novembri 1989 vybojovali, prichádza so zodpovednosťou.</b> Žiada, aby sme si túto zodpovednosť uvedomili a dokončili proces premeny, ktorá sa pred tridsiatimi rokmi začala: „<i>Aby sme si pri oslavách štyridsiateho výročia Novembra mohli povedať to biblické: dobrý boj sme bojovali, svoj beh sme dokončili, vieru sme nestratili.“</i></p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/70557-Bratislava-bude-mat-Namestie-Neznej-revolucie-v-suvislosti-s-30-vyrocim-Jej-odkaz-chcu-udrzat-pre-dalsie-generacie"/>
        <a href="https://refresher.sk/76656-Bratislava-ma-po-30-rokoch-namestie-Neznej-revolucie-Susedi-s-namestim-Slovenskeho-narodneho-povstania"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
      </related>
    </article>
  </body>
</html>