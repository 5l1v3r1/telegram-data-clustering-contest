<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/ktsi-vaptsarov-se-okaza-pod-shapkata-406929.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-16T22:54:51+00:00"/>
    <meta property="og:title" content="Къци Вапцаров се оказа под Шапката"/>
    <meta property="og:description" content="Шест маски продължават състезанието в шоуто на Нова телевизия"/>
  </head>
  <body>
    <article>
      <h1>Къци Вапцаров се оказа под Шапката</h1>
      <address><time datetime="2019-11-16T22:54:51+00:00">16 Nov 2019, 22:54</time> by <a rel="author">Агенция Стандарт</a></address>
      <p>Къци Вапцаров се оказа под Шапката, стана ясно от поредното издание на „Маскираният певец“. Нито един от така наречените панелисти – Герасим Георгиев-Геро, Мария Илиева, Ники Кънчев и Гала – не успяха да го познаят. Все пак Геро беше най-логичен: „Този човек със сигурност е актьор и имам усещането, че ми е близък приятел“. Самият Къци, естествено, беше твърде доволен, че остана съвършено неразкрит до финала на участието си. „Изучавах начина на говорене и маниерите на няколко души, между които беше и Криско, за да заблудя и публиката, и журито“, сподели той. И изпя „Somebody to love“ на „Куин“. „Най-после нещо, което аз искам“, каза той и се опита да се направи да Фреди Меркюри. Следващата събота състезанието по Нова телевизия продължава – остават още 6 маски за сваляне. Розата все така триумфира като сила и красота на гласа. Най-вероятно зад нея се крие Роберта, която кажи-речи няма конкуренция. Единствената, която може да се пробва в същата бленда, е Жана Бергендорф.                      </p>
    </article>
  </body>
</html>