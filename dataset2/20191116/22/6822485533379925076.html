<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825190.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T22:30:00+00:00"/>
    <meta property="og:title" content="پیشنهاد نجومی چینی‌ها به مدافع پرسپولیس"/>
    <meta property="og:description" content="خبر ورزشی نوشت: خاطرتان باشد اوایل تیرماه سال جاری بود که محمد انصاری در جلسه با ایرج عرب توافق کرد یک فصل دیگر پیراهن پرسپولیس را بر تن کند. در آن مقطع گفته می‌شد انصاری پیشنهاد نجومی از تراکتور دریافت کرده و دو باشگاه چینی و کره جنوبی خواهان به خدمت گرفتن او هستند، اما در نهایت تصمیم گرفت یک فصل دیگر در جمع سرخپوشان باقی بماند. به تازگی شنیدیم مدافع چپ‌پا و خوش‌استیل پرسپولیس با یک پیشنهاد وسوسه‌انگیز از سوپرلیگ چین مواجه شده است. این در حالی است که گابریل کالدرون اعتقاد زیادی به سبک بازی محمد انصاری داشته و تحت هر شرایطی از او استفاده می‌کند."/>
  </head>
  <body>
    <article>
      <h1>پیشنهاد نجومی چینی‌ها به مدافع پرسپولیس</h1>
      <address>
        <time datetime="2019-11-16T22:30:00+00:00">16 Nov 2019, 22:30</time>
      </address>
      <p>مدافع چپ‌پا و خوش‌استیل پرسپولیس با یک پیشنهاد وسوسه‌انگیز از سوپرلیگ چین مواجه شده است.</p>
      <p>خبر ورزشی نوشت: خاطرتان باشد اوایل تیرماه سال جاری بود که محمد انصاری در جلسه با ایرج عرب توافق کرد یک فصل دیگر پیراهن پرسپولیس را بر تن کند. در آن مقطع گفته می‌شد انصاری پیشنهاد نجومی از تراکتور دریافت کرده و دو باشگاه چینی و کره جنوبی خواهان به خدمت گرفتن او هستند، اما در نهایت تصمیم گرفت یک فصل دیگر در جمع سرخپوشان باقی بماند. به تازگی شنیدیم مدافع چپ‌پا و خوش‌استیل پرسپولیس با یک پیشنهاد وسوسه‌انگیز از سوپرلیگ چین مواجه شده است. این در حالی است که گابریل کالدرون اعتقاد زیادی به سبک بازی محمد انصاری داشته و تحت هر شرایطی از او استفاده می‌کند.</p>
      <p>سرمربی آرژانتینی به قدری به انصاری اعتقاد دارد که محمد نادری دفاع چپ ملی‌پوش خود را یک خط جلوتر برده و در خط میانی از او استفاده می‌کند. بنابراین بعید می‌دانیم سرمربی پرسپولیس به این راحتی اجازه جدایی به مدافع مورد علاقه خودش بدهد. اما فراموش نباید کرد پرسپولیس با مشکلات مالی زیادی مواجه است. یکی از راه‌های درآمدزایی این باشگاه هم حق ترانسفر بازیکن است و ظاهراً چینی‌ها حاضرند پول بسیار خوبی بابت خرید انصاری به باشگاه ایرانی بپردازند. از طرفی اگر پرسپولیس در نیم‌فصل انصاری را به فروش نرساند آنگاه این مدافع خوش‌اخلاق در پایان فصل قراردادش به اتمام رسیده و می‌تواند به عنوان بازیکن آزاد به هر تیمی که دلش خواست برود و هیچ پولی هم به باشگاه فعلی خودش نپردازد! بنابراین منطق حکم می‌کند برای درآمدزایی باشگاه، پرسپولیسی‌ها انصاری را در نیم‌فصل به فروش برسانند. البته چنانچه گابریل کالدرون اصرار به حفظ محمد داشته باشد آنگاه پرسپولیس باید همین امروز یا در نیم‌فصل قرارداد این بازیکن را تمدید کند تا او خودش به عنوان بازیکن آزاد در پایان فصل جدا نشود.</p>
    </article>
  </body>
</html>