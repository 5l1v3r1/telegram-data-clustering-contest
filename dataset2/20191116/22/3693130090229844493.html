<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/hasta-esini-eglendirmeye-calisirken-milyoner-oldu-1207675.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-16T22:38:00+00:00"/>
    <meta property="og:title" content="Hasta eşini eğlendirmeye çalışırken milyoner oldu"/>
    <meta property="og:description" content="İngiltere'de yaşayan Kevin Francis'in hasta eşini eğlendirmeye çalışarak satın aldığı 'kazı kazan' kartlarından 1 milyon sterlinlik ikramiye kazandığı öğrenildi."/>
  </head>
  <body>
    <article>
      <h1>Hasta eşini eğlendirmeye çalışırken milyoner oldu</h1>
      <h2>İngiltere'de yaşayan Kevin Francis'in hasta eşini eğlendirmeye çalışarak satın aldığı 'kazı kazan' kartlarından 1 milyon sterlinlik ikramiye kazandığı öğrenildi.</h2>
      <address>
        <time datetime="2019-11-16T22:38:00+00:00">16 Nov 2019, 22:38</time>
      </address>
      <p><b>İngiliz Daily Mirror</b> gazetesinin haberine göre, <b>İngiltere</b>'nin <b>Portsmouth </b>kentinde yaşayan 61 yaşındaki Kevin Francis, eşini eğlendirmeye çalışarak satın aldığı 2 adet '<b>kazı kazan</b>' kartlarından tam 1 milyon sterlin tutarında ikramiye kazandı.</p>
      <p>Habere göre <b>Kevin</b>, kısmen engelli olan 75 yaşındaki eşi <b>Brenda </b>için 10 sterlin karşılığında 'Merry Millions' adlı milli piyangodan 2 adet '<b>kazı kazan</b>' kartı aldı.</p>
      <p>Kartları eşi ile birlikte kazıdıktan sonra <b>Kevin</b>, çıkan rakamları ikramiyelerle karşılaştırmaya başladı ve 1 milyon sterlinlik bir ödül kazandıklarını gördü.</p>
      <p>Bu mutlu anını hatırlayan Kevin, "<b>Şoktaydım ve bir saatten fazla Brenda'ya hiçbir şey söylemedim. Sonunda ikramiye kazandığımızı söyleyince şaka yaptığımı sandı"</b> diye konuştu.</p>
      <p>Paranın bir kısmını çocukları ve torunları için harcama niyetinde olduğunu söyleyen Kevin, ayrıca eşinin rahat bir şekilde hareket edebilmesi için evde tadilat yapmayı planladığını sözlerine ekledi.</p>
    </article>
  </body>
</html>