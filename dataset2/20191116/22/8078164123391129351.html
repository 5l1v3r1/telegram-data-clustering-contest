<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/sport/cards/marc-marquez-impone-fratello-alex-honda-altri-casi-sport/marc-alex-honda_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-16T22:00:00+00:00"/>
    <meta property="og:title" content="Marc Marquez impone il fratello Alex alla Honda: gli altri casi nello sport"/>
    <meta property="og:description" content="Il caso dei piloti spagnoli non è isolato nella storia: dai fratelli Maradona ai Donnarumma, dai Kakà ai Seedorf, fino alla strana vicenda di Ronaldo e del presunto fratello Gilberto"/>
  </head>
  <body>
    <article>
      <h1>Marc Marquez impone il fratello Alex alla Honda: gli altri casi nello sport</h1>
      <address><time datetime="2019-11-16T22:00:00+00:00">16 Nov 2019, 22:00</time> by <a rel="author">Lorenzo Nicolao</a></address>
      <p>Non solo figli d’arte, ma sempre più spesso anche fratelli. Alex Marquez nel 2020 correrà con tutta probabilità in MotoGp nel team ufficiale della Honda. Come compagno di squadra il fratello maggiore Marc, che ha permesso alla scuderia giapponese di vincere 6 degli ultimi 7 mondiali. Il team non ha voluto correre il rischio che l’otto volte iridato potesse accettare un contratto con la Ducati, tanto da essere disposta ad accettare la richiesta di Marc. Con l’addio di Jorge Lorenzo, la sella vacante è di fatto stata imposta dal campionissimo, a probabile discapito persino del fratello minore, sul quale penderà dalla prossima stagione la massima responsabilità. Questo è solo il più eclatante di tanti altri casi, molti nel calcio, dove gli sportivi professionisti riescono a imporre alle squadre propri parenti o amici, spesso senza considerare le qualità e l’esperienza dell’atleta.</p>
      <figure>
        <img src="https://images2.corriereobjects.it/methode_image/2019/11/17/Sport/Foto%20Sport%20-%20Trattate/6283a9c4c0453797eb5757c235b3ff06-kjoF-U31501028114587KBF-593x443@Corriere-Web.jpg?v=201911171430"/>
      </figure>
      <aside>Scheda 1 di 7<br/><br/>INDIETRO<a href="https://www.corriere.it/sport/cards/marc-marquez-impone-fratello-alex-honda-altri-casi-sport/gigio-antonio-donnarumma.shtml"> AVANTI</a></aside>
    </article>
  </body>
</html>