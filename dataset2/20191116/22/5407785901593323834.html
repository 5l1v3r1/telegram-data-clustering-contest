<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/denizli-de-bicaklanan-2-kisi-hastaneye-giderken-12626374-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-16T22:54:03+00:00"/>
    <meta property="og:title" content="Denizli'de bıçaklanan 2 kişi hastaneye giderken kaza geçirdi"/>
    <meta property="og:description" content="Denizli'nin Pamukkale ilçesinde bıçakla yaralanan 2 kişi, araçlarıyla hastaneye giderken trafik kazası geçirdi."/>
  </head>
  <body>
    <article>
      <h1>Denizli'de bıçaklanan 2 kişi hastaneye giderken kaza geçirdi</h1>
      <address>
        <time datetime="2019-11-16T22:54:03+00:00">16 Nov 2019, 22:54</time>
      </address>
      <p><a href="https://www.haberler.com/denizli/"><b>Denizli</b></a>'nin <a href="https://www.haberler.com/pamukkale/"><b>Pamukkale</b></a> ilçesinde bıçakla yaralanan 2 kişi, araçlarıyla hastaneye giderken trafik kazası geçirdi.</p>
      <p>Alınan bilgiye göre, <a href="https://www.haberler.com/gokpinar/"><b>Gökpınar</b></a> Mahallesi'ndeki ormanlık alanda Berkan B. (38), Ufuk S. (29) ve F.A. arasında henüz bilinmeyen nedenle tartışma çıktı. F.A. yanındaki bıçakla Berkan B. ve Ufuk S'yi yaralayıp kaçtı.</p>
      <p>Ufuk S'yi de yanına alarak hastaneye gitmeye çalışan Berkan B'nin kullandığı otomobil, Denizli-Antalya kara yolu Bağbaşı mevkisinde Latif G. (39) yönetimindeki 20 AAK 81 plakalı otomobille çarpıştı.</p>
      <p>Olay yerine gelen sağlık görevlileri, Berkan B. ve Ufuk S'yi ambulansla Pamukkale Üniversitesi Hastanesine kaldırdı.</p>
      <p>Kaynak: AA</p>
    </article>
  </body>
</html>