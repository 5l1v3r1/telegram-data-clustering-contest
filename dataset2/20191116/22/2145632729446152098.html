<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/natura/18587922-sute-de-oua-de-gheata-descoperite-pe-o-plaja-din-finlanda"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-16T22:00:00+00:00"/>
    <meta property="og:title" content="Sute de ''ouă de gheaţă'', descoperite pe o plajă din Finlanda"/>
    <meta property="og:description" content="Fotograful amator Risto Mattila a descoperit pe plajele insulei Hailuoto câteva sute de „ouă de gheaţă”."/>
  </head>
  <body>
    <article>
      <h1>Sute de ''ouă de gheaţă'', descoperite pe o plajă din Finlanda</h1>
      <address><time datetime="2019-11-16T22:00:00+00:00">16 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5108/18587922/1/gheata-captura-you-tube-descopera.png"/>
        <figcaption>Credit foto: Captură ecran YouTube</figcaption>
      </figure>
      <p>Fotograful amator Risto Mattila a descoperit pe plajele insulei Hailuoto câteva sute de „ouă de gheaţă”.</p>
      <p>Aflat într-o plimbare pe plajele insulei Hailuoto, teritoriu finlandez, fotograful amator Risto Mattila a făcut o descoperire interesantă pe care a împărtăşit-o cu internetul: câteva sute de „<a href="https://www.descopera.ro/natura/15926521-fenomen-neobisnuit-pe-o-plaja-din-siberia-dureaza-de-doua-saptamani-si-se-intind-pe-18-km-video">ouă de gheaţă</a>”, notează <a href="http://www.sciencealert.com/hundreds-of-rare-ice-eggs-washed-up-on-a-finland-beach-thanks-to-weird-weather?fbclid=IwAR3BdRPUsW1OvLRfNzg4fqVDiajkZqtNKIHCgHW1xu_h1wqW5Qb97huYntE">Sceince Alert</a>.</p>
      <p>„Am fost cu soţia mea pe plaja Marjaniemi. Vremea a fost însorită, aproximativ -1 Celsius şi a fost o zi în care vântul bătea destul de tare”, a declarat Mattila. „Acolo am găsit acest fenomen uimitor. De-a lungul plajei, lângă linia apei, erau ouă de zăpadă şi gheaţă”.</p>
      <p>Cercetătorii explică faptul că aceste bucăţi de gheaţă cu forme atât de precise şi bizare se formează doar în anumite condiţii meteorologice. Astfel, la o temperatură apropiată de cea a îngheţului, <a href="https://www.descopera.ro/stiinta/16974366-savantii-au-creat-gheata-superionica-o-substanta-care-este-un-solid-si-un-lichid-in-acelasi-timp">apa din mare</a> începe să se „agaţe” de diferitele obiecte care plutesc în ea: deşeuri sau fulgi de zăpadă. Odată cu mişcarea valurilor, apa care îngheaţă în jurul particulelor formează noi starturi care, în final, fac ca bucata respectivă de gheaţă să fie prea mare pentru a mai pluti. În cazul acestor ouă, briza constantă este cea care a dus la formarea acestora.</p>
      <figure>
        <iframe src="https://www.youtube.com/embed/iupm6VHKoQU" width="560" height="315" data-service="Youtube" scrolling="no"/>
      </figure>
      <p>După cum explică cercetătorii, dar şi o scurtă căutare pe internet, acest fenomen, în care apa lacurilor sau a <a href="https://www.descopera.ro/stiinta/18274670-inginerie-extrema-in-lupta-impotriva-incalzirii-globale-submarine-care-sa-produca-gheata">oceanelor </a>duce la formarea unor bucăţi mai mult sau mai puţin sferice de gheaţă tinde să fie mult mai comună decât am crede. Cu ajutorul tehnologiei, când un astfel de eveniment are loc, mult mai mulţi oameni pot vedea ce s-a întâmplat.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/natura/15926521-fenomen-neobisnuit-pe-o-plaja-din-siberia-dureaza-de-doua-saptamani-si-se-intind-pe-18-km-video">Fenomen NEOBIŞNUIT pe o plajă din Siberia. Durează de două săptămâni şi se întind pe 18 km - VIDEO</a>
        </b>
      </p>
      <p>
        <b>
          <a href="https://www.descopera.ro/natura/18521359-o-bucata-de-gheata-veche-de-doua-milioane-de-ani-ofera-indicii-cu-privire-la-istoria-gazelor-cu-efect-de-sera">O bucată de gheaţă veche de două milioane de ani oferă indicii cu privire la istoria gazelor cu efect de seră</a>
        </b>
      </p>
      <p>
        <b>
          <a href="https://www.descopera.ro/stiinta/18274670-inginerie-extrema-in-lupta-impotriva-incalzirii-globale-submarine-care-sa-produca-gheata">Inginerie extremă în lupta împotriva încălzirii globale: submarine care să producă gheaţă</a>
        </b>
      </p>
      <p>
        <b>
          <a href="https://www.descopera.ro/natura/15744002-fenomen-misterios-pestera-in-care-se-formeaza-gheata-doar-vara">Fenomen misterios. Peştera în care se formează gheaţă doar vara</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/descopera-in-romania/18556163-cand-se-va-deschide-hotelul-de-gheata-de-la-balea-si-care-este-tema-din-acest-an"/>
        <a href="https://www.descopera.ro/natura/18521359-o-bucata-de-gheata-veche-de-doua-milioane-de-ani-ofera-indicii-cu-privire-la-istoria-gazelor-cu-efect-de-sera"/>
        <a href="https://www.descopera.ro/natura/18422782-o-bucata-de-gheata-uriasa-s-a-desprins-de-estul-antarcticii-iar-specialistii-sunt-fericiti"/>
        <a href="https://www.descopera.ro/istorie/14876922-leon-trotki-revolutionarul-care-si-a-luat-numele-dupa-seful-temnitei-in-care-a-fost-detinut-ulterior-a-fost-ucis-cu-un-cutit-de-spart-gheata-de-agentul-lui-stalin-video"/>
      </related>
    </article>
  </body>
</html>