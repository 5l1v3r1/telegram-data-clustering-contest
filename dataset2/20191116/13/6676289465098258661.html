<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/amenzi-bucuresteni-tigari-aruncate-strada-325779.html"/>
    <meta property="og:site_name" content="Observator"/>
    <meta property="article:published_time" content="2019-11-16T13:50:00+00:00"/>
    <meta property="og:title" content="Amenzi de 79.000 de lei pentru bucureştenii care au aruncat ţigări pe stradă"/>
    <meta property="og:description" content="Reprezentanţii Poliţiei Locale Bucureşti au anunţat că au efectuat, în ultimele zile, o acţiune de descurajare a celor care obişnuiesc să arunce resturile ţigărilor fumate pe stradă."/>
  </head>
  <body>
    <article>
      <h1>Amenzi de 79.000 de lei pentru bucureştenii care au aruncat ţigări pe stradă</h1>
      <address><time datetime="2019-11-16T13:50:00+00:00">16 Nov 2019, 13:50</time> by <a rel="author">Cristi Ioniţă</a></address>
      <p>
        <b>
          <b>Reprezentanţii Poliţiei Locale Bucureşti au anunţat că au efectuat, în ultimele zile, o acţiune de descurajare a celor care obişnuiesc să arunce resturile ţigărilor fumate pe stradă.</b>
        </b>
      </p>
      <p>Într-un interval de patru zile peste 100 de bucureşteni au fost prinşi şi amendaţi pentru că au efectuat asemenea gesturi.</p>
      <p>Iar amenzile nu au fost mici deloc, oamenii legii încasând în jur de 79.000 de lei, în total.</p>
      <p>În paralel, oamenii legii au luat la puricat şi cluburile de noapte din centrul Capitalei.</p>
      <p>S-au aplicat 26 de amenzi în valoare de 33.000 de lei pentru nerespectarea normelor de salubrizare.</p>
      <p>Autorităţile dau asigurări că astfel de acţiuni vor continua şi chiar se vor dezvolta, urmând să fie verificate şi alte zone ale Capitalei, nu doar Centrul Vechi.</p>
    </article>
  </body>
</html>