<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/16/u-kyyevi-na-systemu-ochyshhennya-vykydiv-zavodu-energiya-spryamuyut-420-mln-grn/"/>
    <meta property="og:site_name" content="Рубрика"/>
    <meta property="article:published_time" content="2019-11-16T13:01:32+00:00"/>
    <meta property="og:title" content="У Києві на систему очищення викидів заводу &quot;Енергія&quot; спрямують 420 млн грн"/>
    <meta property="og:description" content="На столичному сміттєспалювальному заводі “Енергія” протягом 2020 року почнеться будівництво системи хімічного очищення димових газів. Про це повідомила прес-служба Київської міськдержадміністрації. Як зазначається, після впровадження системи хімічного очищення димових газів викиди забруднюючих речовин зменшаться в п’ять разів і будуть відповідати європейським екологічним стандартам. “Столична влада і громадськість усвідомлюють те, що завод є застарілим об’єктом, він […]"/>
  </head>
  <body>
    <article>
      <h1>У Києві на систему очищення викидів заводу "Енергія" спрямують 420 млн грн</h1>
      <address><time datetime="2019-11-16T13:01:32+00:00">16 Nov 2019, 13:01</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2018/09/energiya-zavod-860x580-c-1.jpg"/>
      </figure>
      <p>
        <b>
          <b>На столичному сміттєспалювальному заводі “Енергія” протягом 2020 року почнеться будівництво системи хімічного очищення димових газів.</b>
        </b>
      </p>
      <p>Про це повідомила прес-служба Київської міськдержадміністрації.</p>
      <p>Як зазначається, після впровадження системи хімічного очищення димових газів викиди забруднюючих речовин зменшаться в п’ять разів і будуть відповідати європейським екологічним стандартам.</p>
      <p>“Столична влада і громадськість усвідомлюють те, що завод є застарілим об’єктом, він побудований більше 30 років тому. Підприємство необхідно модернізувати і удосконалювати. Сміттєспалювальні заводи широко використовуються як джерело теплопостачання в найбільших європейських столицях: Копенгагені, Празі, Будапешті, Гамбурзі, Барселоні, Відні. Для Києва завод “Енергія” – важливий стратегічний об’єкт. Його модернізація, впровадження сучасної системи очищення викидів і будівництво нових сучасних екологічно безпечних заводів є частиною енергетичної модернізації столиці і підвищення рівня його енергоефективності та екологічної безпеки”, – йдеться в повідомленні.</p>
      <related>
        <h4>Дивись репортаж</h4>
        <a href="https://rubryka.com/article/zavod-energia/"/>
      </related>
      <p>Також на заводі “Енергія” модернізовані три з чотирьох електрофільтрів. Ремонт четвертого електрофільтру завершиться в 2020 році.</p>
      <p>Завод “Енергія” – єдине сміттєспалювальне підприємство в Україні, що утилізує 25% твердих побутових відходів столиці і забезпечує опаленням та гарячою водою майже 300 багатоповерхівок. Завод працює в рамках дозволу на викиди забруднюючих речовин в атмосферне повітря стаціонарними джерелами, виданого Міністерством екології та природних ресурсів України.</p>
      <p>Нагадаємо, у вересні 2019 року <a href="https://rubryka.com/2019/09/02/zavod-energiya-vidnovyv-robotu-pislya-remontu/">єдиний в Україні сміттєспалювальний завод “Енергія” відновив роботу після капітального ремонту.</a></p>
    </article>
  </body>
</html>