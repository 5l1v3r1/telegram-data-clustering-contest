<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825092.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T13:14:00+00:00"/>
    <meta property="og:title" content="شاخص بورس تهران ریزش کرد"/>
    <meta property="og:description" content="به گزارش فارس،‌‌ شاخص کل بورس اوراق بهادار تهران در پایان معاملات امروز شنبه 25 آبان 98 و اولین روز کاری بعد از افزایش قیمت بنزین با 208 واحد کاهش روبه‌رو شده و به رقم 306 هزار و 885 واحد رسید."/>
  </head>
  <body>
    <article>
      <h1>شاخص بورس تهران ریزش کرد</h1>
      <address>
        <time datetime="2019-11-16T13:14:00+00:00">16 Nov 2019, 13:14</time>
      </address>
      <p>شاخص کل بورس اوراق بهادار تهران در پایان معاملات امروز شنبه با ۲۰۸ واحد کاهش رو به رو شد.</p>
      <p>به گزارش فارس،‌‌ شاخص کل بورس اوراق بهادار تهران در پایان معاملات امروز شنبه 25 آبان 98 و اولین روز کاری بعد از افزایش قیمت بنزین با 208 واحد کاهش روبه‌رو شده و به رقم 306 هزار و 885 واحد رسید.</p>
      <p>شاخص کل با معیار هموزن نیز 234 واحد کاهش یافته و به رقم 88 هزار و 217 واحد رسید.</p>
      <p>ارزش روز بازار در بورس اوراق بهادار تهران امروز به بیش از یک میلیون و 119 هزار میلیارد تومان رسید.</p>
      <p>امروز معامله گران بورس بیش از 2.5 میلیارد سهام حق تقدم و اوراق مالی در قالب 343 معامله و به ارزش 1261 میلیارد تومان دادوستد کردند.</p>
      <p>امروز شاخص قیمت با معیار وزنی ـ ارزشی 55 واحد کاهش یافته و به رقم 82 هزار و 217 واحد رسید. شاخص قیمت با معیار هموزن 156 واحد افت کرده و به رقم 58 هزار و 987 واحد رسید. شاخص آزاد شناور با کاهش 1013 واحدی به رقم 357 هزار و 26 واحد رسید.</p>
      <p>شاخص بازار اول بورس با کاهش 313 واحدی به رقم 222 هزار و 382 واحد رسید. شاخص بازار دوم بورس با افزایش 307 واحدی به رقم 627 هزار و 62 واحد رسید.</p>
      <p>امروز نمادهای پالایش نفت تهران، پالایش نفت اصفهان و نفت بندرعباس و نیز توسعه معادن و فلزات در تقویت شاخص کل اثرگذار بودند و نمادهای صنایع پتروشیمی خلیج فارس، ایران‌خودرو و پتروشیمی پارس بیشترین اثر کاهشی در شاخص بورس را داشتند.</p>
      <p>نمادهای پربیننده بورس امروز مربوط به بانک ملت به قیمت هر سهم 5450 ریال، سایپا، بانک تجارت 437 ریال، بانک اقتصاد نوین 2824 ریال، ایران‌خودرو، پالایش نفت اصفهان و سیمان تهران بودند.</p>
      <p>امروز در پایان معاملات فرابورس شاخص کل 2 واحد رشد کرده و به رقم 3935 واحد رسید.</p>
      <p>ارزش بازار اول و دوم فرابورس به بیش از 225 هزار میلیارد تومان رسید.</p>
      <p>امروز معامله‌گران فرابورس بیش از 938 میلیون سهام حق تقدم و اوراق مالی در قالب 200 هزار معامله و به ارزش 657 میلیارد تومان دادوستد کردند.</p>
      <p>امروز نمادهای تولید برق دماوند، پالایش نفت شیراز و پالایش نفت لاوان بیشترین اثر تقویتی در شاخص فرابورس را داشته و نمادهای پتروشیمی مارون، فولاد هرمزگان جنوب، قاسم ایران و توسعه و عمران استان کرمان بیشترین اثر کاهشی در شاخص فرابورس را داشتند.</p>
      <p>نمادهای پربیننده در فرابورس شامل ذوب‌آهن اصفهان، صنایع کاغذ پارس، بانک دی، سرمایه‌گذاری میراث فرهنگی، داروسازی آوه سینا، صنایع ماشین‌های اداری ایران، جنرال مکانیک، تولید دارو و مولد نیروگاهی جهرم بودند.</p>
      <p>امروز همچنین با پیام ناظر بازار برخی از نمادهای بورسی متوقف، تعدادی بازگشایی و برخی نیز حراج شدند. ازجمله نمادهای متوقف بورسی می‌توان به نماد شرکت آلومراد، حق تقدم سرمایه امید و نیز بازگشایی نماد قند ثابت خراسان، نماد حق تقدم سیمان صوفیان اشاره کرد. همچنین وقفه معاملاتی نماد حق تقدم سیمان فارس نو و توقف نماد فولاد سپیدفراب کویر و وقفه نماد فرآورده‌های نسوز آذر می‌توان اشاره کرد.</p>
      <p>با پیام ناظر بازار بازگشایی نماد داروسازی دکتر عبیدی و توقف نماد لیزینگ ایران، توقف نماد حمل و نقل توکا و حراج مجدد نمادهای پارس سوئیچ، تامین سرمایه امید و داروپخش می‌توان اشاره کرد.</p>
    </article>
  </body>
</html>