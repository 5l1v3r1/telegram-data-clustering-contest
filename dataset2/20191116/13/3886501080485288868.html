<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119371-ldp-srpsko-drustvo-podeljeno-vise-nego-pre-krive-politicke-partije?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-16T13:35:04+00:00"/>
    <meta property="og:title" content="LDP: Srpsko društvo podeljeno više nego pre, krive političke partije"/>
    <meta property="og:description" content=" Liberalno-demokratska partija (LDP) je danas ocenila da je društvo u Srbiji podeljeno više nego pre i da su zaživele nove podele i raslojavanja, a ne tolerancija.Povodom Medjunarodnog dana tolerancije, LDP navodi da &quot;društvenu krizu i sve manji stepen tolerancije&quot; danas izazivaju političke partije.&quot;Umesto uvažavanja različitosti, danas nismo u stanju ni da razgovaramo. U parlamentu se slobodno diskriminišu žene, nacionalne manjine i niko ne snosi posledice zbog otvorene diskriminacije&quot;, piše u saopštenju.Politička kultura vlasti je, kako navodi LDP, favorizovanje srpske većine, u kojoj se druge nacionalne zajednice osećaju ugroženo.LDP navodi i da je Srbija, pored toga što se &quot;nikada nije suočila sa zločinima počinjenim na nacionalnoj osnovi&quot;, ustanovila praksu da je društveno prihvatljivo da osudjeni ratni zločinci sede u skupštinskim klupama.&quot;Sa počinjenim genocidom se nikada nismo suočili. I danas ne priznajemo ni postojanje masovnih grobnica nadomak Beograda, iako one postoje i opominju&quot;, piše u saopštenju."/>
  </head>
  <body>
    <article>
      <h1>LDP: Srpsko društvo podeljeno više nego pre, krive političke partije</h1>
      <address>
        <time datetime="2019-11-16T13:35:04+00:00">16 Nov 2019, 13:35</time>
      </address>
      <p> Liberalno-demokratska partija (LDP) je danas ocenila da je društvo u Srbiji podeljeno više nego pre i da su zaživele nove podele i raslojavanja, a ne tolerancija.Povodom Medjunarodnog dana tolerancije, LDP navodi da "društvenu krizu i sve manji stepen tolerancije" danas izazivaju političke partije.<br/><br/>"Umesto uvažavanja različitosti, danas nismo u stanju ni da razgovaramo. U parlamentu se slobodno diskriminišu žene, nacionalne manjine i niko ne snosi posledice zbog otvorene diskriminacije", piše u saopštenju.<br/><br/>Politička kultura vlasti je, kako navodi LDP, favorizovanje srpske većine, u kojoj se druge nacionalne zajednice osećaju ugroženo.<br/><br/>LDP navodi i da je Srbija, pored toga što se "nikada nije suočila sa zločinima počinjenim na nacionalnoj osnovi", ustanovila praksu da je društveno prihvatljivo da osudjeni ratni zločinci sede u skupštinskim klupama.<br/><br/>"Sa počinjenim genocidom se nikada nismo suočili. I danas ne priznajemo ni postojanje masovnih grobnica nadomak Beograda, iako one postoje i opominju", piše u saopštenju.</p>
    </article>
  </body>
</html>