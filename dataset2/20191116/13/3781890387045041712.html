<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742013"/>
    <meta property="og:site_name" content="เดลินิวส์"/>
    <meta property="article:published_time" content="2019-11-16T13:14:00+00:00"/>
    <meta property="og:title" content="แม่ยายขายสลากฯไม่หมด ด.ต.ลูกเขย!เหมา70ใบ-ถูก12ล."/>
    <meta property="og:description" content="ด.ต.สงสารแม่ยายที่เป็นแม่ค้าขายลอตเตอรี่ไม่ดี เหลือหลายใบ ตัดสินใจช่วยซื้อแบบเหมา 70 ใบ ไม่อยากเชื่อถูกรางวัลที่ ถึง 2 ใบ คว้า 12 ล้าน แถมพ่วงรางวัลอื่นอีกเพียบ"/>
  </head>
  <body>
    <article>
      <h1>แม่ยายขายสลากฯไม่หมด ด.ต.ลูกเขย!เหมา70ใบ-ถูก12ล.</h1>
      <address>
        <time datetime="2019-11-16T13:14:00+00:00">16 Nov 2019, 13:14</time>
      </address>
      <p>
        <b>ด.ต.สงสารแม่ยายที่เป็นแม่ค้าขายลอตเตอรี่ไม่ดี เหลือหลายใบ ตัดสินใจช่วยซื้อแบบเหมา 70 ใบ ไม่อยากเชื่อถูกรางวัลที่ ถึง 2 ใบ คว้า 12 ล้าน แถมพ่วงรางวัลอื่นอีกเพียบ</b>
      </p>
      <p>เมื่อวันที่ 17 พ.ย. หลังจากผลสลากกินแบ่งรัฐบาล งวดวันที่ 16 พ.ย.2562ออกมา โดยรางวัลที่ 1 ออกหมายเลข 017223ส่วนรางวัล เลขหน้า 3 ตัว ออกหมายเลข 164และ 640 รางวัลเลขท้าย 3 ตัว ออกหมายเลข 085 และ 194 ขณะที่รางวัลเลขท้าย2 ตัว ออกหมายเลข 32<br/>           <br/>ผู้สื่อข่าวรายงานว่า มีเจ้าหน้าที่ตำรวจถูกหวยรางวัลที่1 ถึง2 ใบ รับเงิน 12 ล้านบาท โดยทราบชื่อผู้โชคดีรายนี้คือ ด.ต.สุนทรวิทย์ ไชยวงวิทย์ อายุ 51 ปี ตำแหน่ง ผบ.หมู่ ป.สภ.หนองพอก ซึ่งได้นำลอตเตอรี่ 2 ใบนี้มาลงบันทึกประจำวันไว้เป็นหลักฐานที่ สภ.หนองพอก<br/>           <br/>ดาบตำรวจผู้โชคดีรายนี้ เปิดเผยว่า ก่อนหน้านี้ช่วง 14.00 น.ของวันนี้ ซึ่งเป็นช่วงหวยใกล้จะออกแล้ว เมื่อสอบถามไปที่แม่ยายที่เป็นแม่ค้าขายสลากกินแบ่งรัฐบาลก็ทำให้ทราบว่างวดนี้ขายไม่ดีเลย ยังเหลืออีกตั้งหลายใบ ด้วยความเห้นใจแม่ยายจึงตัดสินใจช่วยซื้อลอตเตอรี่ ไม่คิดว่าจะถูกรางวัลที่ 1 จำนวน 2 ใบ แถมยังถูกรางวัลเลขหน้าสามตัว 640 อีกต่างหากด้วย.</p>
      <figure>
        <img src="https://www.dailynews.co.th/admin/upload/20191116/news_ZxFdjjcQbT200756_533.jpg?v=20191117052?v=4411"/>
      </figure>
      <p>เมื่อคืนที่ผ่านมาตนฝันว่ามีคนบอกให้ซื้อเลขหน้า 64 ตอนประมาณบ่ายสองจึงไปซื้อกับแม่ยายที่ขายลอตเตอรี่ รวมทั้งซื้อเลขอื่นมาด้วยเพื่อช่วยแม่ยายที่ขายไม่หมด จึงบอกไปว่า “ไม่ต้องขาย ผมเอาไว้ทั้งหมด 70 ใบ” เลยทำให้ ถูกรางวันที่ 1 และเลขท้าย 3 ตัวเลข เลขหน้า 3 ตัว เลขท้าย 2 ตัว อีกหลายรางวัล<br/><br/>นายดาบตำรวจยังเผยอีกว่า ชอบทำหน้าที่ลายพิมพ์ลายนิ้วมือศพ และก่อนหน้านี้ไม่นานก็เคยถูกหลอกถูกโกงเงินหลายครั้งแต่ก็ไม่คิดเคียดแค้นใคร ตั้งใจทำงานและทำบุญอยู่เสมอ จากนี้ก็จะนำเงินไปใช้หนี้ สร้างบ้านและเก็บไว้เป็นทุนการศึกษาลูก และแบ่งไว้ทำบุญตามสมควร นายดาบเป็นคนชอบกีฬาฟุตบอลมาก ยังเปรยอีกว่าถ้าเป็นไปได้อยากปรับปรุงแสงสว่างสนามฟุตบอลให้เยาวชนได้ใช้ จะได้ห่างไกลจากยาเสพติด<br/>            </p>
    </article>
  </body>
</html>