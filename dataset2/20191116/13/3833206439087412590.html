<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Desi-Slava-progovori-otkroveno-za-lichniya-si-zhivot-914272"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-16T13:00:00+00:00"/>
    <meta property="og:title" content="Деси Слава проговори откровено за личния си живот"/>
    <meta property="og:description" content="Деси Слава  призна, че е имала жестока следродилна депресия и това е била причината да избягва така ..."/>
  </head>
  <body>
    <article>
      <h1>Деси Слава проговори откровено за личния си живот</h1>
      <address>
        <time datetime="2019-11-16T13:00:00+00:00">16 Nov 2019, 13:00</time>
      </address>
      <p>Деси Слава  призна, че е имала жестока следродилна депресия и това е била причината да избягва така упорито медийното пространство в последно време.</p>
      <p>След раждането на втория си син поп-фолк дивата с ангелски глас направо се сринала психически, признава самата тя, но вече е в пълна готовност отново да влезе в предишните лъскави обувки.</p>
      <p>"След като родих Борис, имах известно време следродилна депресия, която уж трябваше да отмине по-бързо, но не ме пусна толкова бързо. Чак сега от един-два месеца идва периодът, в който сякаш възкръсвам за ново начало.</p>
      <p>Преди майчинското чувство някак си потискаше артиста в мен. Но сега вече назрява момента да променя това. Въпреки че не съм спирала да ходя по участия, но не бях на сто процента в кондиция.</p>
      <p>От известно време имам желание и за някакви диети, защото доста се борих с килограмите и те ме надвиваха винаги и не успявах да намеря тази воля. Напоследък намерих сили да започна да правя някакви неща за себе си", споделя с неприкрито вълнение изпълнителката, която сподели и още нещо много съкровено:</p>
      <p>"Когато съобщих на Майки, че съм бременна и че ще има братче, той много се зарадва в първия момент и в следващия се разплака и ми каза: "Мамо, надявам се на него да не му липсваш така, както на мен си ми липсвала". Аз се разплаках заедно с него.</p>
      <p>Сега няма как да го допусна, защото съм много по-зряла и осъзнала, колко е важно да бъда до детето си, а и приоритетите се променят. Човек по един начин разсъждава, когато е на 20, по друг – на 30 и съвсем по друг – на 40.", добавя още гласовитата блондинка, която междувременно вече работи активно по цели два нови проекта, единият от които съвсем скоро ще види бял свят, пише Шоу Блиц.</p>
    </article>
  </body>
</html>