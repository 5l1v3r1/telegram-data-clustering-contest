<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/16/653789/"/>
    <meta property="og:site_name" content="Економічна правда"/>
    <meta property="article:published_time" content="2019-11-16T13:15:00+00:00"/>
    <meta property="og:title" content="Абрамович та Ющенко стали заступниками міністра інфраструктури"/>
    <meta property="og:description" content="15 листопада 2019 року урядом призначено Абрамовича Дмитра Васильовича першим заступником міністра інфраструктури та Ющенка Олега Олександровича — заступником міністра інфраструктури"/>
  </head>
  <body>
    <article>
      <h1>Абрамович та Ющенко стали заступниками міністра інфраструктури</h1>
      <address>
        <time datetime="2019-11-16T13:15:00+00:00">16 Nov 2019, 13:15</time>
      </address>
      <p>15 листопада 2019 року урядом призначено Абрамовича Дмитра Васильовича першим заступником міністра інфраструктури та Ющенка Олега Олександровича — заступником міністра інфраструктури.</p>
      <p>Про це повідомляє <a href="https://mtu.gov.ua/news/31306.html">пресслужба</a> МІУ.</p>
      <p>Також Кабінет міністрів погодив призначення  Олійника Олександра Олександровича виконуючим обов'язки директора ДП "Морський торговельний порт "Южний". </p>
      <p>Як повідомляє <a href="https://cfts.org.ua/news/2019/11/16/yuschenko_i_abramovich_naznacheny_zamestitelyami_ministra_infrastruktury_ukrainy_56210">ЦТС</a>, Абрамович раніше значився радником голови Державної служби геології і надр, в 2017 році був начальником управління надрокористування та міжнародного співробітництва в згаданому відомстві.</p>
      <p>Ющенко є директором приватної медичної клініки Into-Sana, філії якої працюють в Одесі та в Києві.</p>
      <figure>
        <img src="https://eimg.pravda.com/images/doc/d/a/da8d00b-oleg-yuschenko.jpg"/>
        <figcaption>Олег Ющенко</figcaption>
      </figure>
      <p>За даними ЗМІ, клініки формально належать американським компаніям, але залишаються у власності своїх засновників — сім'ї Круків, пов'язаної з портовою галуззю і глава якої в 1993-1995 обіймав посаду заступника міністра транспорту.</p>
      <p>"Це людина, яка довгий час працювала в в інвестиційному бізнесі і заводила в Україну один з найбільших інвестиційних світових фондів: американський Siguler Guff&amp;Company. Вони тут купили мережу клінік, якими він керував, розвивав", — прокоментував раніше в інтерв'ю <a href="https://biz.liga.net/">Лізі</a> майбутнє кадрове рішення міністр інфраструктури Владислав Криклій.</p>
      <p>За словами Криклія, Ющенко буде займатися подібною роботою "з нашими держактивами, які замість прибутку демонструють збитки".</p>
      <p>Щодо Абрамовича в тому ж інтерв'ю міністр інфраструктури заявив: "Це дуже грамотний, професійний бюрократ, в хорошому сенсі. Це буде надійна опора не тільки для того щоб генерувати ідеї, але і скоріше втілювати і координувати процес".</p>
      <p>Тепер у Криклія четверо заступників.</p>
      <p>У вересні Кабмін призначив заступниками міністра Наталію Форсюк і Олександру Клітіну. Форсюк до того була директором CoST в Україні. Клітіна — обіймала посаду керівника Офісу підтримки реформ Міністерства інфраструктури.</p>
      <p>Олійник до цього був директором ДП "Маріупольський морський торговельний порт".</p>
      <p>Економічна правда</p>
    </article>
  </body>
</html>