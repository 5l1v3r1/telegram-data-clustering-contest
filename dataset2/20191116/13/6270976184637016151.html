<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/16/goncharuk-rozpoviv-pro-reaktsiyu-kerivnyka-misiyi-mvf-na-reformy-v-ukrayin/"/>
    <meta property="og:site_name" content="Рубрика"/>
    <meta property="article:published_time" content="2019-11-16T13:02:18+00:00"/>
    <meta property="og:title" content="Гончарук розповів про реакцію керівника місії МВФ на реформи в Україні"/>
    <meta property="og:description" content="Прем’єр-міністр України Олексій Гончарук розповів про реакцію керівника місії МВФ на реформи в Україні. Про це він написав у Facebook. “Разом із міністеркою фінансів Оксаною Маркаровою обговорили з керівником місії МВФ Роном ван Роденом та економістом місії Габором Пулою умови відкриття нової довгострокової програми розширеного фінансування”, – написав він. Він зазначив, що програма підтримає зусилля, […]"/>
  </head>
  <body>
    <article>
      <h1>Гончарук розповів про реакцію керівника місії МВФ на реформи в Україні</h1>
      <address><time datetime="2019-11-16T13:02:18+00:00">16 Nov 2019, 13:02</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/75456677_150682062978380_7618581335182934016_n-860x580.jpg"/>
      </figure>
      <p>
        <b>
          <b>Прем’єр-міністр України Олексій Гончарук розповів про реакцію керівника місії МВФ на реформи в Україні.</b>
        </b>
      </p>
      <p>Про це він написав у Facebook.</p>
      <p>“Разом із міністеркою фінансів Оксаною Маркаровою обговорили з керівником місії МВФ Роном ван Роденом та економістом місії Габором Пулою умови відкриття нової довгострокової програми розширеного фінансування”, – написав він.</p>
      <figure>
        <img src="https://rubryka.com/wp-content/uploads/2019/11/Goncharuk-MVF.jpg"/>
        <figcaption>Фото facebook.com/PMHoncharuk</figcaption>
      </figure>
      <p>Він зазначив, що програма підтримає зусилля, спрямовані на прискорення економічного зростання.</p>
      <p>“Україна продемонструвала та продовжує показувати швидку та успішну реалізацію реформ: Парламент у першому читанні прийняв проєкт закону про обіг сільгоспземель, плюс ухвалив закон про анбандлінг. Останній вже підписав Президент. Керівник місії МВФ відзначив важливість реформ, які ми вже втілюємо”, – пояснив Гончарук.</p>
    </article>
  </body>
</html>