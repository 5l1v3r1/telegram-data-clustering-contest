<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/16/enogastronomia-toscana-questanno-regina-produzione-vino-pn_20191116_00113/"/>
    <meta property="og:site_name" content="Askanews"/>
    <meta property="article:published_time" content="2019-11-16T13:49:05+00:00"/>
    <meta property="og:title" content="Enogastronomia: Toscana quest’anno regina produzione vino"/>
    <meta property="og:description" content="Roma, 16 nov. (askanews) – La Toscana regina della produzione di vino quest’anno in controtendenza rispetto a tutte le altre regioni registra +10% mentre l’Italia complessivamente va in perdita del 19% ma è la Lombardia l’area che ha visto la più forte diminuzione di produzione di vino quest’anno. Addirittura si è ridotta del 40% rispetto […]"/>
  </head>
  <body>
    <article>
      <h1>Enogastronomia: Toscana quest’anno regina produzione vino</h1>
      <h2>I dati regione per regione</h2>
      <address>
        <time datetime="2019-11-16T13:49:05+00:00">16 Nov 2019, 13:49</time>
      </address>
      <figure>
        <img src="http://www.askanews.it/wp-content/uploads/2019/11/20191116_144852_FF0FC287.jpg"/>
      </figure>
      <p>Roma, 16 nov. (askanews) – La Toscana regina della produzione di vino quest’anno in controtendenza rispetto a tutte le altre regioni registra +10% mentre l’Italia complessivamente va in perdita del 19% ma è la Lombardia l’area che ha visto la più forte diminuzione di produzione di vino quest’anno. Addirittura si è ridotta del 40% rispetto all’anno scorso, distanziando di moltissimo le altre regioni che pure hanno registrato pesanti decrementi come la Sicilia che ha visto diminuire del 28% la propria produzione. I dati sono stati diffusi dall’Uiv in collaborazione con Ismea e Assoenologici e fotografano la situazione della vendemmia 2019 rispetto a quella del 2018 che aveva visto forti incrementi.</p>
      <p>La Sardegna e le Marche registrano una perdita del 25%, mentre l’Umbria assieme all’Emilia Romagna si posiziona a -23%. E’ andata bene alla Valle d’Aosta che non registra nessun decremento e che nel 2018 aveva avuto una crescita del 17%. Il Friuli Venezia Giulia lascia sul terreno il 22% di produzione, poco più del Piemonte che indietreggia del 21%. La Puglia registra un calo del 20%. Il Lazio perde il 19% del suo prodotto, il Veneto il 16%. In Basilicata e Trentino Alto Adige il decremento è del 15%, mentre all’11% sempre col segno meno si posizionano l’Abruzzo e la Liguria, c’è poi la Calabria che abbandona l’8% della sua produzione. Per il Molise -5%, ma va sottolineato in generale che i dati sono raffrontati con un’annata, quella del 2018 che è stata particolarmente buona sul fronte della quantità.</p>
    </article>
  </body>
</html>