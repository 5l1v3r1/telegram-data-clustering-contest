<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640300/%DA%86%D9%87%D8%A7%D8%B1-%D8%B1%D9%82%D9%85-%D8%A2%D8%AE%D8%B1-%DA%A9%D8%AF-%D9%85%D9%84%DB%8C-%D9%BE%DB%8C%D8%B4-%D9%81%D8%B1%D8%B6-%D8%B1%D9%85%D8%B2-%DA%A9%D8%A7%D8%B1%D8%AA-%D8%B3%D9%88%D8%AE%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-16T13:38:00+00:00"/>
    <meta property="og:title" content="چهار رقم آخر کد ملی، پیش فرض رمز کارت سوخت"/>
    <meta property="og:description" content="طبق اعلام شرکت ملی پخش فرآورده‌های نفتی ایران چهار رقم آخر کد ملی، تا پایان آذرماه به ‌عنوان پیش فرض رمز کارت سوخت معتبر است."/>
  </head>
  <body>
    <article>
      <h1>
        <a href="https://www.bultannews.com/fa/news/640300/%DA%86%D9%87%D8%A7%D8%B1-%D8%B1%D9%82%D9%85-%D8%A2%D8%AE%D8%B1-%DA%A9%D8%AF-%D9%85%D9%84%DB%8C-%D9%BE%DB%8C%D8%B4-%D9%81%D8%B1%D8%B6-%D8%B1%D9%85%D8%B2-%DA%A9%D8%A7%D8%B1%D8%AA-%D8%B3%D9%88%D8%AE%D8%AA">چهار رقم آخر کد ملی، پیش فرض رمز کارت سوخت</a>
      </h1>
      <h2>طبق اعلام شرکت ملی پخش فرآورده‌های نفتی ایران چهار رقم آخر کد ملی، تا پایان آذرماه به ‌عنوان پیش فرض رمز کارت سوخت معتبر است.</h2>
      <address><time datetime="2019-11-16T13:38:00+00:00">16 Nov 2019, 13:38</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، از امروز شنبه ، ۲۵ آبان ماه تا پایان روز شنبه، سی ام آذر ماه، چهار رقم آخر سمت راست کد ملی شخصی که نام او در پشت <b>کارت سوخت</b> درج شده است، به عنوان رمز کارت سوخت شخصی ، علاوه بر رمز جاری کارت سوخت معتبر است.</p>
      <p>افراد فاقد کارت سوخت نگران نباشند</p>
      <p>همچنین طبق اعلام این شرکت، کسانی که کارت سوخت خودروی خود را دریافت نکرده‌اند، سهمیه ماهانه آن‌ها تا ۶ ماه در کارتشان ذخیره می‌شود. اگر شخصی کارت سوخت خودروی خود را دریافت نکرده است، به راحتی حتی همین امروز می‌تواند به دفاتر پلیس +۱۰ مراجعه و درخواست خود را اعلام کند.</p>
      <p>کارت سوخت درخواست کنندگان طبق گفته مدیر برنامه‌ریزی شرکت ملی پخش فرآورده‌های نفتی ایران، به سرعت تحویل می‌شود و سهمیه بنزین ماهانه آن‌ها در کارتشان ذخیره می‌شود و نگرانی از این بابت وجود ندارد.</p>
      <p>به گفته شهرام رضایی افرادی که درخواست کارت هوشمند سوخت خودروی خود را داده‌اند و دریافت نکرده‌اند، می‌توانند در سایت POST.IR و یا EPOLICE.IR پیگیری کنند که کارت سوخت خودروی آنها در کدام باجه پستی است.</p>
    </article>
  </body>
</html>