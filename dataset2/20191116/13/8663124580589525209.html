<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-serbiya-ukrayina-motyvatsiya-gospodariv-proty-istorychnoyi-skladovoyi-protystoyan/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-16T13:56:00+00:00"/>
    <meta property="og:title" content="Прогноз і ставка. Сербія – Україна: мотивація господарів проти історичної складової протистоянь"/>
    <meta property="og:description" content="10-й тур кваліфікації чемпіонату Європи-2020 розпочнеться у неділю двома матчами групи В. У Белграді серби, незважаючи на практично нульові шанси на друге підсумкове місце, йтимуть уперед із бажанням взяти реванш за розгромну поразку у Львові. Нашим співвітчизникам також є що втрачати у разі негативного результату – у такому випадку під питанням потрапляння «жовто-синіх» до першого кошика під час жеребкування фінальної частини турніру. Вважаю, що останній матч відбору може стати результативним."/>
  </head>
  <body>
    <article>
      <h1>Прогноз і ставка. Сербія – Україна: мотивація господарів проти історичної складової протистоянь</h1>
      <address><time datetime="2019-11-16T13:56:00+00:00">16 Nov 2019, 13:56</time> by <a rel="author">Анатолій Плохотнюк</a></address>
      <p>10-й тур кваліфікації чемпіонату Європи-2020 розпочнеться у неділю двома матчами групи В. У Белграді серби, незважаючи на практично нульові шанси на друге підсумкове місце, йтимуть уперед із бажанням взяти реванш за розгромну поразку у Львові. Нашим співвітчизникам також є що втрачати у разі негативного результату – у такому випадку під питанням потрапляння «жовто-синіх» до першого кошика під час жеребкування фінальної частини турніру. Вважаю, що останній матч відбору може стати результативним.</p>
      <p>
        <b>16:00, 17 лис 2019</b>
      </p>
      <h3>Сербія</h3>
      <p>«Білі орли» взяли старт у цьогорічному відборі із виїзної нічиєї 1:1 з фаворитом групи – Португалією. Ще до перерви команди обмінялися забитими голами, а усю другу половину матчу господарі поля провели у атаках. Втім, з вісімнадцяти ударів у бік воріт сербів лише один потрапив у їх створ, але не став результативним. У наступному турі підопічні Любиші Тумбаковича завітали до Львова, щоб зазнати найбільшої поразки у своїй історії. Вже у першому таймі Віктор Циганков зробив дубль, після перерви також двома голами відзначився Коноплянка, ще один на рахунку Яремчука (5:0).</p>
      <p>На подальшому турнірному шляху серби програли тільки один матч з п’яти, але найважливіший. У вересні на стадіоні «Райко Мітич» господарі поля так і не змогли «наздогнати» португальців, які протягом матчу постійно вели у рахунку. Після фінального свистка на табло горіли невтішні для уболівальників 2:4.</p>
      <p>У двох інших домашніх поєдинках збірна Сербії переграла литовців (4:1) та кілька днів тому Люксембург (3:2). У останньому матчі перший тайм залишився за господарями (2:0), а у другому гостям вдалося вирівняти гру та забити у ворота Дмітровича двічі.</p>
      <h3>Україна</h3>
      <p>Про шлях наших хлопців до фінальної частини чемпіонату Європи вже написано доволі багато. Нагадаю лише про те, що єдиної втрати очок підопічні Андрія Шевченка зазнали у першому турі із португальцями у Лісабоні. Наступні шість матчів завершилися перемогами «жовто-синіх», у тому числі й двома гостьовими. У Люксембурзі Жерсон Родрігес на останніх секундах зустрічі забив у власні ворота, принісши три залікових бали українцям (1:2). У Литві ж наші футболісти вирішили не «лоскотати нерви» фанатам, оформивши переконливу перемогу із рахунком 3:0.</p>
      <p>У четвер збірна у Запоріжжі мінімально переграла естонців, забивши єдиний гол вже у компенсований час. Роман Безус, який вийшов на заміну після перерви, «заробив» штрафний удар і сам же його реалізував. Щоправда, й цього разу не обійшлося без удачі у вигляді рикошету від гравця гостьової команди.</p>
      <p>Усі п’ять матчів між сьогоднішніми суперниками виграли українці. Перші чотири мали товариський статус й закінчилися з рахунками 2:0 та 1:0 (по два рази). Останні 5:0 вже були згадані вище.</p>
      <p>Збірна Сербії буде сповнена бажання взяти реванш за ганебну поразку у Львові. Україні, щоб потрапити до першого кошика під час жеребкування фінального етапу за спортивним принципом (можливі деякі інші умови розподілу команд), достатньо не програти у завтрашньому матчі. Чекаю на перемогу сербів із рахунком 2:1 або результативну нічию 1:1. Господарі поля пропускали в усіх матчах відбору до чемпіонату Європи, жодного разу не зберегли свої ворота недоторканими на домашній арені у Лізі націй УЄФА. Пропоную поставити на «обидві заб’ють» – на мій погляд це оптимальний варіант.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/albaniya-frantsiya-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/kosovo-angliya-prognoz-i-stavka-ivana-gromikova/"/>
        <a href="https://bookmaker-ratings.com.ua/tips/dominik-tym-oleksandr-zvyeryev-prognoz-i-stavka-ganny-chakvetadze/"/>
      </related>
    </article>
  </body>
</html>