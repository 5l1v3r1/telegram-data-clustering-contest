<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/16/francesco-monte-chi-e-la-fidanzata-isabella-de-candia/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-16T13:18:50+00:00"/>
    <meta property="og:title" content="Fidanzata Francesco Monte | chi è Isabella De Candia | Età, foto, lavoro"/>
    <meta property="og:description" content="Francesco Monte, chi è la fidanzata Isabella De Candia: foto, lavoro e carriera della bellissima modella e influencer. "/>
  </head>
  <body>
    <article>
      <h1>Fidanzata Francesco Monte | chi è Isabella De Candia | Età, foto, lavoro</h1>
      <address><time datetime="2019-11-16T13:18:50+00:00">16 Nov 2019, 13:18</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/09/Chi-%C3%A8-Isabella-De-Candia.jpg"/>
      </figure>
      <p>La storia d’amore tra <b>Francesco Monte</b> e <b>Isabella De Candia</b> è diventata una delle più seguite dagli appassionati di gossip. I due si sono cominciati a frequentare qualche tempo dopo che l’ex gieffino si è lasciato con <b>Giulia Salemi</b>, ma l’ufficialità sul loro rapporto è giunta <b><a href="https://www.viagginews.com/2019/07/17/francesco-monte-isabella-de-candia-fidanzati/">solo in seguito</a></b>. Quest’estate Francesco e Isabella sono stati immortalati sulle spiagge di Formentera mentre si <b><a href="https://www.viagginews.com/2019/08/02/francesco-monte-baci-hot-isabella-de-candia/">baciavano appassionatamente</a></b>, a dimostrazione che la relazione sta procedendo a gonfie vele.</p>
      <p>Recentemente sono emersi dei rumor secondo cui la coppia sarebbe addirittura convolata a <b>nozze in gran segreto</b>. Al momento, però, non ci sono conferme a riguardo da parte dei diretti interessati che hanno deciso sin dal primo momento di proteggere la propria privacy. Scopriamo chi è dunque la ninfa dagli occhi verdi che ha fatto perdere la testa al bel Monte.</p>
      <figure>
        <embed-post data-src="https://www.instagram.com/p/BwOxgH1DJs5" data-service="Instagram"/>
      </figure>
      <h3>Chi è Isabella De Candia</h3>
      <p>Nata a <b>Molfetta</b> nel 1986, Isabella De Candia fa la modella ed è una delle più ricercate al mondo. Sin da adolescente si fa notare per la straordinaria bellezza e per la somiglianza a Monica Bellucci. Concluso il liceo, a soli 18 anni Isabella si trasferisce a Roma per cominciare una carriera nel mondo della moda. In questi 14 anni ha collaborato con alcune delle più grandi firme per sfilate e shooting.</p>
      <figure>
        <img src="https://www.viagginews.com/wp-content/uploads/2019/09/Francesco-Monte-e-Isabella-De-Candia-sposi.jpg"/>
        <figcaption>(Instagram)</figcaption>
      </figure>
      <p>Il suo volto angelico ed i suoi occhi verde cherubino hanno ammaliato anche i pubblicitari che l’hanno scelta come testimonial per diverse campagne. Tra le più famose ci sono quelle della <b>Fiat</b>, della <b>Loreal</b>, <b>Golden Lady</b> e <b>Vodafone</b>, ma ce ne sono molte altre.</p>
      <figure>
        <embed-post data-src="https://www.instagram.com/p/Bv9KDSmjsMR" data-service="Instagram"/>
      </figure>
      <p>Al momento lavora con le agenzie di moda ‘<b>Fashion Model Management</b>‘ e ‘<b>Karinmodelsparis</b>‘ e fa spesso spola tra Roma, Milano e Parigi. Parla tre lingue (Italiano, Inglese e Francese) ed ama molto viaggiare. Delle precedenti relazioni non si sa nulla, così come si sa poco sulla sua famiglia. L’unica cosa certa è che ha un legame particolare con la sua città natia e quando può torna per andare a trovare amici e parenti.</p>
      <figure>
        <img src="https://www.viagginews.com/wp-content/uploads/2019/11/Isabella-De-Candia.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/16/francesco-monte-chi-e-eta-carriera-vita-privata/"/>
        <a href="https://www.viagginews.com/2019/11/16/laura-chiatti-chi-e-eta-curiosita-carriera/"/>
        <a href="https://www.viagginews.com/2019/11/16/giulia-rossi-chi-e-mamma-salvata-bambin-gesu/"/>
      </related>
    </article>
  </body>
</html>