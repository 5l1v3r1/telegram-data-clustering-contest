<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640294/%D9%85%D8%B1%D8%AF%D9%85-%D8%AF%D8%B1-%DA%A9%D8%AC%D8%A7%DB%8C-%D8%B3%DB%8C%D8%A7%D8%B3%D8%AA-%DA%AF%D8%B0%D8%A7%D8%B1%DB%8C-%D8%AA%D8%AD%D8%B1%DB%8C%D9%85-%D9%87%D8%B3%D8%AA%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-16T13:17:00+00:00"/>
    <meta property="og:title" content="مردم در کجای سیاست گذاری تحریم هستند؟"/>
    <meta property="og:description" content="در سیاست گذاری باید به نظر و اثرات آن بر ذهنیت یا واقعیت زندگی توجه کرد، اینکه تصمیمی بدون رعایت پیش فرض ها و ساختارها اتخاذ شود و مردم را به بدترین شکل در شُک روانی قرار دهد دقیقا همان چیزی است که تحریم های آمریکا می خواهد."/>
  </head>
  <body>
    <article>
      <h1>
        <a href="https://www.bultannews.com/fa/news/640294/%D9%85%D8%B1%D8%AF%D9%85-%D8%AF%D8%B1-%DA%A9%D8%AC%D8%A7%DB%8C-%D8%B3%DB%8C%D8%A7%D8%B3%D8%AA-%DA%AF%D8%B0%D8%A7%D8%B1%DB%8C-%D8%AA%D8%AD%D8%B1%DB%8C%D9%85-%D9%87%D8%B3%D8%AA%D9%86%D8%AF">مردم در کجای سیاست گذاری تحریم هستند؟</a>
      </h1>
      <h2>در سیاست گذاری باید به نظر و اثرات آن بر ذهنیت یا واقعیت زندگی توجه کرد، اینکه تصمیمی بدون رعایت پیش فرض ها و ساختارها اتخاذ شود و مردم را به بدترین شکل در شُک روانی قرار دهد دقیقا همان چیزی است که تحریم های آمریکا می خواهد.</h2>
      <address><time datetime="2019-11-16T13:17:00+00:00">16 Nov 2019, 13:17</time> by <a rel="author">بولتن نیوز | bultannews.com</a></address>
      <p><b>گروه سیاسی</b> _ سید حامد ترابی  در کانال تلگرامی خود نوشت<b>: </b>باید به یک سوال پاسخ داد. مردم در کجای <b>سیاست گذاری</b> تحریم هستند؟ واکنش های مردم چگونه می تواند <b>تحریم</b> را اثربخش یا غیر اثرگذار کند؟</p>
      <p> </p>
      <p> </p>
      <p>
        <b>بگذارید یک یا دو روایت نقل کنم.</b>
      </p>
      <p><b>به گزارش بولتن نیوز،</b> نفیو در تحلیل و مقایسه <b>تحریم ها علیه ایران</b> و عراق نکته ای را نقل می کند که همین موضوع را دلیلی برای تغییر سیاست گذاری تحریم در سال دوهزار و ده علیه ایران می داند. او می گوید <b>حکومت ایران</b> در مقایسه با عراق نسبت به واکنش های مردم منعطف تر است؛ بنابراین باید کاری کنیم که که فشار بر مردم بیاید و برای مردم اثر روانی و ذهنی برجای بگذارد. به همین دلیل سیاست گذاری تحریم از سال دو هزار و ده به سمتی رفت که زندگی روزمره مردم را دچار مشکل کند و این باعث می شود که مردم از نظر ذهنی تحت تاثیر قرار بگیرند و به حکومت فشار بیاورند.</p>
      <p>اندیشکده سابان در تحلیل خود از افزایش روندهای تحریمی می گوید، شکاف های اجتماعی ناشی از فتنه هشتاد و هشت نگاه تحلیل گران تحریم آمریکا را به اینکه مردم هدف اثرات واقعی و روانی تحریم ها شوند جلب کرد و از سال دوهزار و ده با تصویب قانون سیسادا این موضوع در دستور کار قرار گرفت تا مردم هدف تحریمی قرار گیرند تا این موضع باعث ایجاد شکاف و بحران اجتماعی شود و با انتخاب متفاوت حکومت وادار به رفتار متفاوت شود.</p>
      <p>بنابراین در سیاست گذاری باید به نظر و اثرات آن بر ذهنیت یا واقعیت زندگی توجه کرد، اینکه تصمیمی بدون رعایت پیش فرض ها و ساختارها اتخاذ شود و مردم را به بدترین شکل در شُک روانی قرار دهد دقیقا همان چیزی است که تحریم های آمریکا می خواهد.</p>
      <p>پس یادمان باشد صرفا تحریم ها نیستند که اثر می گذارند سیاست های اشتباه ما در مقابله با آن باعث اثرگذاری تحریم می شود.</p>
    </article>
  </body>
</html>