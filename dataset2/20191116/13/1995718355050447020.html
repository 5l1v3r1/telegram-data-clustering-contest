<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152336-iak-lucka-molod-provodyly-vechory-na-vulyci-lesi-ukrainky-70-rokiv-tomu"/>
    <meta property="og:site_name" content="ВолиньPost"/>
    <meta property="article:published_time" content="2019-11-16T13:15:00+00:00"/>
    <meta property="og:title" content="Як луцька молодь проводили вечори на вулиці Лесі Українки 70 років тому"/>
    <meta property="og:description" content="Письменник та голова Волинського осередку Гільдії кінорежисерів Іван Головня поділився спогадами про вулицю у Луцьку - Лесі Українки."/>
  </head>
  <body>
    <article>
      <h1>Як луцька молодь проводили вечори на вулиці Лесі Українки 70 років тому</h1>
      <address>
        <time datetime="2019-11-16T13:15:00+00:00">16 Nov 2019, 13:15</time>
      </address>
      <p>Письменник та голова Волинського осередку Гільдії кінорежисерів <b>Іван Головня</b> поділився спогадами про вулицю у Луцьку - Лесі Українки (пізніше Радянська).<br/><br/>Про це повідомляють <a href="https://www.hroniky.com/news/view/17452-defiliady-lutskoi-stometrivky?fbclid=IwAR2klVhjqu8e0L0V4lR4Za6gNPsKUXdmI4XkBuAA2XW2wXLe1HYSntYV0rE">"Хроніки"</a>.<br/><br/>Якщо у давнину усі дороги вели до Риму, то в Луцьку 50-60-х років вони вели на Стометрівку, так називався відрізок вулиці Сталіна (пізніше Радянська, тепер Лесі Українки) від нинішнього обласного управління міліції до колишнього кінотеатру «Батьківщина» (тепер обласне телебачення). <br/><br/>Кожного вечора у будь-яку пору року, починаючи з години п'ятої-шостої, сюди пішки стікалася вся молодь міста та його близьких і віддалених околиць – Теремного, Гнідави, Кічкарівки, Вишкова. Зустрічалися навіть мешканці Рованець, Жидичина, Змїінця.<br/><br/>На Стометрівці уся публіка була зайнята тим, що, висловлюючись високим «штилем», дефілювала з кінця в кінець вулиці. Цілий вечір безперервним потоком рухався в обох напрямкам багатолюдний строкатий натовп, над яким стояв нестихаючий гамір. Ходили гуртами, парами і поодинці – доки не стрінуться товариші, друг чи подруга.<br/><br/>На Стометрівці призначалися зустрічі і побачення, там найчастіше знайомилися. А втім, зустрічі не обов'язково було й призначати — кожен знав, що рано чи пізно побачить тут потрібну людину. Тільки велика негода могла «відмінити» Стометрівку.</p>
      <figure>
        <img src="http://www.volynpost.com/img/modules/news/a/23/892ca8070e3ca90bfa4455eac2f9423a/cb-5khwkclmp2o3eaceldeu5536swaxjcxe.jpg"/>
      </figure>
      <p>
        <i>З фотоальбому «Луцьк», 1964</i>
      </p>
    </article>
  </body>
</html>