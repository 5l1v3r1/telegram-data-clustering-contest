<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/16/senzacija-zimskog-merkata-isko-nikad-blize-prelasku-u-seriju-a/"/>
    <meta property="og:site_name" content="Sportska centrala"/>
    <meta property="article:published_time" content="2019-11-16T13:15:17+00:00"/>
    <meta property="og:title" content="SENZACIJA ZIMSKOG ‘MERKATA’: Isko nikad bliže prelasku u Seriju A!"/>
    <meta property="og:description" content="Italijani su se ponovo raspisali o vezisti Real Madrida Isku Alarkonu. Calciomercato piše kako je Isko odlučan u nameri da već u januaru napusti Real, a to je signal Juventusu da se ponovo uključi u pokušaj njegovog dovođenja. Isko je u Real stigao iz Malage 2013. godine za 30 miliona evra, ali nikada nije uspeo […]"/>
  </head>
  <body>
    <article>
      <h1>SENZACIJA ZIMSKOG ‘MERKATA’: Isko nikad bliže prelasku u Seriju A!</h1>
      <address><time datetime="2019-11-16T13:15:17+00:00">16 Nov 2019, 13:15</time> by <a rel="author">Kopi</a></address>
      <p>Italijani su se ponovo raspisali o vezisti Real Madrida Isku Alarkonu.</p>
      <p>Calciomercato piše kako je Isko odlučan u nameri da već u januaru napusti Real, a to je signal Juventusu da se ponovo uključi u pokušaj njegovog dovođenja.</p>
      <p>Isko je u Real stigao iz Malage 2013. godine za 30 miliona evra, ali nikada nije uspeo da se u potpunosti nametne. Ni ove sezone mu Zinedin Zidan ne veruje previše.</p>
      <p>Zato je logično da želi na zimu da napusti klub. Juve je već hteo da ga dovede, ali nisu se dogovorili s Realom. Sada će probati ponovo, ali žele da pregovaraju o ceni.</p>
      <p>Madridski klub za svog veznog igrača traži 70 miliona evra, a Juve tu cifru želi malo da spusti.</p>
      <p>Isko ne bi imao ništa protiv odlaska u <a href="https://www.sportskacentrala.com/tag/fk-juventus/">Juventus</a> i ujedinjavanja sa Kristijanom Ronaldom s kojim je već igrao u Realu.</p>
      <p>U Torinu ga vide kao pravo pojačanje u veznom redu za nastavak sezone u kojoj se s Interom bore za Seriju A i pokušavaju da dođu do titule Lige šampiona.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/15/ekskluzivno-juventus-odlucio-sta-ce-sa-ronaldom-na-kraju-sezone/"/>
        <a href="https://www.sportskacentrala.com/2019/11/15/eurosport-nema-dilemu-ako-sari-ne-osvoji-ligu-sampiona-juve-ce-naredne-sezone-voditi-jedan-od-najboljih-trenera-danasnjice/"/>
        <a href="https://www.sportskacentrala.com/2019/11/15/senzacionalna-1-stranica-gazete-delo-sport-donaruma-napusta-milan-i-potpisuje-za-velikog-rivala/"/>
        <a href="https://www.sportskacentrala.com/2019/11/14/u-dinamu-zadovoljno-trljaju-ruke-dani-olmo-pred-transferom-u-seriju-a/"/>
        <a href="https://www.sportskacentrala.com/2019/11/14/gotovo-inter-obezbedio-prvo-pojacanje-za-januarski-prelazni-rok/"/>
        <a href="https://www.sportskacentrala.com/2019/11/13/bomba-sa-apenina-anceloti-odlazi-iz-napolija-ali-ostaje-u-seriji-a/"/>
        <a href="https://www.sportskacentrala.com/2019/11/13/spremaju-se-tektonski-potresi-u-italiji-vlasnici-psz-a-kupuju-italijanskog-giganta-za-560-000-000-evra/"/>
        <a href="https://www.sportskacentrala.com/2019/11/12/deda-otac-a-sad-i-unuk-italijanski-velikan-nastavio-sa-tradicijom/"/>
        <a href="https://www.sportskacentrala.com/2019/11/12/zvanicno-suso-doneo-odluku-koja-ce-mu-promeniti-karijeru/"/>
      </related>
    </article>
  </body>
</html>