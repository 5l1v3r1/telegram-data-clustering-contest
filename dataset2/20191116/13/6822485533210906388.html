<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825099.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T13:45:00+00:00"/>
    <meta property="og:title" content="احتمال حضور روحانی در مجلس"/>
    <meta property="og:description" content="به گزارش مهر، محمدرضا پورابراهیمی پیش از ظهر با اشاره به قانون هدفمندی یارانه گفت: هدف از این قانون جلوگیری از قاچاق سوخت و مصرف بی رویه بنزین است اما اکنون اجرای این قانون از مسیر خود خارج شده است."/>
  </head>
  <body>
    <article>
      <h1>احتمال حضور روحانی در مجلس</h1>
      <address>
        <time datetime="2019-11-16T13:45:00+00:00">16 Nov 2019, 13:45</time>
      </address>
      <p>عضو کمیسیون اقتصادی مجلس از جلسه غیرعلنی در مجلس شورای اسلامی با تیم اقتصادی دولت خبر داد و عنوان کرد: همچنین احتمالا نشست مشترک مجلس با رئیس جمهور دوشنبه برگزار می شود.</p>
      <p>به گزارش مهر، محمدرضا پورابراهیمی پیش از ظهر با اشاره به قانون هدفمندی یارانه گفت: هدف از این قانون جلوگیری از قاچاق سوخت و مصرف بی رویه بنزین است اما اکنون اجرای این قانون از مسیر خود خارج شده است.</p>
      <p>وی با اشاره به اینکه بر اساس این قانون اختیاراتی به دولت در زمینه قیمت حامل های انرژی داده شده است  و دولت و مجلس هر سال در این زمینه تواقف می کنند، افزود: همچنین در قانون گفته شده ذکر شده است منابع حاصل از اجرای این قانون صرف یارانه ها نقدی و غیرنقدی و حمایت از تولید و سایر موارد شود.</p>
      <p>نماینده مردم کرمان و راور با اشاره به طرح مساله افزایش قیمت بنزین در مجلس طی چند ماه قبل عنوان کرد: جمع بندی این بود که با توجه به شرایط سخت امسال نباید اجرا شود.</p>
      <p>پورابراهیمی گفت: پیشنهاد کمیسیون اقتصادی مجلس در این خصوص افزایش نیافتن قیمت و در کنار آن بحث عوارض بود.</p>
      <p>نماینده مردم کرمان و راور با اشاره به اینکه باید شرایط منطقی را ببینیم، گفت: تمامی سناریوها در مجلس رد شد و قرار شد وضعیت کنونی استمرار پیدا کند.</p>
      <p>پورابراهیمی از جلسه غیرعلنی در مجلس شورای اسلامی با تیم اقتصادی دولت خبر داد و عنوان کرد: همچنین احتمالا نشست مشترک مجلس با رئیس جمهور دوشنبه برگزار می شود.</p>
      <p>وی با اشاره به لزوم پی گیری مطالبات به حق مردم گفت: تمام توان و تلاشمان را برای اتخاذ راهکارهای مناسب تر به کار خواهیم گرفت و مطالبات مردمی باید دیده شود.</p>
      <p>پورابراهیمی ادامه داد: باید توجه داشت که التهاب ها و آشوب ها مطالبات مردم نیست و در واقع جریانی است که می خواهد از این شرایط علیه نظام سواستفاده کند که باید مدیریت شود.</p>
    </article>
  </body>
</html>