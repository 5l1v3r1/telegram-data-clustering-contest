<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/moskva-sprostovuye-ugodu-pro-povernennya-korabliv-ukrajini-do-normandskogo-samitu-novini-ukrajini-50053925.html"/>
    <meta property="og:site_name" content="НВ"/>
    <meta property="article:published_time" content="2019-11-16T13:38:00+00:00"/>
    <meta property="og:title" content="Москва спростовує угоду про повернення кораблів Україні до Нормандського саміту"/>
    <meta property="og:description" content="Міністерство закордонних справ РФ спростовує угоду про повернення Україні захоплених в Керченській протоці кораблів до проведення саміту в Нормандські форматі."/>
  </head>
  <body>
    <article>
      <h1>Москва спростовує угоду про повернення кораблів Україні до Нормандського саміту</h1>
      <h2>Міністерство закордонних справ РФ спростовує угоду про повернення Україні захоплених в Керченській протоці кораблів до проведення саміту в Нормандські форматі.</h2>
      <address>
        <time datetime="2019-11-16T13:38:00+00:00">16 Nov 2019, 13:38</time>
      </address>
      <p>Про це пише <a href="https://www.rbc.ua/rus/news/mid-rossii-oproverg-soglashenie-vozvrate-1573908280.html">РБК-Україна</a>, посилаючись на російські ЗМІ.</p>
      <p>Повідомляється, що МЗС Росії не пов’язує передачу захоплених кораблів з проведенням нормандського саміту.</p>
      <p>«Спочатку зроблена Києву пропозиція весь цей час не втрачала свою актуальність. Вони це можуть зробити в будь-який момент», — заявили в МЗС Росії.</p>
      <p>При цьому однією з умов є збереження кораблів як «речових доказів».</p>
      <p>Раніше повідомлялося, що <a href="https://nv.ua/ukr/world/geopolitics/rosiya-poverne-zahopleni-korabli-vms-ukrajini-novini-ukrajini-50053828.html">Росія має намір повернути Україні військові кораблі</a>, захоплені в районі Керченської протоки.</p>
      <p>25 листопада 2018 року <a href="https://nv.ua/ukraine/events/rossija-atakovala-i-zakhvatila-ukrainskie-korabli-v-nejtralnykh-vodakh-karta-mintot-2510058.html?new_site=1">РФ захопила в Керченській протоці український буксир Яни Капу і малі броньовані артилерійські катери Бердянськ і Нікополь</a>, які прямували з Одеси до Маріуполя. На борту кораблів було 22 військових моряки і двоє співробітників СБУ.</p>
      <p>25 травня 2019 року Міжнародний трибунал ООН з морського права постановив, що <a href="https://nv.ua/ukr/world/geopolitics/sprava-ukrajinskih-moryakiv-opublikovaniy-povniy-tekst-rishennya-mizhnarodnogo-tribunalu-50023518.html">Росія повинна звільнити українських моряків і передати Україні захоплені українські судна.</a></p>
      <p>7 вересня 2019 року українські моряки і працівники СБУ повернулися в Україну в рамках взаємного звільнення утримуваних осіб.</p>
    </article>
  </body>
</html>