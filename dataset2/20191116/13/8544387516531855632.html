<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/16/9xronos-etoimazetai-na-oloklirwsei-to-polytexneio/"/>
    <meta property="og:site_name" content="neolaia.gr"/>
    <meta property="article:published_time" content="2019-11-16T13:30:08+00:00"/>
    <meta property="og:title" content="ΑΚΡΑΙΟ! Ένας 9χρονος ετοιμάζεται να ολοκληρώσει το Πολυτεχνείο του Αϊντχόβεν!"/>
    <meta property="og:description" content="Η ζωή ενός παιδιού είναι προκαθορισμένη. Ξεκινάει το σχολείο από μικρή ηλικία μέχρι να περάσει στο Πανεπιστήμιο για να σπουδάσει κάτι και μετά να βρει τον δικό του δρόμο στη ζωή. Όλα αυτά γίνονται σε συγκεκριμένες ηλικίες. Όμως, ένα παιδί- θαύμα από το Βέλγιο στα 9 του χρόνια κατάφερε να ολοκληρώσει το Πολυτεχνείο στο Αϊντχόβεν!"/>
  </head>
  <body>
    <article>
      <h1>ΑΚΡΑΙΟ! Ένας 9χρονος ετοιμάζεται να ολοκληρώσει το Πολυτεχνείο του Αϊντχόβεν!</h1>
      <h2>Πιστεύω πως άξια θεωρείται παιδί- θαύμα!</h2>
      <address><time datetime="2019-11-16T13:30:08+00:00">16 Nov 2019, 13:30</time> by <a rel="author">neolaia.gr Team</a></address>
      <p>Η ζωή ενός παιδιού είναι προκαθορισμένη. Ξεκινάει το σχολείο από μικρή ηλικία μέχρι να περάσει στο Πανεπιστήμιο για να σπουδάσει κάτι και μετά να βρει τον δικό του δρόμο στη ζωή. Όλα αυτά γίνονται σε συγκεκριμένες ηλικίες. Όμως, ένα παιδί- θαύμα από το Βέλγιο στα 9 του χρόνια κατάφερε να ολοκληρώσει το Πολυτεχνείο στο Αϊντχόβεν!</p>
      <p>Κι όμως, ο 9χρονος Λοράν Σιμόν σπουδάζει στο τμήμα ηλεκτρολόγων μηχανικών στο Πολυτεχνείο της Αϊντχόβεν. Μάλιστα, πρόκειται να τελειώσει τις σπουδές του μέσα στον Δεκέμβριο του 2019. Το πρόγραμμα σπουδών που παρακολουθεί δυσκολεύει ακόμη και 20χρονους φοιτητές. Οπότε, καταλαβαίνεις ότι πρόκειται για ένα παιδί θαύμα!</p>
      <p>Ο Λοράν  φαίνεται πως διαθέτει IQ: 145. Μάλιστα, φαίνεται ότι σχεδιάζει να συνεχίσει τις σπουδές του σε διδακτορικό πρόγραμμα, ενώ παράλληλα θα μελετά και για το πτυχίο ιατρικής.</p>
      <p>Οι γονείς του, Λιντιά και Αλεξάντερ, μίλησαν στο αμερικανικό CNN και εξήγησαν πως αρχικά θεωρούσαν πως οι παππούδες του υπερέβαλαν όταν μιλούσαν για ένα χαρισματικό παιδί. Συγκεκριμένα, η μητέρα του αναφέρει στο ειδησεογραφικό δίκτυο:</p>
      <p>
        <i>«Παρατήρησαν κάτι ξεχωριστό για τον Λοράν.»</i>
      </p>
      <p>Οι γονείς του 9χρονου είναι γιατροί, αλλά δεν μπορούν να εξηγήσουν τους λόγους για τους οποίους ο γιος τους έχει τόσο ραγδαία εξέλιξη και έφεση στη μάθηση. Το μόνο «μυστικό» που μπορεί να μοιραστεί η μητέρα του, χαριτολογώντας, είναι πως έτρωγε πολύ ψάρι κατά τη διάρκεια της εγκυμοσύνης. Ενώ, ο πατέρας του λέει στο CNN:</p>
      <p>
        <i>«Δεν κάναμε κάτι ιδιαίτερο, ειδικά στην αρχή και δεν έχουμε ξεκάθαρη εξήγηση γι’ αυτό, δεν γνωρίζουμε τι έχει συμβεί.»</i>
      </p>
      <p>Αξίζει να σημειωθεί ότι περιστατικό τόσο γρήγορης ολοκλήρωσης του προγράμματος σπουδών έχει γίνει και στο παρελθόν στο Πολυτεχνείο του Αϊντχόβεν. Αυτό, όμως, που κάνει μοναδική και ξεχωριστή την περίπτωση του Λοράν είναι η ηλικία του.</p>
      <p>Ο διευθυντής εκπαίδευσης του πανεπιστημίου, Σόερντ Χούλσχοφ, δήλωσε στο CNN:</p>
      <p>
        <i>«Ξεχωριστοί φοιτητές, όταν υπάρχει λόγος, μπορούν να καθορίσουν ειδικό πρόγραμμα. Με τον ίδιο τρόπο βοηθάμε τους αθλητές να συμμετέχουν στις αθλητικές τους υποχρεώσεις.</i>
      </p>
      <p>
        <i>Ο Λοράν είναι ο φοιτητής με την ταχύτερη πρόοδο που είχαμε ποτέ. Δεν είναι απλά ιδιοφυΐα, είναι και ένα πολύ συμπαθητικό αγόρι.»</i>
      </p>
      <p>Η πρόοδος του μικρού Λοράν δεν έχει περάσει απαρατήρητη και από άλλα μεγαλύτερα εκπαιδευτικά ιδρύματα. Μάλιστα, πολλά έχουν δηλώσει ενδιαφέρον για τον 9χρονο και θα ήθελαν να επιλέξει εκείνα για τη συνέχεια των σπουδών του.</p>
      <p>Για το μέλλον του νεαρού αγοριού, ο πατέρας του σχολιάζει:</p>
      <p>
        <i>«Απλώς πάμε με τη ροή των πραγμάτων, δεν αναμένουμε κάτι, δεν αναμένει ούτε εκείνος κάτι.»</i>
      </p>
      <p>Ο Λοράν, πλέον, έχει αποφασίσει τι θα ήθελε να κάνει όταν ολοκληρώσει τις σπουδές του. Συγκεκριμένα, τον ενδιαφέρει να ασχοληθεί με την ανάπτυξη τεχνητών οργάνων. Ωστόσο, πριν συνεχίσει με το οτιδήποτε ακαδημαϊκό, ο μικρός Λοράν θα βάλει μία άνω τελεία και θα κάνει ένα ταξίδι στην Ιαπωνία. Ο πατέρας του δηλώσει:</p>
      <p>
        <i>«Είναι ένα παιδί που απολαμβάνει τη ζωή και επίσης όλα όσα έχει καταφέρει, δεν είναι πως τα επιδιώκει, είναι απλά αυτό που είναι. Πέραν του διαβάσματος του αρέσουν τα ταξίδια, τα παιχνίδια.»</i>
      </p>
      <h3>Δες επίσης: <a href="https://www.neolaia.gr/2019/10/16/sindesmos-paidion-ke-amea-96-hronia-prosforas-se-kathe-pedi-pou-ehei-anagi/">Σύνδεσμος Προστασίας Παιδιών και ΑμΕΑ: 96 Χρόνια προσφοράς σε κάθε παιδί που έχει ανάγκη</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/17/17-noemvri-stin-poreia-gia-to-polytexneio-o-tsipras/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/17/17-noemvri-ti-kairo-tha-kanei-simera/"/>
        <a href="https://neolaia.gr/2019/11/17/17-noembri-oi-kykloforiakes-rythmiseis-se-athina-kai-thesniki/"/>
        <a href="https://neolaia.gr/2019/11/17/17-noemvri-kleistoi-stathmoi-metro-deite/"/>
        <a href="https://neolaia.gr/2019/11/17/17-noemvri-1973-to-hroniko-tis-eksegersis-tou-politexniou/"/>
      </related>
    </article>
  </body>
</html>