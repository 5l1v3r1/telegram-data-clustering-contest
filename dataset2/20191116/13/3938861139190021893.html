<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_u-nacpoliciyi-bude-svoya-sluzhba-kapelaniv/938461"/>
    <meta property="og:site_name" content="Gazeta.ua"/>
    <meta property="article:published_time" content="2019-11-16T13:39:00+00:00"/>
    <meta property="og:title" content="У Нацполіції буде своя служба капеланів"/>
    <meta property="og:description" content="Військова служба капеланства з'явиться у Національній поліціії України. &quot;У Нацгвардії впроваджено структуру капеланського служіння, яка відповідає структурі більшості військових формувань багатьох країн світу. Ми ввели у батальйонах штатні посади військових священників. На випадок, коли ..."/>
  </head>
  <body>
    <article>
      <h1>У Нацполіції буде своя служба капеланів</h1>
      <address><time datetime="2019-11-16T13:39:00+00:00">16 Nov 2019, 13:39</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938461_w_300.jpg?v=0"/>
        <figcaption>Арсен Аваков пообіцяв створити у Нацполіції військову службу капеланства. Фото: Facebook МВС</figcaption>
      </figure>
      <p>Військова служба капеланства з'явиться у Національній поліціії України.</p>
      <p>"У Нацгвардії впроваджено структуру капеланського служіння, яка відповідає структурі більшості військових формувань багатьох країн світу. Ми ввели у батальйонах штатні посади військових священників. На випадок, коли гвардієць виконує бойові завдання у польових умовах, ми розробили та виготовили мобільний комплекс духовної підтримки", ‑ повідомив міністр внутрішніх справ <b>Арсен Аваков</b>, під час зустрічі з капеланами силових структур США, ідеться у повідомленні <a href="https://www.facebook.com/mvs.gov.ua/posts/2591059774314031">прес-служби МВС.</a></p>
      <p>За словами чиновника, такої допомоги потребують не тільки бійці Національної гвардії.</p>
      <p>"В середньому, поліцейський стає свідком близько 200 критичних ситуацій за свою кар'єру. Правоохоронцям теж потрібна допомога і підтримка, саме тому капеланська діяльність буде розширена у тому числі й на поліцію", ‑ сказав Аваков.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_vijskovim-peredali-modernizovanij-vinischuvach/938463"/>
      </related>
      <p>Він наголосив на необхідності створювати групи професійної консультації, мережі капеланів, які завжди будуть готові прийти на допомогу. "Потрібно також підвищувати обізнаність працівників з цього питання і створювати доступні програми для підтримки психічного здоров'я", ‑ зауважив він.</p>
      <p>Капелани силових структур США висловили готовність допомогти зміцнити інститут капеланстава в Україні. Вони поділилася досвідом своєї країни і розповіли про програму підтримки поліцейських Peer support. Вона полягає в тому, що одні поліцейські можуть довіритися іншим. У рамках програми було створено неформальні групи і мережі родин поліцейських, щоб вони могли ділиться власним досвідом і шукати підтримки серед тих, хто їх якнайкраще розуміє. З належною підготовкою і навчанням, групи Peer Counseling можуть самі долати свої проблеми в межах спільноти.</p>
      <blockquote>Львівський державний авіаційно-ремонтний завод передав Повітряним силам <a href="https://gazeta.ua/articles/donbas/_zsu-otrimali-modernizovanij-vinischuvach-mig29/938327">винищувач МіГ-29. </a>Він пройшов модернізацію та отримав капітально відремонтовані двигуни.</blockquote>
    </article>
  </body>
</html>