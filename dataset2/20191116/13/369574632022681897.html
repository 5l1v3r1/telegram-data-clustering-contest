<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/domaci/do-labe-v-kresicich-u-litomeric-spadl-ultralight-zatim-se-po/r~f301fd52087111eab1410cc47ab5f122/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-16T13:06:00+00:00"/>
    <meta property="og:title" content="Do Labe u Litoměřic spadlo malé letadlo. Po posádce pátrají hasiči i potápěči"/>
    <meta property="og:description" content="Při pádu ultralehkého letadla v Křešicích na Litoměřicku zemřel pilot. Spadlý stroj nalezli hasiči s policisty v Labi, bude vyzvednutý jeřábem."/>
  </head>
  <body>
    <article>
      <h1>Do Labe u Litoměřic spadlo malé letadlo. Po posádce pátrají hasiči i potápěči</h1>
      <address>
        <time datetime="2019-11-16T13:06:00+00:00">16 Nov 2019, 13:06</time>
      </address>
      <p>Při pádu ultralehkého letadla dnes v Křešicích na Litoměřicku zahynul pilot. Zřícený stroj našli hasiči a policisté v Labi. Tělo budou vyprošťovat potápěči. "Letadlo bude vyzvednuto jeřábem," uvedl mluvčí krajských hasičů Lukáš Marvan.</p>
      <p>Pád ultralehkého letadla byl hasičům nahlášen ve 12:45, pátrání trvalo skoro tři hodiny. Hasiči prohledávali řeku na člunu, policie měla na místě potápěče i vrtulník s termovizí.</p>
      <p>Vrak byl v řece. "V letadle byla nalezena jedna osoba bez známek života. Byl to muž," uvedla krajská mluvčí policie Alena Bartošová. Okolnosti pádu letadla se budou zjišťovat.</p>
    </article>
  </body>
</html>