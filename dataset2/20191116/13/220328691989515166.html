<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/robrt-dauni-dzhunir-se-zavrshcha-v-marvel-406890.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-16T13:57:15+00:00"/>
    <meta property="og:title" content="Робърт Дауни Джуниър се завръща в Марвел"/>
    <meta property="og:description" content="Актьорът ще озвучи Железния човек в нова анимация по &quot;Дисни+&quot;"/>
  </head>
  <body>
    <article>
      <h1>Робърт Дауни Джуниър се завръща в Марвел</h1>
      <address><time datetime="2019-11-16T13:57:15+00:00">16 Nov 2019, 13:57</time> by <a rel="author">Агенция Стандарт</a></address>
      <p>Робърт Дауни Джуниър ще се завърне в Марвел. Този път актьорът ще се превъплъти в култовия си персонаж Тони Старк на малкия екран. Дауни ще озвучи Железния човек в нов анимационен сериал, който ще върви по новата стрийминг платформа "Дисни+". Новината съобщи Джеф Голдблум, който също ще озвучи своя герой от "Тор: Рагнарок" - Грандмастър. "Онзи ден бях в студиото да запиша репликите на персонажа ми за един епизод. Тайка Уайтити вече приключи своята сесия, а Робърт тепърва ще се появи", разказа актьорът пред "BuzzFeed". "What if...?" ще излезе през лятото на 2021-а и ще разкаже алтернативни версии на любимите ни истории от комиксовата киновселена. В същата година на големия екран ще гледаме най-новото приключение на Бога на гръмотевиците "Thor: Love and Thunder", продължението на "Доктор Стрейндж" с Бенедикт Къмбърбач "Doctor Strange in the Multiverse of Madness" и "Спайдър-Мен 3".</p>
    </article>
  </body>
</html>