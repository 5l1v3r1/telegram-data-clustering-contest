<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/opalyuvalnyy_sezon_uryad_uhvalyv_rishennya_pro_skasuvannya_neobgruntovanyh_stavok_taryfiv_330894.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-16T13:59:00+00:00"/>
    <meta property="og:title" content="Опалювальний сезон: Уряд ухвалив рішення про скасування необґрунтованих ставок тарифів"/>
    <meta property="og:description" content="Забезпечення сталого проходження опалювального сезону є ключовим завданням Уряду. Щоб усунути загрозу відключення міст від газу, Уряд ухвалив рішення про скасування необґрунтованих ставок тарифів, які були встановлені наприкінці червня 2019 року та спричинили б ситуацію, коли низка міст опинились би перед загрозою відключення опалення та гарячого водопостачання через неможливість покриття собівартості їх послуг."/>
  </head>
  <body>
    <article>
      <h1>Опалювальний сезон: Уряд ухвалив рішення про скасування необґрунтованих ставок тарифів</h1>
      <h2>Забезпечення сталого проходження опалювального сезону є ключовим завданням Уряду. Щоб усунути загрозу відключення міст від газу, Уряд ухвалив рішення про скасування необґрунтованих ставок тарифів, які були встановлені наприкінці червня 2019 року та спричинили б ситуацію, коли низка міст опинились би перед загрозою відключення опалення та гарячого водопостачання через неможливість покриття собівартості їх послуг.</h2>
      <address>
        <time datetime="2019-11-16T13:59:00+00:00">16 Nov 2019, 13:59</time>
      </address>
      <p>Асоціація міст України звернулася до Прем’єр-міністра України Олексія Гончарука з проханням скасувати відповідну постанову, якою встановили заздалегідь “не підйомні” для міст граничні тарифи на послугу з постачання теплової енергії для населення та послугу з гарячого водопостачання, інормує <a href="https://www.kmu.gov.ua/news/uryad-prijnyav-rishennya-yake-spriyatime-stabilnosti-prohodzhennya-mistami-opalyuvalnogo-sezonu">Урядовий портал</a>.</p>
      <p>“Для абсолютної більшості міст такі видатки є непосильними, а впровадження таких змін призведе до повного припинення надання послуг з постачання теплової енергії та гарячої води населенню”, - зауважив виконавчий директор Асоціації міст Олександр Слобожан, який був присутній на засіданні Уряду.</p>
      <p>Окрім того, запропоновані червневою постановою рішення прямо порушують ст. 142 Конституції України, яка передбачає обов’язок держави забезпечити компенсацію витрат органів місцевого самоврядування, що виникли внаслідок рішень органів державної влади, а також вимоги частини першої статті 15 Закону України «Про ціни та ціноутворення», відповідно до якої Кабінет Міністрів України при встановленні державних регульованих цін на товари в розмірі, нижчому від економічно обґрунтованого розміру, зобов’язаний відшкодувати різницю між такими розмірами за рахунок коштів державного бюджету.</p>
      <p>Принагідно інформуємо, що усі ті, хто потребує  допомоги держави в оплаті житлово-комунальних послуг, мають право на субсидію. Загалом, в Бюджеті-2020 на Програму субсидій закладено 47,6 млрд грн, що є абсолютно достатнім для 100% закриття таких потреб.</p>
    </article>
  </body>
</html>