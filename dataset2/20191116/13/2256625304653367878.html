<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158562_1024.html"/>
    <meta property="og:site_name" content="Novsport"/>
    <meta property="article:published_time" content="2019-11-16T13:27:00+00:00"/>
    <meta property="og:title" content="Известни спортисти бягат благотворително за малката Дани"/>
    <meta property="og:description" content="Хубчев, Донков, Владимир Николов, Тити Папазов и Инна Ефтимова се включват в благородна кауза"/>
  </head>
  <body>
    <article>
      <h1>Известни спортисти бягат благотворително за малката Дани</h1>
      <address><time datetime="2019-11-16T13:27:00+00:00">16 Nov 2019, 13:27</time> by <a rel="author">Емил Арсов</a></address>
      <p>Множество известни спортисти ще се включат в благотворително бягане в подкрепа на малката Дани от Радомир, която страда от рядкото заболяване проксимален бедрен дефицит.<br/><br/>Сред тях са треньорът на „Левски“ Петър Хубчев, неговият помощник Георги Донков, футболисти от представителния отбор, Владимир Николов и играчи от мъжкия волейболен тим, Тити Папазов и отбора по баскетбол, лекоатлетката Инна Ефтимова, деца от спортните клубове и др.<br/><br/>Събитието се организира от привържениците на „Левски“ от „Синя Зона Б-18” с подкрепата на ПФК „Левски” и ОСК „Левски“. То ще се състои на 17 ноември, неделя, на стадион „Виваком Арена Георги Аспарухов“, а началото е в 11:00 часа от АРКАТА на входа на спортния комплекс. <br/><br/>Диагнозата на Йордана се изразява в деформация на дясното бедро и прогресивно скъсяване на бедрената кост, поради което едното й краче е по-късо от другото с 5 см. За да може Дани да ходи нормално са нужни средства за скъпоструваща операция. В момента тя не може да ходи без специално изработени обувки с висока платформа, която коригира разликата в крачетата. Въпреки сериозната диагноза, световноизвестният  детски ортопед д-р Дрор Пейли от институт Сейнт Мери, Флорида, САЩ, се съгласява да проведе лечението и дава гаранция, че с няколко операции, направени там, Дани ще може да ходи.<br/><br/>Първата от операциите е най-сложна, с нея ще се коригира деформацията и ще бъде направена реконструкция на бедрената кост. Така наречената Супер Хип Процедура се прави успешно повече от 10 години в институт Сейнт Мери и са излекувани много дечица.<br/><br/>Сумата необходима за тази операция е 184 744 щатски долара, а Д-р Пейли държи да бъде направена, когато Дани е на 2 години. След като крачето се стабилизира, той планира втора операция и удължаване с 5 см., като за нея ще бъдат необходими още 176 498 щатски долара.</p>
      <figure>
        <img src="http://www.novsport.com/content/unnamed1.png"/>
      </figure>
      <p>Обръщаме се към всички хора с добри сърца. Елате, за да помогнем заедно! Единни можем повече!<br/><br/>Подробности за трасето и организацията на събитието може да видите <a href="https://levski.bg/news/details/177338"><u><b>тук</b></u></a>.<br/><br/>Може да помогнете и като изпратете дарителски <b>смс </b>с текст на латиница: DMS YORDANA на 17 777<br/><br/>- Дарителска <b>сметка </b>в лева: <br/><br/>Обединена Българска Банка <br/><br/>IBAN: BG70 UBBS 8002 1084 3315 40<br/><br/>BIC: UBBSBGSF<br/><br/>Титуляр: Йордана Слави Йорданова<br/><br/>- <b>helpkarma</b>: Да помогнем на Йордана да ходи<br/><br/>- <b>PayPal</b>: kristtinas92@gmail.com<br/><br/>Ако имате предложения, които биха помогнали за провеждането по- добра и успешна кампания, за набиране на средства или всякаква друга помощ, можете да ги споделите на e-mail: dani.yordanova17@gmail.com.</p>
    </article>
  </body>
</html>