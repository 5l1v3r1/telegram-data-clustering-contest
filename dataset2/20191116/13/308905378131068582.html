<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/disney-kondigt-data-5-nieuwe-marvel-films-aan-33145"/>
    <meta property="og:site_name" content="Apparata"/>
    <meta property="article:published_time" content="2019-11-16T13:42:00+00:00"/>
    <meta property="og:title" content="Disney kondigt data 5 nieuwe Marvel-films aan"/>
    <meta property="og:description" content="Je checkt ze na de klik."/>
  </head>
  <body>
    <article>
      <h1>Disney kondigt data 5 nieuwe Marvel-films aan</h1>
      <h2>Je checkt ze na de klik.</h2>
      <address><time datetime="2019-11-16T13:42:00+00:00">16 Nov 2019, 13:42</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>Het <a href="https://www.apparata.nl/nieuws/update-komende-marvel-en-star-wars-releases-trailer-32115">Marvel Universum</a> krijgt er de komende jaren weer een reeks <a href="https://www.apparata.nl/nieuws/deze-3-marvel-films-check-je-in-2020-33043">nieuwe films</a> bij. Logisch dat ze bij Disney en Marvel lekker aan het produceren zijn. De films zijn doorgaans altijd wel een succes en staan zelfs garant voor records.</p>
      <p>Om het geheugen op te frissen pakken we er het lijstje van wat voorheen al bekend was er even bij. Op 1 mei 2020 verschijnt Black Widow en op 6 november 2020 komt The Eternals. In 2021 kun je vanaf 12 februari naar de bios voor Shang Chi and the Legend of the Ten Rings en op 7 mei 2021 verschijnt Doctor Strange in the Multiverse of Madness. Gevolgd door Spider-Man 3 op 16 juli 2021 en Thor: Love and Thunder op 5 november 2021. Dan zijn we aangekomen in 2022. Black Panther 2 verschijnt op 6 mei 2022 en nog eens drie, nu nog onbekende, Marvel-titels in de rest van dat jaar.</p>
      <p>De vijf nieuw aangekondigde Marvel-films verschijnen in 2022 en 2023. De datums zijn al vastgelegd. Het gaat hier om 7 oktober 2022, 17 februari 2023, 5 mei, 28 juli en 3 november. Welke films het gaat zijn is nog onbekend, maar er zijn wel vermoedens. Onder meer Ant-Man 3, Blade, Captain Marvel 2, Guardians of the Galaxy 3 en Deadpool 3 worden genoemd. (via <a href="https://www.hollywoodreporter.com/heat-vision/disney-sets-2021-release-ridley-scotts-last-duel-pushes-back-kings-man-7-months-1255349">Hollywoodreporter</a>)</p>
    </article>
  </body>
</html>