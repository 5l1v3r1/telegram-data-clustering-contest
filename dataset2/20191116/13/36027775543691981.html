<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/16/video-toshkentda-qarovsiz-qoldirilgan-telefon-ogirlandi-iibb-21-yoshli-gumonlanuvchini-qidirmoqda/"/>
    <meta property="og:site_name" content="Daryo"/>
    <meta property="article:published_time" content="2019-11-16T13:50:00+00:00"/>
    <meta property="og:title" content="Video: Toshkentda qarovsiz qoldirilgan telefon o‘g‘irlandi. IIBB 21 yoshli gumonlanuvchini qidirmoqda"/>
    <meta property="og:description" content="Telegram’dagi kanallarda binoga kirgan yigit stol ustidagi mobil telefonni o‘g‘irlab, voqea joyidan yashiringani tasvirlangan video tarqaldi"/>
  </head>
  <body>
    <article>
      <h1>Video: Toshkentda qarovsiz qoldirilgan telefon o‘g‘irlandi. IIBB 21 yoshli gumonlanuvchini qidirmoqda</h1>
      <address>
        <time datetime="2019-11-16T13:50:00+00:00">16 Nov 2019, 13:50</time>
      </address>
      <p>Toshkent shahar IIBB Telegram kanallarida tarqalgan telefon o‘g‘irligiga doir video yuzasidan qo‘shimcha <a href="https://iibb.uz/ru/news/informatsionnoe-soobschenie-o-krazhe-sotovogo-telefona-v-junusabadskom-rajone">ma’lumot berdi</a>.</p>
      <figure>
        <img src="https://s.daryo.uz/wp-content/uploads/2019/11/ab2081378a799ec7741123995758004a-2-680x312.jpg"/>
        <figcaption>Kadr: Telegram</figcaption>
      </figure>
      <p>Telegram’dagi “Exo Uzbekistana” kanalida binoga kirgan yigit stol ustidagi mobil telefonni o‘g‘irlab, voqea joyidan yashiringani tasvirlangan video paydo bo‘ldi.</p>
      <figure>
        <embed-post data-src="https://t.me/ExoUzbekistana/8214" data-service="Telegram"/>
      </figure>
      <p>Ta’kidlanishicha, 14-noyabr kuni soat 21:45 da Yunusobod tuman navbatchilik qismiga 35 yoshli Shuhrat ismli erkak murojaat qilib, Samsung Galaxy S9+ telefoni o‘g‘irlab ketganini bildirgan.</p>
      <p>Yunusobod tuman IIJ FMB xodimlari videokameradagi yozuvlarni o‘rgangan holda gumonlanuvchining shaxsini aniqlagan. Ma’lum bo‘lishicha, telefonni o‘g‘irlagan shaxs bunga qadar ham sudlangan 21 yoshli Ahmadjon ismli yigit bo‘lib chiqqan. Ayni vaqtda uni qo‘lga olish bo‘yicha barcha choralar ko‘rilmoqda.</p>
      <p>Hozirda mazkur holat yuzasidan Jinoyat kodeksining 169-moddasi (O‘g‘rilik) bo‘yicha jinoyat ishi qo‘zg‘atilgan.</p>
    </article>
  </body>
</html>