<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/chi-treba-vidkrivati-prodazh-zemli-klichko-prokomentuvav-golovnu-temu-tizhnja-640385.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-16T13:15:22+00:00"/>
    <meta property="og:title" content="Чи треба відкривати продаж землі? Кличко прокоментував головну тему тижня"/>
    <meta property="og:description" content="Ринок землі потрібен, але ухвалювати рішення в турборежимі – ризиковано"/>
  </head>
  <body>
    <article>
      <h1>Чи треба відкривати продаж землі? Кличко прокоментував головну тему тижня</h1>
      <address>
        <time datetime="2019-11-16T13:15:22+00:00">16 Nov 2019, 13:15</time>
      </address>
      <h4>Ринок землі потрібен, але ухвалювати рішення в турборежимі – ризиковано</h4>
      <p>Мер Києва Віталій Кличко переконаний, що ринок землі в Україні потрібний, але рішення про його запровадження повинне бути виваженим.</p>
      <p>Про це Кличко написав на своїй сторінці в соціальній мережі <a href="https://www.facebook.com/merkieva/posts/3694289053915348?__xts__%5b0%5d=68.ARDitv_7sMqfwrUue4saqO5dfYR--z5Ye4NJtkBLhYtXcymLOiO8z9XuiiSbMoiOYquYyqTE3qfT8-LYukoNRxCh_g4Q2avXkl7yUqyXt5YXeFEvv_aEDnCGAEWREWtN2SGPS0mLll938UtuceL8wOSSNvExWAisplfPZQa1HgkyzNrj8yBnN0wBxEJZUAXDs8GA-cBSeVx5uJnd5yNoOVXTPJkQhS064EtS_a6XfWeXwR9eLyL5sWC7_PBP2-Boy3dTyCb86MLTObn9a1HQtlwMFg1aVBqJtp9n7aaoiAhVjQ7UvxD6otDsJOWMRQKNWtfl2GxtdsbwkX_H2geeVA&amp;__tn__=-R">Facebook</a>.</p>
      <p>«Резонансна тема останніми днями, щодо якої отримую питання від ЗМІ і деяких народних депутатів. Земля. Переконаний: ринок землі, безумовно, потрібен. Але ухвалювати таке рішення в турборежимі – занадто ризиковано. Це питання обов’язково потрібно обговорити з експертами, суспільством, пояснити людям чого саме стосуватимуться зміни і що вони принесуть. А вже тоді розглядати в парламенті, – підкреслив Кличко. – Україна – аграрна держава. І земля – найбільший ресурс нашої країни. 20 років тому, коли відбувалася приватизація державних підприємств, говорили, що все буде прозоро і взяти участь у ній зможуть всі бажаючі. Акції були й у всіх працівників великих підприємств. Але, в результаті, підприємства опинилися в руках невеликої групи людей. Тому, я розумію побоювання українців, що така ж ситуація може виникнути і з ринком землі», – підкреслив мер Києва.</p>
      <p>Віталій Кличко висловив переконання, що перед ухваленням такого важливого рішення, суть змін та нововведень необхідно обговорити і пояснити суспільству. </p>
      <p>«Я переконаний: людям треба спочатку пояснити, що відбувається. А законопроект необхідно суттєво доопрацювати. Це має бути справді реформа, а не її імітація. Бо помилка може коштувати занадто дорого. А успішно втілена реформа – стати проривом для розвитку країни», – наголосив Кличко. </p>
      <p>Нагадаємо, <a href="https://glavcom.ua/economics/finances/ministr-ekonomiki-ozvuchiv-chogo-treba-boyatisya-pri-vidkritti-rinku-zemli-640303.html">міністр економіки озвучив, чого треба боятися при відкритті ринку землі.</a></p>
      <p>Як повідомлялося, у Зеленського переконані: <a href="https://glavcom.ua/news/u-zelenskogo-perekonani-chorniy-rinok-zemli-vinik-vnaslidok-moratoriyu-640337.html">«чорний ринок» землі виник внаслідок мораторію.</a></p>
      <related>
        <a href="https://glavcom.ua/country/society/-golova-profspilki-derzhsluzhbovciv-zaklikav-ukrajinciv-ne-vvazhati-usih-chinovnikiv-negidnikami-640252.html"/>
        <a href="https://glavcom.ua/country/society/ukrajinska-shkoljarka-podaruvala-korolivskij-rodini-z-belgiji-statuju-pisjajuchogo-kota-640381.html"/>
        <a href="https://glavcom.ua/kyiv/news/u-kijevi-parkuvalniki-pochali-samostiyno-evakuyuvati-avtomobili-640362.html"/>
      </related>
    </article>
  </body>
</html>