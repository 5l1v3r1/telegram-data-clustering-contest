<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/poltavski-patrulni-roti-tor-viyavili-cholovika-yakiy-perebuvav-v-rozshuku-za-vchinennya"/>
    <meta property="og:site_name" content="Кременчугская газета"/>
    <meta property="article:published_time" content="2019-11-16T13:50:00+00:00"/>
    <meta property="og:title" content="Полтавські патрульні роти ТОР виявили чоловіка, який перебував в розшуку за вчинення злочинів"/>
    <meta property="og:description" content="Подробиці справи від патрульної поліції області."/>
  </head>
  <body>
    <article>
      <h1>Полтавські патрульні роти ТОР виявили чоловіка, який перебував в розшуку за вчинення злочинів</h1>
      <address>
        <time datetime="2019-11-16T13:50:00+00:00">16 Nov 2019, 13:50</time>
      </address>
      <p>
        <b>Подробиці справи від патрульної поліції області.</b>
      </p>
      <p>Патрулюючи у Полтаві вулицю Європейську, близько 1-ї години ночі, екіпаж роти тактико-оперативного реагування зупинив автомобіль Mercedes за порушення правил дорожнього руху. Про це повідомляє прес-служба управління патрульної поліції Полтавщини.</p>
      <p>За їх даним, спілкуючись з водієм автомобіля, патрульні помітили підозрілу поведінку чоловіка, який сильно нервував в присутності охоронців порядку.</p>
      <p>Також під час перевірки документів інспектори помітили, що посвідчення водія, яке надав керманич, має сильно пошкоджену фотографію. Охоронці порядку з’ясували, що чоловік пред’явив документи іншої особи.</p>
      <p>Причиною цьому стало те, що даний громадянин знаходиться в розшуку одним із відділів поліції м. Ужгород за вчинення декількох злочинів. На місце події патрульні викликали слідчо-оперативну групу, яка з’ясує подальші обставини справи. Автомобіль було евакуйовано на майданчик тимчасового затримання транспортних засобів.</p>
      <p>Клим Соколов</p>
    </article>
  </body>
</html>