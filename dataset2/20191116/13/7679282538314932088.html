<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-ayushmann-khurrana-film-tahira-kashyap-used-to-feel-insecure-after-watching-him-in-the-films-2852626.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T13:33:52+00:00"/>
    <meta property="og:title" content="फिल्मों में पति आयुष्मान खुराना के रोमांटिक सीन्स देखकर ताहिरा करती थीं असुरक्षित महसूस, बताई वजह"/>
    <meta property="og:description" content="लेखिका, फिल्म-निर्माता और कैंसर से जंग जीत चुकीं ताहिरा कश्यप का कहना है कि वह फिल्मों में अपने पति आयुष्मान खुराना के अंतरंग दृश्यों को देख कर असुरक्षित महसूस करती थीं, लेकिन उन्होंने इस एहसास से..."/>
  </head>
  <body>
    <article>
      <h1>फिल्मों में पति आयुष्मान खुराना के रोमांटिक सीन्स देखकर ताहिरा करती थीं असुरक्षित महसूस, बताई वजह</h1>
      <address><time datetime="2019-11-16T13:33:52+00:00">16 Nov 2019, 13:33</time> by <a rel="author">लाइव हिन्दुस्तान टीम,नई दिल्ली</a></address>
      <p>लेखिका, फिल्म-निर्माता और कैंसर से जंग जीत चुकीं ताहिरा कश्यप का कहना है कि वह फिल्मों में अपने पति आयुष्मान खुराना के अंतरंग दृश्यों को देख कर असुरक्षित महसूस करती थीं, लेकिन उन्होंने इस एहसास से उबरना सीख लिया है।</p>
      <p>ताहिरा ने इस बात को कुबूल किया कि जब उन्होंने 'विक्की डोनर' में आयुष्मान और यामी गौतम के बीच अंतरंग दृश्य को देखा था तब उन्हें असुरक्षा की भावना ने घेर लिया था।</p>
      <p>ताहिरा ने कहा, हां, पहले मैं असुरक्षित महसूस करती थी, लेकिन जब मैं 'अंधाधुन' के एडिट्स या संपादन को देख रही थी, तब मैंने टीम को बताया कि आयुष्मान और राधिका आप्टे के बीच अंतरंग दृश्य में कुछ कमी है। उस पल एक असुरक्षित पत्नी से लेकर अंतरंग दृश्यों के विश्लेषण करने तक के इस बदलाव को मैंने महसूस किया।</p>
      <p>अपनी खुद की पहचान के बारे में ताहिरा ने कहा, मैं आयुष्मान को 18 सालों से जानती हूं और आयुष्मान की पत्नी कहे जाने पर मुझे गर्व महसूस होता है। जहां तक बात मेरे खुद की पहचान की है, तो दुनिया मेरी आत्मस्वीकृति के संदेश के प्रति वाकई में ग्रहणशील रही है। मैं जो हूं, मेरी खुद की उपस्थिति, राय और अस्तित्व को लोगों ने स्वीकारना शुरू कर दिया है।</p>
      <p>
        <b>
          <a href="https://www.livehindustan.com/entertainment/story-shahrukh-kahn-share-tips-for-being-successful-in-life-2852527.html">शाहरुख खान ने फैंस को दिया सक्सेसफुल होने का मूल मंत्र</a>
        </b>
      </p>
      <p>
        <b>
          <a href="https://www.livehindustan.com/entertainment/story-kajol-film-tribhanga-now-have-vaibhav-tatwawaadi-2852546.html">काजोल की आने वाली फिल्म 'त्रिभंगा' में इस एक्टर ने मारी एंट्री</a>
        </b>
      </p>
    </article>
  </body>
</html>