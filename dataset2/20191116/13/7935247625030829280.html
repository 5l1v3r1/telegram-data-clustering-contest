<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/artik-kilolu-turistlerin-esege-binmesi-yasak-215288h.htm"/>
    <meta property="og:site_name" content="OLAY"/>
    <meta property="article:published_time" content="2019-11-16T13:51:23+00:00"/>
    <meta property="og:title" content="Artık kilolu turistlerin eşeğe binmesi yasak!"/>
    <meta property="og:description" content="İspanya’nın popüler tatil beldesinde kilolu turistlere eşeğe binme yasağı getirildi."/>
  </head>
  <body>
    <article>
      <h1>Artık kilolu turistlerin eşeğe binmesi yasak!</h1>
      <h2>İspanya’nın popüler tatil beldesinde kilolu turistlere eşeğe binme yasağı getirildi.</h2>
      <address>
        <time datetime="2019-11-16T13:51:23+00:00">16 Nov 2019, 13:51</time>
      </address>
      <p>İspanya’nın güneyindeki popüler tatil beldesi Mijas’ta, 80 kilodan ağır turistlerin eşeğe binmesi yasaklandı.<br/><br/><b>1 OCAK 2020 İTİBARİYLE UYGULANACAK</b><br/><br/>Yerel yönetim bir dizi toplumsal görüşme gerçekleştirerek 1 Ocak 2020 tarihinden itibaren bu yasağı uygulamayı planlıyor. Ayrıca veteriner kontrolünün artırılarak durak ve ahırlarda temizlik kontrolleri yapılacağı bildirildi.<br/><br/><b>150 KİLO AĞIRLIĞINDAKİ TURİSTİN BİNDİĞİ EŞEK ÖLMÜŞTÜ</b><br/><br/>Mihas Belediyesi, eşek sahipleri ve yerel hayvan hakları savunucularıyla anlaşmaya vardıktan sonra bu duyuruda bulundu. Hayvan hakları savunucuları yıllardır, bölgenin önemli turistik simgelerinden biri olan eşeklere kötü davranıldığından şikayetçiydi. Aralık 2014’te, yaklaşık 150 kilo ağırlığında bir turistin bindiği eşek ölmüştü.</p>
      <p>İspanya’nın güney bölgesi Costa del Sol’ün en güzel beldelerinden Mijas ayrıca “eşek taksisi başkenti” olarak adlandırılıyor.</p>
      <p>Hayvan haklarını savunan PACMA partisi, eşeklerin taksi olarak kullanılmasına karşı aktif mücadele ediyor. Parti, eşeklerin her gün çalıştırılmaktan sakatlık geçirdiğini ve hastalıklara yakalandığını savunuyor.</p>
    </article>
  </body>
</html>