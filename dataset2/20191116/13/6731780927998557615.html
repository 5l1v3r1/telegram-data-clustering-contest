<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/16/fadi-chi-e-cantante/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-16T13:56:32+00:00"/>
    <meta property="og:title" content="Fadi: chi è il cantautore italo-nigeriano, carriera e curiosità"/>
    <meta property="og:description" content="Fadi, nome d'arte di Thomas O. Fadimiluyi: chi è il cantautore italo-nigeriano, carriera e curiosità dell'artista cresciuto sulla Riviera Romagnola."/>
  </head>
  <body>
    <article>
      <h1>Fadi: chi è il cantautore italo-nigeriano, carriera e curiosità</h1>
      <address><time datetime="2019-11-16T13:56:32+00:00">16 Nov 2019, 13:56</time> by <a rel="author">Gabriele M.</a></address>
      <p>
        <b>Fadi, nome d’arte di Thomas O. Fadimiluyi: chi è il cantautore italo-nigeriano, carriera e curiosità dell’artista cresciuto sulla Riviera Romagnola.</b>
      </p>
      <figure>
        <img src="https://www.viagginews.com/wp-content/uploads/2019/11/GettyImages-1178168154-min-18.jpg"/>
        <figcaption>(screenshot video)</figcaption>
      </figure>
      <p>Thomas O. Fadimiluyi, noto al pubblico come Fadi, è figlio di madre italiana e padre nigeriano, originario dell’etnia Yoruba, giunto in Italia negli anni Ottanta. Insieme ai suoi fratelli, cresce e si ‘forma’ sulla Riviera Romagnola. I genitori gestiscono infatti un alberghetto a Riccione e la radio passa i classici del liscio, da Romagna Mia a Ciao Ciao Mare. Anche per questo sono i genitori a trasmettergli i riferimenti musicali: Bob Marley, Ray Charles, Fela Kuti il padre, Battisti e Dalla la madre.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>Chi è il cantautore italo-nigeriano Fadi</h3>
      <figure>
        <img src="https://www.viagginews.com/wp-content/uploads/2019/11/GettyImages-1182174260-2.jpg"/>
      </figure>
      <p>Si appassiona alla musica e riesce a mettere insieme i generi più disparati: agli ascolti trasmessi dai genitori ci aggiunge il grunge, i Fugazi, i Pearl Jam, gli Afterhours, poi ancora la musica da discoteca lanciata in Romagna, ma anche i Cosmetic e il nuovo cantautorato alla Brunori Sas. Da questi ascolti e queste commistioni, si forma la sua voglia di scrivere e cantare brani. La sua però è una carriera iniziata relativamente di recente.</p>
      <p>Il primo singolo, Cardine, è uscito nell’estate 2018, seguito a ottobre dello stesso anno dal secondo estratto in attesa del disco, Se ne va. Anche grazie all’etichetta Picicca Records, la stessa di Brunori Sas, si ritaglia uno spazio nella generazione indie. In primavera del 2019, partecipa alla compilation Faber Nostrum, in cui la musica indie reinterpreta Fabrizio De André e canta il brano Rimini, che dà il titolo all’omonimo album del cantautore genovese. In estate, arriva il terzo singolo, ‘Canzone leggera’. Nell’autunno 2019, <a href="https://www.viagginews.com/2019/11/04/sanremo-giovani-ecco-i-20-semifinalisti-e-dove-ascoltarli/">partecipa a Sanremo Giovani</a>, rientrando nella lista dei 20 finalisti.</p>
      <figure>
        <img src="https://www.viagginews.com/wp-content/uploads/2019/11/GettyImages-1182174260-min-5.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/16/italia-islanda-under21-streaming-formazioni/"/>
        <a href="https://www.viagginews.com/2019/11/16/the-andre-chi-e-misterioso-cantautore-erede-faber/"/>
        <a href="https://www.viagginews.com/2019/11/16/marco-sentieri-chi-e/"/>
      </related>
    </article>
  </body>
</html>