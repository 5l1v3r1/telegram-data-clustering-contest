<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/droga_tredicenne_spacciava_a_scuola_macerata-6563995/news/2019-11-16/"/>
    <meta property="og:site_name" content="Agi"/>
    <meta property="article:published_time" content="2019-11-16T13:18:00+00:00"/>
    <meta property="og:title" content="Tredicenne spacciava tra i compagni, denunciato a Macerata"/>
    <meta property="og:description" content="Il minorenne è stato identificato durante controlli disposti dal questore, Antonio Pignataro, nel quadro dell'operazione &quot;Scuole sicure&quot;"/>
  </head>
  <body>
    <article>
      <h1>Tredicenne spacciava tra i compagni, denunciato a Macerata</h1>
      <h2>Il minorenne è stato identificato durante controlli disposti dal questore, Antonio Pignataro, nel quadro dell'operazione "Scuole sicure"</h2>
      <address><time datetime="2019-11-16T13:18:00+00:00">16 Nov 2019, 13:18</time> by <a rel="author">AGI - Agenzia Giornalistica Italia</a></address>
      <p>Un tredicenne trovato in possesso di marijuana è stato denunciato dalla Squadra mobile di Macerata, convinta che la droga fosse destinata allo spaccio tra i compagni di scuola. Il minorenne è stato identificato durante i controlli disposti dal questore di Macerata, <b>Antonio Pignataro</b>, nel quadro dell'operazione "Scuole sicure".</p>
      <p>"Nessuna tolleranza per la droga e per gli spacciatori", ha detto Pignataro. "Non possiamo tollerare e ammettere in alcun modo - ha aggiunto il questore - che circoli droga tra libri e quaderni. Per questo i controlli della polizia nelle scuole di Macerata aprono scenari inquietanti sul fronte dello sballo". Pignataro sottolinea che "occorre reagire ed e' necessaria una mobilitazione in primis delle famiglie e del mondo della scuola".</p>
    </article>
  </body>
</html>