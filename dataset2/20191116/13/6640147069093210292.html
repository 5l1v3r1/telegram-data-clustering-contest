<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/automotive/skoda-la-citigoe-iv-e-la-prima-elettrica-del-marchio/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-16T13:44:00+00:00"/>
    <meta property="og:title" content="Skoda, la Citigoe iV è la prima elettrica del marchio | MotorLabs"/>
    <meta property="og:description" content="Skoda apre ufficialmente le prevendite per la Citigoe iV: la prima auto elettrica del marchio boemo. Le consegne avverranno a partire da febbraio 2020. Il brand di proprietà del gruppo Volkswagen ha comunicato i prezzi di listino per l'Italia: l'allestimento Style è offerto in promozione a 19.900."/>
  </head>
  <body>
    <article>
      <h1>Skoda, la Citigoe iV è la prima elettrica del marchio | MotorLabs</h1>
      <address>
        <time datetime="2019-11-16T13:44:00+00:00">16 Nov 2019, 13:44</time>
      </address>
      <p><b>Skoda</b> apre ufficialmente le prevendite per la <b>Citigoe iV</b>: la prima <b>auto elettrica</b> del marchio boemo. Le consegne avverranno a partire da febbraio 2020. Il brand di proprietà del <b>gruppo Volkswagen</b> ha comunicato i prezzi di listino per l’Italia: l’allestimento Style è offerto in promozione a <b>19.900</b>; a questi bisogna però sottrarre gli incentivi statali e regionali.</p>
      <p>In alcuni casi, come in Lombardia, l’acquisto di una vettura elettrica comporta un bonus di <b>8.000 €</b>: se sommiamo la rottamazione di un veicolo inquinante, la citigoe iV andrebbe a <b>costare 5.900 €</b>, rendendola di fatto una delle vetture più economiche in assoluto.</p>
      <figure>
        <img src="https://www.tomshw.it/images/images/2019/11/skoda-citigoe-iv-63394.768x432.jpg"/>
      </figure>
      <h3>Pensata per la città: autonomia da 260 km</h3>
      <p>La base della Skoda Citigoe iV è la stessa della Seat eMii: carrozzeria a cinque porte mossa da un motore elettrico da<b> 83 Cv</b> alimentato da un pacco batteria da <b>36,8 kWh</b>. Con un colonnina da 40 kW, il powertrain si ricarica in <b>60 minuti</b>, mentre attraverso una wallbox da 7,2 kWh sono necessarie <b>4 ore</b>. Utilizzando la semplice presa domestica, il tempo per fare il pieno di energia supera le 12 ore.</p>
      <p>I 36,8 kWh della batteria assicurano un’autonomia di <b>260 km</b> omologati nel ciclo WLTP: l’auto si presta dunque a un utilizzo prevalentemente urbano, consentendo di percorrere senza troppi problemi il quotidiano percorso casa-lavoro. La Skoda citigoe iV sarà disponibile negli allestimenti <b>Ambition e Style</b>.</p>
      <figure>
        <img src="https://www.tomshw.it/images/images/2019/11/skoda-citigoe-iv-63395.768x432.jpg"/>
      </figure>
      <p>Il primo offre già di serie il climatizzatore automatico, le luci diurne a Led e il Lane Assistant; il più esclusivo Style aggiunge i cerchi in lega diamantati da 16″, gli specchietti elettrici e riscaldabili con calotte in tinta, i vetri posteriori oscurati, i sensori di parcheggio posteriori, il volante in pelle, il cruise control, e i sedili anteriori regolabili in altezza.</p>
    </article>
  </body>
</html>