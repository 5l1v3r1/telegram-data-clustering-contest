<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/crime/na-bukovini-zatrimali-inozemcya-yakogo-bilshe-roku-rozshukuvav-interpol-380397"/>
    <meta property="og:site_name" content="Погляд"/>
    <meta property="article:published_time" content="2019-11-16T13:50:00+00:00"/>
    <meta property="og:title" content="На Буковині затримали іноземця, якого більше року розшукував Інтерпол"/>
    <meta property="og:description" content="На Буковині прикордонники спільно з поліцією викрили транскордонного злочинця, якого вже понад рік розшукував «Інтерпол»"/>
  </head>
  <body>
    <article>
      <h1>На Буковині затримали іноземця, якого більше року розшукував Інтерпол</h1>
      <h2>49-річний громадянин Румунії розшукувався правоохоронцями ЄС</h2>
      <address>
        <time datetime="2019-11-16T13:50:00+00:00">16 Nov 2019, 13:50</time>
      </address>
      <p>На Буковині прикордонники спільно з поліцією викрили транскордонного злочинця, якого вже понад рік розшукував «Інтерпол». Іноземця правоохоронців затримали 15 листопада 2019 року на одній із вулиць Чернівців, реалізуючи оперативну інформацію співробітників прикордонного відомства.</p>
      <p>Дії спільної міжвідомчої групи, з-поміж прикордонників оперативних підрозділів Західного регіонального управління, співробітників Головного управління Національної поліції та Управління державної міграційної служби України в Чернівецькій області, були зумовлені в рамках спільних профілактичних заходів «Мігрант», які спрямовані на виконання законодавства в міграційній сфері.</p>
      <p>Аби унеможливити втечу правопорушника, до затримання був залучений мобільний підрозділу типу «С» Чернівецького загону. В результаті проведеної роботи правоохоронці затримали 49-річного громадянина Румунії, який за фінансові махінації та причетність до транскордонного злочинного угрупування розшукувався правоохоронцями Європейського союзу.</p>
      <p>На даний час правопорушника доставлено до Головного управління Національної поліції та вирішується питання щодо його передачі правоохоронним органам Румунії. Про це повідомляє Західне регіональне управління Держприкордонслужби України - Західний кордон.</p>
      <related>
        <h4>Схожі записи</h4>
        <a href="https://pogliad.ua/news/crime/inozemcya-yakogo-rozshukuvav-interpol-zatrimali-u-kelmencyah-362867"/>
        <a href="https://pogliad.ua/news/crime/inozemcya-yakogo-rozshukuvav-interpol-zatrimali-u-porubnomu-350238"/>
        <a href="https://pogliad.ua/news/crime/prikordonniki-zatrimali-na-bukovini-rumuna-yakogo-rozshukue-interpol-344759"/>
        <a href="https://pogliad.ua/news/crime/na-bukovini-zatrimali-moldovanina-yakogo-rozshukuvav-interpol-332348"/>
      </related>
    </article>
  </body>
</html>