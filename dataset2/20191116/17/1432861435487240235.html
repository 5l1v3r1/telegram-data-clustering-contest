<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/national-team/ivelin-popov-se-otkazva-ot-nacionalniq-otbor-sled-macha-s-chehiq-1406869.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-16T17:14:00+00:00"/>
    <meta property="og:title" content="Ивелин Попов се отказва от националния отбор след мача с Чехия"/>
    <meta property="og:description" content="Капитанът на националния отбор по футбол Ивелин Попов обяви, че напуска тима Той посочи, че евроквалификацията срещу Чехия ще бъде последният му мач с националната фланелка"/>
  </head>
  <body>
    <article>
      <h1>Ивелин Попов се отказва от националния отбор след мача с Чехия</h1>
      <address><time datetime="2019-11-16T17:14:00+00:00">16 Nov 2019, 17:14</time> by <a rel="author">Sportlive.bg</a></address>
      <p>Капитанът на <b><a href="https://www.sportlive.bg/tags/3313">националния отбор по футбол</a></b> Ивелин Попов обяви, че напуска тима. Той посочи, че евроквалификацията срещу Чехия ще бъде последният му мач с националната фланелка. Двубоят е утре, 17 ноември, в София. Звездата на Ростов дебютира за А-отбора на страната ни през 2007 година в контролата с Уелс. </p>
      <p>"Надявам се срещу Чехия да започна от първата минута, защото обявявам, че утре ще ми е последният мач за националния. Изчаках да се класираме за баражите – успяхме, през Лигата на нациите. 32-годишен съм, 90 мача и 12 години винаги съм бил част от националния отбор. Трябва да се смени поколението", заяви атакуващият халф на пресконференцията преди двубоя. <br/>Попов призна, че е започнал да обмисля тази стъпка след тежкото поражение от Англия на "Васил Левски" с 0:6. <br/>Селекционерът на България Георги Дерменджиев заяви, че може да убеди капитана да изиграе поне още два мача в Лигата на нациите през март. На въпрос дали Ивелин може да влезе в неговия щаб, каквато информация се появи неотдавна, селекционерът заяви, че 'абсолютно всичко е възможно". </p>
      <p><i>"Надявам се срещу Чехия да започна от първата минута, защото обявявам, че утре ще ми е последният мач за националния. Изчаках да се класираме за баражите – успяхме, през Лигата на нациите. 32-годишен съм, 90 мача и 12 години винаги съм бил част от националния отбор. Трябва да се смени поколението",</i> заяви атакуващият халф на пресконференцията преди двубоя. </p>
      <p>Попов призна, че е започнал да обмисля тази стъпка след тежкото поражение от Англия на "Васил Левски" с 0:6. Той заяви, че ще остане най-големия фен на националния отбор и че този тим му е дал много в кариерата.</p>
      <p><i>"Аз съм на 32 години и моя път съм го извървял. Бил е доста трънлив, но съм го минал. За нищо не съжалявам. Така съм го почувствал и затова така ще направя. Ще се концентрирам в клубния си отбор и ще бъда най-големия фен на националния отбор. Не съм пропуснал лагер 12 години. При мен няма тука ме боли, там ме боли и да не идвам на лагери. Идвал съм и с контузии, а пуснат ли ме, може да не съм на високо ниво, но 90 минути ще тичам. Дано и след мен има такива",</i> допълни капитанът на националите.</p>
      <p>Селекционерът на България Георги Дерменджиев заяви, че може да убеди капитана да изиграе поне още един мач в Лигата на нациите през март. На въпрос дали Ивелин може да влезе в неговия щаб, каквато информация се появи неотдавна, селекционерът заяви, че "абсолютно всичко е възможно". <b><i><a href="https://www.sportlive.bg/bgfootball/national-team/Kapitanyt-na-Bylgariq-Shte-se-otkazha-ot-nacionalniq-kogato-723804.html">Преди 9 месеца Попов бе запитан за отказване - вижте какво отговори тогава. </a></i></b></p>
      <p> </p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/Stoichkov-Nqmame-dobyr-nacionalen-otbor-i-mnogo-dobri-igrachi-1406845.html"/>
        <a href="https://www.sportlive.bg/bgfootball/national-team/Edva-4-zagubi-delqt-nacionalite-ni-ot-absolyutniq-antirekord-1406836.html"/>
        <a href="https://www.sportlive.bg/worldfootball/bulgariansabroad/Ima-dve-opcii-za-nov-otbor-pred-Ivelin-Popov-ako-napusne-Rostov-1406274.html"/>
        <a href="https://www.sportlive.bg/worldfootball/bulgariansabroad/Ivelin-Popov-ne-e-poluchaval-zaplata-v-Rostov-ot-3-meseca-1405880.html"/>
        <a href="https://www.sportlive.bg/bgfootball/bgfootballother/Ivelin-Popov-Izvinqvam-se-za-duzpata-nqma-da-se-otkazha-ot-Bylgariq-61060.html"/>
      </related>
    </article>
  </body>
</html>