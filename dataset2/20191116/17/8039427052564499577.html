<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=956567"/>
    <meta property="og:site_name" content="Andhrajyothy"/>
    <meta property="article:published_time" content="2019-11-16T17:18:06+00:00"/>
    <meta property="og:title" content="డొమెస్టిక్‌ సిలిండర్లను కమర్షియల్‌గా వాడితే జైలే"/>
    <meta property="og:description" content="ADVT"/>
  </head>
  <body>
    <article>
      <h1>డొమెస్టిక్‌ సిలిండర్లను కమర్షియల్‌గా వాడితే జైలే</h1>
      <address>
        <time datetime="2019-11-16T17:18:06+00:00">16 Nov 2019, 17:18</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p> <b>కేసముద్రంః</b> గృహవినియోగ సిలిండర్లను వాణిజ్యంగా వాడేవారిపై చట్టపరంగా కఠిన చర్యలు తీసుకుంటామని పౌరసరఫరాలశాఖ డిప్యూటీ తహసిల్ధార్‌ మాచన రఘునందన్‌ హెచ్చరించారు. శనివారం కేసముద్రంలోని కొన్ని ప్రైవేట్‌ హోటళ్లలోను ఆకస్మిక తనిఖీ చేశారు.డొమెస్టిక్‌ సిలిండర్లను వాడుతున్నారా? కమర్షియల్‌ సిలిండర్లను వాడుతున్నారా? అన్నకోణంలో పరిశీలించారు. సరైన సమయంలో సిలిండర్లు అందడం లేదంటూ వినియోగ దారులు ఫిర్యాదులు చేస్తున్నారు. ఇళ్లకు చేరాల్సిన సిలిండర్లు వాణిజ్య అవసరాలకు తరలిపోతున్నాయని ఫిర్యాదులు వస్తున్నాయని రఘునందన్‌ పేర్కొన్నారు. అందుకే రాష్ట్రవ్యాప్తంగా అన్నిజిల్లాల్లోనూ తనిఖీలు జరుగుతున్నాయని ఆయన తెలిపారు. కేసముద్రంలోనూ తాము సిలిండర్ల తనిఖీ చేపట్టినట్టు ఆయన వెల్లడించారు. హోటళ్లు, ఫాస్ట్‌ఫుడ్‌సెంటర్లు, టిఫిన్‌సెంటర్లు, చికెన్‌సెంటర్లకు డొమెస్టిక్‌ సిలిండర్లు తరలిపోతున్నాయని అన్నారు.</p>
      <p> </p>
      <p> నిబంధనలకు విరుద్ధంగా వాణిజ్యఅవసరాలకు డొమెస్టిక్‌ సిలిండర్లను వాడే వారిపై కఠిన చర్యలు తప్పవన్నారు. కేసు తీవ్రతను బట్టి జైలు శిక్ష కూడా పడుతుందన్నారు. ఇళ్లలో వాడాల్సిన ఎరుపురంగు గ్యాస్‌సిలిండర్లు 800 రూపాయల చిల్లరకు రాయితీ ధరతో వినియోగ దారులకు చేరాల్సి ఉండగా, డోర్‌డెలివరీ టైంలోనూ అధిక ధరలు వసూలు చేస్తున్నారన్న మౌఖిక ఫిర్యాదులు వస్తున్నాయని అన్నారు. గ్యాస్‌ డెలివరీ సమయంలో వినియోగ దారులు అమాయకుల్లా వ్యవహరించకుండా కాస్త అప్రమత్తంగా ఉండాలని అన్నారు. గ్యాస్‌ సిలిండర్‌ ఇంటికి వస్తే చాలు అన్న భావన తో చాలా మంది డెలివరీ సమయంలో కొన్నివిషయాలు పట్టించుకోకుండా ఊదాసీనంగా వ్యవహరిస్తున్నారని అన్నారు. వినియోగ దారులు చెల్లించే ప్రతి పైసా విలువైనదేనని, ఎవ్వరికీ డబ్బులు ఊరికే రావన్న సంగతి వినియోగ దారులు గుర్తుంచుకోవాలన్నారు. గృహ అవసరానికి వినియోగించే సిలిండర్లను వాణిజ్య అవసరాలకు వాడడం నేరమని అన్నారు. కమర్షియల్‌ కోసం వాడే వారు జరిమానాతోపాటు జైలు శిక్షకూ అర్హులేనని అన్నారు.</p>
    </article>
  </body>
</html>