<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinside.no/okonomi/svenskevarene-du-bor-kaste/71823081"/>
    <meta property="og:site_name" content="Dinside"/>
    <meta property="article:published_time" content="2019-11-16T17:00:00+00:00"/>
    <meta property="og:title" content="Svenskevarene du bør kaste"/>
    <meta property="og:description" content="Advarer mot farlige produkter funnet i Sverige."/>
  </head>
  <body>
    <article>
      <h1>Svenskevarene du bør kaste</h1>
      <h2>Advarer mot farlige produkter funnet i Sverige.</h2>
      <address><time datetime="2019-11-16T17:00:00+00:00">16 Nov 2019, 17:00</time> by <a rel="author">Kristin Sørdal</a></address>
      <p>Det er ting du <a href="https://www.dinside.no/okonomi/dette-bor-du-handle-pa-svenskehandel/71612054">bør handle i Sverige</a> - og det er ting du kanskje ikke bør handle der.</p>
      <p>Med jevne mellomrom dukker det opp advarsler om farlige produkter som man ikke bør fortsette å bruke.</p>
      <related>
        <a href="https://www.dinside.no/fritid/stopper-salget-etter-kreftstoff-funn/71760319"/>
      </related>
      <p>Det kan være mange grunner for dette, for eksempel kan det være snakk om brannfare, at produkter avgir farlige kjemikalier eller at det er en feil ved produktet som gjør at det kan være en sikkerhetsfare å bruke det.</p>
      <p>På nettsida <a href="https://farligeprodukter.no/">farligeprodukter.no</a> publiseres informasjon om farlige produkter omsatt på det norske markedet. Men mange av oss kjøper produkter når vi for eksempel er på svenskehandel - eller via nettbutikker.</p>
      <h3>Mange advarsler fra Sverige</h3>
      <p><a href="https://ec.europa.eu/consumers/consumers_safety/safety_products/rapex/alerts/?event=main.search&amp;lng=en">Rapex</a> er EUs varslingssystem for farlige produkter. Der kan du finne advarsler om alt fra leker, biler og kosmetikk til husholdningsartikler, møbler og elektronikk, og du kan spesifisere både produksjonsland og hvilket land som har kommet med advarselen.</p>
      <related>
        <a href="https://www.dinside.no/bolig/advarer-etter-kontroll-av-duftlys-og-duftoljer/71729709"/>
      </related>
      <p>De siste ukene er det kommet mange advarsler om farlige produkter fra Sverige.</p>
      <p>Om du har svenskehandlet noen av disse varene, enten fra nett eller på harryshopping, bør du kaste dem eller kontakte forhandleren for instruksjoner om hvordan du kan levere produktet tilbake.</p>
      <p>Vi har plukket ut noen av de ferskeste svenske advarslene, som du kan se nedenfor. Men det er også mange flere advarsler, både leker, elektronikk og annet, som du kan se <a href="https://ec.europa.eu/consumers/consumers_safety/safety_products/rapex/alerts/?event=main.search&amp;lng=en#searchResults">hos Rapex</a>.</p>
      <h3>Mini USB-vifte</h3>
      <p>Opprinnelse er Kina. Produktet trekkes på grunn av for høyt innhold av bly. Ukjent produsent/merke.</p>
      <figure>
        <img src="https://dbstatic.no/71823627.jpg?imageId=71823627&amp;x=0.15576323987539&amp;y=9.8613251155624&amp;cropw=99.844236760125&amp;croph=79.969183359014&amp;width=641&amp;height=520"/>
        <figcaption>USB-vifte som kobles til smarttelefon. Foto: Rapex Vis mer</figcaption>
      </figure>
      <h3>USB-vifte Mini Cooli</h3>
      <p>Trekkes på grunn av funn av for høyt innhold av bly. Opprinnelsesland er Kina. Merket som alvorlig. Ukjent produsent/merke.</p>
      <figure>
        <img src="https://dbstatic.no/71823624.jpg?imageId=71823624&amp;x=0.15576323987539&amp;y=6.5972222222222&amp;cropw=99.844236760125&amp;croph=82.434782608696&amp;width=641&amp;height=474"/>
        <figcaption>Oppladbar USB-vifte. Foto: Rapex Vis mer</figcaption>
      </figure>
      <h3>Lue med ledlys</h3>
      <p>Trekkes fra markedet pga. for høye bly-verdier. Er merket som alvorlig fare. Produsent/merke er «Beyond active». Produsert i Sverige.</p>
      <figure>
        <img src="https://dbstatic.no/71823824.jpg?imageId=71823824&amp;x=0&amp;y=0&amp;cropw=100&amp;croph=100&amp;width=641&amp;height=664"/>
        <figcaption>Svenskprodusert lue med led-lys. Foto: Rapex Vis mer</figcaption>
      </figure>
      <h3>Falsk Samsung-lader</h3>
      <p>Funn av for høye verdier av bly. Produsert i Vietnam. Falsk Samsung-lader.</p>
      <figure>
        <img src="https://dbstatic.no/71823823.jpg?imageId=71823823&amp;x=0.15576323987539&amp;y=6.1253561253561&amp;cropw=99.844236760125&amp;croph=88.746438746439&amp;width=641&amp;height=623"/>
        <figcaption>Falsk Samsung-lader. Foto: Rapex Vis mer</figcaption>
      </figure>
      <h3>Marvel-lommebok</h3>
      <p>Avengers lommebok fra merket Marvel. Trekkes på grunn av funn av ulovlige og farlige stoffer. Tilbakekallingen karakteriseres som alvorlig. Er produsert i Kina.</p>
      <figure>
        <img src="https://dbstatic.no/71823850.jpg?imageId=71823850&amp;width=1024&amp;height=615"/>
        <figcaption>Marvel Avengers lommebok. Foto: Rapex Vis mer</figcaption>
      </figure>
      <h3>Se opp her!</h3>
      <p>Det er ikke lenge siden Dinside skrev om farlige USB-ladere hvor man kunne oppleve at pinnene i støpselet ble sittende fast inne i stikkontakten. Produktene det ble advart mot, var generelt <a href="https://www.dinside.no/bolig/en-ren-dodsfelle/71692991">billige produkter fra land utenfor EU.</a></p>
      <p>Det er heller ikke lenge siden vi skrev om funn av <a href="https://www.dinside.no/fritid/stopper-salget-etter-kreftstoff-funn/71760319">kreftframkallende stoff i Biltema-støvler</a>, som førte til tilbaketrekking av produktet også i Norge.</p>
      <p>I disse førjulstider vil vi også gjøre oppmerksom på advarslene mot enkelte <a href="https://www.dinside.no/bolig/advarer-etter-kontroll-av-duftlys-og-duftoljer/71729709">duftlys og duftoljer </a>som kan inneholde farlige kjemikalier.</p>
      <related>
        <a href="https://www.dinside.no/bolig/en-ren-dodsfelle/71692991"/>
      </related>
    </article>
  </body>
</html>