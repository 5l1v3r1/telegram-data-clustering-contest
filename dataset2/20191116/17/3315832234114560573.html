<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/7737ea8ac3c4d817/rusia-sustine-ca-a-preluat-controlul-asupra-unui-aerodrom-abandonat-de-americani-in-nordul-siriei.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-16T17:19:02+00:00"/>
    <meta property="og:title" content="Rusia susţine că a preluat controlul asupra unui aerodrom abandonat de americani în nordul Siriei"/>
    <meta property="og:description" content="Rusia a anunţat vineri că a preluat controlul asupra unui aerodrom în nordul Siriei, pe care trupele americane l-au abandonat mai devreme săptămâna aceasta, informează dpa."/>
  </head>
  <body>
    <article>
      <h1>Rusia susţine că a preluat controlul asupra unui aerodrom abandonat de americani în nordul Siriei</h1>
      <address><time datetime="2019-11-16T17:19:02+00:00">16 Nov 2019, 17:19</time> by <a rel="author">Jurnal.md</a></address>
      <p>
        <b>Rusia a anunţat vineri că a preluat controlul asupra unui aerodrom în nordul Siriei, pe care trupele americane l-au abandonat mai devreme săptămâna aceasta, informează dpa.</b>
      </p>
      <p>Forţele militare ruse păzesc aerodromul, lângă oraşul Kobane de la frontiera cu Turcia, a precizat un oficial rus de rang înalt pentru agenţia de presă TASS.</p>
      <p>"Genişti cercetează în prezent locul pentru a-l curăţa de explozivi. Nu ştim ce capcane şi surprize ar fi putut lăsa foştii proprietari ai bazei", a declarat acest oficial, căruia nu-i este precizat numele.</p>
      <p>SUA au folosit aerodromul pentru a susţine forţele de opoziţie în războiul civil din Siria, a mai spus partea rusă. La rândul său, Rusia este cel mai important susţinător militar al regimului lui Bashar al-Assad, scrie Agerpres.ro.</p>
      <p>Preşedintele american Donald Trump a anunţat luna trecută o retragere parţială a trupelor din Siria, în efortul de a reduce angajamentele SUA în zonele de război din Orientul Mijlociu.</p>
      <p>Declanşat în 2011 cu reprimarea unor manifestaţii pro-democraţie, războiul din Siria a făcut peste 370.000 de morţi.</p>
    </article>
  </body>
</html>