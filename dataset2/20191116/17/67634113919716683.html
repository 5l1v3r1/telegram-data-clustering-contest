<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150801/"/>
    <meta property="og:site_name" content="AgroNews"/>
    <meta property="article:published_time" content="2019-11-16T17:02:00+00:00"/>
    <meta property="og:title" content="В Україні зібрали рекордний врожай, очікують ще більше"/>
    <meta property="og:description" content="Зібраний наразі урожай вже перевищив минулорічний, але в Кабміні очікують ще більше. В Україні зібрали урожай з 96% територій (14,6 млн га), намолотивши рекордні 70,8 млн тонн зернових. Про це повідомляє прес-служба аграрного департаменту Міністерства розвитку економіки, торгівлі і сільського..."/>
  </head>
  <body>
    <article>
      <h1>В Україні зібрали рекордний врожай, очікують ще більше</h1>
      <address><time datetime="2019-11-16T17:02:00+00:00">16 Nov 2019, 17:02</time> by <a rel="author">agronews.uaode/author</a></address>
      <p><b>Зібраний наразі урожай вже перевищив минулорічний, але в Кабміні очікують ще більше.</b> <b>В Україні зібрали урожай з 96% територій (14,6 млн га), намолотивши рекордні 70,8 млн тонн зернових. Про це повідомляє прес-служба аграрного департаменту Міністерства розвитку економіки, торгівлі і сільського господарства.</b></p>
      <p>Зокрема, пшениці зібрано 28,1 млн тонн, кукурудзи — 30,8 млн тонн, ячменю 8,9 млн тонн, жита — 333 тис. тонн, гречки — 89 тис. тонн.</p>
      <p>Найбільший вал зерна намолотили аграрії у Вінницькій (5,8 млн тонн), Полтавській (5,4 млн тонн), Черкаській (4,4 млн тонн), Харківській (4,3 млн тонн) областях.</p>
      <p>Також соняшнику намолочено 14,5 млн тонн з площі 5,8 млн га (99%), сої — 3,7 млн ​​тонн з площі 1,6 млн га, або 99%.</p>
      <p>Тим часом в Україні триває посівна кампанія — до 12 листопада під урожай озимих культур 2020 року засіяно 6,9 млн га, або 95% до прогнозу.</p>
      <p>Відзначимо, минулого року Україна зібрала рекордні 70,1 млн тонн зернових.</p>
    </article>
  </body>
</html>