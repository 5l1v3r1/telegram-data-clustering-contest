<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152368-osinnia-magiia-opublikuvaly-svitlyny-turijskogo-ozera-foto"/>
    <meta property="og:site_name" content="ВолиньPost"/>
    <meta property="article:published_time" content="2019-11-16T17:00:00+00:00"/>
    <meta property="og:title" content="Осіння магія: опублікували світлини Турійського озера. ФОТО"/>
    <meta property="og:description" content="Купальний сезон давно закритий. І ще недавно гамірний та багатолюдний берег Турійського озера сьогодні стоїть у тихій задумі."/>
  </head>
  <body>
    <article>
      <h1>Осіння магія: опублікували світлини Турійського озера. ФОТО</h1>
      <address>
        <time datetime="2019-11-16T17:00:00+00:00">16 Nov 2019, 17:00</time>
      </address>
      <p>Купальний сезон давно закритий. І ще недавно гамірний та багатолюдний берег Турійського озера сьогодні стоїть у тихій задумі.<br/><br/>Повідомляють на Facebook-сторінці Турійської ОТГ, передає <a href="https://turiysk.rayon.in.ua/news/195400-iak-vigliadae-turiiske-ozero-voseni">Район. Турійськ.</a><br/><br/><b>Володимир Василюк</b> доглядає за Турійським озером, що належить громаді, оглядає споруди, збудовані перед купальним сезоном: альтанки-грибочки з дерев’яними столами та лавами, які на замовлення Турійської селищної ради збудувало житлово-комунальне господарство.<br/><br/>В цю пору турійчани із задоволенням там влаштовують пікніки. Вздовж берега стоїть рядочок лавочок, біля кожної з них – смітник.</p>
      <figure>
        <img src="http://www.volynpost.com/img/modules/news/f/02/59b1c62566deff97ebcf96c03b2e102f/cb-5turiiske_ozero_5.jpg"/>
      </figure>
      <p>«Відпочивальники сміття майже не розкидають, недопалки залишають у попільничках, спеціально прилаштованих на столах, а сміття в урнах,» – зауважив Володимир Валисюк.<br/><br/>Перед купальним сезоном біля озера обладнали місце для переодягання, воно теж у хорошому стані. Все зроблено добротно, з металічних профілів, труб і бляхи. Дещо оновили дитячий майданчик.<br/><br/>«До наступного сезону потрібно повністю перебудувати місток. Металічні понтони з іржавіли і не мають ніякого вигляду. Хоч ми його і підремонтовували, все ж місток потрібно повністю замінити. Буде добре, якщо взимку вдасться встановити палі, а дерев’яний настил можна буде зробити пізніше. Можна було б, щоб молодята тут робили фотосесії,» – поділився Володимир Василюк.<br/><br/>Також Турійське озеро облюбували лебеді, яких називають птахами вірності і кохання. Нині там обжилося чотири пари цих пірнатих.<br/><br/>«В нашому озері водиться багато щуки, окунів, а ще краснопірка, линок, плотва. А от природнім очисником від рослинності міг би стати білий амур. Проте зариблення озера цією рибою потребує чималих коштів,» – зауважує Володимир.<br/><br/>Якщо молодь має бажання проводити час активно і спортивно, то обладнають волейбольний майданчик. А загалом турійчан просять доєднуватися до облаштування спільного місця відпочинку і подавати свої ідеї у Турійську селищну раду.</p>
      <figure>
        <img src="http://www.volynpost.com/img/modules/news/0/50/707c17e9815bb8981d19a1aeba604500/cb-1turiiske_ozero_1.jpg"/>
      </figure>
      <figure>
        <img src="http://www.volynpost.com/img/modules/news/0/50/707c17e9815bb8981d19a1aeba604500/cb-2turiiske_ozero_2.jpg"/>
      </figure>
    </article>
  </body>
</html>