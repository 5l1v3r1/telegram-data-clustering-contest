<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/iste-erdoganin-batti-dedigi-iskandinav-ulkeleri/927055"/>
    <meta property="og:site_name" content="medya faresi"/>
    <meta property="article:published_time" content="2019-11-16T17:15:00+00:00"/>
    <meta property="og:title" content="İşte Erdoğan’ın battı dediği İskandinav ülkeleri"/>
    <meta property="og:description" content="Cumhurbaşkanı Recep Tayyip Erdoğan’ın, Sosyal Güvenlik Kurumu Topkapı kampüsünde düzenlenen toplu açılış töreninde “Tutturmuşlar bir EYT, erken emeklilik… İskandinav ülkelerinin hepsi bu sistemle battı” açıklaması üzerine gözler İskandinav ülkelerine çevrildi."/>
  </head>
  <body>
    <article>
      <h1>İşte Erdoğan’ın battı dediği İskandinav ülkeleri</h1>
      <h2>Cumhurbaşkanı Recep Tayyip Erdoğan’ın, Sosyal Güvenlik Kurumu Topkapı kampüsünde düzenlenen toplu açılış töreninde “Tutturmuşlar bir EYT, erken emeklilik… İskandinav ülkelerinin hepsi bu sistemle battı” açıklaması üzerine gözler İskandinav ülkelerine çevrildi.</h2>
      <address>
        <time datetime="2019-11-16T17:15:00+00:00">16 Nov 2019, 17:15</time>
      </address>
      <p>İskandinavya, Kuzey Avrupa'daki ülkelerin oluşturduğu bir coğrafya. Danimarka, İsveç ve Norveç İskandinav ülkeleridir. Bu ülkeler ile beraber Finlandiya, İzlanda, Faroe Adaları, Aland Adaları ve Grönland Nordik ülkeleri oluştururlar. Ekonomik gösterge açısından dünyanın önde gelen ülkeleri arasında olan İskandinav ülkelerinde kişi başına düşen milli gelir ve sıralamaları şu şekilde: </p>
      <p>Norveç 7.sırada: Kişi başına düşen milli gelir: 72,566 dolar</p>
      <p>Danimarka 14.sırada: Kişi başına düşen milli geliri: 55,230 dolar</p>
      <p>İsveç 16.sırada: Kişi başına düşen milli gelir: 52,147 dolar</p>
      <p>Türkiye ise 10,153 dolarla, kişi başına düşen milli gelir sıralamasında 76. sırada yer alıyor.</p>
      <p>
        <b>DÜNYANIN EN MUTLU ÜLKELERİ İSKANDİNAVYA'DA </b>
      </p>
      <p>Birleşmiş Milletlerin (BM) yayımladığı Dünya Mutluluk Raporu, dünyadaki en mutlu ülkelerin, en zengin ekonomiler değil güçlü sosyal devlet ve kurumsal desteği bulunan ülkeler olduğunu ortaya koydu.</p>
      <p>Ülkelerin gelir, sağlıklı yaşam beklentisi, sosyal destek, özgürlük, güven ve cömertlik değişkenleri bakımından kıyaslandığı raporda, birinciliği alan ülke Finlandiya oldu.</p>
      <p>Finlandiya'yı ilk 10'da Danimarka, Norveç, İzlanda, Hollanda, İsviçre, İsveç, Yeni Zelanda, Kanada ve Avusturya takip etti.</p>
      <p>İlk 10'a 5 İskandinav ülkesi girerken, dünyanın en büyük 10 ekonomisi arasındaki ülkelerden 9'unun bu aralıkta yer almaması dikkati çekti.</p>
      <p>İstanbul'da SGK'nin toplu açılış töreninde konuşan Cumhurbaşkanı Erdoğan, Emeklilikte Yaşa Takılanlar (EYT) ile ilgili, "Tutturmuş bir EYT, erken emeklilik. İskandinav ülkelerinin hepsi bu sistemle battı. Bizim ülkenin başına da bu erken emekliliği dolayanlar bunun bedelini ödediler. Milletimin zararına olan bir şeye asla yokum. Seçim kaybetsek de yokum" demişti.</p>
      <p>Cumhuriyet</p>
    </article>
  </body>
</html>