<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/kalikkav-grampanchayath-president-election-ldf-won8934.html"/>
    <meta property="og:site_name" content="DoolNews"/>
    <meta property="article:published_time" content="2019-11-16T17:09:00+00:00"/>
    <meta property="og:title" content="കോണ്‍ഗ്രസ് സി.പി.ഐ.എമ്മിനെ പിന്തുണച്ചു; ലീഗിനെ തോല്‍പ്പിച്ച് കാളികാവില്‍ എല്‍.ഡി.എഫിന് വിജയം"/>
    <meta property="og:description" content="KERALA NEWS Malappuram Malappuram Election Kerala മലപ്പുറം: കോണ്‍ഗ്രസ് അംഗങ്ങളുടെ പിന്തുണയോടെ കാളികാവ് ഗ്രാമപഞ്ചായത്ത് തെരഞ്ഞെടുപ്പില്‍ എല്‍.ഡി.എഫിന് വിജയം. ശനിയാഴ്ച്ച നട"/>
  </head>
  <body>
    <article>
      <h1>കോണ്‍ഗ്രസ് സി.പി.ഐ.എമ്മിനെ പിന്തുണച്ചു; ലീഗിനെ തോല്‍പ്പിച്ച് കാളികാവില്‍ എല്‍.ഡി.എഫിന് വിജയം</h1>
      <address><time datetime="2019-11-16T17:09:00+00:00">16 Nov 2019, 17:09</time> by <a rel="author">ന്യൂസ് ഡെസ്‌ക്</a></address>
      <p>മലപ്പുറം: കോണ്‍ഗ്രസ് അംഗങ്ങളുടെ പിന്തുണയോടെ കാളികാവ് ഗ്രാമപഞ്ചായത്ത് തെരഞ്ഞെടുപ്പില്‍ എല്‍.ഡി.എഫിന് വിജയം. ശനിയാഴ്ച്ച നടന്ന പ്രസിഡണ്ട് തെരഞ്ഞെടുപ്പില്‍ 19 ല്‍ ഒമ്പത് വോട്ടുകള്‍ നേടിയാണ് സി.പി.ഐ.എമ്മിലെ എന്‍.സൈതാലി വിജയിച്ചത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>കോണ്‍ഗ്രസിലെ രണ്ട് അംഗങ്ങളാണ് സി.പി.ഐ.എമ്മിന് വോട്ട് ചെയ്തത്. ഒപ്പം സി.പി.ഐ.എമ്മിലെ ഒരു വോട്ട് അസാധുവാവുകയും ചെയ്തിട്ടുണ്ട്. നിലവില്‍ സി.പി.ഐ.എമ്മിന് 8 ഉം കോണ്‍ഗ്രസിന് 6ഉം മുസ്‌ലീം ലീഗിന് 5 ഉം വോട്ടുമാണ് നേടിയത്.</p>
      <related>
        <a href="https://www.doolnews.com/priyanka-gandhi-tweet-on-banaras-hindu-university-official.html?utm_source=doolnews&amp;utm_medium=related"/>
      </related>
      <p>മുസ്ലീം ലീഗിലെ വി.പി.എ നാസറിനെയാണ് സൈതാലി പരാജയപ്പെടുത്തിയത്. യു.ഡി.എഫ് ഭരിക്കുന്ന പഞ്ചായത്തില്‍ കോണ്‍ഗ്രസിലെ നജിബ് ബാബുവായിരുന്നു പ്രസിഡണ്ട്. ധാരണ പ്രകാരം രണ്ട് വര്‍ഷത്തെ കാലാവധി പൂര്‍ത്തിയായി കഴിഞ്ഞ ദിവസമാണ് ഇദ്ദേഹം രാജി വെച്ചത്.</p>
      <p>ലീഗിന് പ്രസിഡണ്ട് സ്ഥാനം നല്‍കാനായിരുന്നു രാജി. എന്നാല്‍ പ്രസിഡണ്ട് സ്ഥാനാര്‍ത്ഥിയായി വന്ന ലീഗിലെ വി.പി.എ നാസറിനോടുള്ള എതിര്‍പ്പാണ് ചില കോണ്‍ഗ്രസ് അംഗങ്ങളെ സി.പി.ഐ.എം അനുകൂല നിലപാട് എടുക്കാന്‍ കാരണം.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/nOE2jrnAyEs" width="500" height="281" data-service="Youtube" scrolling="no"/>
      </figure>
    </article>
  </body>
</html>