<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/16/novi-udarac-za-renome-milana-donedavni-drugoligas-rossonerima-krade-zlatana/"/>
    <meta property="og:site_name" content="Sportska centrala"/>
    <meta property="article:published_time" content="2019-11-16T17:01:46+00:00"/>
    <meta property="og:title" content="Novi udarac za renome Milana: Donedavni drugoligaš Rosonerima „krade“ Zlatana?!"/>
    <meta property="og:description" content="Zlatan Ibrahimović (38) postaće slobodan igrač nakon što mu 31. decembra istekne ugovor s Los Anđeles Galaksijem Bilo je informacija da se Milan približio potpisivanju bivšeg reprezentativca Švedske u januaru. Jedan deo medija otišao je korak dalje pa je preneo da je Ibrahimović već dogovorio osamnaestomesečni ugovor sa ,,Rosonerima“. Međutim, prema poslednjim informacija, Bolonja se […]"/>
  </head>
  <body>
    <article>
      <h1>Novi udarac za renome Milana: Donedavni drugoligaš Rosonerima „krade“ Zlatana?!</h1>
      <address><time datetime="2019-11-16T17:01:46+00:00">16 Nov 2019, 17:01</time> by <a rel="author">Kopi</a></address>
      <p>Zlatan Ibrahimović (38) postaće slobodan igrač nakon što mu 31. decembra istekne ugovor s Los Anđeles Galaksijem</p>
      <p>Bilo je informacija da se Milan približio potpisivanju bivšeg reprezentativca Švedske u januaru. Jedan deo medija otišao je korak dalje pa je preneo da je Ibrahimović već dogovorio osamnaestomesečni ugovor sa ,,Rosonerima“.</p>
      <p>Međutim, prema poslednjim informacija, Bolonja se uključila u u trku sa Milanom za potpis legendarnog Šveđanina. Klub koji je pre četiri godine igrao drugoligaški fudbal odlučan je u nameri da se nadmeće sa Milanom u zimskom prelaznom roku.</p>
      <p>Donedavno nezamisliva situacija za sedmerostrukog prvaka Evrope, ali s obzirom na to kakva je današnja situacija u Milanu, ništa više nije nemoguće.</p>
      <p>Trener Bolonje Siniša Mihajlović pokušaće da odigra ključnu ulogu u ovom transferu i nagovoriti Ibrahimovića da izabere crveno-plavi dres ispred crveno-crnog.</p>
      <p>Ibrahimović ima veliko iskustvo igranja u Seriji A, promenio je već tri italijanska kluba – Milan, Inter i <a href="https://www.sportskacentrala.com/tag/fk-juventus/">Juventus</a>.</p>
      <p>Njegov potencijalni transfer u Bolonju mnoge će podsetiti na dolazak Roberta Bađa 1997. u taj simpatični italijanski klub. ‘Mali Buda’ je tada spasio Bolonju od ispadanja i senzacionalno izborio meesto u reprezentaciji Italije na Svetskom prvenstvu 1998. godine.</p>
      <p>Ko zna, možda i Zlatan na sličan način dođe do nove reprezentativne avanture. Jedan uslov je ispunjen – Švedska je u petak uveče izborila plasman na EURO 2020.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/16/senzacija-zimskog-merkata-isko-nikad-blize-prelasku-u-seriju-a/"/>
        <a href="https://www.sportskacentrala.com/2019/11/16/ibrahimovic-izneo-svoje-uslove/"/>
        <a href="https://www.sportskacentrala.com/2019/11/15/ekskluzivno-juventus-odlucio-sta-ce-sa-ronaldom-na-kraju-sezone/"/>
        <a href="https://www.sportskacentrala.com/2019/11/15/eurosport-nema-dilemu-ako-sari-ne-osvoji-ligu-sampiona-juve-ce-naredne-sezone-voditi-jedan-od-najboljih-trenera-danasnjice/"/>
        <a href="https://www.sportskacentrala.com/2019/11/15/senzacionalna-1-stranica-gazete-delo-sport-donaruma-napusta-milan-i-potpisuje-za-velikog-rivala/"/>
        <a href="https://www.sportskacentrala.com/2019/11/14/u-dinamu-zadovoljno-trljaju-ruke-dani-olmo-pred-transferom-u-seriju-a/"/>
        <a href="https://www.sportskacentrala.com/2019/11/14/gotovo-inter-obezbedio-prvo-pojacanje-za-januarski-prelazni-rok/"/>
        <a href="https://www.sportskacentrala.com/2019/11/14/firenca-gleda-bejzbol-firenca-gleda-ka-zlatanu/"/>
        <a href="https://www.sportskacentrala.com/2019/11/13/oprostajna-poruka-u-ibrinom-stilu-foto/"/>
      </related>
    </article>
  </body>
</html>