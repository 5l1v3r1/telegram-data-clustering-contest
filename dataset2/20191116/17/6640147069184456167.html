<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/roma-di-alfonso-cuaron-sara-il-primo-film-netflix-ad-uscire-in-home-video/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-16T17:02:00+00:00"/>
    <meta property="og:title" content="Roma di Alfonso Cuarón sarà il primo film Netflix ad uscire in Home Video | Cultura Pop"/>
    <meta property="og:description" content="Roma di Alfonso Cuarón sarà ufficialmente il primo film Netflix ad ottenere un rilascio di Blu-Ray e DVD, grazie alla Criterion Collection che proporrà un'edizione speciale a febbraio 2020. Roma di Alfonso Cuarón è ufficialmente il primo film Netflix ad uscire a febbraio 2020 in DVD e Blu-Ray per la Criterion Collection"/>
  </head>
  <body>
    <article>
      <h1>Roma di Alfonso Cuarón sarà il primo film Netflix ad uscire in Home Video | Cultura Pop</h1>
      <address>
        <time datetime="2019-11-16T17:02:00+00:00">16 Nov 2019, 17:02</time>
      </address>
      <p><i>Roma</i> di Alfonso Cuarón sarà  ufficialmente il primo film <a href="https://www.tomshw.it/videogioco/netflix-game-streaming-ceo/">Netflix</a> ad ottenere <b>un rilascio di Blu-Ray e DVD</b>, grazie alla <a href="https://www.criterion.com/">Criterion Collection</a> che proporrà un’edizione speciale a <b>febbraio 2020</b>.</p>
      <p>L’uscita<b> includerà anche cinque documentari</b> sulla creazione della pellicola e offrirà la possibilità di vedere il film in 4k e in Dolby Atmos, così come previsto dalle proiezioni cinematografiche del film stesso.</p>
      <p>I documentari includeranno <i>Road to Roma</i>, sulla realizzazione del film, con filmati dietro le quinte e un’intervista con Cuarón, <i>Istantanee dal set,</i> documentari sul suono, i processi di post-produzione, la campagna teatrale e il suo impatto in Messico.</p>
      <figure>
        <iframe src="https://www.youtube.com/embed/6BS27ngZtxg" width="500" height="281" data-service="Youtube" scrolling="no"/>
      </figure>
      <p><i>Roma</i> ha vinto non solamente il <b>Leone d’oro 2018</b> ma anche degli <a href="https://www.tomshw.it/culturapop/oscar-crimine-stuntman-jon-bernthal/">Oscar nel 2019</a> come migliore regia, fotografia e il miglior film in lingua straniera, tutti premi assegnati allo stesso Cuarón che infatti ha scritto, diretto, fotografato e montato il film, oltre ad essere stato coinvolto nella produzione dalla <b>Esperanto Filmoj </b>e <b>Participant Media</b>.</p>
      <p>Il film, che segue le vicende della protagonista Yalitza Aparicio, domestica nel quartiere borghese di Roma a Città del Messico, è una lunga e malinconica lettera d’amore di Cuarón alle donne della sua vita e un intenso <b>diario autobiografico </b>della sua infanzia messicana negli anni ’70.</p>
      <p>La sceneggiatura è tratta direttamente dalla memoria del regista che, per non rovinare la purezza del ricordo, si è servito di <b>attori non professionisti</b> e metodi di ripresa decisamente poco ortodossi.</p>
      <p>Infatti sul set Cuarón era il solo a conoscere la sceneggiatura per intero mentre gli attori la scoprivano giorno per giorno scelta, questa, finalizzata ad ottenere emozioni spontanee e sincere sulla scena visto che, a suo dire:</p>
      <blockquote>
        <i>«Non si può davvero pianificare come reagire alle situazioni» </i>
      </blockquote>
      <p><i>Roma</i> sarà, inoltre, anche il primo film di Netflix ad essere aggiunto alla Criterion Collection.</p>
      <figure>
        <img src="https://www.tomshw.it/images/images/2019/11/roma-63410.768x432.jpg"/>
      </figure>
      <blockquote>Volete approfondire la filmografia di Alfon Cuarón? Partite da <a href="https://toms.it/L26MC">qui</a>! Un dettagliato saggio sul regista messicano contemporaneo.</blockquote>
    </article>
  </body>
</html>