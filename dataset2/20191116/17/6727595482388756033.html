<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/helen-malayalam-movie-vineeth-thanks-all-452.html"/>
    <meta property="og:site_name" content="DoolNews"/>
    <meta property="article:published_time" content="2019-11-16T17:19:00+00:00"/>
    <meta property="og:title" content="'ഒരുപാട് സന്തോഷം.. മനസ്സു നിറഞ്ഞാണ് പറയുന്നത്' ;ഹെലന്റെ വിജയത്തില്‍ പ്രേക്ഷകര്‍ക്ക് നന്ദി പറഞ്ഞ് വിനീത് ശ്രീനിവാസന്‍"/>
    <meta property="og:description" content="Helen Malayalam Cinema Vineeth Sreenivasan Malayalam Cinema കൊച്ചി: അന്ന ബെന്നിനെ നായികയാക്കി നവാഗതനായ മാത്തുകുട്ടി സേവ്യര്‍ സംവിധാനം ചെയ്ത ഹെലന്‍ പ്രേക്ഷകര്‍ ഒന്നടങ്കം എ"/>
  </head>
  <body>
    <article>
      <h1>'ഒരുപാട് സന്തോഷം.. മനസ്സു നിറഞ്ഞാണ് പറയുന്നത്' ;ഹെലന്റെ വിജയത്തില്‍ പ്രേക്ഷകര്‍ക്ക് നന്ദി പറഞ്ഞ് വിനീത് ശ്രീനിവാസന്‍</h1>
      <address><time datetime="2019-11-16T17:19:00+00:00">16 Nov 2019, 17:19</time> by <a rel="author">എന്റര്‍ടെയിന്‍മെന്റ് ഡെസ്‌ക്</a></address>
      <p>കൊച്ചി: അന്ന ബെന്നിനെ നായികയാക്കി നവാഗതനായ മാത്തുകുട്ടി സേവ്യര്‍ സംവിധാനം ചെയ്ത ഹെലന്‍ പ്രേക്ഷകര്‍ ഒന്നടങ്കം എറ്റെടുത്തിരിക്കുകയാണ്. ചിത്രത്തിന് മികച്ച പ്രതികരണമാണ് തിയേറ്ററുകളില്‍ നിന്ന് ലഭിക്കുന്നത്.</p>
      <p>ചിത്രത്തിന്റെ വിജയത്തില്‍ പ്രേക്ഷകര്‍ക്ക് നന്ദിയുമായി എത്തിയിരിക്കുകയാണ് ചിത്രത്തിന്റെ നിര്‍മ്മാതാവ് കൂടിയായ വിനീത് ശ്രീനിവാസന്‍. ഫേസ്ബുക്കിലൂടെയായിരുന്നു വിനീതിന്റെ നന്ദി പ്രകടനം.</p>
      <related>
        <a href="https://www.doolnews.com/helen-malayalam-movie-review-anna-ben-vineeth-sreenivasan-aju-varghese258.html?utm_source=doolnews&amp;utm_medium=related"/>
      </related>
      <p>ഒരുപാട് സന്തോഷം.. മനസ്സു നിറഞ്ഞാണ് പറയുന്നത്… നന്ദി എന്നാണ് വിനീത് പറയുന്നത്. വെള്ളിയാഴ്ചയാണ് ഹെലന്‍ തിയേറ്ററുകളില്‍ എത്തിയത്. തന്റെ സ്ഥിരം പാറ്റേണില്‍ നിന്ന് മാറി നടന്‍ അജു വര്‍ഗീസ് ചിത്രത്തില്‍ ഒരു പ്രധാനവേഷത്തില്‍ എത്തുന്നുണ്ട്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>ജേക്കബിന്റെ സ്വര്‍ഗ്ഗരാജ്യം, അരവിന്ദന്റെ അതിഥികള്‍, ആനന്ദം എന്നീ ചിത്രങ്ങളുടെ പ്രൊഡ്യൂസറായ നോബിള്‍ തോമസാണ് നായകനായെത്തുന്നത്. ലാലും ചിത്രത്തില്‍ പ്രധാനവേഷത്തില്‍ എത്തുന്നു.</p>
      <related>
        <a href="https://www.doolnews.com/thambi-official-teaser-out-karthy-and-jyothika-in-lead-roles-directed-by-jeethu-joseph123.html?utm_source=doolnews&amp;utm_medium=related"/>
      </related>
      <p>വിശാഖ് സുബ്രഹ്മണ്യം, അജു വര്‍ഗീസ്, ധ്യാന്‍ ശ്രീനിവാസന്‍ എന്നിവരുടെ ഉടമസ്ഥതയിലുള്ള ഫന്റാസ്റ്റിക് ഫിലിംസാണ് ചിത്രം തീയറ്ററുകളില്‍ എത്തിക്കുന്നത്. ആനന്ദത്തിന് ശേഷം ഹാബിറ്റ് ഓഫ് ലൈഫിന്റെ ബാനറില്‍ ശ്രീനിവാസന്‍ നിര്‍മിക്കുന്ന രണ്ടാമത്തെ ചിത്രമാണ് ഹെലന്‍</p>
      <p>സംവിധായകനൊപ്പം ആല്‍ഫ്രെഡ് കുര്യന്‍ ജോസഫും നോബിള്‍ ബാബു തോമസും ചേര്‍ന്നാണ് ചിത്രത്തിന്റെ തിരക്കഥ.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/vvV2B29L0Eo" width="527" height="309" data-service="Youtube" scrolling="no"/>
      </figure>
    </article>
  </body>
</html>