<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/hiszpania-malta-trener-maltanczykow-ray-farrugia-stracil-przytomnosc-eliminacje-euro-2020,985955.html"/>
    <meta property="og:site_name" content="TVN24"/>
    <meta property="article:published_time" content="2019-11-16T17:08:00+00:00"/>
    <meta property="og:title" content="Hiszpanie strzelali gola za golem. Trener stracił przytomność"/>
    <meta property="og:description" content="Piłkarska reprezentacja Malty w piątkowy wieczór doznała swojej najwyższej porażki w eliminacjach do Euro 2020. Hiszpanie rozbili rywali na własnym terenie aż 7:0. To jednak nie zawodnicy najbardzi..."/>
  </head>
  <body>
    <article>
      <h1>Hiszpanie strzelali gola za golem. Trener stracił przytomność</h1>
      <address>
        <time datetime="2019-11-16T17:08:00+00:00">16 Nov 2019, 17:08</time>
      </address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/e0293f93-a920-4617-9cc2-02ce1f52da0f.jpg?type=1&amp;srcmode=0&amp;srcx=1/1&amp;srcy=39/50&amp;srcw=1/1&amp;srch=41/50&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/d9c4f8c2-28a2-4b35-99b1-3fe5787a6313-480p.mp4"/>
          <figcaption>Hiszpania zdemolowała Maltę</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/ada92d5f-d0e9-4c90-a2cc-d7803886a376-480p.mp4"/>
          <figcaption>Finlandia jedzie na Euro 2020</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/0cbc1a12-5877-4630-a627-c97a39f1424b-480p.mp4"/>
          <figcaption>Szwedzi awansowali na Euro 2020</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/3d3f576a-6e94-4264-8400-634f857607f7-480p.mp4"/>
          <figcaption>Hiszpania zaprezentowała nowe koszulki</figcaption>
        </figure>
        <figcaption>Hiszpania zdemolowała Maltę po przerwie Foto: Getty Images | Video: PAP/EPA</figcaption>
      </slideshow>
      <h3>Piłkarska reprezentacja Malty w piątkowy wieczór doznała swojej najwyższej porażki w eliminacjach do Euro 2020. Hiszpanie rozbili rywali na własnym terenie aż 7:0. To jednak nie zawodnicy najbardziej odczuli tę porażkę, lecz selekcjoner gości Ray Farrugia. W wyniku pechowego zdarzenia stracił przytomność na ławce i nie był w stanie obserwować ostatnich minut spotkania.</h3>
      <p>Reprezentanci Malty z pewnością woleliby szybko zapomnieć o drugiej odsłonie potyczki przeciwko Hiszpanii. Do przerwy przegrywali z liderami grupy F tylko 0:2 po trafieniach Alvaro Moraty i Santiego Cazorli.</p>
      <p>Nie widział klęski</p>
      <related>
        <a href="https://eurosport.tvn24.pl/pilka-nozna,105/obrazany-pilkarz-prosil-sedziego-by-nie-przerywal-meczu-nie-powinnismy-dac-sie-sprowokowac-tym-idiotom,985933.html"/>
      </related>
      <p>Po zmianie stron gospodarze dołożyli do tego dorobku aż pięć trafień. Najmniej wspomnień z jednostronnego widowiska ma selekcjoner przyjezdnych Ray Farrugia, który w trakcie spotkania doznał urazu głowy.</p>
      <p>- Prawie nic nie pamiętam z ostatnich 20 minut - przyznał szkoleniowiec na pomeczowej konferencji prasowej.</p>
      <h3>Zderzenie z ławką</h3>
      <p>Telewizyjne kamery nie zarejestrowały, jak doszło do nieszczęśliwego zdarzenia. Jak jednak donosi dziennik "Marca", trener Maltańczyków mocno uderzył głową o zadaszenie ławki rezerwowych. W wyniku tego incydentu stracił na pewien czas przytomność.</p>
      <p>Służby medyczne szybko udzieliły mu pomocy, resztę spotkania spędził z głową obłożoną lodem i wzrokiem wbitym w ziemię.</p>
      <p>- Graliśmy przeciwko najlepszej drużynie świata, nie mam co do tego żadnych wątpliwości. Ponadto straciliśmy aż cztery bramki po rzutach rożnych. Hiszpania niewątpliwie jest lepsza od nas i myślę, że z tymi zawodnikami może sięgnąć po mistrzostwo Europy - powiedział Farrugia.</p>
      <p>Po dziewięciu meczach Malta ma na koncie trzy punkty, za zwycięstwo z Wyspami Owczymi w pierwszej serii spotkań. W poniedziałek zakończy eliminacje do Euro 2020 potyczką z Norwegią przed własną publicznością.</p>
      <p>Hiszpanie awans na mistrzostwa zapewnili sobie już miesiąc temu.</p>
      <p> </p>
      <blockquote>Anglia, Belgia, Czechy, Finlandia, Francja, Hiszpania, Polska, Rosja, Szwecja, Turcja, Ukraina, Włochy<br/>PEWNI GRY NA EURO 2020</blockquote>
      <p> </p>
      <p><b>PIĄTKOWE MECZE:</b><br/><b>grupa D </b><br/>Szwajcaria - Gruzja 1:0 <br/>Dania - Gibraltar 6:0<br/><b>grupa F</b><br/>Norwegia - Wyspy Owcze 4:0 <br/>Hiszpania - Malta 7:0 <br/>Rumunia - Szwecja 0:2 <br/><b>grupa J </b><br/>Finlandia - Liechtenstein 3:0 <br/>Armenia - Grecja 0:1 <br/>Bośnia i Herc. - Włochy 0:3</p>
      <p>Autor: jac/twis / Źródło: eurosport.pl, marca.com</p>
    </article>
  </body>
</html>