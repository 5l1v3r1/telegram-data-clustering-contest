<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/san-don%C3%A0-non-fa-sconti-batte-mogliano-26-7-219384"/>
    <meta property="og:site_name" content="Oggi Treviso"/>
    <meta property="article:published_time" content="2019-11-16T17:23:23+00:00"/>
    <meta property="og:title" content="San Donà non fa sconti e batte Mogliano per 26 a 7"/>
    <meta property="og:description" content="MOGLIANO VENETO – E' terminata con una sconfitta l'avventura di Mogliano in questa Coppa Italia 2019/20. San Donà espugna il Quaggia"/>
  </head>
  <body>
    <article>
      <h1>San Donà non fa sconti e batte Mogliano per 26 a 7</h1>
      <h2>Nell'ultima di Coppa Italia, Mogliano reagisce solo nel secondo tempo ma non basta per evitare la sconfitta.</h2>
      <address>
        <time datetime="2019-11-16T17:23:23+00:00">16 Nov 2019, 17:23</time>
      </address>
      <p><b>MOGLIANO VENETO –</b> E' terminata con una sconfitta l'avventura di Mogliano in questa Coppa Italia 2019/20. San Donà espugna il Quaggia con un primo tempo determinato e concreto, nel quale ipoteca la vittoria con tre mete, senza dare la possibilità a Mogliano di poter replicare. Bravi gli ospiti a porre rimedio nelle occasioni in cui i biancoblù (oggi in maglia gialla) si sono resi pericolosi arrivando davvero vicino alla meta, ma commettendo delle imprecisioni che non hanno permesso la marcatura.</p>
      <figure>
        <img src="http://oggitreviso.it/sites/default/files/sites/default/files/2017/20191116_CoppaItalia_MoglianoVsSanDona-1028.jpg"/>
      </figure>
      <p>Nel secondo tempo la reazione di Mogliano non tarda ad arrivare, ma nonostante alcune ottime situazioni i biancoblù riescono a realizzare solo una meta. Il match diventa più equilibrato con Mogliano che tenta spesso di ripartire alla mano anche dai propri 22. Il possesso e le azioni si alternano tra le due formazioni che nonostante il campo pesante provano a muovere palla in tutte le situazioni. Occorre arrivare ai minuti finali per vedere San Donà realizzare la meta del bonus, che fissa il risultato definitivo sul 7 a 26. Tra due settimane l'appuntamento con il derby di Campionato contro il Petrarca Padova, domenica 1 dicembre, alle ore 15:00, ancora allo Stadio "Quaggia".</p>
      <figure>
        <img src="http://oggitreviso.it/sites/default/files/sites/default/files/2017/20191116_CoppaItalia_MoglianoVsSanDona-1019.jpg"/>
      </figure>
      <p>Queste le parole del Capo Allenatore Salvatore Costanzo subito dopo il match: “Oggi siamo stati inconsistenti, era una prova di maturità e abbiamo mancato l'appuntamento. Loro ci hanno fatto la guerra nei punti d'incontro, ci hanno tenuto nel nostro campo con il gioco al piede e ci hanno messo sotto con i drive. Abbiamo subito costantemente questa fase di gioco senza riuscire a difendere come volevamo. Qualche fase di attacco buona c'è stata ma la risposta che mi aspettavo dopo questa settimana di lavoro non è arrivata. C'e delusione in tutti noi, i ragazzi non sono ovviamente contenti ma guardiamo avanti. Abbiamo due settimane per preparare la partita con Padova e dobbiamo essere consapevoli che non possiamo giocare come nelle ultime due, altrimenti andremo incontro a grossi problemi. Inizia questo piccolo campionato di 4 partite contro squadre di altro livello che, se vogliamo fare un passo avanti rispetto allo scorso Campionato, dobbiamo cercare di battere. Le prossime prestazioni ci diranno quello che vogliamo e possiamo fare per il futuro."</p>
      <figure>
        <img src="http://oggitreviso.it/sites/default/files/sites/default/files/2017/20191116_CoppaItalia_MoglianoVsSanDona-1022.jpg"/>
      </figure>
      <p>Il Tabellino:<br/><br/><br/><br/>Mogliano Veneto – Stadio “Maurizio Quaggia” - sabato 16 novembre 2019<br/><br/><br/><br/>Coppa Italia, III giornata<br/><br/><br/><br/>MOGLIANO RUGBY 1969 v LAFERT SAN DONA' 7 – 26 (0 - 19)<br/><br/><br/><br/>Marcatori: pt. 11' m. Francescato, tr Katz (0-7); 21' m. Reeves (0-12); 25' m. Mozzato tr Katz (0-19);<br/><br/><br/><br/>st. 46' m. Zago, tr Marin (7-19); 77' m. Trigo Castro, tr Katz (7-26)<br/><br/><br/><br/>Mogliano Rugby 1969: Abanga; D'Anna (40' Scagnolari), Pratichetti, Zanatta, Dal Zilio (51' Ormson); Marin, Fabi (40' Gubana); Finotto (Cap.), Zago (65' Mengotti), Baldino; Favretto, Delorenzi (46' Tuilagi); Alongi (59' Sponchiado), Cincotto (40' Bonanni), Furia (40' Michielotto)<br/><br/><br/><br/>All. Costanzo<br/><br/><br/><br/>Lafert San Donà: Reeves; Bronzini (67' Schiabel), Iovu, Bacchin (75' Chalonec), Jacono, Katz, Francescato (73' Petrozzi); Cattelan (77' Ros) (cap), Carraretto; Steolo (65' Dell'antonio); Mozzato; Thwala (52' Ceglie), Boscain (52' Trigo Castro), Pasqual (52' Ceccato)<br/><br/><br/><br/>All. Green<br/><br/><br/><br/>Arb. Matteo Franco (Pordenone)<br/><br/><br/><br/>AA1 Riccardo Bonato (Padova), AA2 Gianmarco Toneatto (Udine)<br/><br/><br/><br/>Quarto Uomo: Roberto Lazzarini (Rovigo)<br/><br/><br/><br/>Cartellini: 73' giallo a Pratichetti (Mogliano Rugby 1969)<br/><br/><br/><br/>Calciatori: Marin 1/1 (Mogliano Rugby 1969); Katz 3/4(Lafert San Donà)<br/><br/><br/><br/>Note: Pomeriggio nuvoloso temperatura mite, terreno di gioco molto appesantito dalle piogge abbondanti dei giorni scorsi, circa 300 spettatori.<br/><br/><br/><br/>Punti conquistati in classifica: Mogliano Rugby 1969 0; Lafert San Donà 5<br/><br/><br/><br/>Player of the Match: Cattelan ( Lafert San Donà)</p>
    </article>
  </body>
</html>