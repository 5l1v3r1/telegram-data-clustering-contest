<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89815"/>
    <meta property="og:site_name" content="Denník politika"/>
    <meta property="article:published_time" content="2019-11-16T17:35:20+00:00"/>
    <meta property="og:title" content="Žlté vesty si pripomínajú svoje prvé výročie, polícia proti nim použila slzotvorný plyn"/>
    <meta property="og:description" content="16.11.2019 (Webnoviny.sk) – Parížska polícia v sobotu použila slzotvorný plyn a vodné delo proti protestujúcim z hnutia žltých viest, ktoré si tento víkend pripomína prvé výročie. Do skorého popoludnia zadržali 46 ľudí. Demonštranti sa pokúšali násilím dostať do nákupného centra, hádzali kamene, podpaľovali odpadkové koše, rozbili okná na banke a poškodili aj niekoľko autobusových zastávok."/>
  </head>
  <body>
    <article>
      <h1>Žlté vesty si pripomínajú svoje prvé výročie, polícia proti nim použila slzotvorný plyn</h1>
      <address><time datetime="2019-11-16T17:35:20+00:00">16 Nov 2019, 17:35</time> by <a rel="author">Webnoviny</a></address>
      <p>16.11.2019 (Webnoviny.sk) – Parížska polícia v sobotu použila slzotvorný plyn a vodné delo proti protestujúcim z hnutia žltých viest, ktoré si tento víkend pripomína prvé výročie. Do skorého popoludnia zadržali 46 ľudí. Demonštranti sa pokúšali násilím dostať do nákupného centra, hádzali kamene, podpaľovali odpadkové koše, rozbili okná na banke a poškodili aj niekoľko autobusových zastávok.</p>
      <p>Niektorí účastníci protestov mali na sebe reflexné vesty, iní boli celí v čiernom a tváre si chránili plynovými maskami.</p>
      <p>Protestné hnutie žltých viest vzniklo vlani na jeseň a dožadovalo sa úľav od vysokých daní a zvýšenia miezd pre francúzskych robotníkov. Meno dostalo podľa žltých reflexných viest, ktoré nosili mnohí protestujúci.</p>
      <p>Viac k témam: <a href="https://www.webnoviny.sk/tag/hnutie-zltych-viest/"><u>hnutie žltých viest</u></a>, <a href="https://www.webnoviny.sk/tag/protest-zltych-viest/"><u>protest „Žltých viest“</u></a><br/>Zdroj: Webnoviny.sk – <a href="https://www.webnoviny.sk/zlte-vesty-si-pripominaju-svoje-prve-vyrocie-policia-proti-nim-pouzila-slzotvorny-plyn/"><u>Žlté vesty si pripomínajú svoje prvé výročie, polícia proti nim použila slzotvorný plyn</u></a> © SITA Všetky práva vyhradené.</p>
    </article>
  </body>
</html>