<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/solo-nei-primi-mesi-gia-341mila-persone-colpite-dallinfluenza"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-16T17:57:30+00:00"/>
    <meta property="og:title" content="Solo nei primi mesi già 341mila persone colpite dall’influenza"/>
    <meta property="og:description" content="Entro la fine dell'inverno saranno 6 milioni le persone colpite"/>
  </head>
  <body>
    <article>
      <h1>Solo nei primi mesi già 341mila persone colpite dall’influenza</h1>
      <h2>Entro la fine dell'inverno saranno 6 milioni le persone colpite</h2>
      <address><time datetime="2019-11-16T17:57:30+00:00">16 Nov 2019, 17:57</time> by <a rel="author">mariafrapie@gmail.com</a></address>
      <p>Influenza 2019: nel giro di un mese colpite già 341mila persone. Si prevede che alla fine dell’inverno gli ammalati saranno circa 6 milioni in tutto lo Stivale.</p>
      <h3>Influenza 2019: nel giro di un mese colpite già 341mila persone</h3>
      <p>Nell’ultimo mese sono state 341mila le persone colpite dal nuovo virus dell’influenza in Italia, soprattutto bambini. Lo riporta il bollettino Influnet, pubblicato dall’Istituto superiore di sanità (Iss).</p>
      <h3>Influenza 2019: a che punto siamo</h3>
      <p>L’incidenza totale è stata nell’ultima settimana di 1,97 casi su 1000 persone assistite dai medici che hanno preso parte alla survey. Come riporta <a href="https://notiziaoggivercelli.it/">NotiziaOggiVercelli</a>, si prevede che alla fine dell’inverno gli ammalati saranno circa 6 milioni in tutto lo Stivale.</p>
      <p>L’influenza, lo ricordiamo, si distingue dalle altre forme para-influenzali quando insorge una febbre superiore ai 38 gradi, vi sono i classici sintomi sistemici (come i dolori muscolari) e respiratorio (mal di gola, tosse). Con molta probabilità i virus in circolazione quest’anno saranno quattro: due di tipo A (si chiamano A-H1N1 e A-H3N2) e due di tipo B (B Colorado e B Phuket).</p>
      <h3>La vaccinazione</h3>
      <p>Per contrastare l’influenza e mitigarne gli effetti occorre sottoporsi a vaccinazione, consigliata in particolar modo ai soggetti più fragili. La vaccinazione gratuita spetta agli anziani di età pari o superiore ai 65 anni, alle persone ad alto rischio di complicanze e alle donne al secondo e terzo trimestre di gravidanza. Per prevenire l’influenza esiste una vaccinazione specifica. La protezione indotta dal vaccino comincia due settimane dopo l’inoculazione e perdura per un periodo di alcuni mesi, poi tende a declinare. I programmi vaccinali abitualmente partono intorno alla metà di ottobre e poiché i ceppi in circolazione sono ogni anno diversi, è utile ripetere la vaccinazione all’inizio di ogni stagione influenzale.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/al-via-la-campagna-vaccinazione-anti-influenzale-2018-2019"/>
        <a href="https://laprovinciadibiella.it/attualita/da-oggi-parte-la-campagna-stagionale-di-vaccinazione"/>
        <a href="https://laprovinciadibiella.it/attualita/addio-simone-la-sua-classe-si-vaccinata-massa-averlo-alla-maturita"/>
      </related>
    </article>
  </body>
</html>