<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/16/mercatini-natale-low-cost-2019-dove-andare/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-16T17:43:43+00:00"/>
    <meta property="og:title" content="Mercatini di Natale low cost 2019: dove andare, le mete belle ed economiche"/>
    <meta property="og:description" content="Le mete belle ed economiche, ecco dove andare"/>
  </head>
  <body>
    <article>
      <h1>Mercatini di Natale low cost 2019: dove andare, le mete belle ed economiche</h1>
      <address><time datetime="2019-11-16T17:43:43+00:00">16 Nov 2019, 17:43</time> by <a rel="author">Valeria Bellagamba</a></address>
      <figure>
        <img src="https://www.viagginews.com/wp-content/uploads/2019/11/mercatino-natale-id629102150.jpg"/>
        <figcaption>Mercatini di Natale low cost (iStock)</figcaption>
      </figure>
      <p>
        <b>I mercatini di Natale low cost 2019: dove andare, le destinazioni belle ed economiche. Tutte le info utili.</b>
      </p>
      <p>Si avvicina il periodo dell’Avvento, il mese di preparazione al Natale, e con esso le aperture dei <b>mercatini natalizi</b>, un appuntamento molto amato da sempre più persone con quelli più belli d’Europa che sono diventate quasi mete di pellegrinaggio.</p>
      <p>Le città si vestono a festa, con luminarie e decorazioni, alberi e presepi, vetrine addobbate e negozi che si riempiono di giocattoli, dolciumi e di tutti i prodotti tradizionali delle feste. Oltre allo shopping natalizio in centri commerciali e negozi, tuttavia, è molto in voga quello al <b>mercatino</b>, le bancarelle, stand e casette di legno dove acquistare prodotti tipici, oggetti fatti a mano, addobbi vintage e tante idee regalo originali. Così sempre più città allestiscono un loro mercatino natalizio tra la fine di novembre e durante il mese di dicembre, mentre quello storici ampliano la loro offerta e la rendono sempre più originale.</p>
      <p>Visitare un <b>classico mercatino natalizio</b> è il sogno di molti, i costi però possono essere importanti, tra viaggio e alloggio, soprattutto in un periodo di alta stagione per gli italiani come il ponte o weekend dell’Immacolata, quando in tanti partono per visitare i mercatini. Le gite organizzate in pullman proposte dalle agenzie di viaggi offrono diverse opportunità low cost, anche con viaggi di andata e ritorno in giornata, sebbene <i>tour de force</i>. Se invece volete fare da soli ed essere indipendenti, avete comunque tante occasioni di visitare splendidi ed <b>economici mercatini di Natale</b>, anche al di fuori delle mete più battute. In questo modo risparmierete ed eviterete anche gli affollamenti. Di seguito vi indichiamo i nostri suggerimenti sui migliori <b>mercatini di Natale low cost 2019</b>.</p>
      <p>
        <b>I mercatini di Natale in Italia e in Europa, aperture 2019:</b>
      </p>
      <ul>
        <li>
          <a href="https://www.viagginews.com/2019/11/06/mercatini-natale-italia-2019-date-apertura/">
            <b>Mercatini di Natale in Italia 2019: luoghi e date di apertura</b>
          </a>
        </li>
        <li>
          <a href="https://www.viagginews.com/2019/11/12/mercatini-natale-europa-2019-dove-andare/">
            <b>Mercatini di Natale in Europa 2019: i più belli da visitare</b>
          </a>
        </li>
      </ul>
      <figure>
        <img src="https://www.viagginews.com/wp-content/uploads/2017/11/rovereto_iStock-505639339.jpg"/>
        <figcaption>Mercatino di Natale a Rovereto (iStock)</figcaption>
      </figure>
      <h3>Mercatini di Natale low cost 2019: dove andare</h3>
      <p>La tradizione dei <b>mercatini di Natale</b> viene dalla <b>Germania</b>. Nelle piazze del mercato delle città storiche facevano la loro comparsa durante il periodo dell’Avvento, già intorno al 1400, le bancarelle di fiere chiamate <b>Mercato di San Nicola</b>, organizzate nel giorno dedicato al santo, il 6 dicembre. Il primo mercatino natalizio di cui si ha attestazione è quello di <b>Dresda</b>, dove nel<b> 1434</b> fu autorizzato un mercato all’aperto, che nel tempo è diventato un vero e proprio mercato natalizio, chiamato<i><b> Striezelmarkt</b></i> per la vendita del tipico dolce natalizio locale, chiamato <i>Strüzel </i>or <i>Stroczel</i>, oggi <b>Stollen</b>. Dopo la riforma luterana del 1517, il Mercato di San Nicola cambiò nome in<i> Christkindlmarkt </i>o <i>Christkindlesmarkt</i>, <b>mercato del Bambino Gesù</b>, e con questa forma si diffuse in tutta la Germania, arrivando poi nel <b>1570</b> a <b>Strasburgo</b> e nel <b>1628</b> a <b>Norimberga</b>.</p>
      <p>Una tradizione che si è poi estesa al <b>resto d’Europa</b>, soprattutto nei Paesi influenzati dalla lingua e dalla cultura tedesca e che in epoca più recente si è radicata anche in Italia.</p>
      <p>Ecco i <b>mercatini di Natale low cost 2019 da visitare</b>.</p>
      <p>
        <b>Rovereto</b>
      </p>
      <figure>
        <img src="https://www.viagginews.com/wp-content/uploads/2015/11/rovereto-e1506003828889.jpg"/>
        <figcaption>Mercatino di Natale di Rovereto</figcaption>
      </figure>
      <p>Se cercate un <b>mercatino low cost in Italia</b>, quello di <b>Rovereto</b>, in provincia di Trento, fa al caso vostro. È uno dei più caratteristici d’Italia e tra i più belli di montagna, inoltre Rovereto è meno cara rispetto ad altre mete più blasonate del Trentino Alto Adige, propone diverse offerte di soggiorno low cost e soprattutto è <b>facilmente raggiungibile in treno</b>, con un’ora di viaggio da Verona.</p>
      <p>Il <b>mercatino natalizio</b> di Rovereto è allestito per le vie dell’antico centro storico, tra bastioni medievali e palazzi settecenteschi, in uno scenario davvero incantevole. Qui trovate artigianato artistico e prodotti tipici, soprattutto dolciumi. Sono ospitati artigiani e artisti da diversi Paesi del mondo (Natale dei Popoli) e si tengono diversi spettacoli, tra cori e musica dal vivo.<br/><b>Periodo di apertura:</b> 22 novembre –  6 gennaio 2020</p>
      <p>
        <b>Lugano</b>
      </p>
      <figure>
        <img src="https://www.viagginews.com/wp-content/uploads/2016/11/iStock_98007129_MEDIUM.jpg"/>
        <figcaption>Mercatino di Natale a Lugano (iStcok)</figcaption>
      </figure>
      <p>La Svizzera non è economica, ma <b>Lugano</b> lo è meno cara di Zurigo o Ginevra, inoltre si trova appena al di là del confine italiano, con cui condivide parte del suo omonimo lago. Pertanto se cercate un mercatino all’estero che sia abbastanza economico o almeno lo sia il viaggio per raggiungerlo, che sia facilmente raggiungibile dall’Italia e allo stesso tempo fiabesco, quello di Lugano fa al caso vostro. Se abitate al Nord Italia potete visitarlo in giornata viaggiando in auto o in treno, in poco più di un’ora.</p>
      <p>Il mercatino di Natale di Lugano è allestito nel centro storico della città, in piazza della Riforma. Qui le casette di legno offrono oggetti di artigianato, stoffe e biancheria, addobbi natalizi e specialità gastronomiche.<br/><b>Periodo di apertura:</b> 30 novembre –  6 gennaio 2020</p>
      <p>
        <b>Praga</b>
      </p>
      <figure>
        <img src="https://www.viagginews.com/wp-content/uploads/2019/10/praga-natale-id157962357-min.jpg"/>
        <figcaption>Praga a Natale (iStock)</figcaption>
      </figure>
      <p>Quello di <b>Praga</b> è uno dei mercatini di Natale più belli e spettacolari d’Europa e anche abbastanza economico, grazie alle offerte di voli low cost e alle numerose proposte di pacchetti di soggiorno. Il principale è allestito nella centralissima piazza della <b>Città Vecchia</b>. Altri mercatini sono sparsi per le vie della città, Staroměstské náměstí, dove svetta anche un maestoso albero natalizio tutto illuminato.</p>
      <p>Il mercatino di Praga tanti prodotti tipici della tradizione natalizia ceca, come decorazioni natalizie, biscotti natalizi locali, tovaglie, iancheria ricamata, la famosa cristalleria boema, gli incensi e il pot-pourri natalizio ceco chiamato <i>purpura</i>. Accanto al mercatino si svolgono numerosi spettacoli di teatro e musica.<br/><b>Periodo di apertura:</b> dal 30 novembre al 6 gennaio 2020</p>
      <p>
        <b>Budapest</b>
      </p>
      <figure>
        <img src="https://www.viagginews.com/wp-content/uploads/2017/12/budapest_natale_iStock-500869869.jpg"/>
        <figcaption>Natale a Budapest (iStock)</figcaption>
      </figure>
      <p>Rimanendo in Europa dell’Est, un mercatino natalizio economico e molto bello è quello di <b>Budapest</b>. La capitale dell’Ungheria ha un fascino tutto suo, grazie ai monumenti, gli imponenti edifici storici, le terme tradizionali, i tanti eventi culturali e la vivace vita notturna. A Natale diventa ancora più bella.</p>
      <p>Nel centro di Budapest vengono allestiti diversi mercatini, il più bello e famoso è quello di <b>Piazza Vörösmarty</b>, poi è da vedere anche quello della Basilica di Santo Stefano. Gli stand propongono tanto artigianato locale, gastronomia e prodotti tipici. Quando sarete stanchi e soprattutto infreddoliti dopo tanto girare potete trovare rifugio nelle acque bollenti di uno dei tanti stabilimenti termali. Budapest è molto economica e raggiungibile con numerosi voli low cost in partenza dall’Italia. Sono disponibili anche doverse occasioni di pacchetti di viaggio scontati.<br/><b>Periodo di apertura:</b> dal 8 novembre al 1 gennaio 2020</p>
      <p>
        <b>Cracovia</b>
      </p>
      <figure>
        <img src="https://www.viagginews.com/wp-content/uploads/2019/10/cracovia_natale-id1093725386-min.jpg"/>
        <figcaption>Cracovia a Natale (iStock)</figcaption>
      </figure>
      <p>Ancora una città storica e bellissima dell’Europa dell’Est. Vi portiamo al mercatino di Natale di <b>Cracovia</b>, antica capitale della Polonia, dove farà molto freddo ma a scaldarvi ci saranno la magica atmosfera di Natale e la gustosa cucina locale, così rinomata da far diventare la città <a href="https://www.viagginews.com/2019/08/05/cracovia-capitale-europea-cultura-gastronomica-2019/">Capitale europea della cultura gastronomica 2019</a>. Cracovia offre molte occasioni di soggiorno di qualità a prezzo molto basso ed è collegata con diversi voli low cost al resto d’Europa. Il suo centro storico Patrimonio Unesco è poi una meraviglia da vedere assolutamente e con l’inverno e la neve assume un fascino incredibile.</p>
      <p>Il mercatino di Natale della città è allestito a <b>Rynek Glowny</b>, la medievale Piazza del Mercato, dove sorge la spettacolare Basilica di Santa Maria insieme ad altri edifici storici. Il mercatino offre molti prodotti tipici e giocattoli artigianali.<br/><b>Periodo di apertura:</b> dal 29 novembre al 26 dicembre</p>
      <p>
        <b>Lubiana</b>
      </p>
      <figure>
        <img src="https://www.viagginews.com/wp-content/uploads/2018/11/mercatino_natale_lubiana_iStock-503398226-min.jpg"/>
        <figcaption>Mercatino di Natale a Lubiana, Slovenia (iStock)</figcaption>
      </figure>
      <p>Chiudiamo questa rassegna di mercatini di Natale low cost 2019 con un’altra città dell’Est europeo, ma più vicina all’Italia: <b>Lubiana</b>. La capitale della Slovenia offre uno dei mercatini natalizi più caratteristici e romantici d’Europa, grazie all’allestimento delle casette in legno che si specchiano sulle acque del <b>fiume Ljubljanica</b> e delle <b>luminarie natalizie</b>, vere e proprie luci d’artista che ridisegnano il profilo e i luoghi della città e si riflettono anch’esse sull’acqua. La città è facilmente raggiungibile dall’Italia con i voli low cost, in auto e in treno dal Nord e anche co gli autobus a lunga percorrenza.</p>
      <p>Il mercatino nel centro storico della città offre tanti prodotti tipici dell’artigianato locale, insieme alle prelibatezze enogastronomiche tradizionali, con cioccolate di diversi tipi, tè e vin brulé.<br/><b>Periodo di apertura:</b> dal 29 novembre al 5 gennaio 2020.</p>
      <p>
        <b>Altri consigli di viaggio sui mercatini di Natale da visitare quest’anno</b>
      </p>
      <ul>
        <li>
          <a href="https://www.viagginews.com/2019/11/15/candelara-mercatino-natale-illuminato-candele/">
            <b>Candelara: torna il mercatino di Natale illuminato dalle candele</b>
          </a>
        </li>
        <li>
          <b>
            <a href="https://www.viagginews.com/2019/11/11/mercatino-natale-bressanone-2019-date-apertura-programma/">Mercatino di Natale di Bressanone 2019: date di apertura e programma</a>
          </b>
        </li>
        <li>
          <a href="https://www.viagginews.com/2019/10/17/mercatini-natale-2019-bolzano/">
            <b>Bolzano, Mercatino di Natale 2019: le novità, gli stand da non perdere e i cibi da assaggiare</b>
          </a>
        </li>
        <li>
          <a href="https://www.viagginews.com/2019/11/14/mercatini-natale-berlino-2019-dove-andare-apertura/">
            <b>Mercatini di Natale a Berlino 2019: quali visitare, le date di apertura</b>
          </a>
        </li>
        <li>
          <a href="https://www.viagginews.com/2019/10/16/mercatini-di-natale-vienna-2019-date-consigli/">
            <b>Mercatini di Natale di Vienna 2019: programma e date</b>
          </a>
        </li>
        <li>
          <a href="https://www.viagginews.com/2019/10/29/lisbona-mercatini-natale-2019-quali-vedere/">
            <b>I Mercatini di Natale 2019 a Lisbona: quali vedere</b>
          </a>
        </li>
        <li>
          <a href="https://www.viagginews.com/2019/10/20/natale-2019-mercatini-olanda/">
            <b>Mercatini di Natale sotterranei: una magia tutta olandese</b>
          </a>
        </li>
        <li>
          <a href="https://www.viagginews.com/2019/10/16/natale-2019-francoforte-mercatini/">
            <b>Mercatini di Natale a Francoforte 2019: cosa sapere</b>
          </a>
        </li>
      </ul>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/13/voli-low-cost-stati-uniti-nuove-rotte-italia-norwegian/"/>
        <a href="https://www.viagginews.com/2019/11/11/weekend-immacolata-2019-offerte-bb/"/>
        <a href="https://www.viagginews.com/2019/11/08/black-friday-2019-offerte-voli-low-cost/"/>
      </related>
    </article>
  </body>
</html>