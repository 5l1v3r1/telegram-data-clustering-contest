<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news-fiumicino/fiumicino-maggioranza-e-opposizione-uniti-a-favore-dei-lavoratori-opel.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-16T17:24:58+00:00"/>
    <meta property="og:title" content="Fiumicino, maggioranza e opposizione uniti a favore dei lavoratori Opel:"/>
    <meta property="og:description" content="“Questa mattina è partita da Piazza Generale Carlo Alberto Dalla Chiesa, davanti al Comune, e si è diretta a Piazza Grassi la marcia per il Lavoro, a sostegno dei lavoratori di Opel, licenziati per non meglio precisate ristrutturazioni aziendali della PSA, il gruppo francese che racchiude varie case automobilistiche”. Lo dichiara l’assessora al Lavoro Anna […]"/>
  </head>
  <body>
    <article>
      <h1>Fiumicino, maggioranza e opposizione uniti a favore dei lavoratori Opel:</h1>
      <address><time datetime="2019-11-16T17:24:58+00:00">16 Nov 2019, 17:24</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/IMG_1941.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>“Questa mattina è partita da Piazza Generale Carlo Alberto Dalla Chiesa, davanti al Comune, e si è diretta a Piazza Grassi la marcia per il Lavoro, a sostegno dei lavoratori di Opel, licenziati per non meglio precisate ristrutturazioni aziendali della PSA, il gruppo francese che racchiude varie case automobilistiche”. Lo dichiara l’assessora al Lavoro Anna Maria Anselmi, presente al corteo.</p>
      <p>“Alla manifestazione hanno partecipato i consiglieri comunali di tutti gli schieramenti, il delegato la Lavoro Patrignani e il presidente della Commissione Lavoro Fortini, i sindacati e i lavoratori Opel – continua Anselmi – ai quali si sono uniti anche quelli di Auchan e Sodexo, anche loro a rischio disoccupazione”.</p>
      <p>“Quella di oggi è stata l’ultima in ordine di tempo tra le iniziative a sostegno dei lavoratori del nostro territorio, nell’arco di tre giorni- prosegue l’assessora -, a partire dal Consiglio Comunale straordinario su Alitalia e dal Tavolo Permanente che abbiamo istituito in Comune per trattare tutte le vertenze lavorative territoriali”.</p>
      <p>“Vogliamo dimostrare come Amministrazione non solo la solidarietà ai lavoratori licenziati, ma essere parte attiva nelle loro lotte e nel cercare di avviare un percorso di soluzione di tutte le vertenze – spiega Anselmi -. I lavoratori non devono sentirsi soli. Devono sapere pensare di avere al loro fianco il Comune”. “Noi, dal canto nostro – conclude -, dobbiamo amplificare la loro voce a tutti i livelli istituzionali. Questo è ciò che ho sempre fatto e che continuerò a fare nell’adempimento del mio mandato”.</p>
      <p> </p>
      <p>“Ogni singolo lavoratore è una trincea da difendere. Per la Lega questo principio vale tanto per i dipendenti dell’Ilva quanto per quelli dello stabilimento Opel Psa di Fiumicino a rischio licenziamento. Il governo si svegli o si faccia da parte. Occorrono risposte concrete e urgenti per trovare soluzioni alternative nel mercato del lavoro locale, a partire da quello rappresentato dal sistema aeroportuale. Non c’è un solo minuto da perdere. Continueremo nelle sedi istituzionali a dare la sveglia a un esecutivo più preoccupato dalla sorte delle proprie poltrone che del futuro dei lavoratori e delle loro famiglie”.<br/>Così il senatore della Lega William De Vecchis, vicepresidente della Commissione Lavoro di Palazzo Madama.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news-fiumicino/fiumicino-maggioranza-e-opposizione-uniti-a-favore-dei-lavoratori-opel.html"/>
        <a href="https://www.ilcorrieredellacitta.com/news-cisterna-di-latina/a-cisterna-di-latina-si-inaugura-la-piu-grande-mostra-sulla-nazionale-di-calcio-italiana.html"/>
        <a href="https://www.ilcorrieredellacitta.com/news/roma-incidente-sul-lavoro-operaio-in-codice-rosso-portato-in-ospedale-con-leliambulanza.html"/>
        <a href="https://www.ilcorrieredellacitta.com/news/spettacolo/marco-bocci-chi-e-eta-carriera-curiosita-e-vita-privata-dellattore-ospite-a-verissimo.html"/>
        <a href="https://www.ilcorrieredellacitta.com/news/spettacolo/francesco-monte-chi-e-eta-curiosita-e-vita-privata-del-modello-ospite-a-verissimo.html"/>
        <a href="https://www.ilcorrieredellacitta.com/news/spettacolo/gerry-scotti-chi-e-eta-carriera-curiosita-e-vita-privata-del-conduttore-ospite-a-verissimo.html"/>
      </related>
    </article>
  </body>
</html>