<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/havi-8-millioert-bereltek-hazat-beckhamek/186745"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-16T17:00:00+00:00"/>
    <meta property="og:title" content="Havi 8 millióért béreltek házat Beckhamék"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Havi 8 millióért béreltek házat Beckhamék</mark>
      </h1>
      <address><time datetime="2019-11-16T17:00:00+00:00">16 Nov 2019, 17:00</time> by <a rel="author">Bors</a></address>
      <p>A legtöbben csak álmodozhatnak egy olyan otthonról, ahol David Beckham és családja az októbert töltötte. Az egykori sztárfocista négy gyermekével, a 20 éves Brooklynnal, a 17 esztendős Romeóval, a 14 éves Cruzzal és a 8 esztendős Harperrel Los Angelesbe utaztak az őszi szünet idejére – egyedül a családanya, Victoria maradt Nagy-Britanniában, akinek minden szabadidejét lefoglalja új sminkmárkája. Mivel Beckhamék tavaly közel tízmilliárd forintért eladták Beverly Hills-i házukat, kénytelenek voltak amerikai látoga­tásuk alatt bérelni egyet.</p>
      <p>Választásuk egy dombtetőn álló, kétszintes luxusvillára esett, ahol David és a gyerekek semmiben sem szenvedtek hiányt. A The MLS kaliforniai ingatlanügynökség fotóin teljes pompájában megcsodálhatjuk a Beckham család 1021 négyzetméteres átmeneti otthonát, amelynek havi bérleti díja a The Sun brit napilap értesülései szerint több mint 7,8 millió forintra rúg.</p>
      <p>A Beverly Hills-i dombon álló, közel 8 mil­liárd forint értékű ingatlan hivalkodó, ugyanakkor a dús növényzet elrejti a lakókat a kíváncsi szemek elől. A kétszintes villa udvarán egy japán sziklakert és egy infinity pool, azaz végtelen medence is helyet kapott, amely ma már nem hiányozhat egy igazi luxusotthonból – itt lubickolva gyönyörű kilátás tárulhatott Beckhamék elé.</p>
      <figure>
        <img src="http://media.borsonline.hu/cikk/20/192338/big-lead/650x360/2025501_21015498-0-image-a-2-1573753876626.jpg"/>
      </figure>
      <p>A 2014-ben épült ház tágas nappalijának padlója márvány járólapokkal van kirakva, falain hatalmas üvegablakok díszelegnek, így gyönyörű kilátás tárul elénk Los Angeles városára. A luxusvillában mozi és edzőterem is helyet kapott, így a családnak minden lehetősége meg volt a kikapcsolódásra.</p>
      <p>A monokróm színekben pompázó, extravagáns villában összesen hat hálószoba és kilenc fürdő- szoba található, amely bőven elegendőnek bizonyult az ötfős család számára. Minden háló- szobában franciaágy várja a nyugovóra térő lakókat.</p>
      <p>A család halloween ünnepét is a luxusotthonban töltötte. A 44 éves büszke családapa Instagram- oldalán mutatta meg a rajongóknak gyermekei jelmezeit: kislánya, Harper például a fiatal énekesnőnek, Billie Eilishnek öltözve pózolt átmeneti házuk medencéjének a szélén.</p>
    </article>
  </body>
</html>