<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/kabmin-skasuvav-obmezhennya-tarifiv-opalennya-i-garyachu-vodu-novini-ukrajini-50053942.html"/>
    <meta property="og:site_name" content="НВ"/>
    <meta property="article:published_time" content="2019-11-16T17:30:00+00:00"/>
    <meta property="og:title" content="Кабмін скасував рішення Гройсмана про обмеження тарифів на опалення і гарячу воду"/>
    <meta property="og:description" content="Кабінет міністрів скасував граничні тарифи на опалення і гаряче водопостачання від червня 2019 року."/>
  </head>
  <body>
    <article>
      <h1>Кабмін скасував рішення Гройсмана про обмеження тарифів на опалення і гарячу воду</h1>
      <h2>Кабінет міністрів скасував граничні тарифи на опалення і гаряче водопостачання від червня 2019 року.</h2>
      <address>
        <time datetime="2019-11-16T17:30:00+00:00">16 Nov 2019, 17:30</time>
      </address>
      <p>Про це <a href="http://mpe.kmu.gov.ua/minugol/control/uk/publish/article;jsessionid=7BC92956B2FBDBDF5A1DE45E360740DC.app1?art_id=245419287&amp;cat_id=35109">повідомляє </a>прес-служба Міністерства енергетики та навколишнього середовища.</p>
      <p>Уряд скасував <a href="https://zakon.rada.gov.ua/laws/show/560-2019-%D0%BF/stru">постанову</a> від 26 червня 2019 року, яка передбачала граничний тариф на послугу з постачання теплової енергії для населення на рівні 1,4 тис. грн за 1 Гкал за наявності приладів обліку і 35,21 грн за 1 кв. м без приладів обліку. Також був встановлений граничний тариф на послугу гарячого водопостачання − 83,66 грн за кубометр за умови підключення рушникосушарок і 75,74 грн за кубометр за відсутності рушникосушарок.</p>
      <p>«Рішення забезпечує стійке проходження опалювального сезону та усуває загрозу відключення міст від газу через економічно необґрунтовані ставки тарифів», — йдеться в повідомленні Міненергетики.</p>
      <p>У Міненерго стверджують, що встановлення граничних тарифів на опалення і гарячу воду суперечить вимогам МВФ і ставить під загрозу відключення опалення і гарячого водопостачання.</p>
      <p>Крім того, з відповідним проханням до прем'єр-міністра Олексія Гончарука звернулася Асоціація міст України.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/014/061/original/d719cf3597891a2264920001608f60ff.png?stamp=1&amp;q=85&amp;w=115"/>
      </figure>
      <p>Євген Магльованний<br/>Що буває, коли тарифи ЖКГ затверджує місцева влада</p>
      <p>За оцінкою уряду, середньозважений тариф по Україні на теплову енергію станом на 1 травня становив 1,8 тис. грн за Гкал, а обмеження тарифу відповідно до скасованої постанови призвело б до додаткових витрат місцевих бюджетів за час опалювального сезону 2019/2020 року на суму 7 млрд грн.</p>
    </article>
  </body>
</html>