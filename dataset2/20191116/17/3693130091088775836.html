<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/200-ton-sahte-ilac-ele-gecirildi-1207552.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-16T17:21:00+00:00"/>
    <meta property="og:title" content="200 ton sahte ilaç ele geçirildi"/>
    <meta property="og:description" content="Fildişi Sahili'nde güvenlik güçlerince 200 ton sahte ilaç ele geçirildiği bildirildi."/>
  </head>
  <body>
    <article>
      <h1>200 ton sahte ilaç ele geçirildi</h1>
      <h2>Fildişi Sahili'nde güvenlik güçlerince 200 ton sahte ilaç ele geçirildiği bildirildi.</h2>
      <address>
        <time datetime="2019-11-16T17:21:00+00:00">16 Nov 2019, 17:21</time>
      </address>
      <p><b>Güvenlik kaynakları</b>, ihbar üzerine Abidjan kentindeki iki katlı bir eve yapılan baskında bodrum katında 200 ton sahte ilaç bulunduğunu belirtti.</p>
      <p>
        <b>İlaçlara el konulduğu, biri Çin vatandaşı 4 kişinin gözaltına alındığı açıklandı.</b>
      </p>
      <p>Sahte ilaçların Çin'den getirildiğini ifade edildi.</p>
      <p>
        <b>Kıtadaki ilaçların neredeyse yarısı sahte</b>
      </p>
      <p>Dünya Sağlık Örgütü (DSÖ), 2018'deki raporunda, yoksul ülkelerin piyasalarındaki ilaçların yüzde 10'unun, Afrika ülkelerinde ise yüzde 42'sinin sahte olduğunu ortaya koymuştu.</p>
      <p>Rapora göre, Sahraaltı Afrika'da her yıl 100 bin kişi sahte ilaçlar nedeniyle yaşamını yitiriyor. <b>Çin </b>ve <b>Hindistan</b>'dan gelen ilaçların yarısından fazlasının sahte olduğu değerlendiriliyor.</p>
      <p>
        <b>Kamerun, Benin, Nijer ve Kongo Demokratik Cumhuriyeti, Afrika'da en çok sahte ilacın bulunduğu ülkeler arasında yer alıyor.</b>
      </p>
      <p>Uzmanlar, Afrika'nın, artan nüfusu nedeniyle ilaç sektörü için oldukça karlı bir pazar olduğunu belirtiyor.</p>
      <p>Kıtada ilaç sektörünün 2020'ye kadar 65 milyar dolarlık bir pazar oluşturacağı tahmin ediliyor.</p>
    </article>
  </body>
</html>