<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547803.html/%D8%A2%D8%AE%D8%B1%DB%8C%D9%86-%D9%82%DB%8C%D9%85%D8%AA-%D9%87%D8%A7-%D8%A7%D8%B2-%D8%A8%D8%A7%D8%B2%D8%A7%D8%B1-%D8%B7%D9%84%D8%A7--%D8%A7%D8%B1%D8%B2-%D9%88-%D8%B3%DA%A9%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T17:58:00+00:00"/>
    <meta property="og:title" content="آخرین قیمت‌ها از بازار طلا، ارز و سکه"/>
    <meta property="og:description" content="بازار سکه و ارز در نخستین روز از هفته جاری با نوسان نسبی روبرو شد، به طوری که هر سکه تمام بهار آزادی معادل ۴.۱۳ میلیون تومان دادوستد شد."/>
  </head>
  <body>
    <article>
      <h1>آخرین قیمت‌ها از بازار طلا، ارز و سکه</h1>
      <address>
        <time datetime="2019-11-16T17:58:00+00:00">16 Nov 2019, 17:58</time>
      </address>
      <p>بازار سکه و ارز در نخستین روز از هفته جاری با نوسان نسبی روبرو شد، به طوری که هر سکه تمام بهار آزادی معادل ۴.۱۳ میلیون تومان دادوستد شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ قیمت سکه تمام بهار آزادی طرح جدید در بازار امروز (شنبه) به چهار میلیون و ۱۳۰ هزار تومان رسیده و هر گرم طلای ۱۸ عیار نیز ۴۲۲ هزار تومان قیمت دارد.</p>
      <p>  امروز سکه طرح قدیم با قیمتی معادل چهار میلیون و ۱۱۰ هزار تومان داد و ستد می‌شود. این در حالی است که قیمت نیم‌سکه دو میلیون و۱۵۰  هزار تومان، ربع سکه یک میلیون و ۳۵۰ هزار تومان و سکه گرمی ۸۳۰ هزار تومان است.   همچنین در بازارهای جهانی، آخرین قیمت هر اونس طلای جهانی به ۱۴۶۸ دلار رسیده است.   دلار چند؟   قیمت ارز در صرافی‌ها و بانک‌ها امروز اندکی افزایش یافت.   به گزارش ایسنا، بازار ارز که در روزهای اخیر روند افزایشی به خود گرفته بود، امروز (شنبه ۲۵ آبان) نیز به همین روند ادامه داد و قیمت‌ها اندکی بالا رفت.   قیمت خرید دلار در صرافی‌های مجاز بانکی نسبت به هفته گذشته ۲۵۰ تومان افزایش یافته و ۱۱ هزار و ۶۰۰ تومان است. قیمت فروش این ارز نیز ۱۱ هزار و ۸۰۰ تومان است.   همچنین هر یورو در این صرافی‌ها ۱۲ هزار و ۸۰۰ تومان خریداری و ۱۳ هزار تومان فروخته می‌شود.   در بانک‌ها نیز قیمت خرید دلار و یورو افزایش داشت و هر دلار ۱۱ هزار و ۴۲۱ و هر یورو ۱۲ هزار و ۶۵۲ تومان از مشتریان خریداری شده است.   قیمت ارز مسافرتی نسبت به هفته گذشته حدود ۲۰۰ تومان افزایش یافت و هر یورو حدود ۱۳ هزار و ۲۰۰ تومان برای مسافران قیمت‌گذاری شده است که نرخی بالاتر از بازار آزاد است.   بررسی قیمت ارز در یک هفته گذشته حاکی از آن است که در طول این مدت قیمت دلار بیش از ۵۰۰ تومان افزایش یافته است.   البته این دوره افزایش قیمت در حالی اتفاق می‌افتد که در هفته‌های گذشته قیمت ارز عموما رو به کاهش بود و پس از آن به ثبات رسید اکنون هم کارشناسان نوسان چشم‌گیری در بازار ارز پیش‌بینی نمی‌کنند.   برخی از صرافان بر این باورند که قیمت ارز به ثبات رسیده و بانک مرکزی کمترین دخالت را در بازار ارز دارد و بیش از همه چیز عرضه و تقاضا تعیین‌کننده نرخ ارز است.   انتهای پیام</p>
    </article>
  </body>
</html>