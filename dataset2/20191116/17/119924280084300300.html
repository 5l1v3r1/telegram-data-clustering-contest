<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dolenjskilist.si/2019/11/16/228768/novice/kronika/Zagorelo_v_pocitniski_hisici/?utm_source=feedburner&amp;utm_medium=feed&amp;utm_campaign=Feed%3A+DolenjskiList+%28DolenjskiList%29&amp;hl=en"/>
    <meta property="og:site_name" content="Dolenjski list"/>
    <meta property="article:published_time" content="2019-11-16T17:00:00+00:00"/>
    <meta property="og:title" content="Zagorelo v počitniški hišici"/>
    <meta property="og:description" content="Ponoči ob 1.01 je na Topliški cesti v naselju Čatež ob Savi zagorelo v počitniški hišici, poročajo dežurni iz ReCO Brežice. Posredovali so gasilci PGD Cerina, PGD Brežice, PGD Brežice okolica in PGD Obrežje, ki so požar pogasili in objekt pregledali s termo kamero."/>
  </head>
  <body>
    <article>
      <h1>Zagorelo v počitniški hišici</h1>
      <address><time datetime="2019-11-16T17:00:00+00:00">16 Nov 2019, 17:00</time> by <a rel="author">M. M.</a></address>
      <p>Ponoči ob 1.01 je na Topliški cesti v naselju Čatež ob Savi zagorelo v počitniški hišici, poročajo dežurni iz ReCO Brežice. Posredovali so gasilci PGD Cerina, PGD Brežice, PGD Brežice okolica in PGD Obrežje, ki so požar pogasili in objekt pregledali s termo kamero.</p>
      <p>Iz novomeškega centra dodajajo, da je ob 11.17 helikopter SV v spremstvu dežurne ekipe HNMP Maribor poletel v Metliko, od koder je obolelo osebo prepeljal v UKC Ljubljana.</p>
      <p>Ob 13.17 je bil na Ljubljanski cesti v Novem mestu na parkirišču nakupovalnega centra večji oljni madež. Gasilci GRC Novo mesto so madež na površini okoli 500 kvadratnih metrov nevtralizirali z vpojnim sredstvom.</p>
    </article>
  </body>
</html>