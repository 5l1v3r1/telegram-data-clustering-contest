<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/team/apollon/597691/skorarei-kai-dexetai-termata-perissoteres-fores-sto-2o-imixrono-o-apollonas"/>
    <meta property="og:site_name" content="SIGMALIVE"/>
    <meta property="article:published_time" content="2019-11-16T17:35:00+00:00"/>
    <meta property="og:title" content="Σκοράρει και δέχεται τέρματα... περισσότερες φορές στο 2ο ημίχρονο ο Απόλλωνας"/>
    <meta property="og:description" content="Ο Απόλλωνας στα πρώτα 9 παιχνίδια που έχει δώσει στο πρωτάθλημα, έχει πετύχει μόνο 12 τέρματα. Μικρός ο αριθμός σε σχέση με ό,τι βλέπαμε τα προηγούμενα..."/>
  </head>
  <body>
    <article>
      <h1>Σκοράρει και δέχεται τέρματα... περισσότερες φορές στο 2ο ημίχρονο ο Απόλλωνας</h1>
      <address><time datetime="2019-11-16T17:35:00+00:00">16 Nov 2019, 17:35</time> by <a rel="author">Αντώνης Κέστας</a></address>
      <p><b>Ο Απόλλωνας στα πρώτα 9 παιχνίδια που έχει δώσει στο πρωτάθλημα, έχει πετύχει μόνο 12 τέρματα. Μικρός ο αριθμός σε σχέση με ό,τι βλέπαμε τα προηγούμενα χρόνια από τους γαλάζιους, στο επιθετικό κομμάτι. Να σημειωθεί πως σε 3 αγώνες δεν βρήκε δίχτυα. Κόντρα στην ΑΕΚ, όπου εξήλθε ισόπαλος 0-0, και στις ήττες 1-0, με Ομόνοια και Εθνικό Άχνας εκτός έδρας. <br/></b> <br/>Ένα σημαντικό στοιχείο που προκύπτει από τον μέχρι στιγμής απολογισμό της Λεμεσιανής ομάδας στα υπέρ του τέρματα, είναι πως βρίσκει στόχο περισσότερες φορές στο δεύτερο ημίχρονο. Συγκεκριμένα, από τα 12 τέρματα που ο Απόλλωνας πέτυχε, τα 8 σημειώθηκαν στο δεύτερο ημίχρονο. Μάλιστα, τα 3 από αυτά ήταν μετά το 80ο λεπτό. Τα άλλα 4 γκολ ήρθαν στο πρώτο μέρος. <br/> <br/>Παράλληλα, στο δεύτερο ημίχρονο ο Απόλλωνας, δέχεται και περισσότερα τέρματα. Μέχρι στιγμής, η εστία του Μόλ παραβιάστηκε 7 φορές στο 2ο μέρος και 4 φορές στο 1ο μέρος, σε σύνολο 11 τερμάτων κατά.<br/> </p>
    </article>
  </body>
</html>