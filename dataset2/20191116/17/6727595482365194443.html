<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/iran-petrol-price-hike-protests-erupt-over-surprise-rationing123.html"/>
    <meta property="og:site_name" content="DoolNews"/>
    <meta property="article:published_time" content="2019-11-16T17:22:00+00:00"/>
    <meta property="og:title" content="ഇന്ധനവില കൂട്ടി ഇറാന്‍ ;അമ്പത് ശതമാനം വര്‍ധന , സബ്‌സിഡികള്‍ കുറയ്ക്കുന്നു;ജനങ്ങള്‍ പ്രക്ഷോഭത്തില്‍"/>
    <meta property="og:description" content="Iran Oil World തെഹ്‌റാന്‍: യു.എസിന്റെ സാമ്പത്തിക ഉപരോധത്തില്‍ പ്രതിസന്ധിയിലായ ഇറാന്‍ രാജ്യത്തെ ഇന്ധനവിലവര്‍ധിപ്പിക്കുകയും ഇന്ധന സബ്‌സിഡികള്‍ പരിമിതപ്പെടുത്തുകയും ചെയ"/>
  </head>
  <body>
    <article>
      <h1>ഇന്ധനവില കൂട്ടി ഇറാന്‍ ;അമ്പത് ശതമാനം വര്‍ധന , സബ്‌സിഡികള്‍ കുറയ്ക്കുന്നു;ജനങ്ങള്‍ പ്രക്ഷോഭത്തില്‍</h1>
      <address><time datetime="2019-11-16T17:22:00+00:00">16 Nov 2019, 17:22</time> by <a rel="author">ന്യൂസ് ഡെസ്‌ക്</a></address>
      <p>തെഹ്‌റാന്‍: യു.എസിന്റെ സാമ്പത്തിക ഉപരോധത്തില്‍ പ്രതിസന്ധിയിലായ ഇറാന്‍ രാജ്യത്തെ ഇന്ധനവിലവര്‍ധിപ്പിക്കുകയും ഇന്ധന സബ്‌സിഡികള്‍ പരിമിതപ്പെടുത്തുകയും ചെയ്യുന്നതായി റിപ്പോര്‍ട്ട്.ഇതേ തുടര്‍ന്ന് രാജ്യത്തെ പലയിടങ്ങളിലും പ്രതിഷേധം നടക്കുന്നതായി ഇറാന്‍ വാര്‍ത്താ ഏജന്‍സിയായ ഐ.ആര്‍.എന്‍.എ റിപ്പോര്‍ട്ട് ചെയ്യുന്നു.<br/>ഇറാന്‍ നഗരങ്ങളായ ബിര്‍ജന്ദ്, അഹ്‌വാസ്, ഗച്‌സരാന്‍, അബാദെന്‍, തുടങ്ങിയ നഗരങ്ങളില്‍ സംഘര്‍ഷമുണ്ടായതായും ഇവര്‍ റിപ്പോര്‍ട്ട് ചെയ്യുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>50 ശതമാനം വിലവര്‍ധനയാണ് പെട്രോളിന് ഇറാനില്‍ പുതുക്കിയിരിക്കുന്നത്. പുതുക്കിയ കണക്കുപ്രകാരം ഒരാള്‍ക്ക് ഒരു മാസത്തേക്ക് 60 ലിറ്റര്‍ പെട്രോളാണ് അനുവദിക്കുക. ഇതിന് 15000 റിയാല്‍ നല്‍കേണ്ടി വരും. മുമ്പ് 250 ലിറ്റര്‍ പെട്രോളിന് 10000 റിയാല്‍ നല്‍കിയിടത്താണ് ഇത്രയും തുക നല്‍കേണ്ടത്.</p>
      <related>
        <a href="https://www.doolnews.com/iraqi-protesters-attack-iran-consulate-in-karbala-baghdad123.html?utm_source=doolnews&amp;utm_medium=related"/>
      </related>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>2018ല്‍ ഇറാനുമായുള്ള ആണവകരാറില്‍ നിന്ന് അമേരിക്ക ഏകപക്ഷീയമായി പിന്‍മാറിയതിനു പിന്നാലെ വന്ന ഉപരോധങ്ങള്‍ ഇറാന്റെ സാമ്പത്തിക രംഗത്തെ കാര്യമായി ബാധിക്കുന്നുണ്ടെന്നാണ് റിപ്പോര്‍ട്ടുകള്‍ സൂചിപ്പിക്കുന്നത്.</p>
      <figure>
        <iframe src="https://www.youtube.com/embed/vvV2B29L0Eo" width="560" height="315" data-service="Youtube" scrolling="no"/>
      </figure>
    </article>
  </body>
</html>