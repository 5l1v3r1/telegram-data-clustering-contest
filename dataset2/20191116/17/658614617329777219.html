<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/sport/175879/karrenbelt-stopt-na-dit-seizoen-bij-sv-urk"/>
    <meta property="og:site_name" content="omroep flevoland"/>
    <meta property="article:published_time" content="2019-11-16T17:33:00+00:00"/>
    <meta property="og:title" content="Karrenbelt stopt na dit seizoen bij SV Urk"/>
    <meta property="og:description" content="Richard Karrenbelt vertrekt na dit seizoen als trainer van hoofdklasser SV Urk. Na een 'goed gesprek' tussen Karrenbelt en de technische commissie is besloten om na drie seizoenen afscheid van elkaar te nemen."/>
  </head>
  <body>
    <article>
      <h1>Karrenbelt stopt na dit seizoen bij SV Urk</h1>
      <address>
        <time datetime="2019-11-16T17:33:00+00:00">16 Nov 2019, 17:33</time>
      </address>
      <p>
        <b>Richard Karrenbelt vertrekt na dit seizoen als trainer van hoofdklasser SV Urk. Na een 'goed gesprek' tussen Karrenbelt en de technische commissie is besloten om na drie seizoenen afscheid van elkaar te nemen.</b>
      </p>
      <p>"Het is een beslissing die ik heb genomen op basis van verstand en niet op gevoel", aldus Karrenbelt. "Ik heb het geweldig naar mijn zin hier, maar soms is verfrissing noodzakelijk. Ik vertrek nu via de voordeur."</p>
      <p>Karrenbelt vertelde het nieuws zaterdag aan zijn spelers, nadat Urk in de eerste ronde van de districtsbeker met 2-6 won van tweedeklasser De Weide. De doelpunten aan de kant van Urk werden gemaakt door William de Boer, Bennie Dunnink, Marinus Snoek, Lucas Schraal (twee) en Riekelt Nentjes.</p>
      <p>SV Urk staat momenteel op de negende plek in de Hoofdklasse B.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>