<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547766.html/%D8%A8%D8%A7-%D8%A7%D8%AE%D9%84%D8%A7%D9%84%DA%AF%D8%B1%D8%A7%D9%86-%D9%88-%D9%85%D8%B3%D8%A8%D8%A8%D8%A7%D9%86-%D8%A8%DB%8C-%D9%86%D8%B8%D9%85%DB%8C-%D8%B9%D9%85%D9%88%D9%85%DB%8C-%D8%A8%D8%B1%D8%AE%D9%88%D8%B1%D8%AF-%D9%85%DB%8C-%DA%A9%D9%86%DB%8C%D9%85--%D9%85%D8%B3%D8%A6%D9%88%D9%84%D8%A7%D9%86-%D8%A7%D8%B2-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D9%87%D8%A7-%D8%AC%D9%84%D9%88%DA%AF%DB%8C%D8%B1%DB%8C-%DA%A9%D9%86%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T15:15:00+00:00"/>
    <meta property="og:title" content="با اخلالگران و مسببان بی نظمی عمومی برخورد می‌کنیم/ مسئولان از افزایش قیمت‌ها جلوگیری کنند"/>
    <meta property="og:description" content="دادستان کل کشور گفت: با اخلالگران و مسببان بی نظمی عمومی برخورد می کنیم."/>
  </head>
  <body>
    <article>
      <h1>با اخلالگران و مسببان بی نظمی عمومی برخورد می‌کنیم/ مسئولان از افزایش قیمت‌ها جلوگیری کنند</h1>
      <h2>دادستان کل کشور:</h2>
      <address>
        <time datetime="2019-11-16T15:15:00+00:00">16 Nov 2019, 15:15</time>
      </address>
      <p>دادستان کل کشور گفت: با اخلالگران و مسببان بی نظمی عمومی برخورد می کنیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حجت الاسلام محمدجعفر منتظری با اشاره به اصلاح قیمت بنزین و اعتراض‌هایی که به این واسطه ایجاد شده است، گفت: اعمالی که‌ منجر به اخلال در نظم می شود به موجب قانون جرم است و قوه قضائیه با افرادی که اخلال می کنند طبق مقررات برخورد قانونی میکند.</p>
      <p>وی افزود: البته مطمئن هستم  مردم سهم  خود را از اخلالگران جدا می‌کنند.   دادستان کل کشور تصریح کرد: خود مردم اجازه اخلال ندهند و مردم با همکاری بخش های امنیتی جلوی این بی نظمی‌ها را بگیرند.   منتظری در رابطه با افزایش قیمت ها گفت:  مسولین امر موظف هستند از هر گونه افزایش قیمت ها جلوگیری کنند و امیدواریم مسئولان اقتصادی در این رابطه تلاش کنند.   وی در پاسخ به این سوال که قوه قضائیه در این زمینه چه اقداماتی خواهد داشت؟ گفت: اولا قوه قضائیه موظف است در چارچوب قانون با کسانی که اخلال می‌کنند برخورد کند در رابطه با قیمت ها هم تعزیرات با سایر نهادهایی که موظف هستند و همچنین اعمال همکاری ها باید از افزایش قیمت ها جلوگیری کند به طور کلی قوه قضائیه در چارچوب قوانین با بی نظمی و یا اخلالگران برخورد خواهد کرد.   منتظری افزود: اعتقاد ما این است که خود مردم بهترین نیرو هستند که بتوانند جلوی اخلالگران را بگیرند.</p>
    </article>
  </body>
</html>