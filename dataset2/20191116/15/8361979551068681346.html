<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/pomerla-aniko-rehviashvili-novini-ukrajini-50053934.html"/>
    <meta property="og:site_name" content="НВ"/>
    <meta property="article:published_time" content="2019-11-16T15:52:00+00:00"/>
    <meta property="og:title" content="Померла керівник балету Національної опери України"/>
    <meta property="og:description" content="В суботу, 16 листопада, на 56-ому році життя померла керівник балету Національного академічного театру опери та балету України ім. Т. Г. Шевченка, відома балетмейстер Аніко Рехвіашвілі."/>
  </head>
  <body>
    <article>
      <h1>Померла керівник балету Національної опери України</h1>
      <h2>В суботу, 16 листопада, на 56-ому році життя померла керівник балету Національного академічного театру опери та балету України ім. Т. Г. Шевченка, відома балетмейстер Аніко Рехвіашвілі.</h2>
      <address>
        <time datetime="2019-11-16T15:52:00+00:00">16 Nov 2019, 15:52</time>
      </address>
      <p>Про це <a href="https://www.opera.com.ua/news/pishla-z-zhyttya-hudozhniy-kerivnyk-baletu-nacionalnoyi-opery-ukrayiny-aniko-rehviashvili">повідомили</a>у прес-службі театру.</p>
      <p>Аніко Рехвіашвілі померла після тривалої хвороби.</p>
      <p>«Наш театр і українське мистецтво зазнали великої непоправної втрати. Талант А. Рехвіашвілі розкрився у багатьох виставах балетної трупи, поставлених нею протягом останнього десятиліття, і особливо після 2013 року, коли вона була призначена художнім керівником балетної трупи. Та ще до того вона заявила про себе як талановитий організатор ансамблю-театру Сузір'я Аніко», − йдеться в повідомленні.</p>
      <p>На сцені Національної опери Рехвіашвілі поставила балети Віденський вальс, Данієла, Дама з камеліями, Снігова королева, Ночі в садах Іспанії, Трикутний капелюх, Дафніс і Хлоя, Юлій Цезар, які ввійшли до золотого фонду українського хореографічного мистецтва.</p>
    </article>
  </body>
</html>