<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kultura/2019/11/16/atadtak-a-hazam-dijakat-kulka-janos-is-kapott"/>
    <meta property="og:site_name" content="infostart"/>
    <meta property="article:published_time" content="2019-11-16T15:24:00+00:00"/>
    <meta property="og:title" content="Átadták a Hazám-díjakat - Kulka János is kapott"/>
    <meta property="og:description" content="Dávid Gyula irodalomtörténész, Fischer Ádám karmester, Kulka János színművész, Losonczi Ágnes szociológus, Németh Miklós közgazdász, politikus, Parti Nagy Lajos költő és Radnóti Zsuzsa dramaturg nyerték el idén a Hazám-díjat, a XXI. Század Társaság elismerését."/>
  </head>
  <body>
    <article>
      <h1>Átadták a Hazám-díjakat - Kulka János is kapott</h1>
      <address><time datetime="2019-11-16T15:24:00+00:00">16 Nov 2019, 15:24</time> by <a rel="author">Infostart / MTI</a></address>
      <h3>Dávid Gyula irodalomtörténész, Fischer Ádám karmester, Kulka János színművész, Losonczi Ágnes szociológus, Németh Miklós közgazdász, politikus, Parti Nagy Lajos költő és Radnóti Zsuzsa dramaturg nyerték el idén a Hazám-díjat, a XXI. Század Társaság elismerését.</h3>
      <p>A Hazám-díj kuratóriumának elnöke Vámos Tibor akadémikus. A kuratórium további tagjai: Ágh Attila politológus, Gönczöl Katalin kriminológus, Romsics Ignác történész, Tompa Andrea író, színikritikus, Varga Gyula közgazdász, valamint a a XXI. Század Társaság elnöke, Kocsis András Sándor.</p>
      <p>Az indoklás szerint Dávid Gyula irodalomtörténész, szerkesztő, műfordító szülőföldje magyar irodalmának ápolásával, tudományos tevékenységével érdemelte ki a díjat. Fischer Ádám karmester szerte a világban az egyetemes zenekultúra és a magyar zene üzenetét hirdeti. Kulka János színművész sokoldalú és kimagasló művészi teljesítményért, Losonczi Ágnes szociológus tudományos munkájáért kapta meg az elismerést.</p>
      <p>Németh Miklós közgazdász, politikus a zsűri indoklása szerint a menekülő idegenek megsegítésével nemzetközi rokonszenvet szerezve szolgálta a Magyar Köztársaságot és Európát. Parti Nagy Lajos költő, író, szerkesztő, kritikus főként humoros, kritikai észrevételeivel, gazdag költői és prózaírói munkásságával szolgált rá a Hazám-díjra. Radnóti Zsuzsa dramaturgnak több évtizedes munkásságátért, ítélték oda a díjat - áll a közleményben.</p>
      <p>
        <i>Nyitókép: MTI/Máthé Zoltán</i>
      </p>
    </article>
  </body>
</html>