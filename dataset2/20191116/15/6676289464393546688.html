<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/fata-parc-abuzata-salvatori-325786.html"/>
    <meta property="og:site_name" content="Observator"/>
    <meta property="article:published_time" content="2019-11-16T15:36:00+00:00"/>
    <meta property="og:title" content="Abuzul unei fete în parc oprit de 6 bărbaţi, care, în loc să o salveze, au batjocorit-o şi ei"/>
    <meta property="og:description" content="O tânără de 21 de ani, în căutarea unui loc de muncă, a fost chemată de o cunoştinţă să stea de vorbă într-un parc din Uttar Pradesh. Tânăra, care este analfabetă, îl rugase pe prietenul respectiv să o ajute cu un job."/>
  </head>
  <body>
    <article>
      <h1>Abuzul unei fete în parc oprit de 6 bărbaţi, care, în loc să o salveze, au batjocorit-o şi ei</h1>
      <address><time datetime="2019-11-16T15:36:00+00:00">16 Nov 2019, 15:36</time> by <a rel="author">Cristian Ionescu</a></address>
      <p>
        <b>
          <b>O tânără de 21 de ani, în căutarea unui loc de muncă, a fost chemată de o cunoştinţă să stea de vorbă într-un parc din Uttar Pradesh. Tânăra, care este analfabetă, îl rugase pe prietenul respectiv să o ajute cu un job.</b>
        </b>
      </p>
      <p>Însă, atunci când a ajuns la întâlnire, respectivul a tras-o într-un tufiş, unde a abuzat-o. Strigătele fetei au alertat şase tineri, care se aflau în apropiere, iar aceştia au salvat-o pe fată din ghearele bestiei şi l-au pus pe fugă pe agresor.</p>
      <h3>Salvatori transformaţi în abuzatori</h3>
      <p>Patru tineri au fost arestaţi în Uttar Pradesh şi doi sunt căutaţi, după ce au salvat o tânără de la viol, dar apoi au batjocorit-o chiar ei, potrivit <a href="https://www.siasat.com/friend-turns-foe-gang-raped-rescuers-4-apprehended-1729358/">siasat.com</a>.</p>
      <p><i>"Tânăra este analfabetă și căuta un loc de muncă. Ajunsese în parc pentru a se întâlni cu un prieten care îi este cunoscut și fratelui ei. El i-a asigurat ajutorul în găsirea unui loc de muncă și i-a cerut să se întâlnească cu el în parc, unde a încercat să o violeze"</i>, a precizat un oficial al Poliției din Buddha Gautam Nagar.</p>
      <p>Arestările au fost făcute după ce victima a ajuns cumva la secția de poliție și a povestit ce i s-a întâmplat.</p>
      <p>Victima a fost trimisă pentru examinare medicală și i-a fost oferită consiliere juridică.</p>
    </article>
  </body>
</html>