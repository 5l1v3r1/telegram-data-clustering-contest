<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/bozhidar-andreev-sas-zlato-ot-turnira-v-chest-na-naim-sjulejmanoglu.html"/>
    <meta property="og:site_name" content="bTV Новините"/>
    <meta property="article:published_time" content="2019-11-16T15:31:00+00:00"/>
    <meta property="og:title" content="Божидар Андреев със злато от турнира в чест на Наим Сюлейманоглу"/>
    <meta property="og:description" content="Българските представители вече имат 4 отличия от силния турнир в Турция"/>
  </head>
  <body>
    <article>
      <h1>Божидар Андреев със злато от турнира в чест на Наим Сюлейманоглу</h1>
      <h2>Българските представители вече имат 4 отличия от силния турнир в Турция</h2>
      <address>
        <time datetime="2019-11-16T15:31:00+00:00">16 Nov 2019, 15:31</time>
      </address>
      <p>Европейският шампион Божидар Андреев спечели златен медал на силният турнир по вдигане на тежести в чест на Наим Сюлейманоглу. Надпреварата се провежда в турския град Газиантеп. </p>
      <p>В категория до 81 кг Божидар Андреев грабна титлата с двубой 352 кг. В изхвърлянето възпитаникът на сливенската школа с треньор Пламен Братойчев се класира трети със 155 кг, пред него със 158 кг се наредиха представители на Албания и Латвия. В изтласкването обаче българинът бе безапелационен и със 197 кг си осигури златото и в движението, и в крайното класиране.</p>
      <figure>
        <img src="https://img.bg.sof.cmestatic.com/media/images/640x/Nov2019/2112024774.jpg"/>
      </figure>
      <p>Така България вече има четири медала и двама шампиони само в двубоите на мемориала в памет на Наим, който е олимпийска квалификация за игрите в Токио 2020. Вчера Стилян Гроздев отнесе конкуренцията за титлата в категория до 67 кг, а Даниела Пандова и Мая Иванова спечелиха бронзови медали съответно в категория до 49 кг и 55 кг.</p>
      <p>Последният наш представител в Газиантеп е Васил Господинов, той ще вдига утре (17 ноември) в категория 109 кг.</p>
    </article>
  </body>
</html>