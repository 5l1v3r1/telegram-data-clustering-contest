<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pianetagenoa1893.net/allerta-meteo/arpal-domani-allerta-meteo-gialla-per-effetti-neve-entroterra-e-pioggia-levante-regionale/"/>
    <meta property="og:site_name" content="PianetaGenoa1893"/>
    <meta property="article:published_time" content="2019-11-16T15:49:46+00:00"/>
    <meta property="og:title" content="***ARPAL: domani allerta meteo gialla per effetti neve (entroterra) e pioggia (levante regionale)***"/>
    <meta property="og:description" content="Il provvedimento reso noto dall'Arpal interesserà due parti della Liguria: la zona C (Levante) e le zone dell'entroterra D ed E"/>
  </head>
  <body>
    <article>
      <h1>***ARPAL: domani allerta meteo gialla per effetti neve (entroterra) e pioggia (levante regionale)***</h1>
      <h2>Il provvedimento interesserà la zona C (Levante) e le zone dell'entroterra D ed E</h2>
      <address><time datetime="2019-11-16T15:49:46+00:00">16 Nov 2019, 15:49</time> by <a rel="author" href="https://www.pianetagenoa1893.net/" target="_blank">Redazione Pianetagenoa</a></address>
      <p>Continua la lunga fase instabile che, pur con qualche pausa, da circa un mese interessa la Liguria. Dopo le piogge e i temporali delle scorse ore sono attese nuove precipitazioni, anche nevose nelle zone interne, dalla serata di oggi fino alla mattinata di domani, domenica 17 novembre.</p>
      <p><b><u>Arpal ha emanato l’allerta gialla per gli effetti</u></b>:</p>
      <ul>
        <li>
          <b>
            <u>delle piogge diffuse</u>
          </b>
          <b> sui bacini grandi del levante regionale (<u>zona C</u>) dalle 00 alle 15 di domani, domenica 17 novembre.</b>
        </li>
        <li>
          <b>
            <u>della neve</u>
          </b>
          <b> nell’entroterra (<u>zone D ed E</u>) dalle 02 alle 12 di domani, domenica 17 novembre.</b>
        </li>
      </ul>
      <p>Da venerdì sera nuove precipitazioni generalmente deboli, anche se a volte temporalesche e con grandine, hanno interessato in particolare il settore centrale della regione, il levante e le zone interne del ponente: modeste le cumulate, che sulle 12 ore hanno misurato 19.2 millimetri complessivi a Sestri Levante-Sara (Genova), 17.4 a Montoggio (Genova), 16 a Lerca (Genova), 15.8 a Montalto Ligure (Imperia), 14 a Mallare (Savona). Cumulata oraria massima, appena superiore alla fascia debole, gli 11.2 millimetri a Levanto San Gottardo (La Spezia).</p>
      <p>In queste ore è in atto una relativa tregua nelle precipitazioni che riprenderanno tra il tardo pomeriggio e la serata per la risalita di un minimo depressionario dal Tirreno. Sono previste piogge a partire da Levante con fenomeni in estensione anche verso il centro della regione; saranno possibili temporali, localmente fino a forti, ed è previsto l’abbassamento della quota dello zero termico per l’ingresso di venti settentrionali fino a burrasca. Potrebbero perciò verificarsi nevicate sui versanti padani della regione fino a quote basse, anche nelle zone attraversate dai tracciati autostradali.</p>
      <p>La scorsa notte, nei capoluoghi di provincia, si sono registrate minime tra i 6 e i 9 gradi mentre i valori più bassi dell’intera regione sono quelli in quota: Poggio Fearza (Imperia, a 1845 metri nel comune di Montegrosso Pian Latte) con -3.5°C, Pratomollo (Borzonasca, Genova, 1520 metri) con -1.4°C, Monte Settepani (Savona, 1350 metri nel comune di Osiglia) con -0.8. Nelle valli Bormida, Stura e Aveto, invece, le minime si sono collocate tra 0 e 1 grado.</p>
      <p>Ecco i fenomeni previsti e contenuti nell’avviso meteorologico emesso oggi:</p>
      <p><b>OGGI, SABATO 16 NOVEMBRE: </b>Bassa probabilità di temporali forti su BCE, possibili allagamenti localizzati, possibili danni puntuali per raffiche di vento o trombe d’aria, grandine e fulmini, smottamenti, osservare le norme di autoprotezione. Rovesci fino a moderati su AD. Dalla sera piogge e rovesci con cumulate significative su B, elevate su CE. Dalla sera possibili deboli nevicate su DE oltre i 700-800 m in progressivo calo. Dal tardo pomeriggio, venti forti settentrionali su ABD con raffiche fino a 60-70 km/h specie lungo i crinali e allo sbocco delle valli.</p>
      <p><b>DOMANI, DOMENICA 17 NOVEMBRE: </b>Tra la notte e il mattino bassa probabilità di temporali forti su BCE e dal pomeriggio anche su AD. Fino al mattino possibili deboli nevicate su DE oltre i 300-500 m, localmente moderate. Piogge con cumulate fino a significative su B, elevate su CE. Venti forti settentrionali su AE 50-60 km/h, di burrasca su BCD 60-70 km/h con raffiche fino a 90 km/h. Dal pomeriggio rotazione dei venti a libeccio e mare in aumento fino ad agitato su BC e lungo i capi esposti di A per onda da sud-ovest con periodo 7-8 secondi, mareggiate di libeccio su BC.</p>
      <p><b>DOPODOMANI, LUNEDÌ 18 NOVEMBRE: </b>Durante le ore notturne saranno possibili rovesci e temporali con bassa probabilità di temporali forti su BCE, possibili allagamenti localizzati, possibili danni puntuali per isolate raffiche di vento o trombe d’aria, grandine e fulmini, piccoli smottamenti, osservare le opportune norme di autoprotezione. Dal pomeriggio peggiora su C con piogge diffuse e cumulate fino a significative. In serata rinforzo dei venti da nord su AB fino a forti 40-50 km/h. Mare agitato su C fino al mattino con residue mareggiate di libeccio, in successivo calo.</p>
      <p>
        <b>Questa la suddivisione in zone del territorio regionale:</b>
      </p>
      <p>A: Lungo la costa da Ventimiglia fino a Noli, l’intera provincia di Imperia, la valle del Centa</p>
      <p>B: Lungo la costa da Spotorno a Camogli comprese, Val Polcevera e Alta Val Bisagno</p>
      <p>C: Lungo la costa da Portofino fino al confine con la Toscana, tutta la provincia della Spezia, Val Fontanabuona e Valle Sturla</p>
      <p>D: Valle Stura ed entroterra savonese fino alla Val Bormida</p>
      <p>E: Valle Scrivia, Val d’Aveto e Val Trebbia</p>
      <p>
        <b>
          <i>La Sala Operativa Regionale resterà aperta per tutta la durata dell’allerta.</i>
        </b>
      </p>
      <p>In caso di eventi intensi, durante l’allerta sarà pubblicato il monitoraggio sul <u>sito </u><a href="http://www.allertaliguria.gov.it/">www.allertaliguria.gov.it</a>, inviato anche tramite twitter (segui @ARPALiguria).</p>
      <p>Sulla pagina <a href="http://www.facebook.com/">www.facebook.com</a>\ArpaLiguria post con immagini, grafici e dati.</p>
      <p>Nell’immagine la cartina con la distribuzione dell’allerta (indicato il massimo livello per zona).</p>
      <p>
        <b>Federico Grasso – Arpal</b>
      </p>
      <p>
        <i>Riceviamo e pubblichiamo</i>
      </p>
      <related>
        <h4>ARTICOLI COLLEGATI</h4>
        <a href="https://www.pianetagenoa1893.net/primo-piano/arpal-allerta-meteo-liguria-per-piogge-diffuse-temporali-e-neve-su-b-e-d-arancione-dalle-18-di-oggi-alle-8-di-domani/"/>
        <a href="https://www.pianetagenoa1893.net/allerta-meteo/arpal-allerta-meteo-gialla-piogge-e-neve-sulla-liguria/"/>
        <a href="https://www.pianetagenoa1893.net/primo-piano/arpal-allerta-meteo-per-piogge-diffuse-e-temporali-dalle-16-gialla-su-tutta-la-liguria-b-c-ed-e-passano-in-arancione-dalle-18-di-oggi-alle-8-di-domani/"/>
        <a href="https://www.pianetagenoa1893.net/allerta-meteo/arpal-allerta-meteo-sul-levante-si-passa-in-giallo-alle-12-conclusione-alle-ore-13/"/>
        <a href="https://www.pianetagenoa1893.net/allerta-meteo/arpal-sale-ad-arancione-lallerta-sul-levante-sino-alle-15/"/>
        <a href="https://www.pianetagenoa1893.net/senza-categoria/arpal-allerta-meteo-gialla-per-piogge-diffuse-sul-levante/"/>
      </related>
    </article>
  </body>
</html>