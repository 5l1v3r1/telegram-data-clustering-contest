<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/politika/chp/chp-merkezefendi-delege-secimlerinde-heyecan-dorukta/"/>
    <meta property="og:site_name" content="Denizli Haber"/>
    <meta property="article:published_time" content="2019-11-16T15:11:00+00:00"/>
    <meta property="og:title" content="CHP Merkezefendi delege seçimlerinde heyecan dorukta"/>
    <meta property="og:description" content="Merkezefendi’deki mahalle delege seçimlerinin ilk bölümünü geçtiğimiz hafta 17 mahallede tamamlayan Cumhuriyet Halk Partisi, 12 mahallenin daha delegelerini seçmeye başladı. Delege seçimi için bugün seçimlerin yapıldığı Servergazi’de iki liste yarıştı. Heyecan tavan yaptı."/>
  </head>
  <body>
    <article>
      <h1>CHP Merkezefendi delege seçimlerinde heyecan dorukta</h1>
      <h2>Merkezefendi’deki mahalle delege seçimlerinin ilk bölümünü geçtiğimiz hafta 17 mahallede tamamlayan Cumhuriyet Halk Partisi, 12 mahallenin daha delegelerini seçmeye başladı. Delege seçimi için bugün seçimlerin yapıldığı Servergazi’de iki liste yarıştı. Heyecan tavan yaptı.</h2>
      <address><time datetime="2019-11-16T15:11:00+00:00">16 Nov 2019, 15:11</time> by <a rel="author">Haber Merkezi</a></address>
      <p>Cumhuriyet Halk Partisi Merkezefendi’de delege siçimlerine devam ediyor. Geçtiğimiz hafta 17 mahallede gerçekleşen seçimlerden sonra bugün ve yarın 12 mahalle de daha seçim yapılacak. Bugün yapılan ve sonuçlanan seçimlerden biri, ilçenin en büyük mahallelerinden birisi olan Gerzele’deki seçimlerdi. Seçimler rekor katılıma sonuçlandı.</p>
      <figure>
        <img src="https://www.denizlihaber.com/medya/2019/11/denizli-chp-se%C3%A7im-haber.jpg"/>
      </figure>
      <p>Merkezefendi İlçe Başkanı Tolga Varlıker ile Başkan Adayı Osman Saruhan’ın hazırladığı listelerin yarıştığı delege seçiminde sandıktan çıkan geçerli 169 oyun 109’unu Varlıker ve ekibinin hazırladığı liste aldı. Saruhan’ın listesi ise 60 oy alarak delege çıkaramadı. Diğer taraftan liste çıkarmaları beklenen ilçe başkan adayları Gülin Coşkun ile Ali Ocak ise delege seçimleri için liste çıkarmadı.</p>
      <figure>
        <img src="https://www.denizlihaber.com/medya/2019/11/denizli-chp-se%C3%A7im-haber1.jpg"/>
      </figure>
      <p>Altıntop’ta da kıyasıya bir seçim heyecanı yaşandı. Merkezefendi’nin diğer büyük mahallelerinden birisi olan Altıntop’ta yine Tolga Varlıker ile Osman Saruhan’ın ekiplerinin listeleri yarıştı. Varlıker ve Saruhan Altıntop Mahallesi’nde kullanılan 60 oyu eşit olarak paylaştı. 30’a oy alan Varlıker ve Saruhan, 8 delegenin paylaşımı için kura çekti. Kura sonunda da Varlıker ve Saruhan 4’er delege aldı.</p>
      <p>Diğer taraftan seçimlerin yapılacağı 12 mahalleden 10’unda mahalle üyelerinin ortak belirlediği birer liste oylanacak.</p>
    </article>
  </body>
</html>