<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/datele-eurostat-confirma-deficitul-comercial-al-romaniei-a-crescut-la-12-3-miliarde-de-euro-in-primele-noua-luni-18590511"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-16T15:50:42+00:00"/>
    <meta property="og:title" content="Datele Eurostat confirmă: Deficitul comercial al României a crescut la 12,3 miliarde de euro în primele nouă luni"/>
    <meta property="og:description" content="Deficitul comercial al României a crescut la 12,3 miliarde de euro în primele nouă luni, de la 10,2 miliarde euro în perioada similară a anului trecut, cea mai accentuată depreciere înregistrându-se în relaţia cu statele UE, reiese din datele prezentate de Eurostat."/>
  </head>
  <body>
    <article>
      <h1>Datele Eurostat confirmă: Deficitul comercial al României a crescut la 12,3 miliarde de euro în primele nouă luni</h1>
      <address>
        <time datetime="2019-11-16T15:50:42+00:00">16 Nov 2019, 15:50</time>
      </address>
      <p>Deficitul comercial al României a crescut la 12,3 miliarde de euro în primele nouă luni, de la 10,2 miliarde euro în perioada similară a anului trecut, cea mai accentuată depreciere înregistrându-se în relaţia cu statele UE, reiese din datele prezentate de Eurostat.</p>
      <p>În primele nouă luni deficitul comercial a crescut la 7.9 miliarde de euro în relaţia cu UE, de la 6,5 miliarde euro în ianuarie - septembrie 2018, în timp ce cu resatul lumii deficitul a ajuns la 4,3 miliarde euro, de la 3,7 miliarde anul trecut.</p>
      <p>Zona euro înregistra un surplus comercial de 18,7 miliarde euro în relaţia cu restul lumii, în septembrie, în creştere de la 12,6 miliarde euro în septembrie 2018. În primele nouă luni zona euro avea un surplus de 155,5 miliarde euro, în creştere de la 147,3 miliarde euro anul trecut.</p>
      <p>UE 28 avea, în schimb, un deficit de 5 miliarde de euro în comerţul cu restul lumii în septembrie, în creştered ela 1,5 miliarde euro în septembrie 2018. în primele nouă luni deficitul UE 28 a făcut un salt la 29,9 miliarde euro, o creştere importantă de la 10,3 miliarde euro în nouă luni din 2018.</p>
    </article>
  </body>
</html>