<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/16/chempionku-ukrayiny-z-boksu-zbyv-potyag-18-richna-bulah-zagynula/"/>
    <meta property="og:site_name" content="Рубрика"/>
    <meta property="article:published_time" content="2019-11-16T15:53:49+00:00"/>
    <meta property="og:title" content="Чемпіонку України з боксу збив потяг, 18-річна Булах загинула"/>
    <meta property="og:description" content="На Київщині загинула 18-річна чемпіонка України з боксу, учасниця жіночої молодіжної збірної України Аміна Булах. Про це йдеться у повідомленні Федерації боксу України у Facebook, відділ комунікації поліції у Київській області. За даними поліції, потяг збив людину у с.Тарасівка Києво-Святошинського району на залізничному переїзді. “На місце події виїхала слідчо-оперативна група, яка з’ясувала, що 18-річна загибла мешканка с.Тарасівка пізно ввечері вийшла з аптеки […]"/>
  </head>
  <body>
    <article>
      <h1>Чемпіонку України з боксу збив потяг, 18-річна Булах загинула</h1>
      <address><time datetime="2019-11-16T15:53:49+00:00">16 Nov 2019, 15:53</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/Baluh-860x580-c-1.jpg"/>
      </figure>
      <p>
        <b>
          <b>На Київщині загинула 18-річна чемпіонка України з боксу, учасниця жіночої молодіжної збірної України Аміна Булах.</b>
        </b>
      </p>
      <p>Про це йдеться у <a href="https://www.facebook.com/UkrainianBoxingFederation/photos/a.247163632117054/1336373793196027/?type=3&amp;theater">повідомленні</a> Федерації боксу України у Facebook, відділ комунікації <a href="https://kv.npu.gov.ua/news/Informacziya/smertelni-navushniki-na-kijivshhini-potyag-zabrav-zhittya-18-richnoji-divchini/">поліції</a> у Київській області.</p>
      <p>За даними поліції, потяг збив людину у с.Тарасівка Києво-Святошинського району на залізничному переїзді.</p>
      <p>“На місце події виїхала слідчо-оперативна група, яка з’ясувала, що 18-річна загибла мешканка с.Тарасівка пізно ввечері вийшла з аптеки та попрямувала додому через залізничний переїзд, перебуваючи у навушниках, і не почула наближення потягу, який рухався з Києва у бік Фастова. Дівчина загинула на місці події”, – зазначили правоохоронці.</p>
      <p>За фактом події відкрито кримінальне провадження за ч. 1 ст. 115 КК (Нещасний випадок).</p>
      <p>Аміна Булах родом з Кропивницького, була членом молодіжної збірної України з боксу, окрім титулу чемпіонки України була “бронзовим” призером молодіжного чемпіонату Європи-2019.</p>
    </article>
  </body>
</html>