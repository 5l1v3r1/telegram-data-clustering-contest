<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742015"/>
    <meta property="og:site_name" content="เดลินิวส์"/>
    <meta property="article:published_time" content="2019-11-16T15:02:00+00:00"/>
    <meta property="og:title" content="หงส์เผย&quot;มัตเตโอ&quot;ผ่าเนื้องอกเรียบร้อย"/>
    <meta property="og:description" content="'หงส์แดง' เผย 'โดมินิก มัตเตโอ' อดีตกองหลังของทีม เข้ารับการผ่าตัดรักษาอาการเนื้องอกในสมองเรียบร้อยแล้ว"/>
  </head>
  <body>
    <article>
      <h1>หงส์เผย"มัตเตโอ"ผ่าเนื้องอกเรียบร้อย</h1>
      <address>
        <time datetime="2019-11-16T15:02:00+00:00">16 Nov 2019, 15:02</time>
      </address>
      <p>
        <b>"หงส์แดง" เผย "โดมินิก มัตเตโอ" อดีตกองหลังของทีม เข้ารับการผ่าตัดรักษาอาการเนื้องอกในสมองเรียบร้อยแล้ว</b>
      </p>
      <p>ลิเวอร์พูล ทีมดังแห่งศึกพรีเมียร์ลีก อังกฤษ เผย โดมินิก มัตเตโอ อดีตดาวเตะขวัญใจสาวกหงส์แดง และทีมชาติสกอตแลนด์ เข้ารับการผ่าตัดรักษาอาการเนื้องอกในสมองเรียบร้อยแล้ว<br/><br/>แถลงการณ์ของ ลิเวอร์พูล ระบุว่า มัตเตโอ เข้ารับการผ่าตัดไปเมื่อวันจันทร์ที่ผ่านมา และแพทย์อนุญาตให้ออกจากห้องดูแลผู้ป่วยวิกฤต (ไอซียู) ได้แล้ว<br/><br/>ทั้งนี้ มัตเตโอ ลงเล่นให้ ลิเวอร์พูล ทั้งสิ้น 155 นัดระหว่างปี 1993 ถึง 2000 ก่อนจะย้ายไปเล่นให้ ลีดส์ ยูไนเต็ด และช่วยให้ "ยูงทอง" ผ่านเข้าถึงรอบรองชนะเลิศ แชมเปี้ยนส์ ลีก ในปี 2001 มาแล้ว นอกจากนี้อดีตกองหลังวัย 45 ปี ยังเคยลงเล่นกับ แบล็กเบิร์น โรเวอร์ส และสโตค ซิตี ก่อนแขวนสตั๊ดเมื่อปี 2009 อีกด้วย.<br/><br/><b>ภาพ gettyimages</b><br/> </p>
    </article>
  </body>
</html>