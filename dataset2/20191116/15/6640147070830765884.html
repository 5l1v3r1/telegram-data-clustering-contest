<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/one-punch-man-a-hero-nobody-knows-data-duscita/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-16T15:15:00+00:00"/>
    <meta property="og:title" content="One Punch Man A Hero Nobody Knows ha finalmente una data d'uscita | Game Division"/>
    <meta property="og:description" content="Dopo una lunga attesa One Punch Man A Hero Nobody Knows ha finalmente una data di uscita su PlayStation 4, PC e Xbox One."/>
  </head>
  <body>
    <article>
      <h1>One Punch Man A Hero Nobody Knows ha finalmente una data d'uscita | Game Division</h1>
      <address>
        <time datetime="2019-11-16T15:15:00+00:00">16 Nov 2019, 15:15</time>
      </address>
      <p>Dopo una lunga attesa finalmente anche<b> </b><b>One Punch Man A Hero Nobody Knows,</b> titolo di <b>Bandai Namco</b> basato su uno degli anime di maggior successo degli ultimi anni, ha una data di lancio.</p>
      <p>L’opera ispirata all’incredibilmente forte eroe giapponese uscirà infatti il prossimo <b>28 febbraio 2020</b> su PlayStation 4, Xbox One e PC. Ancora pochi mesi, insomma, e potremo finalmente impersonare <b>Saitama</b> e amici.</p>
      <p>Leggi anche: <a href="https://www.tomshw.it/videogioco/mass-effect-nuovo-in-sviluppo/">Mass Effect, il nuovo episodio è nella fase iniziale di sviluppo</a></p>
      <figure>
        <iframe src="https://www.youtube.com/embed/_SiX1a9wgc0" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/foto-generiche-60756.768x432.jpg"/>
        </figure>
        <figure>
          <img src="https://www.tomshw.it/images/images/2019/11/foto-generiche-60755.768x432.jpg"/>
        </figure>
      </slideshow>
      <p>Ad annunciare tale data d’uscita è stata direttamente <b>Bandai Namco Entertainment</b>, tramite il simpatico video che potete comodamente trovare qui sopra.</p>
      <p>Chiunque preordinerà il gioco riceverà inoltre l’accesso anticipato a <b>Saitama</b> (Dream Version), una versione dell’eroe proveniente dai suoi sogni e decisamente più debole, una parte di Avatar esclusiva e due outfit esclusivi, ossia Jersey e Black Suit, sempre per <b>Saitama</b>.</p>
      <p><b>One Punch Man A Hero Nobody Knows</b> è un titolo sicuramente promettente. Come riporta la nostra anteprima, che potete trovare comodamente <a href="https://www.tomshw.it/videogioco/one-punch-man-beta-provata/">qui</a>, infatti: “<b>One Punch Man: A Hero Nobody Knows</b> riesce nel difficile compito di inserire un personaggio invincibile in un ecosistema fatto di combattimenti: invece di nerfare Saitama, si è trovato un modo intelligente per bilanciare la sua presenza in game, permettendo a tutti i giocatori di sviluppare una strategia per aggirarlo o per evitarlo direttamente. Alternative più che valide a seconda del tipo di giocatore che siete. ”</p>
      <p>Che ne pensate di questa notizia, il titolo basato sulla celebre opera ha attirato il vostro interesse? Avevate già sentito parlare di <b>One Punch Man</b> o è la prima volta che venite a contatto con questa proprietà intellettuale? Fateci sapere la vostra direttamente nei commenti!</p>
      <blockquote>Il trailer ha acceso in voi l’interesse per questa particolare opera? Prenotate fin da ora <b>One Punch Man A Hero Nobody Knows </b>comodamente su Amazon <a href="https://toms.it/6xWkK">a questo indirizzo.</a></blockquote>
    </article>
  </body>
</html>