<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2819681-okupanti-devat-raziv-porusili-tisu-vtrat-nemae.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-16T15:42:00+00:00"/>
    <meta property="og:title" content="Окупанти дев'ять разів порушили “тишу”, втрат немає"/>
    <meta property="og:description" content="Упродовж доби збройні формування Російської Федерації дев'ять разів порушили режим припинення вогню."/>
  </head>
  <body>
    <article>
      <h1>Окупанти дев'ять разів порушили “тишу”, втрат немає</h1>
      <h2>Упродовж доби збройні формування Російської Федерації дев'ять разів порушили режим припинення вогню.</h2>
      <address>
        <time datetime="2019-11-16T15:42:00+00:00">16 Nov 2019, 15:42</time>
      </address>
      <p>Про це повідомляє пресцентр операції Об’єднаних сил у <a href="https://www.facebook.com/pressjfo.news/photos/a.364697644022858/713727625786523/?type=3&amp;theater">Facebook.</a></p>
      <p>"Впродовж поточної доби збройні формування Російської Федерації 9 разів порушили режим припинення вогню. Противник обстріляв позиції наших підрозділів з мінометів калібру 82 мм, гранатометів різних систем, великокаліберних кулеметів та іншої стрілецької зброї", - йдеться у повідомленні.</p>
      <p>Як зазначається, п'ять обстрілів позицій українських захисників російські окупаційні війська здійснили у районі відповідальності оперативно-тактичного угруповання "Північ": неподалік Майорська – зі станкових і ручних протитанкових гранатометів та великокаліберних кулеметів; двічі біля Луганського – зі станкових протитанкових і автоматичних гранатометів та великокаліберних кулеметів; неподалік Новолуганського і Попасної – з ручних протитанкових гранатометів і стрілецької зброї.</p>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2819567-okupanti-trici-porusili-tisu-pid-starognativkou-pracuvali-minometi.html">Окупанти тричі порушили “тишу”, під Старогнатівкою працювали міномети</a>
      </blockquote>
      <p>У пресцентрі повідомляють, що у районі відповідальності оперативно-тактичного угруповання "Схід" окупанти здійснили чотири обстріли по позиціях <a href="https://www.ukrinform.ua/tag-oos">Об'єднаних сил</a>: біля Старогнатівки – з мінометів калібру 82 мм і великокаліберних кулеметів; поблизу Лебединського і Березового – з ручних протитанкових гранатометів та стрілецької зброї; двічі біля Невельського – з ручних протитанкових гранатометів, великокаліберних кулеметів та іншої стрілецької зброї; неподалік Мар'їнки – з великокаліберних кулеметів.</p>
      <p>"Впродовж поточної доби втрат внаслідок обстрілів серед особового складу Об'єднаних сил не зафіксовано", - додали у пресцентрі ООС.</p>
    </article>
  </body>
</html>