<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/zaloviha-edin-ot-naj-izdirvanite-harvatski-begalci.html"/>
    <meta property="og:site_name" content="bTV Новините"/>
    <meta property="article:published_time" content="2019-11-16T15:03:00+00:00"/>
    <meta property="og:title" content="Заловиха един от най-издирваните хърватски бегълци"/>
    <meta property="og:description" content="Боян Драгичевич успя за по-малко от месец на два пъти да обере банка... с пластмасов пистолет"/>
  </head>
  <body>
    <article>
      <h1>Заловиха един от най-издирваните хърватски бегълци</h1>
      <h2>Боян Драгичевич успя за по-малко от месец на два пъти да обере банка... с пластмасов пистолет</h2>
      <address><time datetime="2019-11-16T15:03:00+00:00">16 Nov 2019, 15:03</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Заловиха Боян Драгичевич – един от най-издирваните хърватски бегълци.</p>
      <p>Той беше издирван за това, че през 2005 г. за по-малко от месец, заедно със свои помощници, успя да ограби два пъти една и съща банка в Шибеник и то с пластмасов пистолет, предаде БГНЕС.</p>
      <p>Акцията по залавянето на Драгичевич е на вътрешното министерство на Хърватия съвместно с полицията в Сърбия. Той е бил арестуван в четвъртък в Нови Сад.</p>
      <p>След извършването на двете престъпления той избяга и се укрива до 2012 г., когато е арестуван в Босна и Херцеговина и е екстрадиран в Хърватия.</p>
      <p>Съдът го осъжда на 4 г. и два месеца затвор. След само година и половина той успява да избяга от строго охраняваното крило на затвора, но още същия ден е заловен и върнат да доизлежи присъдата си.</p>
      <p>През април 2014 г. е преместен в затвора в Пула, от който успява да избяга само 4 месеца по-късно.</p>
      <p>Драгичевич е включен в <a href="https://eumostwanted.eu/dragicevic-bojan">европейската листата на най-издирваните лица</a> през 2016 г.. Съображението е било, че става въпрос за изключително опасен и жесток беглец.</p>
    </article>
  </body>
</html>