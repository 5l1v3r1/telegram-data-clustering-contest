<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/politica/2019/11/16/noi-aperti-a-tutti-destra-sinistra-e-anche-forza-italia-renzi-top10_20191116_164600/"/>
    <meta property="og:site_name" content="Askanews"/>
    <meta property="article:published_time" content="2019-11-16T15:46:00+00:00"/>
    <meta property="og:title" content="“Noi aperti a tutti, destra, sinistra e anche Forza Italia” (Renzi)"/>
    <meta property="og:description" content="Roma, 16 nov. (askanews) – “La Sicilia per noi è importante. E ha sempre anticipato il ciclo nazionale. Qui abbiamo tre anni davanti a noi per far radicare Italia Viva e poi esprimere un nostro candidato alla presidenza della Regione”. Lo afferma Matteo Renzi, oggi a Catania, al quotidiano on line Livesicilia.it. “Qui, in Sicilia, […]"/>
  </head>
  <body>
    <article>
      <h1>“Noi aperti a tutti, destra, sinistra e anche Forza Italia” (Renzi)</h1>
      <h2>Sicilia laboratorio, fra tre anni il nostro candidato governatore</h2>
      <address>
        <time datetime="2019-11-16T15:46:00+00:00">16 Nov 2019, 15:46</time>
      </address>
      <figure>
        <img src="http://www.askanews.it/wp-content/uploads/2019/11/20191116_164551_988CD69B.jpg"/>
      </figure>
      <p>Roma, 16 nov. (askanews) – “La Sicilia per noi è importante. E ha sempre anticipato il ciclo nazionale. Qui abbiamo tre anni davanti a noi per far radicare Italia Viva e poi esprimere un nostro candidato alla presidenza della Regione”. Lo afferma Matteo Renzi, oggi a Catania, al quotidiano on line Livesicilia.it. “Qui, in Sicilia, abbiamo perso il referendum.</p>
      <p>Qui, in Sicilia, torneremo a vincere”.</p>
      <p>“Italia viva – aggiunge – è un soggetto nuovo, è una cosa nuova in tutti i sensi. Se non avessimo voluto dare vita a una novità, saremmo rimasti nel Partito democratico. Noi pensiamo di seguire uno schema inedito, ma che in qualche modo richiama al movimento di Macron, En Marche. Noi apriamo a tutti, a destra e a sinistra, purché si parli di persone perbene, fresche, innovative”. Anche a Forza Italia? “Noi ci rivolgiamo certamente all’elettorato di Forza Italia. Noi siamo pronti a dialogare con tutti, senza esclusione. A patto che a unirci non sia una tessera o uno schema mentale. Siamo pronti a parlare con chi si sintonizza con noi sulle cose da fare, e sono tante”.</p>
      <p>Pol/Bac /Int9</p>
    </article>
  </body>
</html>