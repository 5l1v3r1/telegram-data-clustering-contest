<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742026"/>
    <meta property="og:site_name" content="เดลินิวส์"/>
    <meta property="article:published_time" content="2019-11-16T15:15:00+00:00"/>
    <meta property="og:title" content="แถลงข่าวจัดยิ่งใหญ่ &quot;เส้นทางสายไหม วิถีไทบ้านเขว้า&quot;"/>
    <meta property="og:description" content="ผู้ว่าฯชัยภูมิ แถลงข่าวเตรียมจัดยิ่งใหญ่ “เส้นทางสายไหม วิถีไทบ้านเขว้า จ๊วดเฟสติวัล”นำร่องส่งเสริมวิถีชุมชน"/>
  </head>
  <body>
    <article>
      <h1>แถลงข่าวจัดยิ่งใหญ่ "เส้นทางสายไหม วิถีไทบ้านเขว้า"</h1>
      <address>
        <time datetime="2019-11-16T15:15:00+00:00">16 Nov 2019, 15:15</time>
      </address>
      <p>
        <b>ผู้ว่าฯชัยภูมิ แถลงข่าวเตรียมจัดยิ่งใหญ่ “เส้นทางสายไหม วิถีไทบ้านเขว้า จ๊วดเฟสติวัล”นำร่องส่งเสริมวิถีชุมชน</b>
      </p>
      <p>ที่ลานวัฒนธรรมชุมชนบูรพา หมู่ที่ 14 อำเภอบ้านเขว้า นายณรงค์ วุ่นซิ้ว ผู้ว่าราชการจังหวัดชัยภูมิ พร้อมด้วยนายวรศิษย์ พุฒจีบ นายอำเภอบ้านเขว้า  จัดแถลงข่าวต่อสื่อมวลชน พร้อมจัดงานใหญ่ “เส้นทางสายไหม วิถีไทบ้านเขว้า จ๊วดเฟสติวัล” ระหว่างวันที่ 22 – 23 พฤศจิกายน 2562 ณ ลานเอนกประสงค์ หจก.เอกชัยพานิช อำเภอบ้านเขว้า จังหวัดชัยภูมิ<br/><br/>ทั้งนี้ได้มีนักการเมือง ผู้นำท้องถิ่น ภาครัฐ ภาคเอกชนได้ให้ความสำคัญต่อการจัดงานเพื่อกระตุ้นเศรษฐกิจฐานราก ผลิตภัณฑ์ที่มีความโดดเด่นอย่างผ้าไหมบ้านเขว้า ให้เป็นที่รู้จักให้มากขึ้นจึงได้ร่วมกันแถลงข่าวเตรียมความพร้อมของการจัดงาน ประกอบ นายเชิงชาย ชาลีรินทร์ สส.เขต2 จังหวัดชัยภูมิ นายสิทธิผล สุทธิศักดิ์ภักดี ประธานหอการค้าจังหวัดชัยภูมิคณะกรรมการสมาชิกหอการค้าจังหวัดชัยภูมิ นายปิยะราชย์ ตั้งจิตอนันต์ ประธานเครือข่าย OTOP บ้านเขว้า นายเอกชัย ตั้งสุริยานนท์ ผู้บริหาร หจก.เอกชัยพานิช และตัวแทนบริษัทไทยเบฟเวอเรจ จำกัด (มหาชน)  ร่วมกันจัดงานในครั้งนี้<br/><br/>ซึ่งในวันจัดงานดังกล่าวจะมีกิจกรรมต่างๆมากมาย เช่น การจำหน่ายสินค้า ผลิตภัณฑ์ชุมชน OTOP   การเดินแบบแฟชั่นโชว์ผ้าไหมการกุศล ชุด “เส้นทางสายไหม วิถีไทบ้านเขว้า จ๊วดเฟสติวัล”  การประมูลผ้าไหมมัดหมี่ลายโบราณของครูช่างศิลป์  การประกวดส้มตำลีลา และ การประกวดร้องเพลงลูกทุ่ง Chang Music Contest แบบไม่จำกัดอายุ และสามารถสมัครได้ที่ ที่ว่าการอำเภอบ้านเขว้า ถึงวันที่ 18 พ.ย. 62 นี้ และ การแสดงจากศิลปิน “ เต๊ะ ตระกลู ตอ “และ “จ่าหลอย  เฮนรี่”</p>
      <figure>
        <img src="https://www.dailynews.co.th/admin/upload/20191116/news_vBInFfdhve222552_533.jpg?v=201911162212?v=6399"/>
      </figure>
      <p>ขณะที่ นายณรงค์ วุ่นซิ้ว ผู้ว่าราชการจังหวัดชัยภูมิ กล่าวว่า กิจกรรมครั้งนี้ถือเป็นความร่วมมือกันของภาครัฐและภาคเอกชน ในการช่วยส่งเสริมสนับสนุน และสร้างชื่อเสียงให้คนรู้จักของดีอำเภอบ้านเข้ามากยิ่งขึ้น โดยเฉพาะผ้าไหม ซึ่งในอำเภอบ้านเขว้า เป็นแหล่งผลิตและจำหน่ายผ้าไหมคุณภาพดี มีประวัติก่อตั้งชุมชนมายาวนาน จึงมีการสะสมภูมิปัญญาการทำผ้าไหม มาตั้งแต่บรรพบุรุษ งานครั้งนี้ น่าจะช่วย ทำให้ผ้าไหมอำเภอบ้านเขว้า เป็นที่รู้จักกันอย่างแพร่หลายมากยิ่งขึ้น ซึ่งจะส่งผลการมีอาชีพและมีรายได้ที่ดีขึ้น ของประชาชนและช่วยส่งเสริมการท่องเที่ยว และเศรฐกิจของชาวอำเภอบ้านเขว้า จ๊วดเฟสติวัล  เป็นการจัดขึ้นเป็นครั้งแรกที่ อำเภอบ้านเขว้า โดยมุ่งหวังที่จะทำให้ประชาชนที่เคยผ่านมาที่อำเภอบ้านเขว้า ได้รู้จักกับของดีอำเภอบ้านเขว้า มากยิ่งขึ้น สามารถที่จะมาใช้ชีวิตจับจ่ายใช้สอย รวมถึงการมาท่องเที่ยวและพักผ่อนที่อำเภอบ้านเขว้าได้อย่างมีความสุขรวมถึงในส่วนของภาคเอกชนเองก็พร้อมที่จะร่วมเดินหน้าผลักดันและร่วมสนับสนุนเพื่อช่วยกระตุ้นเศรษฐกิจชุมชน โดยจะมีการจัดกิจกรรมแบบนี้อีก อย่างต่อเนื่องต่อไปอีกด้วย<br/><br/>-----------------------------<br/><br/>ชาตรี ทวีนาท ผู้สื่อข่าวเดลินิวส์ออนไลน์ จ.ชัยภูมิ รายงาน</p>
    </article>
  </body>
</html>