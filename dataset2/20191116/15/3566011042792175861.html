<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547757.html/%D8%AD%D8%AC%D8%A7%D8%AC-%D9%86%D8%B3%D8%A8%D8%AA-%D8%A8%D9%87-%D8%AA%DA%A9%D9%85%DB%8C%D9%84-%D8%A7%D8%B7%D9%84%D8%A7%D8%B9%D8%A7%D8%AA-%D8%AE%D9%88%D8%AF-%D8%A7%D9%82%D8%AF%D8%A7%D9%85-%DA%A9%D9%86%D9%86%D8%AF--%D8%A2%D8%BA%D8%A7%D8%B2-%D8%AB%D8%A8%D8%AA-%D9%86%D8%A7%D9%85-%D8%AD%D8%AC-%D8%AA%D9%85%D8%AA%D8%B9-%D8%A7%D8%B2-%D8%A7%D9%88%D8%A7%D8%AE%D8%B1-%D8%AF%DB%8C-%D9%85%D8%A7%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T15:49:00+00:00"/>
    <meta property="og:title" content="حجاج نسبت به تکمیل اطلاعات خود اقدام کنند/ آغاز ثبت نام حج تمتع از اواخر دی ماه"/>
    <meta property="og:description" content="مدیر حج و زیارت استان سمنان از فراخوان سازمان حج و زیارت برای تکمیل افراد دارای فیش حج تمتع خبر داد و گفت: حجاج می توانند برای تکمیل مشخصات خود از چند طریق اقدام کنند."/>
  </head>
  <body>
    <article>
      <h1>حجاج نسبت به تکمیل اطلاعات خود اقدام کنند/ آغاز ثبت نام حج تمتع از اواخر دی ماه</h1>
      <h2>مدیر حج و زیارت استان سمنان:</h2>
      <address>
        <time datetime="2019-11-16T15:49:00+00:00">16 Nov 2019, 15:49</time>
      </address>
      <p>مدیر حج و زیارت استان سمنان از فراخوان سازمان حج و زیارت برای تکمیل افراد دارای فیش حج تمتع خبر داد و گفت: حجاج می توانند برای تکمیل مشخصات خود از چند طریق اقدام کنند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ خلیل دلپاک مدیر حج و زیارت استان سمنان، در گفتگو با خبرنگار <a href="http://meraatnews.com/">مرآت</a>، از فراخوان سازمان حج و زیارت برای تکمیل افراد دارای فیش حج تمتع خبر داد و گفت: افرادی که از چندسال گذشته تا آخرین مرحله دریافت فیش حج تمتع ثبت نام کردند باید نسبت به  تکمیل اطلاعات کافی اقدام کنند.</p>
      <p>مدیر حج و زیارت استان سمنان در ادامه افزود: تکمیل بودن اطلاعات زائر به سازمان این امکان را می دهد که مراحل گرفتن سهمیه کاروان ها با موفقیت انجام شود.</p>
      <p>دلپاک با بیان اینکه حجاج می توانند نسبت به تکمیل اطلاعات خود به سایت <a href="https://reserve.haj.ir/">https://reserve.haj.ir</a> و به دفاتر زیارتی در سطح استان مراجعه کنند، اظهار کرد: تماس با شماره 33445182 و سامانه پیامکی 500054098 و ارتباط با کارشناسان سازمان حج و زیارت اطلاعات حجاج تکمیل می شود.</p>
      <p>وی با اشاره به اینکه محدودیت زمانی برای تکمیل اطلاعات حجاج صورت نگرفته است، مطرح کرد:  شروع ثبت نام حج تمتع در کاروان ها اواخر دی ماه آغاز می شود.</p>
      <p>مدیر حج و زیارت استان ادامه داد: تنها نقل و انتقالاتی در زمینه فیش ‌های حج عمره و تمتع مورد قبول است که در دفاتر اسناد رسمی دارای مجوز از سازمان حج و زیارت انجام شود.</p>
      <p> دلپاک اذعان کرد: ضروری است همشهریان در نقل و انتقال فیش ها مراقب افراد سود جو و کلاهبردار باشند.</p>
      <p>وی تصریح کرد: به محض اطلاع از جزئیات بیشتر فعالیت های حج در استان انجام می شود.</p>
      <p>مدیرحج و زیارت استان سمنان با بیان اینکه در سال جاری یک هزار و 60 نفر از استان سمنان به حج مشرف شدند،افزود: مشکلی در اعزام و بازگشت حجاج وجود ندارد.</p>
      <p>انتهای پیام/</p>
    </article>
  </body>
</html>