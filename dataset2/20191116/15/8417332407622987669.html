<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/16/Sn%C3%B8-sludd-og-regn-skaper-vanskelige-kj%C3%B8reforhold-p%C3%A5-%C3%98stlandet-20408365.ece"/>
    <meta property="og:site_name" content="adressa.no"/>
    <meta property="article:published_time" content="2019-11-16T15:04:55+00:00"/>
    <meta property="og:title" content="Snø, sludd og regn skaper vanskelige kjøreforhold på Østlandet"/>
    <meta property="og:description" content="Glatte veier fører til vanskelige kjøreforhold i Oslo, Akershus og Hedmark lørdag. Statens vegvesen melder om flere utforkjøringer."/>
  </head>
  <body>
    <article>
      <h1>Snø, sludd og regn skaper vanskelige kjøreforhold på Østlandet</h1>
      <address><time datetime="2019-11-16T15:04:55+00:00">16 Nov 2019, 15:04</time> by <a rel="author">(NTB) NTB</a></address>
      <p>Glatte veier fører til vanskelige kjøreforhold i Oslo, Akershus og Hedmark lørdag. Statens vegvesen melder om flere utforkjøringer.</p>
      <aside><a href="https://www.adressa.no/nyheter/innenriks/2019/11/16/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/16/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/16/javascript:void(0);">Del denne artikkelen på e-post</a></aside>
      <p>Mye lokal nedbør i form av snø og regn har ført til svært glatte veier flere steder på Østlandet.</p>
      <p>På riksvei 2 mellom Søndre Rasta og Lier, sør for Kongsvinger retning Sverige, har en lastebil kjørt av veien, opplyser Vegtrafikksentralen øst på <a href="https://twitter.com/VTSost/status/1195679551759831040?s=20">Twitter.</a></p>
      <p>Etter å ha mottatt meldinger om flere trafikkuhell de siste timene, ber både politiet og Statens vegvesen folk om å kjøre forsiktig.</p>
      <p>– Man bør beregne ekstra god tid, sier trafikkoperatør Christofa Key-Nilsen i Vegtrafikksentralen Øst til NTB.</p>
      <p>Ingen veier er foreløpig stengt som følge av nedbøren, og ingen er alvorlig skadd. Alt av brøytebiler og saltbiler er kalt ut.</p>
      <p>– Det kan nok fortsette å snø utover dagen. Det eneste unntaket er Oslo-området, hvor nedbøren vil komme i form av sludd eller regn, sier statsmeteorolog Kristen Gislefoss til NTB.</p>
      <p>– Antydningen er 8 til 12 centimeter nedbør i løpet av døgnet, sier statsmeteorologen.</p>
      <p>(©NTB)</p>
    </article>
  </body>
</html>