<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742027"/>
    <meta property="og:site_name" content="เดลินิวส์"/>
    <meta property="article:published_time" content="2019-11-16T15:18:00+00:00"/>
    <meta property="og:title" content="พระวิสุทธิวงศาจารย์ มอบทุนการศึกษานักเรียน 425 ทุน"/>
    <meta property="og:description" content="พระวิสุทธิวงศาจารย์ (วิเชียร อโนมคุโณ) รองเจ้าอาวาสวัดปากน้ำ ภาษีเจริญ แจกข้าวสาร อาหารแห้ง พร้อมมอบทุนการศึกษา 425 ทุน เนื่องในโอกาสอายุวัฒนมงคลครบ 82 ปี พรรษา 61 ศิษยานุศิษย์เนืองแน่น"/>
  </head>
  <body>
    <article>
      <h1>พระวิสุทธิวงศาจารย์ มอบทุนการศึกษานักเรียน 425 ทุน</h1>
      <address>
        <time datetime="2019-11-16T15:18:00+00:00">16 Nov 2019, 15:18</time>
      </address>
      <p>
        <b>พระวิสุทธิวงศาจารย์ (วิเชียร อโนมคุโณ) รองเจ้าอาวาสวัดปากน้ำ ภาษีเจริญ แจกข้าวสาร อาหารแห้ง พร้อมมอบทุนการศึกษา 425 ทุน เนื่องในโอกาสอายุวัฒนมงคลครบ 82 ปี พรรษา 61 ศิษยานุศิษย์เนืองแน่น</b>
      </p>
      <p>เมื่อเร็วๆ นี้ พระวิสุทธิวงศาจารย์ (วิเชียร อโนมคุโณ ป.ธ.9) รองเจ้าอาวาสวัดปากน้ำ ภาษีเจริญ ที่ปรึกษาแม่กองบาลีสนามหลวง รองแม่กองงานพระธรรมฑูต เจ้าคณะใหญ่หนเหนือ กรรมการมหาเถระสมาคม เนื่องในโอกาสอายุวัฒนมงคล ครบ 82 ปี พรรษา 61 โดยมี สมเด็จพระธีรญาณมุนี เจ้าอาวาส วัดเทพศิรินทร์ สมเด็จพระมหาธีราจารย์ เจ้าอาวาส วัดยานนาวา สมเด็จพระมหารัชมงคลมุนี ผู้ช่วยเจ้าอาวาส วัดไตรมิตร พระพรหมมงคล หลวงปู่ทอง เจ้าอาวาส วัดพระธาตุศรีจอมทอง เชียงใหม่ พร้อมด้วยพระเถรานุเถระ พระสงฆ์ ทั้งในเขตปกครอง และนอกเขตปกครอง พร้อมด้วย นายภาณุ มิตรสันติสุข รองนายกเทศมนตรี เทศบาลเมืองสองพี่น้อง นางสุริศรา มิตรสันติสุข เจ้าของปั๊มน้ำมัน ปตท.ทะเลบก พุทธศาสนิกชน อุบาสก อุบาสิกา กัลยาณมิตร ญาติโยม คณะศิษยานุศิษย์เดินทางมาร่วมแสดงมุทิตาสักการะจำนวนมาก ณ ศาลาการเปรียญ วัดท่าจัด ต.บางพลับ อ.สองพี่น้อง จ.สุพรรณบุรี</p>
      <figure>
        <img src="https://www.dailynews.co.th/admin/upload/20191116/news_zevjFEnhXz222917_533.jpg?v=20191117027?v=6324"/>
      </figure>
      <p>เนื่องในวันคล้ายวันครบรอบอายุวัฒนมงคล พระวิสุทธิวงศาจารย์ (วิเชียร อโนมคุโณ ป.ธ.9) พระสงฆ์ทรงสมณศักดิ์ 29 รูป เจริญพระพุทธมนต์ธัมมจักกัปปวัตตนสูตรรอบพระอุโบสถ คณะศิษยานุศิษย์ถวายภัตตาหารเพลแด่พระสงฆ์ 100 รูป โดยมี นายทองดี มิตรสันติสุข นางสุพัตรา มิตรสันติสุข เจ้าของปั๊มน้ำมัน ปตท.สิริวัฒนา บางลี่ น.ส.สุรีย์ อนันตธนมิตร เจ้าของร้านสามัคคีรุ่งโรจน์ จัดให้มีการมอบเงินบำรุงหน่วยงานต่างๆ 5 หน่วยงาน การมอบทุนการศึกษาให้แก่นักเรียน นักศึกษาโรงเรียนต่างๆ จำนวน 42 โรงเรียน รวม 425 ทุนๆ ละ 1,000 บาท แจกหนังสือมนต์พิเศษธัมมจักกัปปวัตตนสูตร พิธีปล่อยนก ปล่อยปลา และการแจกทานข้าวสาร อาหารแห้งให้แก่ญาติโยม จำนวน 1,000 ชุด<br/><br/>----------------------------------<br/><br/>ครรชิต กระโห้แก้ว ผู้สื่อข่าวเว็บไซต์เดลินิวส์ออนไลน์ จ.สุพรรณบุรี</p>
    </article>
  </body>
</html>