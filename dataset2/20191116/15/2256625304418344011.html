<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158573_1.html"/>
    <meta property="og:site_name" content="Novsport"/>
    <meta property="article:published_time" content="2019-11-16T15:13:00+00:00"/>
    <meta property="og:title" content="ИЗВЪНРЕДНО: Ивелин Попов се отказва от националния отбор!"/>
    <meta property="og:description" content="Капитанът лично обяви новината"/>
  </head>
  <body>
    <article>
      <h1>ИЗВЪНРЕДНО: Ивелин Попов се отказва от националния отбор!</h1>
      <address><time datetime="2019-11-16T15:13:00+00:00">16 Nov 2019, 15:13</time> by <a rel="author">Пламен Димитров</a></address>
      <p>Капитанът на България – Ивелин Попов, обяви, че квалификацията с Чехия ще е последният мач, в който ще носи националната фланелка!</p>
      <p> <br/>„Надявам се да започна от първата минута, утре ще ми е последният мач за националния. Изчаках да се класираме за баражите – успяхме. През Лигата на нациите. На 32 години съм, имам 90 мача, от 12 години съм част от отбора. Трябва да се смени поколението”, обясни Попето.<br/> <br/>„Като капитан искам да се извиня на Борислав Михайлов, че не изпълнихме мечтата му - да се класираме на форум“, подължи той.<br/> <br/>„Никой не може да ми подсказва, така е редно. Пътят ми е бил трънлив, но аз съм го минал. Имало е и победи, и загуби, които болят. Трудно намираш себе си след пораженията. Младежите играят добре и има раздвижване, нека им се дава път", каза още Ивелин.<br/> <br/>"Всеки човек трябва да осъзнае кога е дошло времето, така го чувствам. Ще се концентрирам върху клубния си тим и ще бъда най-големият фен на националния отбор. Надявам се след мен също да има отдадени футболисти като мен, които да не пропускат лагери, да изкарат 12-15 години. Искам футболистите да попиват от Георги Дерменджиев и другите треньори, защото без този процес не става. От треньорите най-близки усещам Станислав Генчев, Петър Хубчев и Георги Дерменджиев", завърши Попето. <br/> <br/> </p>
    </article>
  </body>
</html>