<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621831/%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%A8%D9%86%D8%B2%DB%8C%D9%86%DB%8C-%D8%AF%D8%B1-%D8%AA%D9%87%D8%B1%D8%A7%D9%86-%D8%AE%D8%A7%D9%84%DB%8C-%DA%A9%D8%B1%D8%AF%D9%86-%D8%A8%D8%A7%D8%B1-%D8%B3%D9%86%DA%AF-%D9%85%DB%8C%D8%A7%D9%86-%D9%85%D8%B9%D8%AA%D8%B1%D8%B6%DB%8C%D9%86-%D9%81%DB%8C%D9%84%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-16T15:31:00+00:00"/>
    <meta property="og:title" content="اعتراضات بنزینی در تهران/ خالی کردن بار سنگ میان معترضین+فیلم"/>
    <meta property="og:description" content="«نیروی انتظامی حمایت حمایت» از جمله شعارهایی بود که مردم در بزرگراه امام علی می دادند. همزمان ناجا نیز به بازسازی راه ها مشغول بود."/>
  </head>
  <body>
    <article>
      <h1>اعتراضات بنزینی در تهران/ خالی کردن بار سنگ میان معترضین+فیلم</h1>
      <address>
        <time datetime="2019-11-16T15:31:00+00:00">16 Nov 2019, 15:31</time>
      </address>
      <p>
        <i>«نیروی انتظامی حمایت حمایت» از جمله شعارهایی بود که مردم در بزرگراه امام علی می دادند. همزمان ناجا نیز به بازسازی راه ها مشغول بود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>خبرگزاری فارس در گزاشی از اعتراضات به گرانی بنزین نوشت: صبح امروز همزمان با اولین بارش برف و لغزندگی راه ها، ترافیک سنگینی ایجاد شده بود که همین امر به اعتراض مردم و پیاده شدن از ماشین ها و تجمعات پراکنده منجر شد.</p>
      <p>در اتوبان امام علی(ع) بارسنگین ترافیک همزمان شد با شعار دادن جمعی از حاضرین و دعوت و تهییج و حتی تهدید راننده ها به خاموش کردن خودروها. «نیروی انتظامی حمایت حمایت» از جمله شعارهایی بود که مردم در بزرگراه امام علی می دادند. همزمان ناجا نیز به بازسازی راه ها مشغول بود.</p>
      <figure>
        <video src="https://aftabnews.ir/files/fa/news/1398/8/25/359971_684.mp4"/>
      </figure>
      <p>تعداد بازدید : 2111</p>
      <p><a href="https://aftabnews.ir/fa/news/621831/%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%A8%D9%86%D8%B2%DB%8C%D9%86%DB%8C-%D8%AF%D8%B1-%D8%AA%D9%87%D8%B1%D8%A7%D9%86-%D8%AE%D8%A7%D9%84%DB%8C-%DA%A9%D8%B1%D8%AF%D9%86-%D8%A8%D8%A7%D8%B1-%D8%B3%D9%86%DA%AF-%D9%85%DB%8C%D8%A7%D9%86-%D9%85%D8%B9%D8%AA%D8%B1%D8%B6%DB%8C%D9%86-%D9%81%DB%8C%D9%84%D9%85#">کد ویدیو</a> دانلود <a href="https://aftabnews.ir/files/fa/news/1398/8/25/359971_684.mp4">فیلم اصلی</a></p>
      <p>همچنین در این اتوبان دو اتوبوس شرکت واحد نیز در میان اتوبان کج پارک کردند که ابتدا اعلام شد به جهت لغزندگی منحرف و متوقف شدند اما برخی از حاضرین به خبرنگار ما گفتند عامدانه بوده است. این خبر به صورت رسمی تائید نشده است.</p>
      <p>خبر دیگر از اتوبان امام علی خالی کردن یک کامیون سنگ در میان تجمع مردم است. این درحالی است که برخی مسئولین امنیتی درباره خرابکاری و اقدامات سازمانی برای به انحراف کشیدن اعتراض مردم هشدار داده بودند.</p>
      <p>در تقاطع تهران پارس و شهید باقری نیز عده ای تجمع کرده و با شعارهایی شبیه ایرانی باغیرت حمایت حمایت مردم را دعوت کردند که خودرو های خود را خاموش کنند که البته در مدت کوتاهی متفرق شدند.</p>
      <p>در اتوبان صدر و روی پل صدر هیچ کیسه شنی وجود نداشت و همین امر منجر به لیز خوردن ماشین ها و تصادف شده بود. عده ای در ترافیک سنگین صدر از ماشین پیاده شدند و راننده ها را به اعتراض و شعار دعوت کردند که مورد اقبال قرار نگرفت. اما چند سطح زباله در میانه اتوبان آتش زدند.</p>
      <p>در اتوبان همت چند دخترجوان با در دست گرفتن پلاکارد «با ما همراه شوید» توجه راننده ها را به خود جلب کردند. اما ترافیک مسیر همت با حضور ماموران شهرداری و شن ریزی آرام و روان گزارش شد.در رباط کریم مامورین ناجا راه را برای مردم باز کردند تا جمعیت با آرامش حرکت کنند و شعار دهند.</p>
    </article>
  </body>
</html>