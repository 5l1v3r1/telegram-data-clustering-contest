<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-zdraveopazvane/dieta-pazi-ot-grip-406902.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-16T15:47:43+00:00"/>
    <meta property="og:title" content="Диета пази от грип"/>
    <meta property="og:description" content="Американските военни минават на кетонния хранителен режим"/>
  </head>
  <body>
    <article>
      <h1>Диета пази от грип</h1>
      <address><time datetime="2019-11-16T15:47:43+00:00">16 Nov 2019, 15:47</time> by <a rel="author">Стандарт</a></address>
      <ul>
        <li>
          <b>Американските военни ще бъдат ще спазват кетонния хранителен режим</b>
        </li>
      </ul>
      <p>Кетонната диета с високо съдържание на мазнини и ниско съдържание на въглехидрати бори грипния вирус тип А. това сочи проучване на американски учени е публикувано в списание "Science Immunology". В експеримента са участвали две групи гризачи - експериментални и контролни. Първата седмица преди заразяването с вируса на грип А първата група животни са били поставени на кетонна диета. Диетата на втората група е била с високо съдържание на въглехидрати. Експертите отбелязват, че животните от първата група са понесли по-леко болестта, съответно процентът оцелели е бил по-висок.</p>
      <p>Причината за ефективността на тази диета при заболяване от грип се дължи на факта, че при нея хранителният режим активизира клетките на имунната система, което способства за производството на слуз, задържаща вируса на грип А.</p>
      <p>През юли "Military Times", позовавайки се на представители на Министерството на отбраната на САЩ, писа, че в бъдеще американските военни могат да бъдат подлагани на кетонна диета, тъй като по този начин тялото губи глюкоза и започва да изгаря собствените си запаси от мазнини.</p>
      <p>
        <b>Какво е кетонна диета?</b>
      </p>
      <p>Кето, кетогенна или кетонна диета /известна и като д-р Аткинс диета/ е програма за хранене с ниско съдържание на въглехидрати, при която загубата на тегло започва с превръщането на мазнините в енергия. В основата на кето диетата е акцентът върху храни с високо съдържание на мазнини. При този вид хранене протеиновият товар намалява и въглехидратите почти се изключват от менюто.</p>
      <p>Същността на кетонната диета е трансферът в организма, който започва от разграждането на въглехидратите – гликолиза, до разпадането на мазнините – липолизата. Резултатът – постигане на метаболитно състояние, наречено кетоза.</p>
      <p>
        <b>Какво представлява Кетозата?</b>
      </p>
      <p>Кетозата възниква в резултат на изключването на въглехидратите, които произвеждат глюкоза от храната, и замяната на последните с „кетони“. При липса на глюкоза черният дроб превръща мазнините в кетони, които се превръщат в основен източник на енергия. Нивото на инсулин в организма намалява, започва бързо изгаряне на мазнините от подкожни отлагания.</p>
      <p>Преходът до състояние на кетоза настъпва след 7-14 дни.</p>
      <p> </p>
      <p> </p>
    </article>
  </body>
</html>