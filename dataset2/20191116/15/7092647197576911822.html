<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39731/%D9%85%DB%8C%D9%84%D9%87-%D8%B5%D8%A7%D8%B9%D9%82%D9%87-%DA%AF%DB%8C%D8%B1-%D8%A8%D8%A7-%D9%86%D9%88%DA%A9-%D8%AA%DB%8C%D8%B2-%DB%8C%D8%A7-%D9%86%D9%88%DA%A9-%DA%AF%D8%B1%D8%AF-%D9%85%D9%86%D8%A7%D8%B3%D8%A8-%D8%A7%D8%B3%D8%AA"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-16T15:41:00+00:00"/>
    <meta property="og:title" content="میله صاعقه گیر با نوک تیز یا نوک گرد مناسب است؟"/>
    <meta property="og:description" content="اگرچه اعتقاد بر این است که استفاده از میله‌های صاعقه گیر در حدود سال ۱۷۵۰ میلادی توسط بنجامین فرانکلین معرفی گردید، ولی شواهدی در استفاده از روش‌های مشابه جهت حفاظت ساختمان‌ها در مقابل صاعقه در سراسر جهان در سال‌های قبل از آن نیز وجود دارد."/>
  </head>
  <body>
    <article>
      <h1>میله صاعقه گیر با نوک تیز یا نوک گرد مناسب است؟</h1>
      <address><time datetime="2019-11-16T15:41:00+00:00">16 Nov 2019, 15:41</time> by <a rel="author">پایگاه خبری صنعت برق - برق نیوز BarghNews</a></address>
      <p><i>اگرچه اعتقاد بر این است که استفاده از میله‌های صاعقه گیر در حدود سال ۱۷۵۰ میلادی توسط بنجامین فرانکلین معرفی گردید، ولی شواهدی در استفاده از روش‌های مشابه جهت حفاظت ساختمان‌ها در مقابل صاعقه در سراسر جهان در سال‌های قبل از آن نیز وجود دارد. </i><b>سرویس آموزش و آزمون برق نیوز</b>، اگرچه اعتقاد بر این است که استفاده از میله‌های صاعقه گیر در حدود سال ۱۷۵۰ میلادی توسط بنجامین فرانکلین معرفی گردید، ولی شواهدی در استفاده از روش‌های مشابه جهت حفاظت ساختمان‌ها در مقابل صاعقه در سراسر جهان در سال‌های قبل از آن نیز وجود دارد. در گذشته تکیه بر استفاده از میله‌های صاعقه گیر نوک تیز جهت حفاظت ساختمان‌ها بود لیکن تحقیقات و آزمایشات اخیر نشان می‌دهد میله‌های صاعقه گیر با نوک گرد موثرتر هستند. در آزمایشات میدانی آقای Moore میله‌های صاعقه گیر با نوک تیز و نوک گرد با ارتفاع‌های یکسان در فواصل ۵ الی ۲۰ متر از هم روی نوک کوه نیومکزیکو نصب شدند که در یک فاصله ۵ ساله هیچ صاعقه‌ای به میله‌های نوک تیز برخورد نداشته، ولی ۱۲ برخورد صاعقه با میله‌های نوک گرد ثبت گردید. دلیلی که C.B MOORE و همکاران ذکر کرده اند (در تایید نتایج آزمایشگاهی و میدانی انجام شده) این است که اگرچه در میله‌های نوک تیز شدت میدان در فضای بسیار نزدیک نقاط تیز بسیار زیاد است لیکن پس از چند میلیمتر به شدت افت می‌کند و در مقایسه با میله‌های نوک گرد در فواصل کمی بیشتر از چند میلیمتر کمتر شده و به همین دلیل قدرت جذب کانال‌های پیشرو صاعقه در آن‌ها به نسبت افت می‌کند.</p>
      <figure>
        <img src="https://barghnews.com/files/fa/news/1398/8/25/83851_563.jpg"/>
      </figure>
      <p>استاندارد NFPA ۷۸۰ آمریکا در مورد میله‌های صاعقه گیر هر دو نوع رو پذیرفته بدون آنکه یکی را برتر از دیگری عنوان کند اگر چه کمپانی‌های نصب سیستم حفاظت صاعقه در این کشور با تکیه بر مطالعات فوق بیشتر به استفاده از میله‌های صاعقه گیر نوک گرد تمایل دارند. علی ایحال آنچه که مشخص است این است که میله‌های صاعقه گیر معرفی شده توسط برخی کمپانی‌ها با اشکالی عجیب با نوک‌های تیز و چند شاخه بیشتر جنبه بازاری و تبلیغاتی دارند تا ارزش فنی و پشتوانه علمی!</p>
    </article>
  </body>
</html>