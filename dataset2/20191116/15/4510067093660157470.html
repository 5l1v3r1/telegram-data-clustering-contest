<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-3-48/cetatea-cainilor-a-inceput-campioantul-international-de-caini-ciobanesti-belgieni-si-olandezi-in-oradea-foto-video-152840.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-16T15:52:00+00:00"/>
    <meta property="og:title" content="Cetatea câinilor: a început campionatul internațional de câini ciobănești belgieni și olandezi în Oradea (FOTO / VIDEO)"/>
    <meta property="og:description" content="Concurenți din toată țara și din străinătate și-au adus, sâmbătă, câinii în Cetatea Oradea, pentru a participa la concursul Mondioring categoria 1 pentru rasa Ciobănesc Belgian. Premiul „Best female” a fost luat de cățelușa unui timișorean."/>
  </head>
  <body>
    <article>
      <h1>Cetatea câinilor: a început campionatul internațional de câini ciobănești belgieni și olandezi în Oradea (FOTO / VIDEO)</h1>
      <address><time datetime="2019-11-16T15:52:00+00:00">16 Nov 2019, 15:52</time> by <a rel="author" href="https://www.ebihoreanul.ro/contact/M%C4%83d%C4%83lina%20Sim#redactia_form" target="_blank">Mădălina Sim</a></address>
      <slideshow>
        <figure>
          <img src="https://cdn.ebihoreanul.ro/static/gallery_big/concurs-canin-ciobanesc-belgian-161119-11.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/concurs-canin-ciobanesc-belgian-161119-02.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/concurs-canin-ciobanesc-belgian-161119-01.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/concurs-canin-ciobanesc-belgian-161119-03.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/concurs-canin-ciobanesc-belgian-161119-04.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/concurs-canin-ciobanesc-belgian-161119-05.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/concurs-canin-ciobanesc-belgian-161119-06.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/concurs-canin-ciobanesc-belgian-161119-07.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/concurs-canin-ciobanesc-belgian-161119-08.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/concurs-canin-ciobanesc-belgian-161119-09.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/concurs-canin-ciobanesc-belgian-161119-10.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/concurs-canin-ciobanesc-belgian-161119-12.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/concurs-canin-ciobanesc-belgian-161119-13.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/concurs-canin-ciobanesc-belgian-161119-14.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/concurs-canin-ciobanesc-belgian-161119-15.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/concurs-canin-ciobanesc-belgian-161119-16.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/concurs-canin-ciobanesc-belgian-161119-17.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/concurs-canin-ciobanesc-belgian-161119-18.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/concurs-canin-ciobanesc-belgian-161119-19.JPG"/>
        </figure>
      </slideshow>
      <p>
        <b>Concurenţi din toată ţara și din străinătate şi-au adus, sâmbătă, câinii în Cetatea Oradea, pentru a participa la concursul Mondioring categoria 1 pentru rasa Ciobănesc Belgian.</b>
      </p>
      <p>Concursul s-a desfășurat în cadrul Campionatului pentru Ciobăneşti Belgieni şi Olandezi, care se întinde pe parcursul întregului weekend în șanţul fortăreței orădene. Mondioring este un concurs ce presupune trecerea prin trei probe a patrupedului, şi anume subordonare (mers la pas, aport, refuz de hrană, etc.), pază şi apărare şi proba de sărituri.</p>
      <p>Potrivit organizatorilor de la Clubul local de Ciobăneşti Belgieni şi Olandezi (CCBO), în campionat s-au înscris peste 100 de participanţi, atât din România cât şi din Italia, Ungaria, Austria, Grecia, Polonia, Cehia şi Slovacia.</p>
      <p>Printre concurenţi s-a aflat şi orădeanul Daniel Botnaru (<i>foto), </i>care şi-a adus pentru prima dată câinele la o competiție atât de importantă. "Am venit împreună Dexi, are aproape doi ani, şi chiar dacă nu am mai adus-o până acum la un astfel de concurs, sper să ia un loc cât mai bun", a spus adolescentul.</p>
      <figure>
        <img src="https://www.ebihoreanul.ro/user_files/concurs-canin-ciobanesc-belgian-161119-13.JPG"/>
      </figure>
      <p>Pe lângă probele pe care le au de parcurs patrupedele, arbitrii urmăresc şi aspectul fizic. Sâmbătă, premiul pentru "Best female" a fost luat de Angry fox Amidala Padme, o femelă ce apaţine timişoreanului Sebastian Trenka.</p>
      <p>Ultima zi a campionatului este duminică, zi în care sunt programate alte trei concursuri. Intrarea la evenimentul chinologic este liberă.</p>
      <p>Organizatorul este clubul local CCBO, membru al Asociaţiei Chinologice Române şi al Federaţiei Mondiale Berger Belge. </p>
      <figure>
        <iframe src="https://www.youtube.com/embed/QY6cu0kBHRI" width="460" height="360" data-service="Youtube" scrolling="no"/>
      </figure>
      <hr/>
      <p>
        <b>Program duminică:</b>
      </p>
      <p>17.11 - Cetatea Oradea, CACIT Mondioring categoria 3 (cu delegat şi aprobare ACMR)<br/>17.11 - Fundaţia Căminul Felix, IGP proba A<br/>17.11 - Stadionul Motorul Oradea, CACIT IGP Proba C</p>
    </article>
  </body>
</html>