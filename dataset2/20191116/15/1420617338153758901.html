<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/spettacolo/francesco-monte-chi-e-eta-curiosita-e-vita-privata-del-modello-ospite-a-verissimo.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-16T15:57:36+00:00"/>
    <meta property="og:title" content="Francesco Monte: chi è, età, curiosità e vita privata del modello ospite a Verissimo"/>
    <meta property="og:description" content="Francesco Monte sarà ospite oggi, sabato 16 novembre 2019, a Verissimo. Direttamente da Tale e Quale Show, Monte racconterà a Silvia Toffanin del nuovo amore e della rivincita a livello lavorativo. CHI È FRANCESCO MONTE? Francesco Maria Monte nasce il 20 maggio 1988 a Taranto: è nella città pugliese che trascorre l’infanzia e l’adolescenza, accanto […]"/>
  </head>
  <body>
    <article>
      <h1>Francesco Monte: chi è, età, curiosità e vita privata del modello ospite a Verissimo</h1>
      <address><time datetime="2019-11-16T15:57:36+00:00">16 Nov 2019, 15:57</time> by <a rel="author" href="https://www.ilcorrieredellacitta.com/author/federica-rosato" target="_blank">Federica Rosato</a></address>
      <figure>
        <img src="https://www.ilcorrieredellacitta.com/wp-content/uploads/2019/10/Francesco-Monte-1.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p><b>Francesco Monte</b> sarà ospite oggi, sabato 16 novembre 2019, a <b>Verissimo</b>. Direttamente da <b>Tale e Quale Show,</b> Monte racconterà a <b>Silvia Toffanin</b> del nuovo amore e della rivincita a livello lavorativo.</p>
      <h3>CHI È FRANCESCO MONTE?</h3>
      <p><b>Francesco Maria Monte</b> nasce il 20 maggio 1988 a Taranto: è nella città pugliese che trascorre l’infanzia e l’adolescenza, accanto al fratello Stefano. Dopo essersi diplomato, si iscrive all’università alla facoltà di Economia, e nel frattempo, per finanziare gli studi, inizia a lavorare come modello.</p>
      <p>Nel settembre del 2012 è entrato a far parte del cast di <b>Uomini e Donne</b>, la trasmissione pomeridiana di Canale 5 condotta da Maria De Filippi. Nel programma conosce Teresanna Pugliese, corteggiatrice napoletana: i due si fidanzano.  Durante la sua esperienza a Uomini e Donne, perde la madre che lo lascia a causa di una grave malattia.</p>
      <p>Conclusa l’esperienza di Uomini e Donne, Francesco Monte ha partecipato a <b>Forum</b> per qualche tempo, per poi concentrarsi sulla recitazione:ha preso parte come guest ad alcuni episodi di fiction televisive e ha ricoperto il ruolo di co-protagonista nella fiction tv Furore 2, nel 2017.</p>
      <p>Nel 2017 è salito agli onori del gossip perché viene lasciato dalla sua fidanzata<b> Cecilia Rodriguez</b>, nel corso del Grande Fratello Vip. Nel 2018 Monte è entrato nel cast di un altro reality, <b>L’Isola dei Famosi</b>, e nel settembre dello stesso anno è stato uno dei concorrenti del <b>Grande Fratello Vip</b>. Nel 2019 ha preso parte al programma di Rai 1, <b>Tale e Quale Show</b>, condotto da Carlo Conti.</p>
      <h3>GLI AMORI DI FRANCESCO MONTE</h3>
      <p>Francesco Monte è stato fidanzato con <b>Teresanna Pugliese</b>, la ragazza che ha conosciuto durante Uomini e Donne. Per anni ha avuto una relazione con<b> Cecilia Rodriguez</b>, sorella di Belen Rodriguez: la storia è finita dopo la partecipazione della donna al Grande Fratello Vip 2017. Durante la sua esperienza all’Isola dei Famosi, Francesco Monte ha conosciuto la bellissima <b>Paola Di Benedetto</b>, ex madre natura di Ciao Darwin con cui è nato un breve, ma intenso feeling. Al Grande Fratello Vip, Francesco Monte ha conosciuto la modella <b>Giulia Salemi</b>: i due una volta usciti dalla casa più spiata d’Italia hanno ufficializzato la storia. Giulia e Francesco hanno deciso poi di interrompere la relazione per alcune divergenze. <b>Attualmente, Monte è fidanzato con la modella Isabella De Candia</b>.</p>
      <h3>CURIOSITÀ SU FRANCESCO MONTE</h3>
      <ul>
        <li>Francesco ha moltissimi tatuaggi. Il braccio destro è quasi completamente ricoperto di immagini e scritte differenti, tra cui spicca un cuore sacro e una bocca aperta che urla. Ha una ragnatela e il numero 23 sulla mano, un tribale sul gomito e un tatuaggio dedicato alla madre sul fianco sinistro.</li>
        <li>Suo fratello Stefano possiede un’agenzia che cura l’immagine di Francesco.</li>
        <li>Il suo idolo è Leonardo Di Caprio.</li>
      </ul>
      <related>
        <h4>Articoli correlati</h4>
        <a href="https://www.ilcorrieredellacitta.com/news/spettacolo/gerry-scotti-chi-e-eta-carriera-curiosita-e-vita-privata-del-conduttore-ospite-a-verissimo.html"/>
        <a href="https://www.ilcorrieredellacitta.com/news/spettacolo/emma-marrone-chi-e-eta-carriera-curiosita-e-vita-privata-della-cantante-ospite-a-verissimo.html"/>
        <a href="https://www.ilcorrieredellacitta.com/news/spettacolo/anticipazioni-verissimo-puntata-del-16-novembre-2019-nuovo-orario-e-tanti-ospiti.html"/>
        <a href="https://www.ilcorrieredellacitta.com/news/spettacolo/mietta-chi-e-eta-carriera-vita-privata-e-curiosita-della-cantante-ospite-a-verissimo.html"/>
        <a href="https://www.ilcorrieredellacitta.com/news/spettacolo/raz-degan-chi-e-eta-carriera-vita-privata-e-curiosita-del-globetrotter-ospite-a-verissimo.html"/>
        <a href="https://www.ilcorrieredellacitta.com/news/spettacolo/giampaolo-morelli-chi-e-eta-carriera-e-vita-privata-dellattore-ospite-a-verissimo.html"/>
      </related>
    </article>
  </body>
</html>