<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119381-u-parizu-suzavac-gore-automobili-zuti-prsluci-se-tuku-s-policijom-privedene-desetine?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-16T15:15:03+00:00"/>
    <meta property="og:title" content="U Parizu suzavac, gore automobili, 'Žuti prsluci' se tuku s policijom, privedene desetine"/>
    <meta property="og:description" content="Nekoliko policajaca danas je povredjeno i više od 60 osoba privedeno je u Parizu gde su izbili neredi na protestu gradjanskog pokreta &quot;Žuti prsluci&quot; koji obeležava godinu dana od početka okupljanja, preneli su francuski mediji.Policija je u južnom delu glavnog grada Francuske suzavcem rasterala demonstrante, dok je pariska policijska prefektura saopštila da su okupljanja zabranjena posle podne zbog sukoba demonstranata sa pripadnicima snaga bezbednosti, prenela je televizija El Se I (LCI).Na društvenim mrežama su snimci i fotografije zapaljenih automobila, sukoba demonstranata s policijom i akcije vatograsaca.U Parizu su mnoge stanice metroa zatvorene, a okupljanja zabranjena oko Trijumfalne kapije, u aveniji Jelisejskih polja, kao i oko Ajfelove kule, na trgu Trokadero, u blizini sedišta Vlade i Parlamenta, oko katedrale Notr dam i železničkih stanica."/>
  </head>
  <body>
    <article>
      <h1>U Parizu suzavac, gore automobili, 'Žuti prsluci' se tuku s policijom, privedene desetine</h1>
      <address>
        <time datetime="2019-11-16T15:15:03+00:00">16 Nov 2019, 15:15</time>
      </address>
      <slideshow>
        <figure>
          <img src="https://static.beta.rs/thumbs/076f4d1f.556x371.jpg"/>
        </figure>
        <figure>
          <img src="https://static.beta.rs/thumbs/332926f7.556x371.jpg"/>
        </figure>
        <figure>
          <img src="https://static.beta.rs/thumbs/359ea05f.556x371.jpg"/>
        </figure>
        <figure>
          <img src="https://static.beta.rs/thumbs/4f4949b7.556x371.jpg"/>
        </figure>
        <figure>
          <img src="https://static.beta.rs/thumbs/c9ddcfe6.556x371.jpg"/>
        </figure>
        <figure>
          <img src="https://static.beta.rs/thumbs/b82e71da.556x371.jpg"/>
        </figure>
        <figure>
          <img src="https://static.beta.rs/thumbs/354224f2.556x371.jpg"/>
        </figure>
      </slideshow>
      <p>Nekoliko policajaca danas je povredjeno i više od 60 osoba privedeno je u Parizu gde su izbili neredi na protestu gradjanskog pokreta "Žuti prsluci" koji obeležava godinu dana od početka okupljanja, preneli su francuski mediji.<br/><br/><br/>Policija je u južnom delu glavnog grada Francuske suzavcem rasterala demonstrante, dok je pariska policijska prefektura saopštila da su okupljanja zabranjena posle podne zbog sukoba demonstranata sa pripadnicima snaga bezbednosti, prenela je televizija El Se I (LCI).<br/><br/>Na društvenim mrežama su snimci i fotografije zapaljenih automobila, sukoba demonstranata s policijom i akcije vatograsaca.<br/><br/>U Parizu su mnoge stanice metroa zatvorene, a okupljanja zabranjena oko Trijumfalne kapije, u aveniji Jelisejskih polja, kao i oko Ajfelove kule, na trgu Trokadero, u blizini sedišta Vlade i Parlamenta, oko katedrale Notr dam i železničkih stanica.</p>
    </article>
  </body>
</html>