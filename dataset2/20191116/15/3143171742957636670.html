<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/risanamento-a-messina-acquistati-dal-comune-gli-altri-20-alloggi.html"/>
    <meta property="og:site_name" content="Tempostretto"/>
    <meta property="article:published_time" content="2019-11-16T15:15:06+00:00"/>
    <meta property="og:title" content="Risanamento a Messina, acquistati dal Comune gli altri 20 alloggi"/>
    <meta property="og:description" content="Venti alloggi erano già stati acquistati lo scorso 23 ottobre, ieri la seconda tranche. Arisme e Comune continuano nell’operazione sbaraccamento"/>
  </head>
  <body>
    <article>
      <h1>Risanamento a Messina, acquistati dal Comune gli altri 20 alloggi</h1>
      <address><time datetime="2019-11-16T15:15:06+00:00">16 Nov 2019, 15:15</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>
        <i>Venti alloggi erano già stati acquistati lo scorso 23 ottobre, ieri la seconda tranche. Arisme e Comune continuano nell’operazione sbaraccamento</i>
      </p>
      <p>Altri venti alloggi acquistati per il risanamento. Ieri il sindaco Cateno De Luca e il presidente di A.RIS.ME. Marcello Scurria, insieme ai componenti del CdA Alessia Giorgianni e Giuseppe Aveni, hanno incontrato i notai Fabio Tierno e Bernardo Maiorana per il rogito della compravendita di altri venti alloggi da destinare agli aventi diritto inseriti nelle aree di risanamento. “Anche questo acquisto è stato effettuato con i fondi Pon Metro – ha dichiarato il Sindaco – e si aggiunge a quello di altre venti unità abitative avvenuto lo scorso <a href="https://www.tempostretto.it/news/il-comune-di-messina-compra-20-alloggi-andranno-agli-abitanti-delle-case-darrigo-foto.html">23 ottobre </a>in modo tale da completare così la rendicontazione del Pon Metro che riguarda circa 3 milioni e mezzo di euro.</p>
      <p>L’Agenzia per il Risanamento sta selezionando settanta immobili per assegnarli a Capacity, che non ha più immobili, e per noi è fondamentale mettere a sistema tutti i programmi. Entro il 31 dicembre si chiuderà uno stock importante di 100 – 120 immobili. <br/>Attualmente abbiamo nel cassetto circa 14 milioni di euro della legge 10 che dobbiamo assolutamente spendere entro il 31 dicembre. L’obiettivo conclusivo è quello di arrivare all’acquisto di circa 200 immobili che ci consentirà di risolvere varie criticità e con oggi prosegue il nostro percorso di risanamen- to attraverso atti concreti”. <br/>“È un altro piccolo passo in avanti – ha aggiunto il presidente Scurria – verso la soluzione di un annoso problema. È chiaro che ci muoviamo con la massima celerità. Queste venti abitazioni, come le precedenti, sono dislocate su tutto il territorio comunale da Giampilieri a Mortelle e saranno destinate ai trentasei nuclei familiari delle case D’Arrigo. Ringrazio lo staff e i collaboratori di A.Ris.Me per la dedizione nel lavoro svolto”.</p>
      <h3>Articoli correlati</h3>
    </article>
  </body>
</html>