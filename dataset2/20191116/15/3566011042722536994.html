<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547772.html/%D9%86%D8%AA%D8%A7%DB%8C%D8%AC-%D8%AC%D9%84%D8%B3%D9%87-%D8%B4%D9%88%D8%B1%D8%A7%DB%8C-%D9%87%D9%85%D8%A7%D9%87%D9%86%DA%AF%DB%8C-%D8%A7%D9%82%D8%AA%D8%B5%D8%A7%D8%AF%DB%8C-%D8%AF%D8%B1%D8%A8%D8%A7%D8%B1%D9%87-%D8%A8%D9%86%D8%B2%DB%8C%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T15:26:00+00:00"/>
    <meta property="og:title" content="نتایج جلسه شورای هماهنگی اقتصادی درباره بنزین"/>
    <meta property="og:description" content="سخنگوی دولت آخرین مباحث مطرح شده در جلسه شورای عالی هماهنگی اقتصادی درباره افزایش قیمت بنزین را تشریح کرد."/>
  </head>
  <body>
    <article>
      <h1>نتایج جلسه شورای هماهنگی اقتصادی درباره بنزین</h1>
      <address>
        <time datetime="2019-11-16T15:26:00+00:00">16 Nov 2019, 15:26</time>
      </address>
      <p>سخنگوی دولت آخرین مباحث مطرح شده در جلسه شورای عالی هماهنگی اقتصادی درباره افزایش قیمت بنزین را تشریح کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ علی ربیعی در گفتگو با بخش خبری شبکه یک سیما درباره برگزاری جلسه شورای عالی اقتصادی کشور اظهار کرد: ما در مباحث اصلاح ساختار بودجه کشور و اقتصاد چهل و دومین جلسه شورای عالی اقتصادی را برگزار کردیم و در این جلسه ابتدا گزارشی از سوی آقای عبدالرضا رحمانی فضلی درباره چگونگی افزایش قیمت بنزین ارائه شد و سپس آقای نوبخت نیز گزارشی را به حاضران جلسه ارائه کردند.</p>
      <p>  وی ادامه داد: سران قوا از تلاش وزیر کشور برای اجرای طرح افزایش قیمت بنزین تشکر کردند و خواستار همکاری همه دستگاه‌ها و قوا برای اجرای بهتر آن شدند.   سخنگوی دولت با تاکید بر این که یکی از موضوعات مطرح شده در این نشست چگونگی اجرای این طرح و تاکید بر حفظ و اجرای عدالت اجتماعی بود گفت:ما در این جلسه در مورد لزوم برقراری عدالت اجتماعی و برخوردار شدن ۶۰ میلیون نفر در کشور از مزایای این طرح و از جمله خانوده‌های کم درآمد بحث کردیم.   ربیعی در پایان با تاکید بر هماهنگی کامل قوه قضاییه با این طرح، اظهار کرد: هدف مهم ما از اجرای این مبارزه با قاچاق بود و نیز به مدیریت مصرف و بهتر شدن وضعیت اقتصادی توجه داشتیم که در این زمینه بحث و بررسی‌هایی صورت گرفت.</p>
    </article>
  </body>
</html>