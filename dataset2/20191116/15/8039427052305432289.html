<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=956540"/>
    <meta property="og:site_name" content="Andhrajyothy"/>
    <meta property="article:published_time" content="2019-11-16T15:23:29+00:00"/>
    <meta property="og:title" content="కాలువలో డాల్ఫిన్.. చూసేందుకు ఎగబడ్డ జనం"/>
    <meta property="og:description" content="ADVT కోల్‌కతా: బెంగాల్‌లోని భగవాన్‌పూర్ గ్రామ ప్రజలను ఊహించని అతిథి పలకరించింది. సాధారణంగా పెద్ద పెద్ద నదులు, సముద్రాల్లోనే కనిపించే డాల్ఫిన్.. భగవాన్‌పూర్ గ్రామంలోని ఓ చిన్న కాలువలో ప్రత్యక్షమైంది. కాలువలో డాల్ఫిన్ కనిపించడంతో దాన్ని చూసేందుకు ప్రజలు ఎగబడ్డారు. ఈ సమాచారం అందుకున్న ఫారెస్ట్ అధికారులు.. దాన్ని తిరిగి గంగానదిలోకి పంపించడానికి తీవ్ర ప్రయత్నాలు చేశారు. చేపల కోసం మత్స్యకారులు ఏర్పాటు చేసిన వలలు వల్ల అధికారుల ప్రయత్నాలు విఫలమయ్యాయి. కాలువలోని కలుషిత నీళ్ల కారణంగా శనివారంరోజు ఆ డాల్ఫిన్ కన్నుమూసింది. అయితే డాల్ఫిన్‌కు సంబంధించిన వీడియో సోషల్ మీడియాలో వైరల్ కావడంతో ఓ ఐఎఫ్‌ఎస్ అధికారి దాన్ని ట్విట్టర్‌లో పోస్ట్ చేశారు. అకస్మాత్తుగా ఓ చిన్న కాలువలో డాల్ఫిన్ కనిపించడం అనుమానాలకు తావిస్తోందని పేర్కొన్నారు."/>
  </head>
  <body>
    <article>
      <h1>కాలువలో డాల్ఫిన్.. చూసేందుకు ఎగబడ్డ జనం</h1>
      <address>
        <time datetime="2019-11-16T15:23:29+00:00">16 Nov 2019, 15:23</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT <b>కోల్‌కతా: </b>బెంగాల్‌లోని భగవాన్‌పూర్ గ్రామ ప్రజలను ఊహించని అతిథి పలకరించింది. సాధారణంగా పెద్ద పెద్ద నదులు, సముద్రాల్లోనే కనిపించే డాల్ఫిన్.. భగవాన్‌పూర్ గ్రామంలోని ఓ చిన్న కాలువలో ప్రత్యక్షమైంది. కాలువలో డాల్ఫిన్ కనిపించడంతో దాన్ని చూసేందుకు ప్రజలు ఎగబడ్డారు. ఈ సమాచారం అందుకున్న ఫారెస్ట్ అధికారులు.. దాన్ని తిరిగి గంగానదిలోకి పంపించడానికి తీవ్ర ప్రయత్నాలు చేశారు. చేపల కోసం మత్స్యకారులు ఏర్పాటు చేసిన వలలు వల్ల అధికారుల ప్రయత్నాలు విఫలమయ్యాయి. కాలువలోని కలుషిత నీళ్ల కారణంగా శనివారంరోజు ఆ డాల్ఫిన్ కన్నుమూసింది. అయితే డాల్ఫిన్‌కు సంబంధించిన వీడియో సోషల్ మీడియాలో వైరల్ కావడంతో ఓ ఐఎఫ్‌ఎస్ అధికారి దాన్ని ట్విట్టర్‌లో పోస్ట్ చేశారు. అకస్మాత్తుగా ఓ చిన్న కాలువలో డాల్ఫిన్ కనిపించడం అనుమానాలకు తావిస్తోందని పేర్కొన్నారు.</p>
    </article>
  </body>
</html>