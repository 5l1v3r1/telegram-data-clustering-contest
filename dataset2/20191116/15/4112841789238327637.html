<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76566-Joker-uz-v-kinach-zarobil-miliardu-dolarov-Joaquin-Phoenix-si-mysli-ze-je-pravym-Jokerom-nie-vzorom-pre-Jareda-Leta-a-inych"/>
    <meta property="og:site_name" content="REFRESHER"/>
    <meta property="article:published_time" content="2019-11-16T15:04:00+00:00"/>
    <meta property="og:title" content="Joker už v kinách zarobil miliardu dolárov! Joaquin Phoenix si myslí, že je pravým Jokerom, nie vzorom pre Jareda Leta a iných"/>
    <meta property="og:description" content="Najziskovejší komiksový film všetkých čias presahuje miliardové tržby."/>
  </head>
  <body>
    <article>
      <h1>Joker už v kinách zarobil miliardu dolárov! Joaquin Phoenix si myslí, že je pravým Jokerom, nie vzorom pre Jareda Leta a iných</h1>
      <address><time datetime="2019-11-16T15:04:00+00:00">16 Nov 2019, 15:04</time> by <a rel="author">Dominik Vetrák</a></address>
      <p>
        <b>Najziskovejší komiksový film všetkých čias presahuje miliardové tržby.</b>
      </p>
      <p>Joker je v kinách 7 týždňov, počas ktorých sa mu podarilo v kinách zarobiť miliardu dolárov. Ide o šiesty najzárobkovejší film štúdia Warner Bros., pričom sa počíta s tým, že sa dostane na 4. priečku. Pred ním je The Dark Knight (1,001 miliardy), Hobbit 1 (1,017 miliardy) a následne už zrejme nedostihnutení: The Dark Knight Rises (1,084 miliardy), Aquaman (1,146 miliardy) a, samozrejme, posledná časť Harryho Pottera s tržbami na úrovni 1,341 miliardy dolárov.</p>
      <p>Joker je mimochodom podľa <a href="https://www.forbes.com/sites/scottmendelson/2019/11/08/box-office-dc-films-joker-tops-955-million-to-become-more-profitable-than-deadpool-venom-and-batman/#5cf2104018ff"><b>Forbes najziskovejším komiksovým filmom všetkých čias.</b> </a>Nakoniec, jeho natočenie stálo len 60 miliónov. Reklamná kampaň bola pravdepodobne drahšia než samotný film, no očividne to stálo za to. Joker je zároveň najlacnejším filmom, ktorému sa podarilo dostať sa cez hranicu miliardy dolárov. Nakoniec, stačí sa pozrieť, aké miliardové filmy Warneru sme vymenovali vyššie. Navyše ide o jediný zo 7 tohtoročných členov miliardového klubu, ktorý nevydalo Disney (Spideyho rátame od nich). </p>
      <p>A aby toho nebolo málo, snímka je najzárobkovejším filmom všetkých čias spomedzi tých, ktoré sa nedočkali premiéry v Číne a taktiež <b>prvým miliardovým R-kom, čo sa nepodarlo ani Deadpoolovi.</b> Splnený sen Warneru. Tržby ešte môže nakopnúť oscarová kampaň, nominácia a prípadná výhra (Phoenix má veľké šance), ale to je ešte ďaleko. Podobné nakopnutie zažilo minulý rok aj Green Book, to ale štartovalo koncom novembra, narozdiel od Jokera (4. október). </p>
      <figure>
        <iframe src="https://www.youtube.com/embed/zAGVQLHvwOY" width="700" height="370" data-service="Youtube" scrolling="no"/>
      </figure>
      <p>S novinkami o filme však nekončíme. V nedávnom rozhovore pre Los Angeles Times Joaquin Phoenix prezradil, že sa mu teórie fanúšikov páčia a je rád, že sa o snímke tak dlho hovorilo. Nevylučuje žiadne teórie, no aj on má svoje vlastné. Nechce ich prezentovať ako fakty, no myslíme, že sa k tomu dokáže vyjadriť značne kompetentnejšie než my. Phoenix si myslí, že jeho Joker je pravý. Nejde o žiadny vzor pre skutočných princov zločinu v Gothame. Nie je žiadnym predskokanom pre Letovho Jokera v DCEU. Toto je Joker, ktorý sa stane nepriateľom Batmana (aj keď v tejto verzii možno nie, keďže by z neho bol pekný dedo). </p>
      <p>Phoenix sa teší z toho, že veľký štúdiový film dokáže rozvášniť takéto diskusie a nemusí hneď ponúkať definitívne odpovede. Nechce teda tieto debaty zaraziť, aj keď verí, že je pravým Jokerom. Ale so šibalským úsmevom zároveň dodáva: <i>„Ale ja fakt neviem, je to len môj názor.“</i></p>
      <related>
        <a href="https://refresher.sk/70345-Joker-sa-mal-na-konci-filmu-zabit-Je-Arthur-skutocnym-princom-zlocinu-alebo-len-inspiroval-praveho-Jokera"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/47402-Solovka-Jokera-pod-producentskym-dohladom-Martina-Scorseseho-ma-hotovy-scenar-Kedy-sa-zacne-nakrucat"/>
        <a href="https://refresher.sk/59452-Phoenixov-Joker-vytvara-sialenstvo-v-uliciach-New-Yorku-na-novych-fotkach-z-natacania-Kto-si-vo-filme-zahra-maleho-Bruca-Wayna"/>
        <a href="https://refresher.sk/71459-Alec-Baldwin-si-v-Jokerovej-solovke-zahra-Batmanovho-otca-Thomasa-Wayna"/>
        <a href="https://refresher.sk/56386-Film-Joker-s-Joaquinom-Phoenixom-dorazi-do-kin-v-oktobri-2019"/>
        <a href="https://refresher.sk/52896-Jack-Nicholson-Gentleman-s-diabolskym-usmevom-a-talentom-prekypujuci-herec-Co-ste-o-nom-este-nevedeli"/>
        <a href="https://refresher.sk/35361-Ako-prebiehala-sialena-priprava-Jareda-Leta-na-rolu-Jokera-a-preco-bol-v-Suicide-Squad-tak-kratko"/>
        <a href="https://refresher.sk/70432-Jared-Leto-udajne-presviedcal-Warner-aby-Jokera-s-Joaquinom-Phoenixom-zrusili"/>
        <a href="https://refresher.sk/69176-Joaquina-Phoenixa-a-Roberta-Pattinsona-v-jednom-filme-s-Jokerom-a-Batmanom-neuvidime"/>
      </related>
    </article>
  </body>
</html>