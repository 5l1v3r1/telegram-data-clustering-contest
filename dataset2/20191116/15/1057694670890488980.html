<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2039654/o-avgenakis-kali-se-sinantisi-tin-pae-olimpiakos.html"/>
    <meta property="og:site_name" content="News.gr"/>
    <meta property="article:published_time" content="2019-11-16T15:52:05+00:00"/>
    <meta property="og:title" content="Ο Αυγενάκης καλεί σε συνάντηση την ΠΑΕ Ολυμπιακός"/>
    <meta property="og:description" content="Εξελίξεις φέρνει η επιστολή που έστειλαν οι «ερυθρόλευκοι»"/>
  </head>
  <body>
    <article>
      <h1>Ο Αυγενάκης καλεί σε συνάντηση την ΠΑΕ Ολυμπιακός</h1>
      <address>
        <time datetime="2019-11-16T15:52:05+00:00">16 Nov 2019, 15:52</time>
      </address>
      <h3>Εξελίξεις φέρνει η επιστολή που έστειλαν οι «ερυθρόλευκοι»</h3>
      <p>Όπως ενημέρωσε το υφυπουργείο Αθλητισμού, ο Λευτέρης Αυγενάκης θα συναντηθεί με εκπροσώπους της ΠΑΕ Ολυμπιακός<a href="https://www.news.gr/ellada/article/2039471/apili-me-apochorisi-apo-to-protathlima-o-olimpiakos.html"><b> έπειτα από την επιστολή που έστειλαν οι «ερυθρόλευκοι».</b></a></p>
      <p>Η ΠΑΕ Ολυμπιακός με επιστολή στον Υφυπουργό Αθλητισμού, Λευτέρη Αυγενάκη ζήτησε την άμεση παρέμβαση της Πολιτείας για την κατάσταση στην οποία βρίσκεται το ελληνικό ποδόσφαιρο ξεκαθαρίζοντας πως δεν θα συνεχίσει να παίρνει μέρος σε ένα πρωτάθλημα χωρίς το ελάχιστο της ισονομίας.</p>
      <p>Από την πλευρά του υφυπουργείο Αθλητισμού επιβεβαιώθηκε η επιστολή των «ερυθρόλευκων» καθώς και το περιεχόμενο αυτής, καλώντας την ΠΑΕ Ολυμπιακός σε συνάντηση με τον Λευτέρη Αυγενάκη, η οποία θα λάβει χώρα με την επιστροφή του υφυπουργού από το Κατάρ.</p>
      <p>Η ενημέρωση του υφυπουργείου Αθλητισμού αναφέρει:</p>
      <p>«Σε απάντηση ερωτήσεών σας, επιβεβαιώνουμε ότι παραλάβαμε πολυσέλιδη επιστολή της ΠΑΕ Ολυμπιακός, συνοδευόμενη από τηλεοπτικό υλικό, η οποία θέτει "σειρά ζητημάτων που προκύπτουν από τη λειτουργία της ΕΠΟ και αφορούν στην αξιοπιστία του ελληνικού ποδοσφαίρου και των εγχώριων διοργανώσεων, όπου τα φαινόμενα αναξιοκρατίας και οργανωμένης διαφθοράς κυριαρχούν".</p>
      <p>Αιτείται από τον Υφυπουργό Αθλητισμού, Λευτέρη Αυγενάκη, να δεχθεί τους εκπροσώπους της ΠΑΕ Ολυμπιακός, "όσο το δυνατόν πιο γρήγορα προκειμένου να θέσουμε υπόψη σας όλα τα στοιχεία που τεκμηριώνουν τα όσα ανωτέρως λεπτομερώς σας παραθέσαμε".</p>
      <p>Η συνάντηση θα διεξαχθεί μετά την επιστροφή του Υφυπουργού Αθλητισμού από το Κατάρ, όπου θα πραγματοποιήσει προγραμματισμένη επίσκεψη την επόμενη εβδομάδα».</p>
      <p>Πηγή: <a href="http://www.gazzetta.gr/football/superleague/article/1415408/o-aygenakis-kalei-se-synantisi-tin-pae-olympiakos">gazzetta.gr</a></p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2039471/apili-me-apochorisi-apo-to-protathlima-o-olimpiakos.html"/>
        <a href="https://www.news.gr/athlhtika/article/2039207/niki-anasa-gia-ton-olimpiako-83-74-tin-zalgkiris.html"/>
        <a href="https://www.news.gr/politikh/article/2038709/avgenakis-stochos-tis-kivernisis-i-anagennisi-tou-athlitikou-kinimatos.html"/>
      </related>
    </article>
  </body>
</html>