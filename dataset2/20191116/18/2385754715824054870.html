<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597698/ypo-kratisi-tessera-prosopa-gia-ta-epeisodia-stin-geroskipou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-16T18:59:00+00:00"/>
    <meta property="og:title" content="Υπό κράτηση τέσσερα πρόσωπα για τα επεισόδια στην Γεροσκήπου"/>
    <meta property="og:description" content="Στην σύλληψη τεσσάρων νεαρών Ε/κ προχώρησε η Αστυνομία Πάφου, σε σχέση με τα επεισόδια που προκλήθηκαν στην πλατεία της Γεροσκήπου ενώ η Αστυνομία αναζητεί..."/>
  </head>
  <body>
    <article>
      <h1>Υπό κράτηση τέσσερα πρόσωπα για τα επεισόδια στην Γεροσκήπου</h1>
      <address><time datetime="2019-11-16T18:59:00+00:00">16 Nov 2019, 18:59</time> by <a rel="author">SigmaLive</a></address>
      <p><b>Στην σύλληψη τεσσάρων νεαρών Ε/κ προχώρησε η Αστυνομία Πάφου, σε σχέση με τα επεισόδια που προκλήθηκαν στην πλατεία της Γεροσκήπου ενώ η Αστυνομία αναζητεί και πέμπτο πρόσωπο από την Συρία.<br/></b> <br/>Σύμφωνα με την Αστυνομία, νεαροί που διασκέδαζαν στην κεντρική πλατεία της Γεροσκήπου γύρω στις 01:00 τα ξημερώματα, έξω από καφετέρια και κοντά σε κατοικίες, αντέδρασαν όταν αστυνομικοί τους ζήτησαν να χαμηλώσουν την ένταση της μουσικής.<br/> <br/>Οι νεαροί είχαν μαζί τους, σύμφωνα με την αστυνομία, ένα φορητό μεγάφωνο και άκουγαν μουσική μια ώρα μετά τα μεσάνυχτα, ενοχλώντας τους περίοικους.<br/> <br/>Στις υποδείξεις δύο  μελών της δύναμης αυτοί αντέδρασαν πετώντας το φορητό μεγάφωνο στο κεφάλι του πρώτου αστυνομικού και μια καρέκλα στο κεφάλι του δεύτερου. Ακολούθως έσπασαν το μπροστινό τζάμι του περιπολικού.<br/> <br/>Οι δυο αστυνομικοί μεταφέρθηκαν στο Γενικό Νοσοκομείο Πάφου, όπου τους παρασχέθηκαν οι πρώτες βοήθειες.<br/> <br/>Οι εξετάσεις συνεχίζονται. <br/> <br/>Πηγή: ΚΥΠΕ </p>
    </article>
  </body>
</html>