<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742037"/>
    <meta property="og:site_name" content="เดลินิวส์"/>
    <meta property="article:published_time" content="2019-11-16T18:12:00+00:00"/>
    <meta property="og:title" content="&quot;เรือใบ&quot;เล็งคว้า&quot;โกมัน&quot;แทน&quot;ซาเน&quot;"/>
    <meta property="og:description" content="'เรือใบสีฟ้า' เล็งสอย 'คิงส์เลย์ โกมัน' ปีกจอมพลิ้ว บาเยิร์น มิวนิก มาเสริมแกร่ง หากต้องโดน 'เสือใต้' ฉก 'ลีรอย ซาเน' ไปจากอก"/>
  </head>
  <body>
    <article>
      <h1>"เรือใบ"เล็งคว้า"โกมัน"แทน"ซาเน"</h1>
      <address>
        <time datetime="2019-11-16T18:12:00+00:00">16 Nov 2019, 18:12</time>
      </address>
      <p>
        <b>"เรือใบสีฟ้า" เล็งสอย "คิงส์เลย์ โกมัน" ปีกจอมพลิ้ว บาเยิร์น มิวนิก มาเสริมแกร่ง หากต้องโดน "เสือใต้" ฉก "ลีรอย ซาเน" ไปจากอก</b>
      </p>
      <p>แมนเชสเตอร์ ซิตี ยักษ์ใหญ่แห่งศึกพรีเมียร์ลีก อังกฤษ เล็งคว้าตัว คิงส์เลย์ โกมัน ปีกทีมชาติฝรั่งเศส ของ บาเยิร์น มิวนิก มาเสริมแกร่ง หากต้องเสีย ลีรอย ซาเน ปีกทีมชาติเยอรมนี ไปให้กับ "เสือใต้" ในช่วงซัมเมอร์หน้า ตามรายงานจาก สกาย สปอร์ตส์ สื่อดังเมืองผู้ดี<br/><br/>ซาเน ตกเป็นเป้าหมายของ บาเยิร์น มาพักใหญ่ และนิโก โควัช อดีตกุนซือของแชมป์บุนเดสลีกา ก็เคยยอมรับว่า พวกเขากำลังทำงานกันหนักมาก ๆ เพื่อคว้าตัวอดีตดาวเตะชาลเกไปร่วมทัพ แต่ยังไม่ประสบความสำเร็จในช่วงเปิดตลาดนักเตะซัมเมอร์นี้<br/><br/>จากแนวโน้มที่อาจจะต้องเสียของรักอย่าง ซาเน ไปดังกล่าวทำให้ เปป กวาร์ดิโอลา กุนซือ แมนฯ ซิตี ต้องมองหาตัวแทนเอาไว้แต่เนิ่น ๆ และเล็งไปที่ โกมัน ซึ่งตัวเขามองว่า น่าจะเป็นตัวแทนที่สมน้ำสมเนื้อของ ปีกจรวดวัย 23 ปี.<br/><br/><b>ภาพ gettyimages</b></p>
    </article>
  </body>
</html>