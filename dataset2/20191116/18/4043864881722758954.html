<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/16/7232185/"/>
    <meta property="og:site_name" content="Українська правда"/>
    <meta property="article:published_time" content="2019-11-16T18:54:19+00:00"/>
    <meta property="og:title" content="Туреччина не планує відмовлятися від російських С-400"/>
    <meta property="og:description" content="У Департаменті оборонної промисловості Туреччини заявили, що Анкара закупила російські зенітно-ракетні комплекси С-400 для того, щоб використовувати їх і не планує відмовлятися від цієї техніки. "/>
  </head>
  <body>
    <article>
      <h1>Туреччина не планує відмовлятися від російських С-400</h1>
      <address>
        <time datetime="2019-11-16T18:54:19+00:00">16 Nov 2019, 18:54</time>
      </address>
      <p>У Департаменті оборонної промисловості Туреччини заявили, що Анкара закупила російські зенітно-ракетні комплекси С-400 для того, щоб використовувати їх і не планує відмовлятися від цієї техніки. </p>
      <p><b>Джерело:</b> <a href="https://www.dw.com/uk/%D1%82%D1%83%D1%80%D0%B5%D1%87%D1%87%D0%B8%D0%BD%D0%B0-%D0%BD%D0%B5-%D0%B2%D1%96%D0%B4%D0%BC%D0%BE%D0%B2%D0%B8%D1%82%D1%8C%D1%81%D1%8F-%D0%B2%D1%96%D0%B4-%D0%B2%D0%B8%D0%BA%D0%BE%D1%80%D0%B8%D1%81%D1%82%D0%B0%D0%BD%D0%BD%D1%8F-%D1%80%D0%BE%D1%81%D1%96%D0%B9%D1%81%D1%8C%D0%BA%D0%B8%D1%85-%D0%B7%D1%80%D0%BA-%D1%81-400/a-51277592">DW</a> з посиланням на інтерв'ю глави Департаменту оборонної промисловості Туреччини Ісмаїла Деміра CNN Turk</p>
      <p><b>Деталі: </b>Заява представника Департаменту пролунала за кілька днів після переговорів у Вашингтоні між президентами Туреччини і США Реджепом Таїпом Ердоганом і Дональдом Трампом.</p>
      <p><b>Дослівно: </b>"Некоректно сказати, що ми просто не будемо використовувати їх, коли йдеться про систему, яку ми закупили для власних потреб і за яку ми заплатили стільки грошей. Нам треба йти далі і поважати підписані нами угоди", - заявив Демір.</p>
      <p><b>Деталі:</b> Також посадовець заявив, що турецький персонал продовжує вивчати в Росії використання С-400, але у Туреччині "не буде російських фахівців, які будуть керувати цими комплексами". </p>
      <related>
        <a href="https://www.pravda.com.ua/news/2019/11/15/7232066/"/>
        <a href="https://www.pravda.com.ua/news/2019/11/14/7231897/"/>
        <a href="https://www.pravda.com.ua/news/2019/11/9/7231449/"/>
      </related>
    </article>
  </body>
</html>