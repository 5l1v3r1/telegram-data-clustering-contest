<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/debjutantat-cicipas-sprja-federer-v-london.html"/>
    <meta property="og:site_name" content="bTV Новините"/>
    <meta property="article:published_time" content="2019-11-16T18:27:00+00:00"/>
    <meta property="og:title" content="Дебютантът Циципас спря Федерер в Лондон"/>
    <meta property="og:description" content="Гъркът е на финал в заключителния турнир"/>
  </head>
  <body>
    <article>
      <h1>Дебютантът Циципас спря Федерер в Лондон</h1>
      <h2>Гъркът е на финал в заключителния турнир</h2>
      <address>
        <time datetime="2019-11-16T18:27:00+00:00">16 Nov 2019, 18:27</time>
      </address>
      <p>Дебютантът Стефанос Циципас изигра поредния си силен мач и отстрани Роджър Федерер в полуфиналите на заключителния АТР турнир в Лондон. Най-добрият гръцки тенисист победи швейцарския Маестро с 2:0 сета (6:3, 6:4).</p>
      <p>Циципас показа по-здрави нерви в ключови моменти от мача и принуди Федерер, който бе далеч от обичайното си ниво, да допусне доста грешки.</p>
      <p>За първата ракета на Гърция успехът е втори срещу Федерер, от когото има и две загуби.</p>
      <p>Така Циципас ще спори за трофея в британската столица при дебютното си участие. На финала той ще се изправи срещу победителя от сблъсъка Доминик Тийм - Александър Зверев.</p>
      <p>За 21-годишния атинянин финалът ще бъде под №6 през тази година. Циципас триумфира в Марсилия и Ещорил, но загуби в Дубай, Мадрид и Пекин.</p>
    </article>
  </body>
</html>