<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188612/Berghuis-in-de-basis-bij-Oranje"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-16T18:24:30+00:00"/>
    <meta property="og:title" content="Berghuis in de basis bij Oranje"/>
    <meta property="og:description" content="Steven Berghuis heeft een basisplaats gekregen voor het EK-kwalificatieduel van het Nederlands elftal tegen Noord-Ierland. Voor de vleugelaanvaller van Feyenoord is het de zestiende keer dat hij in actie komt voor Oranje."/>
  </head>
  <body>
    <article>
      <h1>Berghuis in de basis bij Oranje</h1>
      <address>
        <time datetime="2019-11-16T18:24:30+00:00">16 Nov 2019, 18:24</time>
      </address>
      <h4>Steven Berghuis heeft een basisplaats gekregen voor het EK-kwalificatieduel van het Nederlands elftal tegen Noord-Ierland. Voor de vleugelaanvaller van Feyenoord is het de zestiende keer dat hij in actie komt voor Oranje.</h4>
      <p>Bondscoach Ronald Koeman moest in de voorhoede puzzelen vanwege de blessure van spits Memphis Depay. Ryan Babel speelt daardoor in de punt van de aanval, Berghuis zal de rechtsbuiten positie voor zijn rekening nemen. Ook oud-Spartaan Marten de Roon start in de basis.</p>
      <p>De wedstrijd op het Windsor Park in Belfast begint om 20:45 uur. Bij een overwinning kan Oranje zich plaatsen voor het Europees kampioenschap.</p>
      <figure>
        <a href="https://twitter.com/sinclairbischop">
          <img src="http://pbs.twimg.com/profile_images/533338192163139584/DYK19zay_normal.jpeg"/>
        </a>
      </figure>
      <p>
        <a href="https://twitter.com/sinclairbischop">Sinclair Bischop@sinclairbischop</a>
      </p>
      <p>Feyenoorder Steven Berghuis begint bij Oranje in de basis tegen Noord-Ierland.</p>
      <p>
        <a href="https://twitter.com/sinclairbischop/status/1195762387816714242">18:55 - 16 nov. 2019<br/></a>
        <a href="https://twitter.com/sinclairbischop">Andere Tweets van Sinclair Bischop bekijken</a>
      </p>
    </article>
  </body>
</html>