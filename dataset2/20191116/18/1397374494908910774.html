<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/sevcenko-zeli-da-natera-srpske-navijace-da-navijaju-za-ukrajinu-392944.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-16T18:39:00+00:00"/>
    <meta property="og:title" content="Ševčenko želi da natera srpske navijače da navijaju za Ukrajinu"/>
    <meta property="og:description" content="Selektor fudbalske reprezentacije Ukrajine Andrej Ševčenko rekao je danas da će ubedljiv poraz biti dodatni motiv Srbiji u predstojećoj novoj utakmici dva nacionalna tima."/>
  </head>
  <body>
    <article>
      <h1>Ševčenko želi da natera srpske navijače da navijaju za Ukrajinu</h1>
      <h2>Selektor fudbalske reprezentacije Ukrajine Andrej Ševčenko rekao je danas da će ubedljiv poraz biti dodatni motiv Srbiji u predstojećoj novoj utakmici dva nacionalna tima.</h2>
      <address><time datetime="2019-11-16T18:39:00+00:00">16 Nov 2019, 18:39</time> by <a rel="author">Beta</a></address>
      <p>"<i>Taj poraz će svakako biti dodatna motivacija za srpski tim, ali su u kvalifikacijama bodovi bitni. Lepo je kada tako ubedljivo pobedite, ali su ipak najvažnija tri boda</i>", rekao je Ševčenko na konferenciji za novinare u Beogradu.<br/><br/>Ukrajina će sutra gostovati Srbiji u poslednjem kolu Grupe B kvalifikacija za Evropsko prvenstvo.<br/><br/>Ševčenkova selekcija je u junu deklasirala Srbiju rezultatom 5:0. <br/><i><br/></i><i>"Nama je uvek prijatno kad je pun stadion i kad su dobri navijači, bez obzira na to što nisu naši. Ako budemo dobro igrali trudićemo se da ih motivišemo da počnu da navijaju za nas. Što se tiče atmosfere, na mnogim stadionima je ona bila dobra i mnoge sam zapamtio",</i> rekao je Ševčenko.<br/><br/>Uprkos tome što je Ukrajina obezbedila plasman na kontinentalni šampionat, ta reprezentacija će ozbiljno pristupiti predstojećoj utakmicii.<br/><br/>"<i>Maksimalno ozibljno smo se spremili za utakmicu. Važno nam je da igramo dobro jer i Srbija želi pobedu"</i>, kazao je Ševčenko.<br/><br/>Ukrajina neće imati navijače u Beogradu, što je odluka fudbalskog saveza te države.<br/><br/>"<i>Tako je odlučeno jer situacija oko svega treba da se smiri. Veoma poštujemo Srbiju i pripremamo se samo za utakmicu"</i>, naveo je Andrej Ševčenko.<br/><br/>Utakmica Srbija - Ukrajina igra se sutra od 15.00 na stadionu "Rajko Mitić" u Beogradu.</p>
      <p>Izvor: Beta</p>
    </article>
  </body>
</html>