<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/bakan-kasapoglu-kultur-ve-spor-merkezinde-incelemelerde-bulundu-1207568.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-16T18:12:00+00:00"/>
    <meta property="og:title" content="Bakan Kasapoğlu, kültür ve spor merkezinde incelemelerde bulundu"/>
    <meta property="og:description" content="Gençlik ve Spor Bakanı Dr. Mehmet Muharrem Kasapoğlu, Üsküdar'da yapımı devam eden Prof. Dr. Raşit Küçük Kültür ve Spor Merkezi'nde incelemelerde bulundu."/>
  </head>
  <body>
    <article>
      <h1>Bakan Kasapoğlu, kültür ve spor merkezinde incelemelerde bulundu</h1>
      <h2>Gençlik ve Spor Bakanı Dr. Mehmet Muharrem Kasapoğlu, Üsküdar'da yapımı devam eden Prof. Dr. Raşit Küçük Kültür ve Spor Merkezi'nde incelemelerde bulundu.</h2>
      <address>
        <time datetime="2019-11-16T18:12:00+00:00">16 Nov 2019, 18:12</time>
      </address>
      <p><b>İstanbul'daki </b>temasları çerçevesinde Üsküdar Belediye Başkanı Hilmi Türkmen'i ziyaret eden <b>Bakan Kasapoğlu,</b> daha önce <b>temelini attığı Prof. Dr. Raşit Küçük Kültür ve Spor Merkezi'ndeki son çalışmaları</b> da yerinde takip etti.</p>
      <p>Tesisin son durumuyla ilgili yetkililerden bilgi alan <b>Bakan Kasapoğlu</b>, Gençlik ve Spor Bakanlığı'nın destekleriyle Üsküdar Belediyesi tarafından inşa edilen merkezin hızlı bir şekilde tamamlanarak gençlere hizmet vereceğini söyledi.</p>
      <p><b>Merkezin birçok alanda faaliyet göstereceğini kaydeden Bakan Kasapoğlu</b>, çeşitli spor dallarının bir arada yapılabileceği tesisi en yakın zamanda vatandaşların hizmetine sunacaklarını kaydetti.</p>
      <p><b>Bakan Kasapoğlu</b>, Prof. Dr. Raşit Küçük Kültür ve Spor Merkezi'nin, gençlere, gerek <b>sportif gerekse sosyal ve kültürel aktiviteler anlamında</b> önemli olanaklar sağlayacağını sözlerine ekledi.</p>
    </article>
  </body>
</html>