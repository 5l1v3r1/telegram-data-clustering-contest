<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/tennis/597695/mythikos-tsitsipas-nikise-ton-fenterer-kai-prokrithike-ston-teliko"/>
    <meta property="og:site_name" content="SIGMALIVE"/>
    <meta property="article:published_time" content="2019-11-16T18:30:00+00:00"/>
    <meta property="og:title" content="Μυθικός Τσιτσιπάς νίκησε τον Φέντερερ και προκρίθηκε στον τελικό"/>
    <meta property="og:description" content="Για πρώτη φορά στον τελικό του ATP Finals στο Λονδίνο ο Τσιτσιπάς με την νίκη του με 6-3, 6-4 επί του Φέντερερ.   Ένας τρομερός Στέφανος..."/>
  </head>
  <body>
    <article>
      <h1>Μυθικός Τσιτσιπάς νίκησε τον Φέντερερ και προκρίθηκε στον τελικό</h1>
      <address><time datetime="2019-11-16T18:30:00+00:00">16 Nov 2019, 18:30</time> by <a rel="author">SigmaliveSportime</a></address>
      <p><b>Για πρώτη φορά στον τελικό του ATP Finals στο Λονδίνο ο Τσιτσιπάς με την νίκη του με 6-3, 6-4 επί του Φέντερερ.<br/></b> <br/>Ένας τρομερός Στέφανος Τσιτσιπάς κέρδισε στην O2 Arena του Λονδίνου με 6-3 τον Ρότζερ Φέντερερ στον ημιτελικό και προκρίθηκε πανηγυρικά στον τελικό του ATP Finals, όπου θα συναντήσει την Κυριακή (19:30) τον νικητή του αγώνα του Τιμ με τον Ζβέρεφ. <br/> <br/>Ο Τσιτσιπάς έκανε το πιο ώριμο παιχνίδι της ζωής του και όχι μόνο κοίταξε στα μάτια τον Ελβετό κάτοχο 20 Grand Slam αλλά τον κέρδισε κατά κράτος και έδειξε ποιος θα είναι ο βασιλιάς τα επόμενα χρόνια.<br/> <br/>Πέτυχε την νίκη της καριέρας του και στην πρώτη του συμμετοχή σε ATP Finals θα διεκδικήσει τον σπουδαιότερο τίτλο του έως σήμερα! <br/> <br/>Ανάγκασε τον Φέντερερ να υποπέσει σε πολλά λάθη και στο 1ο σετ δεν του επέτρεψε να κάνει μπρέικ, σβήνοντας του και τα 6 μπρέικ ποιντ. <br/> <br/>Είναι η πρώτη φορά στην ιστορία που ο Έλληνας κερδίζει μέλος του Big-3 χωρίς να χάσει σετ, είναι η δεύτερη νίκη του επί του Φέντερερ και η πέμπτη απέναντι στους Big-3. <br/> <br/><b>Η εξέλιξη του αγώνα:<br/></b> <br/>- Τέλος στο παιχνίδι, με τον Τσιτσιπά να παίρνει το δεύτερο σετ (6-4) και να κερδίζει με 2-0 σετ τον Φέντερερ<br/> <br/>- Ο Φέντερερ κρατά το σερβίς του και μειώνει σε 5-4<br/> <br/>- Το σκορ είναι στο 5-3 υπέρ του Τσιτσιπά<br/> <br/>- Μειώνει σε 4-3 ο Φέντερερ<br/> <br/>- Ο Ελλαδίτης αντισφαιριστής είναι μπροστά στο σκορ με 4-2<br/> <br/>- Νέο μπρέικ στην αναμέτρηση, αυτή τη φορά για τον Τσιτσιπά που κάνει το 3-2 στο δεύτερο σετ<br/> <br/>- Μπρέικ έκανε και ο Ελβετός με το σκορ να είναι στο 2-2<br/> <br/>- Μπρέικ για τον Τσιτσιπά που ''σπάζει'' το σερβίς του Φέντερερ και προηγείται με 2-1 γκέιμς<br/> <br/>- Στο 1-1 η αναμέτρηση<br/> <br/>- 1-0 κρατά το σερβίς του ο Φέντερερ σε αυτό το δεύτερο σετ<br/> <br/>- Ο Τσιτσιπάς κρατά το σερβίς του και μαζί με το γκέιμ (6-3) πήρε και το πρώτο σετ<br/> <br/>- Μειώνει σε 5-3 ο Φέντερερ<br/> <br/>- Κρατά το σέρβις του ο Τσιτσιπάς και γίνεται έτσι το 5-2<br/> <br/>- Το παιχνίδι βρίσκεται στο 4-2 για τον Τσιτσιπά<br/> <br/>- Μπροστά στα γκέιμς με 4-1 ο Τσιτσιπάς<br/> <br/>- Μειώνει σε 3-1 ο Ελβετός<br/> <br/>- 3-0 μπροστά ο Τσιτσιπάς<br/> <br/>- Μπρέικ με το ''καλημέρα'' για τον Ελλαδίτη αντισφαιριστή που είναι μπροστά με 2-0<br/> <br/>- 1-0 μπροστά στα γκέιμς ο Τσιτσιπάς<br/> <br/>- Ξεκινάει η αναμέτρηση<br/> <br/>- Οι δύο αθλητές έκαναν την είσοδο τους στον αγωνιστικό χώρο<br/> <br/>- Ένα παιχνίδι που το περιμένει πώς και πώς ο κόσμος του τένις<br/> <br/>- Αρχίζει σε λίγο η αναμέτρηση ανάμεσα στους δύο αντισφαιριστές<br/> </p>
    </article>
  </body>
</html>