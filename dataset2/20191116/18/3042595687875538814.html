<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/vant-mot-erkerivalen/71828306"/>
    <meta property="og:site_name" content="Dagbladet.no"/>
    <meta property="article:published_time" content="2019-11-16T18:54:50+00:00"/>
    <meta property="og:title" content="Vant mot erkerivalen"/>
    <meta property="og:description" content="Lyon vant 1-0 mot PSG lørdag kveld."/>
  </head>
  <body>
    <article>
      <h1>Vant mot erkerivalen</h1>
      <h2>Lyon vant 1-0 mot PSG lørdag kveld.</h2>
      <address><time datetime="2019-11-16T18:54:50+00:00">16 Nov 2019, 18:54</time> by <a rel="author">NTB I</a></address>
      <p>En målløs Ada Hegerbergs Lyon rykket fra på tabelltoppen med 1-0-seier over PSG, i den franske toppseriens niende runde for kvinner lørdag.</p>
      <p>
        <b>Etter dagens seier mot PSG rykket Lyon opp på serielederplass og er trepoeng foran sin argeste konkurrent. Dermed leder Lyon med 25 poeng og har imponerende 37-4 i målforskjell.</b>
      </p>
      <p>Det var hjemmelaget som dominerte store deler av første omgang, uten å få uttelling for målsjansene.</p>
      <p>
        <b>Etter hvilen gikk Lyon raskt opp i ledelse på hjemmebane, da Saki Kumagai flott headet inn 1-0. Og med et godt og defensivt spill slo de pusten ut av et svimeslått PSG.</b>
      </p>
      <p>Etter 66. minutter spilt var Hegerberg svært nære nettkjenning, men hun klarte ikke å fullføre skuddet. Dermed ble det ingen mål for den norske storscoreren denne gangen.</p>
      <p>Godt ute i andre omgang begynte det å bli slitne bein hos PSG, noe som ga store rom til Hegerbergs Lyon. Allikevel var de svært nære ved å sette ballen i mål etter 75. minutter spilt, men Lyons Kadeisha Buchanan hindret utligningen da hun klarerte fra halvannen meter, og fikk slått ballen over mål.</p>
      <p>Hegerberg som er tidenes mestscorende i mesterligaen for kvinner spilte hele hjemmekampen for Lyon.</p>
    </article>
  </body>
</html>