<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188615/Dertig-bekeuringen-voor-trouwstoet-in-Rotterdam"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-16T18:45:52+00:00"/>
    <meta property="og:title" content="Dertig bekeuringen voor trouwstoet in Rotterdam"/>
    <meta property="og:description" content="De politie heeft zaterdagmiddag dertig bekeuringen uitgedeeld aan een trouwstoet in de Rotterdamse wijk Bloemhof. Agenten kwamen de stoet op het spoor na meldingen over hun rijgedrag, waarbij de veiligheid van andere verkeersdeelnemers in gevaar werd gebracht."/>
  </head>
  <body>
    <article>
      <h1>Dertig bekeuringen voor trouwstoet in Rotterdam</h1>
      <address>
        <time datetime="2019-11-16T18:45:52+00:00">16 Nov 2019, 18:45</time>
      </address>
      <h4>De politie heeft zaterdagmiddag dertig bekeuringen uitgedeeld aan een trouwstoet in de Rotterdamse wijk Bloemhof. Agenten kwamen de stoet op het spoor na meldingen over hun rijgedrag, waarbij de veiligheid van andere verkeersdeelnemers in gevaar werd gebracht.</h4>
      <p>De stoet reed rond 16:00 uur vanuit de Walravenbuurt over de Strevelsweg richting Bloemhof. In de Lavendelstraat parkeerde een deel hun wagen op de stoep of midden op straat.</p>
      <p>Dertig bestuurders kregen daarvoor een bekeuring. Ze moeten bij elkaar meer dan drieduizend euro aftikken.</p>
      <p>De stoet vertrok vervolgens weer uit de wijk. Met cameratoezicht zijn zij nog in de gaten gehouden, maar daarbij werden verder geen overtredingen meer gezien.</p>
    </article>
  </body>
</html>