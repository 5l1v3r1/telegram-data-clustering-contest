<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/rosiya-ne-zbyrayetsya-povertaty-ukrayini-zahopleni-korabli-do-normanskoyi-zustrichi.html"/>
    <meta property="og:site_name" content="1NEWS"/>
    <meta property="article:published_time" content="2019-11-16T18:50:33+00:00"/>
    <meta property="og:title" content="Росія не збирається повертати Україні захоплені кораблі до норманської зустрічі"/>
    <meta property="og:description" content="Росія не збирається повертати Україні захоплені кораблі до норманської зустрічі"/>
  </head>
  <body>
    <article>
      <h1>Росія не збирається повертати Україні захоплені кораблі до норманської зустрічі</h1>
      <address>
        <time datetime="2019-11-16T18:50:33+00:00">16 Nov 2019, 18:50</time>
      </address>
      <figure>
        <img src="https://1news.com.ua/wp-content/uploads/2019/11/1703c05db145b6ddecd2a8b81b83b8ad-1024x692.jpg"/>
      </figure>
      <p>У російському МЗС заявили, що не пов’язують передачу Україні кораблів, захоплених у Керченській протоці, з майбутнім самітом в “нормандському форматі”. Про це пише 1NEWS, посилаючись на <a href="https://www.pravda.com.ua/news/2019/11/16/7232178/">Українську правду</a>.</p>
      <p>“Пропозиція Києву весь цей час не втрачала своєї актуальності. Вони це можуть зробити в будь-який момент”, – заявили в МЗС РФ.</p>
      <p>У відомстві зазначили, що передачу кораблів має бути здійснено “під гарантії їх збереження” як речових доказів.</p>
      <p>Раніше російське видання “Коммерсант” з посиланням на джерела повідомило, що “ухвалено принципове рішення повернути судна”, і що сторони узгоджують дату і точний час передачі кораблів.</p>
      <p>За даними ЗМІ, “проблемне питання має бути врегульовано до саміту в “нормандському форматі”, який заплановано на 9 грудня.</p>
      <p>
        <i>
          <b>Нагадаємо, </b>
        </i>
      </p>
      <ul>
        <li>15 листопада стало відомо, що зустріч лідерів країн “нормандської четвірки” відбудеться 9 грудня 2019 року в Парижі.</li>
        <li>Глава МЗС України Вадим Пристайко повідомив, що українські військові кораблі повернуть із полону найближчим часом. За його словами, Україна чекає, коли Росія “назве точку координат, де ці кораблі стоятимуть, і час, коли ми можемо їх забрати”.</li>
        <li>25 листопада 2018 року в Керченській протоці російські військові обстріляли і захопили українські катери “Бердянськ” і “Нікополь” і буксир “Яни Капу” з екіпажами, які прямували з Одеси до Маріуполя.</li>
        <li>Троє українських моряків отримали поранення.</li>
        <li>24 полоненим українцям пред’явили звинувачення за ч.3 ст.322 КК Росії (незаконний перетин кордону).</li>
        <li>7 вересня 2019 року моряків обміняли і повернули в Україну.</li>
      </ul>
    </article>
  </body>
</html>