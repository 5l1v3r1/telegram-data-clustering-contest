<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/16/az-elbaba-zuhant-egy-cseh-repulogep"/>
    <meta property="og:site_name" content="infostart"/>
    <meta property="article:published_time" content="2019-11-16T18:01:00+00:00"/>
    <meta property="og:title" content="Az Elbába zuhant egy cseh repülőgép"/>
    <meta property="og:description" content="Lezuhant egy ultrakönnyű repülőgép szombaton a csehországi Litomerice település mellett, a pilóta meghalt - közölte Lukas Marvan, a cseh tűzoltóság szóvivője."/>
  </head>
  <body>
    <article>
      <h1>Az Elbába zuhant egy cseh repülőgép</h1>
      <address><time datetime="2019-11-16T18:01:00+00:00">16 Nov 2019, 18:01</time> by <a rel="author">Infostart / MTI</a></address>
      <h3>Lezuhant egy ultrakönnyű repülőgép szombaton a csehországi Litomerice település mellett, a pilóta meghalt - közölte Lukas Marvan, a cseh tűzoltóság szóvivője.</h3>
      <p>A CTK cseh hírügynökség szerint a repülőgép eddig ismeretlen okból zuhant az Elba folyó vizébe. Csaknem háromórás keresést követőn sikerült csak a tűzoltóságnak és a rendőrség búváralakulatainak megtalálniuk a gép roncsát benne az élettelen pilótával. A kereséshez egy hajó és egy hőkamerával felszerelt helikopter is csatlakozott.</p>
      <p>A mentőegységek daruval emelték ki a repülőgép roncsait a partra.</p>
    </article>
  </body>
</html>