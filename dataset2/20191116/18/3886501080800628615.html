<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119394-aleksandar-obradovic-otkrivanjem-nezakonitosti-u-krusiku-zelim-da-dam-doprinos-oslobadjanju-straha?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-16T18:50:04+00:00"/>
    <meta property="og:title" content="Aleksandar Obradović: Otkrivanjem nezakonitosti u Krušiku želim da dam doprinos oslobadjanju straha"/>
    <meta property="og:description" content=" Ispred Palate pravde preko telefona večeras se okupljenim učesnicima 50 protesta Jedan od pet miliona obratio uzbunjivač iz Krušika Aleksandar Obradović koji je poručio da, ako je on mogao da se oslobodi od straha, to mogu i svi.Obradović je rekao da je otkrivanjem nezakonitosti u poslovanju Krušika želeo da da doprinos oslobadjanju od straha i budućim uzbunjivačima.&quot;Ako sam ja to mogao verujte mi to može svako od vas&quot;, rekao je Obradović i dodao da &quot;nema povlačenja nema ni korak nazad&quot;.On je predsedniku Srbije Aleksandru Vučiću poželeo brz oporavak i poručio mu da, kada bude hteo da čuje činjenice, da dodje do Valjeva i da će mu objasniti sve što nije razumeo.&quot;Mnogo je Krušika u Srbiji i mnogo preduzeća koja posluju po sličnoj matrici. Mnogo je alavih kabadahija u preduzećima i lokalnim zajednicama koje se bogate na račun svih gradjana&quot;, rekao je Obradović.On se zahvalio na podršci, solidarnosti i snazi koju mu daju okupljeni na protestima.Ocenio je da u Srbiji ima mnogo poniženih tapšača režimu, kao i mnogo…"/>
  </head>
  <body>
    <article>
      <h1>Aleksandar Obradović: Otkrivanjem nezakonitosti u Krušiku želim da dam doprinos oslobadjanju straha</h1>
      <address>
        <time datetime="2019-11-16T18:50:04+00:00">16 Nov 2019, 18:50</time>
      </address>
      <p> Ispred Palate pravde preko telefona večeras se okupljenim učesnicima 50 protesta Jedan od pet miliona obratio uzbunjivač iz Krušika Aleksandar Obradović koji je poručio da, ako je on mogao da se oslobodi od straha, to mogu i svi.Obradović je rekao da je otkrivanjem nezakonitosti u poslovanju Krušika želeo da da doprinos oslobadjanju od straha i budućim uzbunjivačima.<br/><br/>"Ako sam ja to mogao verujte mi to može svako od vas", rekao je Obradović i dodao da "nema povlačenja nema ni korak nazad".<br/><br/>On je predsedniku Srbije Aleksandru Vučiću poželeo brz oporavak i poručio mu da, kada bude hteo da čuje činjenice, da dodje do Valjeva i da će mu objasniti sve što nije razumeo.<br/><br/>"Mnogo je Krušika u Srbiji i mnogo preduzeća koja posluju po sličnoj matrici. Mnogo je alavih kabadahija u preduzećima i lokalnim zajednicama koje se bogate na račun svih gradjana", rekao je Obradović.<br/><br/>On se zahvalio na podršci, solidarnosti i snazi koju mu daju okupljeni na protestima.<br/><br/>Ocenio je da u Srbiji ima mnogo poniženih tapšača režimu, kao i mnogo pasivnih i ravnodušnih.<br/><br/>On je dodao da sebe ne smatra herojem ni mernom jedincom za hrabrost već običnim čovekom sa manama i vrlinama koji nije hteo da posmatra propadanje svog preduzeća, kao ni da mu neko crta uši i rep i tretira ga kao magarca.</p>
    </article>
  </body>
</html>