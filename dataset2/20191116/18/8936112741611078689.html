<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/tenis,115/atp-finals-stefanos-tsitsipas-roger-federer-wynik-meczu-tsitsipas-w-finale,985979.html"/>
    <meta property="og:site_name" content="TVN24"/>
    <meta property="article:published_time" content="2019-11-16T18:09:00+00:00"/>
    <meta property="og:title" content="Geniusz Federer pokonany. Piękny sen Greka trwa"/>
    <meta property="og:description" content="Tylko godzinę i 36 minut potrzebował debiutujący w ATP Finals Stefanos Tsitsipas na pokonanie Rogera Federera. To największe zwycięstwo w karierze 21-letniego Greka, który w niedzielę zagra w final..."/>
  </head>
  <body>
    <article>
      <h1>Geniusz Federer pokonany. Piękny sen Greka trwa</h1>
      <address>
        <time datetime="2019-11-16T18:09:00+00:00">16 Nov 2019, 18:09</time>
      </address>
      <slideshow>
        <figure>
          <img src="https://r-scale-20.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/050ace30-89fd-473c-a9c1-af7031ea2ec4.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/e776b916-442a-4a78-a7a6-565987514a0c-480p.mp4" autoplay="" loop=""/>
          <figcaption>Debiutant lepszy od mistrza. Tsitsipas pokonał Federera w...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/3402b3aa-0193-4c70-a113-ea64fb3f2232-480p.mp4"/>
          <figcaption>Skrót meczu Tsitsipas - Zverev na ATP Finals</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/1d914a95-e407-412a-9ffa-5908bc131e22-480p.mp4" autoplay="" loop=""/>
          <figcaption>Nadal w najlepszym wydaniu! Hiszpan pokonał Tsitsipasa w ATP...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/71b6a577-fab4-450f-bcbf-4144583bf517-480p.mp4"/>
          <figcaption>Tsitsipas awansował do ćwierćfinału turnieju w Paryżu</figcaption>
        </figure>
        <figcaption>Stefanos Tsitsipas rozpoczął drogę do finału Turnieju Mistrzów od zwycięstwa z Daniiłem Miedwiediewem Foto: PAP/EPA/WILL OLIVER | Video: Eurosport/SNTV</figcaption>
      </slideshow>
      <h4>Tylko godzinę i 36 minut potrzebował debiutujący w ATP Finals Stefanos Tsitsipas na pokonanie Rogera Federera. To największe zwycięstwo w karierze 21-letniego Greka, który w niedzielę zagra w finale kończącego tenisowy sezon Turnieju Mistrzów.</h4>
      <related>
        <a href="https://eurosport.tvn24.pl/tenis,115/atp-finals-juz-bez-nadala-poznalismy-pary-polfinalow,985876.html"/>
      </related>
      <p>Tsitsipas rozpoczął spotkanie nieco stremowany i już w pierwszym gemie stworzył 20-krotnemu mistrzowi wielkoszlemowemu szansę na przełamanie. Obronił jednak swoje podanie i od tego momentu wyraźnie przejął inicjatywę w meczu. Już w drugim gemie wykorzystał błąd Federera i przełamał go, obejmując prowadzenie i utrzymując je do końca seta.</p>
      <h3>11 niewykorzystanych piłek Federera</h3>
      <p>Drugi set rozpoczął się od wygranych podań obu zawodników, ale już w trzecim gemie Tsitsipas ponownie przełamał serwis Federera. Ten chwilę później doprowadził do wyrównania, ale w kolejnym gemie irytował błędami, które Grek bezlitośnie wykorzystał.</p>
      <p>Szwajcar raził nieskutecznością. Miał w spotkaniu aż 11 breakpointów, ale wykorzystać zdołał tylko jednego. Swój 11. udział w Turnieju Mistrzów zakończył w półfinale.</p>
      <p>Tsitsipas drugi raz w tym roku pokonał szwajcarskiego mistrza, poprzednio uporał się z nim w ćwierćfinale Australian Open.</p>
      <figure>
        <img src="https://r-scale-80.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/10ec521a-0db3-4f6e-8410-376ddef06f51.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Stefanos Tsitsipas zaskakująco szybko poradził sobie z Rogerem Federerem<cite>Źródło: PAP/EPA</cite></figcaption>
      </figure>
      <h3>Debiutant w finale</h3>
      <p>Grek zaledwie 25 miesięcy temu awansował do pierwszej setki rankingu ATP. Przed turniejem finałowym, w którym występuje po raz pierwszy, zajmował 6. miejsce.</p>
      <figure>
        <img src="https://r-scale-80.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/10ec521a-0db3-4f6e-8410-376ddef06f51.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Stefanos Tsitsipas zaskakująco szybko poradził sobie z Rogerem Federerem<cite>Źródło: PAP/EPA</cite></figcaption>
      </figure>
      <p>Jest też najmłodszym finalistą Turnieju Mistrzów od 10 lat. W niedzielnym finale spotka się ze zwycięzcą spotkania pomiędzy Dominikiem Thiemem a Alexandrem Zverevem.</p>
      <p>
        <b>Stefanos Tsitsipas (Grecja, 6) – Roger Federer (Szwajcaria, 3) 6:3, 6:4</b>
      </p>
      <p>Autor: mc/twis / Źródło: eurosport.pl</p>
    </article>
  </body>
</html>