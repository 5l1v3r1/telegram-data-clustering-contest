<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/461171/%E0%A6%B2%E0%A6%A8%E0%A7%8D%E0%A6%A1%E0%A6%A8-%E0%A6%A5%E0%A7%87%E0%A6%95%E0%A7%87-%E0%A6%86%E0%A6%B8%E0%A6%9B%E0%A7%87-%E0%A6%A4%E0%A6%BE%E0%A6%B0%E0%A7%87%E0%A6%95%E0%A7%87%E0%A6%B0-%E0%A6%A8%E0%A6%A4%E0%A7%81%E0%A6%A8-%E0%A6%A8%E0%A6%BF%E0%A6%B0%E0%A7%8D%E0%A6%A6%E0%A7%87%E0%A6%B6%E0%A6%A8%E0%A6%BE"/>
    <meta property="og:site_name" content="Daily Janakantha"/>
    <meta property="article:published_time" content="2019-11-16T18:35:00+00:00"/>
    <meta property="og:title" content="লন্ডন থেকে আসছে তারেকের নতুন নির্দেশনা"/>
    <meta property="og:description" content="অনলাইন রিপোর্টার ॥ বিএনপির সর্বোচ্চ নীতিনির্ধারণী ফোরাম জাতীয় স্থায়ী কমিটির সদস্যরা বৈঠকে বসেছেন। দেশের চলমান সার্বিক পরিস্থিতি পর্যালোচনা করে দলের পরবর্তী করণীয় ঠিক করতে এ বৈঠকে বসেছেন তারা। এতে তারেক রহমানের নতুন নির্দেশনা আসছে। শনিবার বিকেল চারটায় গুলশানে বিএনপি চেয়ারপারসনের রাজনৈতিক কার্যালয়ে এ বৈঠক শুরু ..."/>
  </head>
  <body>
    <article>
      <h1>লন্ডন থেকে আসছে তারেকের নতুন নির্দেশনা</h1>
      <address>
        <time datetime="2019-11-16T18:35:00+00:00">16 Nov 2019, 18:35</time>
      </address>
      <figure>
        <img src="http://www.dailyjanakantha.com/files/201911/1573932909_48.jpg"/>
      </figure>
      <p>অনলাইন রিপোর্টার ॥ বিএনপির সর্বোচ্চ নীতিনির্ধারণী ফোরাম জাতীয় স্থায়ী কমিটির সদস্যরা বৈঠকে বসেছেন। দেশের চলমান সার্বিক পরিস্থিতি পর্যালোচনা করে দলের পরবর্তী করণীয় ঠিক করতে এ বৈঠকে বসেছেন তারা। এতে তারেক রহমানের নতুন নির্দেশনা আসছে। শনিবার বিকেল চারটায় গুলশানে বিএনপি চেয়ারপারসনের রাজনৈতিক কার্যালয়ে এ বৈঠক শুরু হয়েছে। বিএনপি চেয়ারপারসনের প্রেস উইং সদস্য শায়রুল কবির খান এ তথ্য নিশ্চিত করেছেন।</p>
      <p>সূত্র জানায়, বরাবরের মতো এ বৈঠকেও তারেক রহমান লন্ডন থেকে ভিডিও কনফারেন্সে যুক্ত থেকে সভাপতিত্ব করবেন। দেশের চলমান পরিস্থিতি, বিশেষ করে ট্রেন দুর্ঘটনা, ঘূর্ণিঝড় বুলবুলের ক্ষয়ক্ষতি, সৌদি থেকে নির্যাতিত হয়ে দেশে ফেরা নারী শ্রমিক, পেঁয়াজের লাগামহীন দর এসব বিষয়ে সরকারের অদক্ষতা নিয়ে বৈঠকে পর্যালোচনা হবে।</p>
      <p>এ ছাড়া বিএনপির সাংগঠনিক কর্মকাণ্ড, বিভিন্ন ইউনিট গঠন এবং অঙ্গ ও সহযোগী সংগঠনের মধ্যে ছাত্রদল ,যুবদল স্বেচ্ছাসেবক দল, কৃষক দলসহ অন্যান্য বিষয়াদি নিয়ে বৈঠকে আলোচনা হবে। বৈঠকে অংশ নেয়া নেতারা তাদের মতামত দেবেন। নেতাদের মতামত শুনে এসব বিষয়ে তারেক রহমান নতুন নির্দেশনা দেবেন।</p>
    </article>
  </body>
</html>