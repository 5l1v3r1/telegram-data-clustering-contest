<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_prezentuvali-knizhku-pro-zhurnalista-yakij-pisav-pro-golodomor/938493"/>
    <meta property="og:site_name" content="Gazeta.ua"/>
    <meta property="article:published_time" content="2019-11-16T18:53:00+00:00"/>
    <meta property="og:title" content="Презентували книжку про журналіста, який писав про Голодомор"/>
    <meta property="og:description" content="У Києві в музеї Голодомору-геноциду презентували книгу видавництва &quot;Жнець&quot; &quot;Ґарет Джонс. Ціна правди&quot;. До видання увійшли вибрані статті та хроніка життя британського журналіста, який розповів світу про Голодомор в Україні, повідомляє Укрінформ. &quot;Ми можемо вчити багато теоретичних ..."/>
  </head>
  <body>
    <article>
      <h1>Презентували книжку про журналіста, який писав про Голодомор</h1>
      <address><time datetime="2019-11-16T18:53:00+00:00">16 Nov 2019, 18:53</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938493_w_300.jpg?v=0"/>
        <figcaption>Презентували книгу "Ґарет Джонс. Ціна правди". ФОто:</figcaption>
      </figure>
      <p>У Києві в музеї Голодомору-геноциду презентували книгу видавництва "Жнець" "Ґарет Джонс. Ціна правди".</p>
      <p>До видання увійшли вибрані статті та хроніка життя британського журналіста, який розповів світу про Голодомор в Україні, повідомляє <a href="https://www.ukrinform.ua/rubric-society/2819366-u-muzei-golodomoru-prezentuvali-knigu-garet-dzons-cina-pravdi.html">Укрінформ</a>.</p>
      <p>"Ми можемо вчити багато теоретичних історій, але потрібно обов'язково прочитати "Ґарет Джонс. Ціна правди", щоб відчути ці тексти, які засвідчують, як треба поводитися в дуже складних ситуаціях", - сказала доцент кафедри видавничої справи та редагування Інституту журналістики КНУ імені Тараса Шевченка <b>Ярослава Прихода</b>.</p>
      <p>Джонс на власні очі бачив Голодомор в Україні. У 1933 році він організував прес-конференцію у Берліні, де розповів світу про сталінський режим. Прорадянський журналіст Волтер Дюранті надрукував кілька замовних матеріалів, в яких заперечував факт Голодомору. Джонс й далі продовжував публікувати статті про голод в Україні.</p>
      <p>"Ми багато чого не знаємо, але це був такий час, коли не кожен мав сміливість таке розповісти. Знання політичної ситуації, вміння розповісти про цю ситуацію. У нього надзвичайно гарний стиль, у нього треба вчитися, він лаконічний, і його тексти просто надзвичайні", - наголосила Прихода.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/culture/_zurnalist-vikrivaye-pravdu-pro-stalinski-zlochini-ta-radyansku-utopiyu-v-ukrayinskomu-filmi-cina-pravdi/929571"/>
      </related>
      <p>Книга видана українською та англійською мовами. В її основі книги бакалаврський книжковий проект студенток Інституту журналістики КНУ імені Тараса Шевченка <b>Валентини Пасічної</b> та <b>Олени Тищук</b> "Журналіст Ґарет Джонс".</p>
      <blockquote>6 фільмів увійшли до програми 19-го фестивалю "Нове британське кіно". Пройде у столичному кінотеатрі "Жовтень" з 28 листопада до 4 грудня. Фільмом відкриття стане історична драма про Голодомор 1932-1933 років "Ціна правди" спільного виробництва України, Польщі та Великої Британії. Дія відбувається 1933-го. Валлійський журналіст, радник британського прем'єр-міністра Ґарет Джонс приїхав у Радянський Союз. Розслідує злочини сталінського режиму. Першим у західній пресі заявляє про штучний характер голоду в Україні, за сюжетом.</blockquote>
    </article>
  </body>
</html>