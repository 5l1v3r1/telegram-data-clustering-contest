<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23495266-ministrul-muncii-spune-pensionarul-parcurge-labirint-6-luni-pentru-recalcularea-pensiei.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-16T18:47:00+00:00"/>
    <meta property="og:title" content="Ministrul Muncii spune că pensionarul parcurge „un labirint” de 6 luni pentru recalcularea pensiei"/>
    <meta property="og:description" content="Ministrul Muncii, Violeta Alexandru, spune că pensionarul are de făcut 10 pași ce se întind până la șase luni peste termenul de 45 de zile stabilit de lege în recalcularea pensiei"/>
  </head>
  <body>
    <article>
      <h1>Ministrul Muncii spune că pensionarul parcurge „un labirint” de 6 luni pentru recalcularea pensiei</h1>
      <address><time datetime="2019-11-16T18:47:00+00:00">16 Nov 2019, 18:47</time> by <a rel="author">V.M.</a></address>
      <p><b>Ministrul Muncii, Violeta Alexandru, spune că pensionarul are de făcut 10 pași ce se întind până la șase luni peste termenul de 45 de zile stabilit de lege în recalcularea pensiei și afirmă că acești pași sunt, de fapt, „un labirint”, ce nu ar trebui să existe.</b><br/><br/>„Labirintul pensionarului român. Ce găsesc la preluarea mandatului. 10 pași întinși uneori până la 6 luni peste termenul de 45 zile din lege prin nenumărate runde de verificare/verificare la verificare până nu se mai știe cine răspunde în caz că persistă o greșeală la (re)calcularea unei pensii”, a scris Violeta Alexandru, sâmbătă, pe Facebook, potrivit Mediafax.<br/><br/>Ministrul Muncii spune că pensionarii români au de parcurs acest „labirint”, de la ghișeu până la decizia de pensionare.<br/><br/>„Este nedrept și nenecesar de complicat. Se poate mai bine și mai simplu. Voi schimba lucrurile. Cu fiecare zi, ajung la rezultate. Așa lucrez”, a mai spus Alexandru.<br/><br/><a href="https://www.hotnews.ro/stiri-esential-23493785-peste-45-200-dosare-recalculare-pensiilor-sunt-intarziate-unele-chiar-sase-luni-ministerul-muncii.htm">Peste 45.000 de dosare de recalculare a pensiilor sunt întârziate, conform Casei Naționale de Pensii Publice, la nivelul lunii septembrie, a transmis, vineri, Ministerul Muncii.</a> Media întârzierilor este între una și trei luni, dar sunt și cazuri unde se ajunge la șase luni.</p>
      <related>
        <h4>REFERINTE</h4>
        <a href="https://www.hotnews.ro/stiri-esential-23493785-peste-45-200-dosare-recalculare-pensiilor-sunt-intarziate-unele-chiar-sase-luni-ministerul-muncii.htm"/>
      </related>
    </article>
  </body>
</html>