<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/yebrr-nadast-finansovu-pidtrimku-malomu-biznesu-ukrayini/"/>
    <meta property="og:site_name" content="Прямий"/>
    <meta property="article:published_time" content="2019-11-16T18:03:00+00:00"/>
    <meta property="og:title" content="ЄБРР надасть фінансову підтримку малому бізнесу України"/>
    <meta property="og:description" content="Представники малого бізнесу в Україні зможуть скористатися новими фінансовими можливостями у розмірі до 120 мільйонів євро у рамках програми Європейського"/>
  </head>
  <body>
    <article>
      <h1>ЄБРР надасть фінансову підтримку малому бізнесу України</h1>
      <address>
        <time datetime="2019-11-16T18:03:00+00:00">16 Nov 2019, 18:03</time>
      </address>
      <p>
        <b>Представники малого бізнесу в Україні зможуть скористатися новими фінансовими можливостями у розмірі до 120 мільйонів євро у рамках програми Європейського банку реконструкції та розвитку (ЄБРР).</b>
      </p>
      <p>Про це повідомляє <a href="https://eeas.europa.eu/delegations/ukraine/70506/%D0%BD%D0%BE%D0%B2%D1%96-%D1%84%D1%96%D0%BD%D0%B0%D0%BD%D1%81%D0%BE%D0%B2%D1%96-%D0%BC%D0%BE%D0%B6%D0%BB%D0%B8%D0%B2%D0%BE%D1%81%D1%82%D1%96-%D0%B4%D0%BB%D1%8F-%D0%BC%D0%B0%D0%BB%D0%BE%D0%B3%D0%BE-%D0%B1%D1%96%D0%B7%D0%BD%D0%B5%D1%81%D1%83-%D0%B2-%D1%83%D0%BA%D1%80%D0%B0%D1%97%D0%BD%D1%96-new-funds-support-small-businesses_uk">пресслужба</a> Представництва ЄС в Україні.</p>
      <p>"Нові кошти у місцевій валюті забезпечать еквівалент розміром майже у 70 мільйонів євро у рамках ініціативи EU4Business. Кошти надаватимуть місцевому малому бізнесу задля здійснення інвестицій та використання оборотного капіталу. Малі та середні підприємства рухають вперед місцеву економіку та забезпечують майже 80% робочих місць в країні. Кредити у місцевій валюті захистять їх від нестабільності обмінного курсу", - йдеться в повідомленні.</p>
      <p>Як зазначається, мета ініціативи EU4Business – поліпшити доступ малих і середніх підприємств України до фінансів і бізнесових знань за допомогою консультаційних послуг, фінансування та навчання. Також ініціатива допомагає бізнесу створювати робочі місця, надаючи йому нові навички та підтримуючи його амбіції з експорту своєї продукції на найбільший сусідній ринок, а саме єдиний ринок ЄС, який нараховує понад 500 мільйонів споживачів.</p>
      <p>У представництві також повідомили, що три місцеві банки вже стали учасниками програми. Очікується, що у майбутньому до неї доєднається ще більша кількість місцевих фінансових інституцій.</p>
      <p>Раніше рада директорів Європейського банку реконструкції і розвитку (ЄБРР) <a href="https://prm.ua/yebrr-vidiliv-ukrayini-200-mln-yevro-na-rozvitok-eko-energetiki/">схвалила надання додаткового фінансування в сумі 200 мільйонів євро</a> на розвиток відновлюваних джерел енергії (ВДЕ) в Україні.</p>
      <related>
        <h4>Схожі новини</h4>
        <a href="https://prm.ua/u-naftogazi-vidreaguvali-na-pidpisannya-zelenskim-zakonu-shhodo-gts/"/>
        <a href="https://prm.ua/zelenskiy-pidpisav-zakon-pro-rozdilennya-naftogazu/"/>
        <a href="https://prm.ua/sbu-zatrimala-odnogo-z-klyuchovih-vatazhkiv-idil-al-bara-shishani/"/>
      </related>
    </article>
  </body>
</html>