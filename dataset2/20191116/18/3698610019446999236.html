<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/donbas-obigrav-chempiona-kazahstanu-v-tretomu-raundi-kontinentalnogo-kubka-329930_.html"/>
    <meta property="og:site_name" content="DT.ua"/>
    <meta property="article:published_time" content="2019-11-16T18:01:00+00:00"/>
    <meta property="og:title" content="&quot;Донбас&quot; обіграв чемпіона Казахстану в третьому раунді Континентального кубка"/>
    <meta property="og:description" content="Донеччани піднялися на першу сходинку у своїй групі."/>
  </head>
  <body>
    <article>
      <h1>"Донбас" обіграв чемпіона Казахстану в третьому раунді Континентального кубка</h1>
      <h2>Донеччани піднялися на першу сходинку у своїй групі.</h2>
      <address>
        <time datetime="2019-11-16T18:01:00+00:00">16 Nov 2019, 18:01</time>
      </address>
      <p>Донецький<b> <a href="https://zn.ua/SPORT/hokkeynyy-donbass-oformil-vyhod-v-tretiy-raund-kontinentalnogo-kubka-333222_.html">"Донбас"</a></b> здобув першу перемогу на стадії третього раунду Континентального кубка IIHF, у другому турі групи F обігравши чемпіона Казахстану "Бейбарис" з рахунком 5:3.</p>
      <p>Головним героєм поєдинку став Ілля Коренчук, який оформив хет-трик.</p>
      <p>"Донбас" набрав чотири очки після двох матчів і всерйоз розраховує на потрапляння у Суперфінал Континентального кубка у групі F. Все вирішиться в третьому поєдинку групи, який донеччани проведуть проти польської "Краковії" 17 листопада.</p>
      <p>У першому поєдинку групи "Донбас" поступився представнику Білорусі "Неману" - 3:4 ОТ.</p>
      <p>У Суперфіналі зіграють дві найкращі команди групи, а також ще два клуби з другого квартету.</p>
      <p>УНІАН раніше повідомляв про те, що <b><a href="https://dt.ua/SPORT/hokeyist-z-kropivnickogo-zakinuv-pershu-shaybu-v-nhl-326822_.html">хокеїст з Кропивницького закинув першу шайбу в НХЛ</a></b>.</p>
      <footer>За матеріалами: <a href="https://dt.ua/go/aHR0cDovL3hzcG9ydC51YQ==">XSport</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>