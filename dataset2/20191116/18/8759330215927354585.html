<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904012/benzema-slaat-terug-alleen-ik-kan-einde-maken-aan-mijn-interlandcarri-re-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T18:51:00+00:00"/>
    <meta property="og:title" content="Benzema slaat terug: 'Alleen ik kan einde maken aan mijn interlandcarrière'"/>
    <meta property="og:description" content="Karim Benzema slaat hard terug naar Noël Le Graët, de voorzitter van de Franse voetbalbond. Die gaf zaterdagmiddag aan dat het avontuur van de Real Madrid-spits bij het nationale elftal over is. Benzema is op zijn zachtst gezegd niet blij met de uitspraken."/>
  </head>
  <body>
    <article>
      <h1>Benzema slaat terug: 'Alleen ik kan einde maken aan mijn interlandcarrière'</h1>
      <address>
        <time datetime="2019-11-16T18:51:00+00:00">16 Nov 2019, 18:51</time>
      </address>
      <p>
        <b>Karim Benzema slaat hard terug naar Noël Le Graët, de voorzitter van de Franse voetbalbond. Die gaf zaterdagmiddag aan dat het avontuur van de Real Madrid-spits bij het nationale elftal over is. Benzema is op zijn zachtst gezegd niet blij met de uitspraken.</b>
      </p>
      <p>"Zijn avontuur in het Franse nationale team is voorbij", sprak Le Graët eerder zaterdagmiddag over een eventuele terugkeer van Benzema bij de selectie van Les Bleus. De spits sloeg vervolgens hard terug via Twitter. "Noël, ik dacht dat je je niet bemoeide met de selectie van de spelers (voor het nationale team van Frankrijk, red.)", zo valt er te lezen.</p>
      <p>"Je moet weten dat ik, en alleen ik, een einde kan maken aan mijn internationale carrière. Als je denkt dat ik klaar ben bij Frankrijk, laat me dan spelen voor een van de landen waarvoor ik ook in aanmerking kom en we zullen zien", slaat Benzema terug.</p>
      <p>Sinds het veelbesproken afpersingsverhaal tussen Benzema en Mathieu Valbuena keerde de Real Madrid-spits niet meer terug in de selectie.</p>
      <figure>
        <iframe data-src="https://twitter.com/Benzema/status/1195742763326857216?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>