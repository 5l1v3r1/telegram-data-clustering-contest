<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-bangladesh-captain-mominul-haque-reaction-after-lose-indore-test-2853052.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T18:31:29+00:00"/>
    <meta property="og:title" content="INDvsBAN: जानें टीम की हार पर क्या बोले बांग्लादेश के कप्तान मोमिनुल"/>
    <meta property="og:description" content="भारत से पहले टेस्ट में महज तीन दिन में हार का सामना करने वाले बांग्लादेश के कप्तान मोमिनुल हक ने कहा कि टीम की स्थिति में सुधार के लिए अधिक मैच खेलने की जरूरत है। मोमिनुल ने कहा, ''हमें काफी..."/>
  </head>
  <body>
    <article>
      <h1>INDvsBAN: जानें टीम की हार पर क्या बोले बांग्लादेश के कप्तान मोमिनुल</h1>
      <address><time datetime="2019-11-16T18:31:29+00:00">16 Nov 2019, 18:31</time> by <a rel="author">लाइव हिंदुस्तान टीम,इंदौर</a></address>
      <p>भारत से पहले टेस्ट में महज तीन दिन में हार का सामना करने वाले बांग्लादेश के कप्तान मोमिनुल हक ने कहा कि टीम की स्थिति में सुधार के लिए अधिक मैच खेलने की जरूरत है। मोमिनुल ने कहा, ''हमें काफी टेस्ट मैच खेलने की जरूरत है। अगर आप देखेंगे तो पिछले सात महीने में हमने सिर्फ दो टेस्ट खेले हैं। हम दूसरी टीमों की तरह टेस्ट मैच नहीं खेलते हैं। मुझे लगता है यही बड़ा अंतर है।"</p>
      <p>दो मैचों की श्रृंखला के पहले मैच के तीसरे दिन शनिवार (16 नवंबर) को बांग्लादेश की दूसरी पारी को 213 रन पर समेट कर भारत ने पारी और 130 रन की जीत दर्ज की। कप्तान ने इस मौके पर कोच डोमिंगो के बयान का समर्थन किया जिसमें उन्होंने कहा था कि बांग्लादेश को इस प्रारूप में बेहतर नजीता हासिल करने के लिए भारतीय टीम की तरह सांस्कृतिक बदलाव की जरूरत है।</p>
      <p>डोमिंगों ने गुरुवार (14 नवंबर) को कहा था कि भारतीय टीम अब टेस्ट मैचों में घरेलू मैदान पर जीत के लिये अपने तेज गेंदबाजों पर भी निर्भर कर सकती है। मोमिनुल ने कहा, ''मुझे लगता है कोच ने जो कहा वह सही होगा। हम इस बारे में श्रृंखला खत्म होने के बाद चर्चा कर सकते हैं। हमें शायद तुरंत नतीजे नहीं मिले। टीम को दो-तीन साल में इसका फायदा होगा।"</p>
    </article>
  </body>
</html>