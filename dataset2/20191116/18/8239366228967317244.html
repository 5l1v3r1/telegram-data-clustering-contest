<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/ponad_200_novobrantsivprykordonnykiv_prysyagnuly_na_virnist_ukrainskomu_narodovi_330905.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-16T18:19:00+00:00"/>
    <meta property="og:title" content="Понад 200 новобранців-прикордонників присягнули на вірність Українському народові"/>
    <meta property="og:description" content="Сьогодні, 16 листопада, у Кінологічному навчальному центрі відбулися урочистості з нагоди складання Військової присяги на вірність Українському народові військовослужбовцями строкової служби призову “ОСІНЬ-2019”. Про це інформує прес-служба Кінологічного навчального центру."/>
  </head>
  <body>
    <article>
      <h1>Понад 200 новобранців-прикордонників присягнули на вірність Українському народові</h1>
      <h2>Сьогодні, 16 листопада, у Кінологічному навчальному центрі відбулися урочистості з нагоди складання Військової присяги на вірність Українському народові військовослужбовцями строкової служби призову “ОСІНЬ-2019”. Про це інформує прес-служба Кінологічного навчального центру.</h2>
      <address>
        <time datetime="2019-11-16T18:19:00+00:00">16 Nov 2019, 18:19</time>
      </address>
      <p>З визначною подією військовослужбовців прибули привітати керівництво Західного регіонального управління, представники влади й духовенства, їхні рідні й близькі, які із захопленням спостерігали за військовим ритуалом.</p>
      <p>Урочистості розпочалися на стройовому плацу навчального закладу зі внесення Бойового Прапора.</p>
      <p>230 юнаків з різних областей нашої держави зробили сміливий та відповідальний крок у своєму житті – склали клятву на вірність Батьківщині.<br/>Зі зброєю в руках вони присягли бути чесними, вірними і відданими воїнами, сумлінно та наполегливо виконувати свої обов’язки, завжди бути готовими стати на захист державних рубежів.</p>
      <p>Після складанням Присяги вже традиційно всечесні отці освятили воїнів та благословили їх на військову справу.</p>
      <p>Керівництво та почесні гості привітали молоде поповнення з прийняттям Військової присяги та побажали успіху та натхнення у службі, з честю і гідністю нести службу з охорони державного кордону.</p>
      <p>Завершився ритуал складання Військової присяги урочистим проходженням особового складу навчального центру та новоспечених охоронців державних рубежів.</p>
    </article>
  </body>
</html>