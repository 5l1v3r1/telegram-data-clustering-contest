<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asianetnews.com/gallery/science-technology/archaeologists-find-a-3-000-year-old-megalithic-temple-in-ancient-peru-q12df2"/>
    <meta property="og:site_name" content="Asianet News Network Pvt Ltd"/>
    <meta property="article:published_time" content="2019-11-16T18:58:00+00:00"/>
    <meta property="og:title" content="3000 വര്‍ഷം പഴക്കമുള്ള 'ജലക്ഷേത്രം' പെറുവില്‍ കണ്ടെത്തി; രഹസ്യങ്ങള്‍ ചുരുളഴിയുന്നു"/>
    <meta property="og:description" content="ലാറ്റിനമേരിക്കന്‍ രാജ്യമായ പെറുവില്‍ കണ്ടെത്തിയ പുരാതന ക്ഷേത്രം വാര്‍ത്തകളില്‍ നിറയുകയാണ്. കഴിഞ്ഞ മുപ്പത് വര്‍ഷത്തിനിടെ തെക്കേ അമേരിക്കയില്‍ നിന്നും കണ്ടെത്തിയ ഏറ്റവും സുപ്രധാനമായ പുരാവസ്തുശേഖരമായാണ് ഇതിനെ വിശേഷിപ്പിക്കുന്നത്. ഇതിന്‍റെ വിശേഷങ്ങള്‍."/>
  </head>
  <body>
    <article>
      <h1>3000 വര്‍ഷം പഴക്കമുള്ള 'ജലക്ഷേത്രം' പെറുവില്‍ കണ്ടെത്തി; രഹസ്യങ്ങള്‍ ചുരുളഴിയുന്നു</h1>
      <address>
        <time datetime="2019-11-16T18:58:00+00:00">16 Nov 2019, 18:58</time>
      </address>
      <p>ലാറ്റിനമേരിക്കന്‍ രാജ്യമായ പെറുവില്‍ കണ്ടെത്തിയ പുരാതന ക്ഷേത്രം വാര്‍ത്തകളില്‍ നിറയുകയാണ്. കഴിഞ്ഞ മുപ്പത് വര്‍ഷത്തിനിടെ തെക്കേ അമേരിക്കയില്‍ നിന്നും കണ്ടെത്തിയ ഏറ്റവും സുപ്രധാനമായ പുരാവസ്തുശേഖരമായാണ് ഇതിനെ വിശേഷിപ്പിക്കുന്നത്. ഇതിന്‍റെ വിശേഷങ്ങള്‍.<br/> </p>
      <figure>
        <img src="https://static.asianetnews.com/images/01dst61n758atvsab88118c245/peru-3-jpg.jpg"/>
        <figcaption>പെറുവിന്റെ തലസ്ഥാനമായ ലിമയില്‍ നിന്നും 500 കിലോമീറ്റര്‍ ദൂരെയാണ് ഇപ്പോള്‍ ഈ ക്ഷേത്രം കണ്ടെത്തിയിരിക്കുന്നത്. സനവാലി നദിക്ക് അടുത്ത്, നദിയിലെ ജലത്തിനെ പൂജിക്കുന്ന രീതിയിലാണ് ഈ ക്ഷേത്രം എന്നാണ് ഗവേഷകര്‍ പറയുന്നത്.</figcaption>
      </figure>
      <figure>
        <img src="https://static.asianetnews.com/images/01dst61mj7d93ncdzapn8618j2/peru-1-jpg.jpg"/>
        <figcaption>32 അടി വീതിയും 49 അടി നീളവുമുള്ള ചവിട്ടുപടികളും ഈ ക്ഷേത്രത്തിന്‍റെ ഭാഗമായുണ്ട്. 1500 ബിസി മുതല്‍ 292 എഡി വരെയുള്ള കാലത്തെ 21 ശവകുടീരങ്ങളും ഇതേ സ്ഥലത്തു നിന്നും കണ്ടെടുത്തിട്ടുണ്ട്. സനവാലി നദിയില്‍ നിന്നുള്ള വെള്ളം പ്രത്യേകം തയാറാക്കിയ ചതുരാകൃതിയിലുള്ള ക്ഷേത്രത്തിന്‍റെ മദ്യഭാഗത്തേക്ക് എത്തുന്ന സംവിധാനം ഇവിടെ കണ്ടെത്തിയിട്ടുണ്ട്.</figcaption>
      </figure>
      <figure>
        <img src="https://static.asianetnews.com/images/01dst61n15j370tnf8hvt5hgnm/peru-2-jpg.jpg"/>
        <figcaption>ഈ സംവിധാനത്തിലൂടെയാണ് നദിയെയും ജലത്തെയും പൂജിച്ചിരുന്നതാണ് ക്ഷേത്രം എന്ന നിഗമനത്തില്‍ എത്തിയത്. ഇതേ കാലഘട്ടത്തിലുള്ളതെന്ന് കരുതുന്ന മറ്റ് പുരാവസ്തുശേഖരണങ്ങളും പരിശോധിച്ചതാണ് ഇത് 'ജലക്ഷേത്രമാണെന്ന്' ഉറപ്പിച്ചത്.</figcaption>
      </figure>
      <figure>
        <img src="https://static.asianetnews.com/images/01dst61nhr5syast9xbstzq8ab/peru-5-jpg.jpg"/>
        <figcaption>ക്ഷേത്രത്തിനൊപ്പം കണ്ടെത്തിയ ശവകുടീരങ്ങളില്‍ നിന്നും കളിമണ്‍പാത്രങ്ങളുടെ അവശിഷ്ടങ്ങളും കത്തി പോലുള്ള ഇരുമ്പുകൊണ്ടുള്ള ആയുധങ്ങളും കണ്ടെത്തിയിട്ടുണ്ട്.</figcaption>
      </figure>
      <figure>
        <img src="https://static.asianetnews.com/images/01dst61nc92d7htmtn4m41ty8c/peru-4-jpg.jpg"/>
        <figcaption>വാള്‍ട്ടര്‍ ആല്‍വ എന്ന പുരാവസ്തുഗവേഷകനും സംഘവും ചേര്‍ന്നാണ് ഈ വെള്ളത്തിന്റെ ആരാധനാലയം കണ്ടെത്തിയത്. 1987ല്‍ ലോര്‍ഡ് ഓഫ് സിപന്‍ എന്ന മോചിക സംസ്‌ക്കാരത്തിലെ രാജാവിന്റെ ശവകുടീരവും കണ്ടെത്തിയത് വാള്‍ട്ടര്‍ ആല്‍വയാണ്. 2007ല്‍ 4000 വര്‍ഷത്തിലേറെ പഴക്കമുള്ള പ്രതിമകളും വാള്‍ട്ടര്‍ ആല്‍വയും സംഘവും കണ്ടെത്തിയിരുന്നു.</figcaption>
      </figure>
      <figure>
        <img src="https://static.asianetnews.com/images/01dst61np84wy0yq7rsnp8xtzp/peru-6-jpg.jpg"/>
      </figure>
    </article>
  </body>
</html>