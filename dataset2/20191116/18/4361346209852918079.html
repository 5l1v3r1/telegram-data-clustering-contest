<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/megolette-menyet-az-elmebeteg-anyos-elve-astak-el-a-terhes-not/186709"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-16T18:00:00+00:00"/>
    <meta property="og:title" content="Megölette menyét az elmebeteg anyós - élve ásták el a terhes nőt"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Megölette menyét az elmebeteg anyós - élve ásták el a terhes nőt</mark>
      </h1>
      <address><time datetime="2019-11-16T18:00:00+00:00">16 Nov 2019, 18:00</time> by <a rel="author">B. B.</a></address>
      <p>
        <b>Hét hónapos terhes menyét végeztette ki egy elmebeteg anyós, Elizabeth Duncan. Az asszony képtelen volt elengedni fiát, így riválisaként számontartott menyét élve temettette el. </b>
        <b>Hét hónapos terhes menyét végeztette ki egy elmebeteg anyós, Elizabeth Duncan. Az asszony képtelen volt elengedni fiát, így riválisaként számontartott menyét élve temettette el.</b>
      </p>
      <p>Hosszú, tömött sorokban álltak az emberek a kaliforniai bíróságon, hogy egy pillantást vethessenek a gyilkos anyósra, Elizabeth Duncanre. A fiától elszakadni képtelen asszony ugyanis hátborzongató tervet eszelt ki: két mexikói férfival élve te­mettette el menyét, Olgát, hogy fia, Frank örökké csak az övé maradhasson. Végül tettével négy ember, köztük a saját halálát is okozta.</p>
      <figure>
        <img src="http://media.borsonline.hu/cikk/20/192302/gallery-picture/645w/2025129_gettyimages-569187407.jpg"/>
        <figcaption>Duncan (középen) évek óta küzdött többféle mentális betegséggel is © Getty</figcaption>
      </figure>
      <h3>Beteges szeretet</h3>
      <p>Elizabethet már a gyilkosság előtt is hátborzongató asszonynak ismerték, aki betegesen csüngött egyetlen fián, Frank Duncanen. Nem csoda, később kiderült, hogy több, diagnosztizálatlan elmebajban szenvedett, rendellenesen kötődött férfiakhoz. Olyannyira, hogy húsz év alatt hússzor házasodott, el is vált, egyetlen férfi, az ügyvédként dolgozó fia tartott ki mellette. Harmincévesen azért ő is megelégelte a helyzetet, azonban, amikor végre elköltözött, anyja megpróbált végezni magával. Az öngyilkossági kísérlet nem sikerült, kórházban ápolták Elizát, ápolónője az akkor harmincéves Olga Kupczyk volt.</p>
      <h3>Végzetes mosoly</h3>
      <p>Az anyját látogató Frank és a kedves mosolyú Olga hamarosan egymásba szerettek, de Elizabeth miatt titkolták kapcsolatukat, még akkor is, amikor Olga teherbe esett, sőt még esküvőjükre sem hívták meg.</p>
      <figure>
        <img src="http://media.borsonline.hu/cikk/20/192302/gallery-picture/645w/2025131_olga.jpg"/>
        <figcaption>Olga várandós volt, amikor élve elásták</figcaption>
      </figure>
      <p>Az anyós azonban rájött a frigyre, és elképesz­tő trükköt eszelt ki: felbérelt egy férfit, aki a fiát játszotta, magát pedig Olgának kiadva felbontatta gyermeke há­zas­ságát. Persze menyéről ezután sem szállt le, folyamatosan te­lefonon zaklatta, egészen addig, míg Frank vissza nem költözött anyjához, hogy szeretett feleségét védje a háborodott nőtől.</p>
      <h3>Megtébolyodott</h3>
      <p>Elizabeth esze azonban már teljesen elment, addig nem nyugodott, míg Olgát végleg el nem távolította fia közeléből. Ezért felbérelt két mexikói férfit, Luis Moyát és Augustine Baldonadót, hogy gyilkolják meg az ápolónőt. A bérgyilkosok 1958. november 17-én este elcsalták a hét hónapos várandós Olgát otthonról, egy kietlen helyre vitték, ahol – mivel sem töltény, sem ásó nem volt náluk – egy fegyver markolatával leütötték, sírját pedig felváltva, puszta kézzel ásták meg, Olgát még élve fektették a sírba.</p>
      <figure>
        <img src="http://media.borsonline.hu/cikk/20/192302/gallery-picture/645w/2025127_duncan1-378x526.jpg"/>
        <figcaption>A féltékeny anyós volt az utolsó, akit gázkamrában végeztek ki</figcaption>
      </figure>
      <h3>Utolsó kivégzett</h3>
      <p>Mégis lebuktak, ugyanis a ké­sőbb börtönbe kerülő Luis meggyónta tetteit a rácsok mögött, ezután Baldona­dónak is megeredt a nyelve. A bíróságon később maga Frank védte kegyetlen gyilkos édesanyját, de hiába: két segítőjét és őt is gázkamrába küldték 1962-ben. Az asszony még ekkor is ártatlannak vallot­ta magát, korábbi elmebaját azonban nem hazudtolta meg, mert utolsó szavával is fiát keresgélte. Tettével nemcsak négy ember halálát okozta, de ezzel együtt ő lett az utolsó nő, akit Kaliforniában gázkamrában végeztek ki.</p>
    </article>
  </body>
</html>