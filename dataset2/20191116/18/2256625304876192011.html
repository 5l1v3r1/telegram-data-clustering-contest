<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158598_1010.html"/>
    <meta property="og:site_name" content="Novsport"/>
    <meta property="article:published_time" content="2019-11-16T18:32:00+00:00"/>
    <meta property="og:title" content="ОБЗОР: Балкан повали Левски Лукойл след късна драма"/>
    <meta property="og:description" content="Берое се изравни с лидерите след победа над Рилски спортист"/>
  </head>
  <body>
    <article>
      <h1>ОБЗОР: Балкан повали Левски Лукойл след късна драма</h1>
      <address><time datetime="2019-11-16T18:32:00+00:00">16 Nov 2019, 18:32</time> by <a rel="author">Пламен Димитров</a></address>
      <p><b>Балкан нанесе първа загуба на Левски Лукойл в НБЛ</b>, след като спечели в з. „Универсиада“ със 76:73 в интригуващ двубой. Подобно на мача с Берое преди седмица, шампионите пропиляха аванс от 20 точки, но измъкнаха успеха след драма в последните секунди. </p>
      <p> <br/>След тази среща и двата тима са с баланс 6-1.<br/> <br/>Столичният тим беше без двама от лидерите си – Христо Захариев и Чавдар Костов,  а в хода на срещата Брандън Йънг също се контузи. За пореден мач в групата на съперника не попадна Николай Вангелов.<br/> <br/>Крис Минков отбеляза 15 точки за победителите. За Левски Лукойл над всички с 21 бе Венцислав Петков.<br/> <br/>В следващия кръг Балкан приема Ямбол, докато Левски Лукойл гостува на Рилски спортист. Преди това обаче и двата отбора имат важни мачове във ФИБА Къп. Тимът от Ботевград е домакин на Клуж, а на столичани им предстои визита на Киев Баскет.<br/> <br/><b>Берое записа ключова победа срещу друг отбор от горната част на класирането</b> – Рилски спортист с 90:86 у дома. По този начин тимът грабна шестия си усех и дели първото място с още два отбора – Левски Лукойл и Балкан И трите тима имат по шест победи и загуба към момента. Рилецо пък допълва четворката на временното класиране с 5 победи и 2 загуби. <br/> <br/>В следващия кръг Берое гостува на Академик Бултекс 99, а Рилски посреща Левски Лукойл.<br/> <br/>Остин Прайс записа 22 точки и 6 борби за победителите, 19 вкара Реджър Дауъл, а 15 – Иван Лилов.<br/> <br/>За Рилски Брандън Браун регистрира 18 точки и 5 асистенции, Йонас Зохоре Багстет добави 16 точки и 11 борби, а с 15 точки се отчете Игор Кесар.<br/> <br/><b>РЕЗУЛТАТИ<br/></b> <br/>Спартак Плевен - Черноморец 96:91<br/> <br/>Ямбол - Академик София 83:84<br/> <br/>Левски Лукойл - Балкан 73:76<br/> <br/>Берое - Рилски спортист 90:86<br/> <br/> </p>
    </article>
  </body>
</html>