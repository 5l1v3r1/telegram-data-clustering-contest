<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/tsska-sofiya-padna-v-solun-406918.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-16T18:55:30+00:00"/>
    <meta property="og:title" content="ЦСКА-София падна в Солун"/>
    <meta property="og:description" content="Арис би &quot;червените&quot; с 2:0 в контрола"/>
  </head>
  <body>
    <article>
      <h1>ЦСКА-София падна в Солун</h1>
      <address><time datetime="2019-11-16T18:55:30+00:00">16 Nov 2019, 18:55</time> by <a rel="author">Пламен Вълков</a></address>
      <p>Още в началото на срещата гръцкия тим започна по-активно, като ЦСКА изключително трудно задържаше топката под сериозната преса. В 9-та минута, след хубава многоходова атака, топката стигна до краката на Мансини на левия фланг, но ударът му беше слаб и попадна право в ръцете на Крустиян Сотиров. </p>
      <p>Десет минути по-късно все пак натискът на домакините даде своя резултат върху светлинното табло на стадиона. След центриране от левия фланг на Мартинес на задната греда се оказа напълно непокрит нападателят Мансиси, който намери топката от въздуха за 1:0. </p>
      <p>Момчетата на Крушчич постепенно намериха своя ритъм и даже имаха претенции за дузпа в 29-та минута. След центрираме от ъглов удар гамбиецът Али Соу се извиси най-високо, насочи хубав удар към вратата на Цилингирис, но шутът в крайна сметка беше блокиран и изчистен. Българският тим имаше претенции за игра с ръка при блокирания удар, но те не бяха уважени от главния рефер.</p>
      <p>Осем минути по-късно Арис нанесе втори тежък удар. Мансини се оказа непокрит на около 25 метра от вратата на Сотиров и опита своя мерник отдалеч. Българският вратар се справи добре първоначално. След това обаче Ларсон пласира центриране, успоредно на гол линията на вратата на ЦСКА и от 1 метър нямаше как да сбърка Тонсо за 2:0.</p>
      <p>В началото на втората част двата тима си размениха по едно положение. В 48-та минута Мартинес изпробва мерника си от далеч, но шутът му минава встрани от вратата на резервата Илия Шаламанов. Три минути по-късно Рубен Пинто получи топката на границата на наказателното поле, но стреля безкрайно неточно.</p>
      <p>В 59-та минута дойде чудесна възможност за гостите да намалят изоставането си. Вив Соломон-Отабор открадна топката на средата на терена, преодоля последния централне бранител и нанесе хубав удар от малък удар, но вратаря на Арис беше на място, за да избие.</p>
      <p>В 66-та минута домакините от Солун изпуснаха чисто положение да направят резултата класически. След центриране от десния фланк топката отново стигна до Мартинес около точката на дузпата. Той преодоля един съперник и стреля, но ударът му беше париран майсторски от Шаламанов.</p>
      <p>Десет минути преди края на срещата отново Мартинес от състава на гърците имаше шанс, за да направи резултата класически. След хубавия пас с пета, който получи нападателят на Арис, той преодоля Гълъбов и стреля в далечния ъгъл на вратата на Шаламанов, но младият вратар се справи отлично.</p>
      <p>До края на срещата нови попадения в двете врати не паднаха и така момчетата на Милош Крушчич допуснаха загуба с 0:2 в тази контролна среща.</p>
    </article>
  </body>
</html>