<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/smertelna-dtp-u-harkovi-advokat-dronova-podav-novu-apelyatsiyu.html"/>
    <meta property="og:site_name" content="1NEWS"/>
    <meta property="article:published_time" content="2019-11-16T19:06:31+00:00"/>
    <meta property="og:title" content="Смертельна ДТП у Харкові: адвокат Дронова подав нову апеляцію"/>
    <meta property="og:description" content="Смертельна ДТП у Харкові: адвокат Дронова подав нову апеляцію"/>
  </head>
  <body>
    <article>
      <h1>Смертельна ДТП у Харкові: адвокат Дронова подав нову апеляцію</h1>
      <address>
        <time datetime="2019-11-16T19:06:31+00:00">16 Nov 2019, 19:06</time>
      </address>
      <figure>
        <img src="https://1news.com.ua/wp-content/uploads/2019/11/1508356911-9783.jpg"/>
      </figure>
      <p>Захист Геннадія Дронова, засудженого на 10 років позбавлення волі за смертельне ДТП у Харкові, подав скаргу до Касаційного кримінального суду Верховного суду України. Про це пише 1NEWS, посилаючись на <a href="https://www.pravda.com.ua/news/2019/11/16/7232171/">Українську правду.</a></p>
      <p>За словами Перепелиці, касаційну скаргу готував і подавав новий адвокат Дронова.</p>
      <p>“Я більше не його адвокат, у нас закінчився договір. Скаргу подавав новий адвокат”, – повідомив Перепелиця, який був захисником Дронова на стадії досудового слідства. Також він представляв інтереси засудженого за ДТП, внаслідок якого у жовтні 2017 року загинули 6 осіб, під час розгляду справи у Київському районному суді Харкова та Харківському апеляційному суді.</p>
      <p>
        <b>Що передувало:</b>
      </p>
      <ul>
        <li>Ввечері 18 жовтня 2017 року у Харкові Lexus RX під керуванням 20-річної Олени Зайцевої, рухаючись на заборонний сигнал світлофора, зіткнувся з Volkswagen Touareg під управлінням Геннадія Дронова.</li>
        <li>У результаті Lexus вилетів на тротуарі збив 11 пішоходів, 5 з яких загинули на місці (4 дівчини і хлопець). Ще одна дівчина померла від отриманих травм у лікарні вранці 26 жовтня. Крім того, у результаті ДТП постраждала пасажирка Lexus.</li>
        <li>26 лютого 2019 року Київський райсуд Харкова визнав Дронова та Зайцеву винними і засудив обох до 10 років позбавлення волі (максимальний термін, передбачений ч.3 ст.286 ККУ). Також водіїв позбавили права керувати транспортними засобами на 3 роки.</li>
        <li>Зайцева і Дронов подали апеляційні скарги на вирок.</li>
        <li>У серпні Харківський апеляційний суд залишив без змін вирок суду першої інстанції, яким Зайцеву та Дронова засудили до 10 років позбавлення волі.</li>
      </ul>
    </article>
  </body>
</html>