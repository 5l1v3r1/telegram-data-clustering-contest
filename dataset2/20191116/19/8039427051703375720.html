<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=956598"/>
    <meta property="og:site_name" content="Andhrajyothy"/>
    <meta property="article:published_time" content="2019-11-16T19:11:14+00:00"/>
    <meta property="og:title" content="కశ్మీరీలకు పాకిస్థాన్ ఆయుధాలను సమకూర్చాలి: హిజ్బుల్ ముజాహిదీన్ చీఫ్"/>
    <meta property="og:description" content="ADVT"/>
  </head>
  <body>
    <article>
      <h1>కశ్మీరీలకు పాకిస్థాన్ ఆయుధాలను సమకూర్చాలి: హిజ్బుల్ ముజాహిదీన్ చీఫ్</h1>
      <address>
        <time datetime="2019-11-16T19:11:14+00:00">16 Nov 2019, 19:11</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b>  కశ్మీర్‌లో పాక్ ప్రభుత్వం ఉగ్రవాదాన్ని ఎగదోస్తోందన్న విషయం జగమెరిగిన సత్యం. ఉగ్రవాదసంస్థలను అడ్డం పెట్టుకుని భారత్‌ను వేధించేందుకు పాక్ నిత్యం యత్నిస్తూనే ఉంటుంది. ఇందుకు సంబంధించి తాజాగా మరో ఆధారం వెలుగులోకి వచ్చింది. కశ్మీరీల చేతిలో ఆయుధాలు పెట్టాలంటూ హిజ్బుల్ ముజాహిదీన్ చీఫ్..పాక్ ప్రభుత్వాన్ని కోరుతున్నట్టు ఈ వీడియోలో చూడొచ్చు.</p>
      <p> "భారత్‌పై మా యుద్ధం కొనసాగుతోంది. భారత భద్రతా దళాలతో పోరాడుతున్న కశ్మీరీలకు ఆయుధాలను అందించటం పాక్ ప్రభుత్వం బాధ్యత. అల్లా కోసం పాకిస్థాన్ ఈ చర్యను తీసుకోవాలి" అని ఆయన వీడియోలో చెప్పాడు. గత 72ఏళ్లుగా తమ భూభాగాన్ని ఆక్రమించుకున్న భారత్‌ను అక్కడి వెళ్లగొట్టాలని కూడా  హిజ్బుల్ ముజాహిదీన్ చీఫ్ వ్యాఖ్యానించాడు. దీనిపై బీజేపీ ఎంపీ సుబ్రమణ్యస్వామీ తీవ్రంగా స్పందించారు. "పబ్లిసిటీ కోసమే ఉగ్రవాదులు ఇదంతా చేస్తుంటారు. అతడికి నిజంగా ధైర్యం ఉంటే ఓసారి లాల్‌చౌక్ వద్ద నలబడి ఏమవుతుందో చూడమనండి." అని సుబ్రమణ్యస్వామి వ్యాఖ్యానించారు. కశ్మీర్ ప్రత్యేక ప్రతిపత్తి రద్దైన నాటి నుంచి అక్కడ అలజడి సృష్టించేందుకు ఉగ్రవాదులు ప్రయత్నిస్తున్న విషయం తెలిసిందే. అయితే ప్రస్తుతం అమలులో ఉన్న పటిష్ట భద్రత కారణంగా ఉగ్రదాడులు జరగకుండా ప్రభుత్వం నిరోధించగలుగుతోంది.</p>
    </article>
  </body>
</html>