<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/minkult-zaproponuvav-kandidaturu-movnogo-ombudsmena-329934_.html"/>
    <meta property="og:site_name" content="DT.ua"/>
    <meta property="article:published_time" content="2019-11-16T19:23:00+00:00"/>
    <meta property="og:title" content="Мінкульт запропонував кандидатуру мовного омбудсмена"/>
    <meta property="og:description" content="На посаду уповноваженого із захисту державної мови пропонують кандидатуру Тетяни Монахової."/>
  </head>
  <body>
    <article>
      <h1>Мінкульт запропонував кандидатуру мовного омбудсмена</h1>
      <h2>На посаду уповноваженого із захисту державної мови пропонують кандидатуру Тетяни Монахової.</h2>
      <address>
        <time datetime="2019-11-16T19:23:00+00:00">16 Nov 2019, 19:23</time>
      </address>
      <p>Міністерство культури, молоді та спорту України внесло на розгляд Кабінету Міністрів кандидатуру Тетяни Монахової на посаду уповноваженого щодо <b><a href="https://dt.ua/UKRAINE/v-ukrayini-z-yavitsya-movniy-ombudsmen-319980_.html">захисту державної мови</a></b>.</p>
      <p>Як повідомляє прес-служба Микультуры, відомство пропонує на посаду мовного омбудсмена завідувача кафедри журналістики Чорноморського національного університету імені Петра Могили (Миколаїв) Тетяну Монахову.</p>
      <p>Монахова народилася 2 липня 1980 року в Миколаєві. У 2002 році закінчила Миколаївський державний педагогічний університет ім. М. Сухомлинського за спеціальністю "Вчитель української мови і літератури та англійської мови і зарубіжної літератури".</p>
      <p>Посада мовного омбудсмена передбачена законом "Про забезпечення функціонування української мови як державної".</p>
      <p>Раніше Кабінет міністрів ухвалив рішення про створення Національної комісії <b><a href="https://zn.ua/UKRAINE/standarty-ukrainskogo-yazyka-budet-regulirovat-novosozdannaya-nackomissiya-335112_.html">щодо стандартів </a><a href="https://dt.ua/UKRAINE/standarti-ukrayinskoyi-movi-regulyuvatime-novostvorena-nackomisiya-328721_.html"><b>у</b>країнської мови</a></b>. 22 травня Кабінет міністрів затвердив нову редакцію "Українського правопису", яка прийшла на зміну застарілої версії 1992 року. Детальніше про головні зміни –в матеріалі DT.UA "<b><a href="https://dt.ua/UKRAINE/noviy-ukrayinskiy-pravopis-scho-zminilosya-312234_.html">Новий український правопис: що змінилося</a></b>".</p>
      <p>16 липня в Україні набули чинності основні положення закону "Про забезпечення функціонування української мови як державної".</p>
      <p>25 квітня Верховна Рада <a href="https://dt.ua/POLITICS/verhovna-rada-priynyala-zakon-pro-funkcionuvannya-derzhavnoyi-movi-309633_.html"><b>ухвалила у другому читанні і в цілому закон про забезпечення функціонування української мови</b></a> як державної, згідно з яким українська мова затверджена як основна у функціонуванні в держустановах і суспільстві. Зокрема, для регулювання закону пропонується ввести штрафи для депутатів, чиновників і всіх посадових осіб, які не використовують державну мову на роботі.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>