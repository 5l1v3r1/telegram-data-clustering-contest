<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/597703/merkel-kanenas-kindynos-apo-islamistes-pou-apelavnontai-apo-tin-tourkia"/>
    <meta property="og:site_name" content="SIGMALIVE"/>
    <meta property="article:published_time" content="2019-11-16T19:48:00+00:00"/>
    <meta property="og:title" content="Μέρκελ: Κανένας κίνδυνος από ισλαμιστές που απελαύνονται από την Τουρκία"/>
    <meta property="og:description" content="Οι γερμανικές αρχές θα διασφαλίσουν ότι δεν θα υπάρξει κίνδυνος από Ισλαμιστές και φερόμενους υποστηρικτές του ΙΚ που απελαύνονται από την Τουρκία στη χώρα,..."/>
  </head>
  <body>
    <article>
      <h1>Μέρκελ: Κανένας κίνδυνος από ισλαμιστές που απελαύνονται από την Τουρκία</h1>
      <address><time datetime="2019-11-16T19:48:00+00:00">16 Nov 2019, 19:48</time> by <a rel="author">SigmaLive</a></address>
      <p><b>Οι γερμανικές αρχές θα διασφαλίσουν ότι δεν θα υπάρξει κίνδυνος από Ισλαμιστές και φερόμενους υποστηρικτές του ΙΚ που απελαύνονται από την Τουρκία στη χώρα, διαβεβαίωσε η Καγκελάριος Μέρκελ.<br/></b> <br/>Όπως ανέφερε, θα ακολουθηθεί η ίδια διαδικασία που ισχύει για όσους ζουν στην Γερμανία. Εάν υπάρξουν απειλές ασφαλείας, «θα αξιοποιηθεί ο κανονικός μηχανισμός», σημείωσε σχετικά.<br/> <br/>Σύμφωνα με το Γερμανικό Πρακτορείο Ειδήσεων (DPA), η ομοσπονδιακή εισαγγελία συνέλαβε έναν φερόμενο υποστηρικτή του ΙΚ μετά την απέλασή του από την Τουρκία στην Γερμανία.<br/> <br/>Κατηγορείται, μεταξύ άλλων, για συμμετοχή στην τρομοκρατική οργάνωση ΙΚ, όπως ανακοίνωσε σήμερα η εισαγγελία στην Καρλσρούη.<br/> <br/>Εξάλλου, την Παρασκευή το απόγευμα έφτασαν στο αεροδρόμιο της Φρανκφούρτης δύο γυναίκες που απελάθηκαν από την Τουρκία.  <br/> <br/>Πληροφορίες από κύκλους ασφαλείας σημειώνουν πως στην εν λόγω πτήση επέβαιναν υπάλληλοι της Ομοσπονδιακής Εγκληματολογικής Υπηρεσίας.<br/> <br/>Πηγή: ΚΥΠΕ <br/> </p>
    </article>
  </body>
</html>