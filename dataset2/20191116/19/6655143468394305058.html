<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/pistoia/cronaca/cry-lipso-1.4890022"/>
    <meta property="og:site_name" content="La Nazione"/>
    <meta property="article:published_time" content="2019-11-16T19:44:00+00:00"/>
    <meta property="og:title" content="Muore giovane rapper, trovato in camera dagli amici"/>
    <meta property="og:description" content="A perdere la vita il giovane rapper Cry Lipso"/>
  </head>
  <body>
    <article>
      <h1>Muore giovane rapper, trovato in camera dagli amici</h1>
      <h2>A perdere la vita il giovane rapper Cry Lipso</h2>
      <address>
        <time datetime="2019-11-16T19:44:00+00:00">16 Nov 2019, 19:44</time>
      </address>
      <p>Pistoia, 16 novembre 2019 - E’ stato trovato <b>morto</b> ieri pomeriggio in un appartamento del centro di Pistoia il giovane rapper fiorentino <b>Cry Lipso, </b>21 anni. Il ragazzo era ospite di una coppia di amici che aveva raggiunto la sera precedente. Fatale con molta probabilità è stata una <b>overdose</b>. A trovarlo senza vita proprio i due amici che lo avevano ospitato per la notte: il ragazzino è stato trovato immobile sul letto. L’allarme è scattato immediatamente ma a nulla sono valsi i tentativi di rianimazione portati avanti dal 118. Sul posto, oltre ai sanitari è intervenuta anche una pattuglia dei carabinieri del comando di Pistoia. Il magistrato, Giuseppe Grieco, ha disposto l’autopsia sul corpo del giovane per chiarire le cause del decesso ed escludere qualsiasi causa esterna. Le pagine social del giovane sono state inondate di messaggi di cordoglio. <br/> </p>
      <p> </p>
      <p>© Riproduzione riservata</p>
    </article>
  </body>
</html>