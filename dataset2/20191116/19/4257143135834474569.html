<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kultura/2019/11/16/magyar-pap-ad-tanacsot-ferenc-papanak"/>
    <meta property="og:site_name" content="infostart"/>
    <meta property="article:published_time" content="2019-11-16T19:30:00+00:00"/>
    <meta property="og:title" content="Magyar pap ad tanácsot Ferenc pápának"/>
    <meta property="og:description" content="Tóth Tamás, a Magyar Katolikus Püspöki Konferencia titkára a Kultúra Pápai Tanács konzultora lett. Megbízatása öt évre szól."/>
  </head>
  <body>
    <article>
      <h1>Magyar pap ad tanácsot Ferenc pápának</h1>
      <address><time datetime="2019-11-16T19:30:00+00:00">16 Nov 2019, 19:30</time> by <a rel="author">Infostart / InfoRádió - Dzsubák Tamás</a></address>
      <h3>Tóth Tamás, a Magyar Katolikus Püspöki Konferencia titkára a Kultúra Pápai Tanács konzultora lett. Megbízatása öt évre szól.</h3>
      <p>"A Vatikánnak vannak központi hivatalai, köztük pápai tanácsok. Ezek olyanok, mint a minisztériumok vagy más állami intézmények" - magyarázta Tóth Tamás, akit a Kultúra Pápai Tanács konzultorává neveztek ki.</p>
      <blockquote>"Ezeknek a pápai tanácsoknak vannak tagjai és konzultorai, más néven tanácsosai, akik ezeknek az intézményeknek a munkáját segítik"</blockquote>
      <p>- részletezte a tiszteletes.</p>
      <p>Az 1982-ben, II. János Pál pápa által létrehozott Kultúra Pápai Tanács konzultorainak feladata, hogy a világ minden részéről összegyűlve segítsék a tanács munkáját.</p>
      <blockquote>Az elsődleges cél, hogy az egész világon részt vegyenek a kulturális életben és az evangelizáció elősegítésében</blockquote>
      <p>a helyi egyházi és nem egyházi szervezetekkel együttműködve. A keresztény kultúrát kell megmutatnia a világ különböző részein, és párbeszédet tud kezdeményezni a helyi kultúrával.</p>
      <p>Tóth Tamás kinevezése, amelyet Ferenc pápától kapott, öt évre szól, és egyszer megújítható. A tanács tagjai és konzultorai az eredeti állomáshelyükön maradnak, de rendszeres kapcsolatban vannak a tanáccsal. Ha pedig a tanács tagja vagy konzultora gyakran fordul meg Rómában, akkor a Pápai Tanács épületében részt vehet a beszélgetésekben. Ezenkívül néhány évente van plenáris ülés, ahol a Pápai Tanács összes tagja és munkatársa közösen megvitatja az aktuális kérdéseket.</p>
      <p>
        <i>Nyitókép: Bodnár Patrícia, Magyar Hírlap</i>
      </p>
      <p>
        <b>Kapcsolódó hang</b>
      </p>
      <p>Tóth Tamás kinevezése a Kultúra Pápai Tanács konzultorává</p>
      <figure>
        <audio src="https://infostart.hu/audio/00005/000050b9b.mp3"/>
      </figure>
      <p> </p>
    </article>
  </body>
</html>