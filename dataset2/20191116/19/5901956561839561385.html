<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/sport/tekme/clanek/slovenija-slavila-v-stozicah-gol-zabili-kar-nasprotniki-249797"/>
    <meta property="og:site_name" content="Slovenske novice"/>
    <meta property="article:published_time" content="2019-11-16T19:58:00+00:00"/>
    <meta property="og:title" content="Slovenija slavila v Stožicah, gol zabili kar nasprotniki"/>
    <meta property="og:description" content="LJUBLJANA – Slovenska nogometna reprezentanca je v Stožicah odigrala predzadnjo tekmo kvalifikacij za evropsko prvenstvo 2020. V devetem krogu je premagala Latvijo z 1 : 0 (0 : 0). Izbranci Matja..."/>
  </head>
  <body>
    <article>
      <h1>Slovenija slavila v Stožicah, gol zabili kar nasprotniki</h1>
      <h2>Slovenska izbrana vrsta je dosegla zmago proti Latviji.</h2>
      <address><time datetime="2019-11-16T19:58:00+00:00">16 Nov 2019, 19:58</time> by <a rel="author">P. K., STA</a></address>
      <p>LJUBLJANA – Slovenska nogometna reprezentanca je v Stožicah odigrala predzadnjo tekmo kvalifikacij za evropsko prvenstvo 2020. V devetem krogu je premagala Latvijo z 1 : 0 (0 : 0). Izbranci <b>Matjaža Keka </b>bodo zadnjo preizkušnjo igrali v torek v Varšavi proti Poljski.<br/><br/>Slovenija je do zmage prišla v 53. minuti po avtogolu <b>Igorsa Tarasovsa</b>. <b>Matjaž Kek </b>je po tekmi povedal: »Dobro, da mi ni treba razpravljati o zasluženosti zmage, je pa dejstvo, da je na takih tekmah pomembno dati gol čim prej. Nam se to ni zgodilo. Po vseh priložnostih, ki smo jih imeli dovolj, pa bi se lahko končalo tudi drugače. Na srečo je <b>Jan Oblak </b>na koncu dobro obranil strel. Je pa zmaga najpomembnejša, kulisa gledalcev je bila tudi v redu. Tekma je sicer pokazala našo voljo, željo, v določenih trenutkih pa tudi negotovost. Tistega, kar smo 'spakirali' v 40 minutah v Rigi, tu nismo. Drugače bi bila tudi tokrat tekma povsem drugačna. Tako pa je bilo iz minute v minuto, ko nismo dali gola, videti določeno negotovost.«</p>
    </article>
  </body>
</html>