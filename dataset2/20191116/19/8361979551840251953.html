<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/serbiya-ukrajina-preskonferenciya-shevchenka-50053948.html"/>
    <meta property="og:site_name" content="НВ"/>
    <meta property="article:published_time" content="2019-11-16T19:20:00+00:00"/>
    <meta property="og:title" content="Шевченко озвучив головне завдання у матчі із Сербією"/>
    <meta property="og:description" content="Головний тренер збірної України Андрій Шевченко поділився очікуваннями напередодні гри останнього туру відбору Євро-2020 проти Сербії."/>
  </head>
  <body>
    <article>
      <h1>Шевченко озвучив головне завдання у матчі із Сербією</h1>
      <h2>Головний тренер збірної України Андрій Шевченко поділився очікуваннями напередодні гри останнього туру відбору Євро-2020 проти Сербії.</h2>
      <address>
        <time datetime="2019-11-16T19:20:00+00:00">16 Nov 2019, 19:20</time>
      </address>
      <p>Читайте також:<br/><a href="https://nv.ua/ukr/sport/football/serbiya-ukrajina-de-divitisya-onlayn-match-17-11-2019-vidbir-na-yevro-2020-50053949.html">&amp;nbspКоли і де дивитися матч відбору Євро-2020 Сербія — Україна</a></p>
      <p>За словами Шевченка, в збірній нема кадрових проблем і всі футболісти готуються до гри. До команди також приєднався Євген Коноплянка, у якого в Запоріжжі була невелика температура.</p>
      <p>Наставник збірної України заявив, що гра проти Сербії важлива з точки зору жеребкування Євро-2020, тому потрібно перемогти, аби бути серед сіяних команд.</p>
      <p>Читайте також:<br/><a href="https://nv.ua/ukr/sport/football/serbiya-ukrajina-bukmekerskiy-prognoz-na-match-vidbir-yevro-2020-17-11-2019-50053955.html">&amp;nbspСербія — Україна. Букмекери дали прогноз на матч відбору Євро-2020</a></p>
      <p>«Наша команда зобов’язана готуватися до дуже серйозного матчу. Йдеться про важливість цього матчу для жеребкування на майбутнє.</p>
      <p>Дві команди завтра матимуть різні турнірні завдання і різну стратегію гри. Для нас ця гра важлива з точки зору турнірної таблиці, а для сербської збірної - в боротьбі за 2-е місце в групі", — сказав Шевченко.</p>
      <p>Шевченко додав, що збірній бракуватиме підтримки українських вболівальників, але наставник поставився до цього з розумінням, оскільки така була домовленість.</p>
      <p>«Будь-які конфлікти, якщо вони є, їх потрібно гасити. Ми з повагою ставимося до сербської команди. Однозначно завтра буде непростий матч, але має бути повага один до одного», — заявив Шевченко.</p>
      <p>Завтра, 17 листопада, у Белграді збірна України зіграє проти Сербії в рамках останнього туру відбору на Євро-2020. Початок матчу о 16:00.</p>
      <p><a href="https://nv.ua/ukr/sport/football/ukrajina-portugaliya-rezultat-matchu-vidbir-na-yevro-2020-14-10-2020-50047776.html">Збірна України вийшла на Євро-2020</a> після перемоги над Португалією з рахунком 2:1.</p>
      <p>
        <b>НВ</b>
      </p>
    </article>
  </body>
</html>