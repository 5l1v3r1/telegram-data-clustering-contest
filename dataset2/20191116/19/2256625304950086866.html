<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158583_1.html"/>
    <meta property="og:site_name" content="Novsport"/>
    <meta property="article:published_time" content="2019-11-16T19:45:00+00:00"/>
    <meta property="og:title" content="Връщат Мойс Кийн в Италия още през януари"/>
    <meta property="og:description" content="Италианецът премина при Евертън през лятото, но не успява да се наложи"/>
  </head>
  <body>
    <article>
      <h1>Връщат Мойс Кийн в Италия още през януари</h1>
      <address>
        <time datetime="2019-11-16T19:45:00+00:00">16 Nov 2019, 19:45</time>
      </address>
      <p>Съвсем наскоро нападателят Мойс Кийн призна, че преминаването му в Евертън е било грешка и веднага се появиха информации къде ще продължи кариерата си италианския стрелец. Очаква се тъмнокожият футболист да се завърне на Ботуша само месеци, след като направи трансфер на „Гуудисън Парк” за 30 милиона евро.<br/><br/>Националът на „скуадра адзура” не играе често за „карамелите”, а дори отпадна от състава за мача със Саутхемптън, след като закъсня за сбора на отбора от Ливърпул. Италианските медии побързаха да напишат, че агентът му – Мино Райола, е в яростно търсене на нов отбор през зимата за Кийн.<br/><br/>Информациите са, че Милан е пожелал да вземе нападателя, макар че „росонерите” предпочитат да привлекат Марио Манджукич от Ювентус. Това ще е трудна задача, след като хърватският ветеран е много вероятно да продължи кариерата си в английската Висша лига.<br/><br/>Рома също има намерение да прибере нападателя, за да го събере отново с добрия му приятел Николо Дзаниоло. „Джалоросите” трябва да се подобрят в офанизвен план, след като Никола Калинич и Хенрих Мхитарян страдат от различни контузии.</p>
    </article>
  </body>
</html>