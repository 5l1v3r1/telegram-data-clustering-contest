<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/national-team/selekcioneryt-na-chehiq-zhalko-e-che-ivelin-popov-shte-napusne-nacionalniq-vi-otbor-1406911.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-16T19:45:00+00:00"/>
    <meta property="og:title" content="Селекционерът на Чехия: Жалко е, че Ивелин Попов ще напусне националния ви отбор"/>
    <meta property="og:description" content="Националният селекционер на Чехия Ярослав Шилхави сподели, че отборът му ще подходи по много отговорен начин за двубоя с България независимо, че вече си осигури място на Европейското първенство догодина Ще има промени в състава"/>
  </head>
  <body>
    <article>
      <h1>Селекционерът на Чехия: Жалко е, че Ивелин Попов ще напусне националния ви отбор</h1>
      <address><time datetime="2019-11-16T19:45:00+00:00">16 Nov 2019, 19:45</time> by <a rel="author">Sportlive.bg</a></address>
      <p>Националният селекционер на Чехия Ярослав Шилхави сподели, че отборът му ще подходи по много отговорен начин за двубоя с <a href="https://www.sportlive.bg/bgfootball/national-team"><b>България</b></a> независимо, че вече си осигури място на Европейското първенство догодина.</p>
      <p>"Ще има промени в състава. Не искам да разкривам предварително какъв ще е окончателният състав. Футболистите ще подходят професионално. Не можем да си позволим след този триумф, който преживяхме, да се представим зле. Трябва да излезем с желание, както във всяка квалификация. Не е лесно да се мотивират футболисти да играят пред празни трибуни, футболът се играе за публиката. Ще направим всичко, което се изисква от нас. Играехме приятелски мач пред полупразен стадион и оттогава у мен остана впечатлението, че не е лесно да се играе пред празни трибуни", заяви той на пресконференцията преди двубоя.</p>
      <p>Шилхави коментира и и решението на Ивелин Попов за отказа му от националния отбор на България. "Всеки мач с екипа на националния отбор е важен. Говорим за престиж. Жалко е, че Ивелин Попов ще напусне националния ви отбор. Той е изключителен спортист. Всеки от играчите дава своята заявка за място на Европейското, така че не смятам, че утре започва да битката за място. Утре ще играем мач като всички останали. Ние никога не подценяваме съперниците си, особено сега, на края на кампанията. Българите имат огромна нужда от победа и ние знаем това.", допълни още той.</p>
      <p>
        <i>
          <b>А кога капитанът ни е взел това важно решение - <a href="https://www.sportlive.bg/bgfootball/national-team/Ivelin-Popov-obqvi-v-koj-moment-e-vzel-reshenieto-da-se-otkazhe-ot-nacionalniq-otbor-1406901.html">вижте в този материал</a>.</b>
        </i>
      </p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/Ivelin-Popov-obqvi-v-koj-moment-e-vzel-reshenieto-da-se-otkazhe-ot-nacionalniq-otbor-1406901.html"/>
        <a href="https://www.sportlive.bg/bgfootball/national-team/Dermendzhiev-Tova-ne-e-istinskoto-lice-na-nacionalniq-vqrvam-v-tezi-momcheta-1406879.html"/>
        <a href="https://www.sportlive.bg/bgfootball/national-team/Ivelin-Popov-se-otkazva-ot-nacionalniq-otbor-sled-macha-s-Chehiq-1406869.html"/>
        <a href="https://www.sportlive.bg/bgfootball/national-team/Bylgariq-U19-postigna-izrazitelna-pobeda-sreshtu-Armeniq--1406852.html"/>
      </related>
    </article>
  </body>
</html>