<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904020/rode-duivels-zijn-zeker-van-groepswinst-na-makkelijke-overwinning-in-rusland.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T19:52:00+00:00"/>
    <meta property="og:title" content="Rode Duivels hebben geen enkele moeite met Rusland en zijn zeker van groepswinst"/>
    <meta property="og:description" content="De Rode Duivels hebben zaterdagavond met 1-4 gewonnen in Rusland. Dankzij deze ruime zege is België zeker van groepswinst."/>
  </head>
  <body>
    <article>
      <h1>Rode Duivels hebben geen enkele moeite met Rusland en zijn zeker van groepswinst</h1>
      <address>
        <time datetime="2019-11-16T19:52:00+00:00">16 Nov 2019, 19:52</time>
      </address>
      <p>
        <b>De Rode Duivels hebben zaterdagavond met 1-4 gewonnen in Rusland. Dankzij deze ruime zege is België zeker van groepswinst.</b>
      </p>
      <p>De wedstrijd in Sint-Petersburg begon aan een gezapig tempo. Het was Rusland dat de toon aangaf en de eerste kansen kreeg, maar halfweg de eerste helft kwam België onder stoom. Thorgan Hazard sneedt naar binnen en zorgde met een geweldige knal in de kruising voor de 0-1. De assist kwam trouwens van zijn broer Eden.</p>
      <p>Het was de start van een uitstekende periode van de Rode Duivels. Het volgende doelpunt werd gemaakt door Eden Hazard, na een assist van Romelu Lukaku. Het derde doelpunt van de Belgen was het hoogtepunt van de eerste helft. Na een geweldige actie brak Kevin De Bruyne alleen door en legde af naar Hazard: 0-3. Dankzij deze twee goals wordt Hazard <a href="https://www.voetbalprimeur.be/nieuws/904017/eden-hazard-steekt-paul-van-himst-voorbij-dankzij-twee-goals-tegen-rusland.html?utm_source=doorlink&amp;utm_medium=doorlink&amp;utm_campaign=doorlink">de tweede beste Belgische doelschutter aller tijden</a>. Hij steekt Bernard Voorhoof en Paul Van Himst voorbij.</p>
      <aside>Lees meer<br/><a href="https://www.voetbalprimeur.be/nieuws/904017/eden-hazard-steekt-paul-van-himst-voorbij-dankzij-twee-goals-tegen-rusland.html?itm_source=www.voetbalprimeur.be&amp;itm_medium=highlighted-content">Eden Hazard wordt tweede beste doelschutter aller tijden bij de Rode Duivels</a></aside>
      <p><b>Wedstrijd uitgespeeld<br/></b>De tweede helft begon met een domper voor de Duivels. Dries Mertens moest naar de kant met een blessure. Bovendien ging het niveau opnieuw naar beneden. Rusland was gewoon een maatje te klein. Thibaut Courtois moest een paar keer ingrijpen, maar werd nooit in verlegenheid gebracht.</p>
      <p>België leek tevreden te zijn met de 0-3, maar dat was zonder Lukaku gerekend. De Inter-aanvaller sneed naar binnen schoot binnen in de korte hoek. Dat zou ook de eindstand worden, maar Rusland maakte toch nog de eerredder. Georgi Dzhikiya tikte een rebound binnen na een redding van Courtois.</p>
      <p>Dankzij deze makkelijke 1-4 overwinning is België zeker van groepswinst. De Rode Duivels hebben nu 27 op 27 en kunnen nog altijd gaan voor het maximum van de punten. Rusland blijft tweede met 21 op 27.</p>
    </article>
  </body>
</html>