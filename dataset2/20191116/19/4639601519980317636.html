<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/16/vimatv/s-aleksiou-sto-one-channel-fake-news-oti-i-neolaia-syriza-exei-ti-simaia-tou-polytexneiou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-16T19:04:42+00:00"/>
    <meta property="og:title" content="Σ. Αλεξίου στο One Channel: Fake news ότι η νεολαία ΣΥΡΙΖΑ έχει τη σημαία του Πολυτεχνείου"/>
    <meta property="og:description" content="Μιλώντας στην εκπομπή One Direct Weekend, ο γραμματέας της νεολαίας του ΣΥΡΙΖΑ, Σωτήρης Αλεξίου, δίνει τη δική του διάσταση για το θέμα."/>
  </head>
  <body>
    <article>
      <h1>Σ. Αλεξίου στο One Channel: Fake news ότι η νεολαία ΣΥΡΙΖΑ έχει τη σημαία του Πολυτεχνείου</h1>
      <h2>Μιλώντας στην εκπομπή One Direct Weekend, ο γραμματέας της νεολαίας του ΣΥΡΙΖΑ, Σωτήρης Αλεξίου, δίνει τη δική του διάσταση για το θέμα.</h2>
      <address><time datetime="2019-11-16T19:04:42+00:00">16 Nov 2019, 19:04</time> by <a rel="author">ΤοΒΗΜΑ Team</a></address>
      <p>Στα «μαχαίρια» βρίσκονται οι φοιτητικές οργανώσεις του ΣΥΡΙΖΑ και του ΠΑΣΟΚ, ύστερα από αιτιάσεις της δεύτερης, πώς μετά την αποχώρηση του επικεφαλής της ΠΑΣΠ ΑΣΟΕΕ και τη μετακίνησή του στην παράταξη του ΣΥΡΙΖΑ, πήρε μαζί του και την ιστορική σημαία του Πολυτεχνείου.</p>
      <p>Μιλώντας στην εκπομπή One Direct Weekend, ο γραμματέας της νεολαίας του ΣΥΡΙΖΑ, Σωτήρης Αλεξίου, δίνει τη δική του διάσταση για το θέμα.</p>
      <p>
        <a href="https://www.in.gr/2019/11/17/plus/features/spanio-egxromo-film-apo-polytexneio-eikones-apo-tin-eksegersi-kai-efialtiki-epomeni-mera/">Σπάνιο έγχρωμο φιλμ από το Πολυτεχνείο: Εικόνες από την εξέγερση και η εφιαλτική επόμενη μέρα</a>
      </p>
      <p>«Είναι fake news, του οποίου η διασπορά, μια μέρα πριν την πορεία του Πολυτεχνείου μόνο προβοκατόρικη μπορεί να είναι και μόνο προβλήματα μπορεί να δημιουργήσει» λέει σχετικά με το αν η παράταξή του κατέχει τη σημαία. «Η σημαία του Πολυτεχνείου ανήκει στην ΕΦΕΕ.</p>
      <p>Είναι κλεμμένη από τις δυνάμεις της ΠΑΣΠ η οποία τόσα χρόνια στήνουν πανηγύρι την ημέρα του Πολυτεχνείου. Αφού δεν υπάρχει ΕΦΕΕ η σημαία ανήκει σε αυτούς που πάλεψαν για αυτή τη σημαία, Σύλλογο Φυλακισθέντων και Εξορισθέντων Αντιστασιακών» τονίζει.</p>
      <p>Επισημαίνει μάλιστα πως «εάν η σημαία αυτή βρεθεί στην κατοχή μας, θα την παραδώσουμε σε αυτούς που ανήκει. Η σημαία του Πολυτεχνείου ανήκει στον ελληνικό λαό. Δεν πρέπει να καπηλευτούμε την ιστορία του αγωνιζόμενου ελληνικού λαού».</p>
      <p>Ακόμα, τονίζει πως «δεν έχει προσχωρήσει ο γραμματέας της ΠΑΣΠ ΑΣΟΕΕ, Μιχάλης Νικηφόρος, στη δική μας παράταξη. Δεν είναι κάτι επίσημο ούτε γνωρίζω κάτι» και συμπληρώνει πως η ΠΑΣΠ ΑΣΟΕΕ είναι μια αυτόνομη παράταξη που δεν έχει καμία σχέση με τη νεολαία του ΣΥΡΙΖΑ.</p>
      <figure>
        <iframe src="https://www.youtube.com/embed/sUvKvRIiBh4" width="640" height="360" data-service="Youtube" scrolling="no"/>
      </figure>
      <p>
        <b>Πηγή: <a href="https://www.onetv.gr/ellada/s-aleksiou-sto-one-channel-i-neolaia-tou-syriza-den-katexei-ti-simaia-tou-polytexneiou/">onetv.gr</a></b>
      </p>
      <p>
        <a href="http://wp.mgmt.tovima.gr/2019/11/17/politics/mixalis-xrysoxoidis-teleiosame-me-tin-anoxi-tis-anomias/">Μιχάλης Χρυσοχοΐδης: «Τελειώσαμε με την ανοχή της ανομίας»</a>
      </p>
    </article>
  </body>
</html>