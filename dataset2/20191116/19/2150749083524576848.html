<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/sogodnishniy-akt-povertaye-do-pam-yati-chasi-nkvs-pavlenko-pro-zatrimannya-gritsenka/"/>
    <meta property="og:site_name" content="Прямий"/>
    <meta property="article:published_time" content="2019-11-16T19:28:00+00:00"/>
    <meta property="og:title" content="Сьогоднішній акт повертає до пам'яті часи НКВС - Павленко про затримання Гриценка"/>
    <meta property="og:description" content="Сьогоднішній акт повертає до пам’яті якісь часи НКВС чи ті країни, в яких право людини і належність процедур – це лише загальні фрази. Про це під час"/>
  </head>
  <body>
    <article>
      <h1>Сьогоднішній акт повертає до пам'яті часи НКВС - Павленко про затримання Гриценка</h1>
      <address>
        <time datetime="2019-11-16T19:28:00+00:00">16 Nov 2019, 19:28</time>
      </address>
      <p>
        <b>Сьогоднішній акт повертає до пам’яті якісь часи НКВС чи ті країни, в яких право людини і належність процедур – це лише загальні фрази.</b>
      </p>
      <p>Про це під час ток-шоу <b>"Прямий ефір"</b> заявив народний депутат з фракції "Європейська Солідарність" <b>Ростислав Павленко</b>, коментуючи затримання голови АТ "Укрексімбанк" Олександра Гриценка.</p>
      <p>"Цю справу, по суті, звичайно, мають коментувати адвокати для того ,щоб забезпечити повноцінний і повномасштабний захист і таким чином уникнути будь-яких спекуляцій навколо цієї справи. Але вже зараз можна сказати, що ми бачимо дуже негативний тренд. Ми пам’ятаємо цілу серію нападів на Валерію Гонтареву і на її майно", - сказав Павленко.</p>
      <p>Він нагадав, що арешт пана Писарука на теж дуже сумнівних підставах.</p>
      <p>"І тепер – сьогоднішній акт, назвемо це так, який повертає до пам’яті якісь часи НКВС чи ті країни, в яких право людини і належність процедур – це лише загальні фрази. І це все наводить на дуже сумні висновки", - додав Павленко.</p>
      <figure>
        <iframe src="https://www.youtube.com/embed/J86B8_ZrWok" width="640" height="480" data-service="Youtube" scrolling="no"/>
      </figure>
      <p>Політолог Андрій Смолій заявив, що затримання голови АТ "Укрексімбанк" Олександра Гриценка -<a href="https://prm.ua/yde-zamah-kolomoyskogo-na-bankivsku-reformu-2014-2016-rokiv-ekspert-pro-zatrimannya-gritsenka/"> це замах олігарха Ігоря Коломойського на ту банківську реформу</a>, яка відбулася в нас у 2014-2016 роках.</p>
      <p>Нагадаємо, очільника АТ "Укрексімбанк" Олександра Гриценка сьогодні, 16 листопада,<a href="https://prm.ua/golovu-ukreksimbanku-gritsenka-vikrali-siloviki/"> забрали силовики в автобус на очах у дитини, з якою він гуляв.</a></p>
      <related>
        <h4>Схожі новини</h4>
        <a href="https://prm.ua/shhaslive-interv-yu-z-timofiyem-milovanovim-pro-kolomoyskogo-vpliv-oligarhiv-na-zelenskogo-ta-privatizatsiyu-ukrspirtu/"/>
        <a href="https://prm.ua/naybrutalnishe-zatrimannya-na-ochah-ditini-voytsitska-pro-situatsiyu-navkogo-gritsenka/"/>
        <a href="https://prm.ua/bankira-gritsenka-zatrimav-odiozniy-prokuror-kulik/"/>
      </related>
    </article>
  </body>
</html>