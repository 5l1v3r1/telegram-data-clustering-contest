<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/16/assessori-consiglieri-e-civici-italia-viva-fa-il-pieno-a-recanati/1325955/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-16T19:08:11+00:00"/>
    <meta property="og:title" content="Assessori, consiglieri e civici: Italia Viva fa il pieno a Recanati"/>
    <meta property="og:description" content="POLITICA - Oltre a Francesco Fiordomo hanno aderito al movimento di Renzi il vicesindaco Mirco Scorcelli e sei consiglieri tra cui Tania Paoltroni, presidente dell'assise comunale. Nella squadra anche la criminologa Margherita Carlini"/>
  </head>
  <body>
    <article>
      <h1>Assessori, consiglieri e civici: Italia Viva fa il pieno a Recanati</h1>
      <h2>POLITICA - Oltre a Francesco Fiordomo hanno aderito al movimento di Renzi il vicesindaco Mirco Scorcelli e sei consiglieri tra cui Tania Paoltroni, presidente dell'assise comunale. Nella squadra anche la criminologa Margherita Carlini</h2>
      <address><time datetime="2019-11-16T19:08:11+00:00">16 Nov 2019, 19:08</time> by <a rel="author">Matteo Zallocco</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F16%2Fassessori-consiglieri-e-civici-italia-viva-fa-il-pieno-a-recanati%2F1325955%2F">Condividi150</a><a href="https://twitter.com/intent/tweet?text=Assessori%2C+consiglieri+e+civici%3A++Italia+Viva+fa+il+pieno+a+Recanati&amp;url=https%3A%2F%2Fwww.cronachemaceratesi.it%2F2019%2F11%2F16%2Fassessori-consiglieri-e-civici-italia-viva-fa-il-pieno-a-recanati%2F1325955%2F">Tweet</a>Email150 Condivisioni</p>
      <p> </p>
      <p> </p>
      <p>
        <b>Nasce ufficialmente Italia Viva a Recanati ed è boom di adesioni. Del gruppo cittadino capitanato dall’ex sindaco Francesco Fiordomo (il primo in provincia a comunicare l’adesione a poche ore dalla nascita del nuovo partito di Matteo Renzi) fa parte anche un altro assessore della Giunta Bravi: il vice sindaco Mirco Scorcelli. Con loro Tania Paoltroni, presidente del Consiglio comunale e i consiglieri Sergio Bartoli, Marco Canalini, Cino Cinelli, Antonella Mariani e Giorgio Generosi. Nella squadra dei renziani anche la criminologa Margherita Carlini, Massimo Corvatta, Giorgio Lorenzetti, Massimo Scalmati, Mirko Giulianelli, Luca Sampaolo, Massimo Belelli, Federico Guazzaroni ed Enrico Flamini.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/06/mirco-scorcelli-e1561046572163-321x400.jpg"/>
        <figcaption>Mirco Scorcelli, vice sindaco di Recanati</figcaption>
      </figure>
      <p><b>«</b>Ogni consigliere – si legge nella nota stampa –  continuerà il proprio impegno con il gruppo civico premiato dagli elettori e contestualmente si attiverà per promuovere con Italia Viva buone pratiche civiche in tutto il territorio. Francesco Fiordomo, sindaco di Recanati negli ultimi dieci anni, attualmente è assessore ai lavori pubblici. Massimo Scalmati è il neo presidente di Astea, Giorgio Lorenzetti rappresenta Recanati in Centro Marche Acqua mentre Mirko Giulianelli e Federico Guazzaroni portano il loro contributo nella Fondazione Ircer ; Enrico Flamini già consigliere comunale , molto attivo nell’area di Recanati Insieme<b>»</b>.</p>
      <figure>
        <img src="https://cdn.cronachemaceratesi.it/wp-content/uploads/2019/09/carlini-margherita-325x313.jpeg"/>
        <figcaption>Margherita Carlini</figcaption>
      </figure>
      <p><b>«</b>La casa di Italia Viva – prosegue la nota –  vuole accogliere tante donne e tanti uomini, le porte sono spalancate per chi condivide i nostri stessi valori ed il progetto per la nuova casa della politica: giovane, innovativa, femminista, dove si lanciano idee e progetti per una politica viva, forte, partecipata, concreta. L’esperienza dei comitati civici ha confermato anche a Recanati la vitalità di gruppi, associazioni, volontariato, donne e uomini che si impegnano per il bene comune. In Italia Viva si ritrovano donne ed uomini che a Recanati hanno dato vita a liste civiche come Vivere Recanati, Uniti per Antonio Bravi, Idee in Comune e Infinito Sport. Il loro impegno civico continua ma nello stesso tempo vuole diventare prolifico anche per il territorio, per la nostra provincia, per la nostra regione<b>»</b>.</p>
    </article>
  </body>
</html>