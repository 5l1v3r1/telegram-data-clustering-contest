<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/16/trinkijeri-vise-bih-voleo-da-dobijem-derbije-na-kraju-sezone/"/>
    <meta property="og:site_name" content="Sportska centrala"/>
    <meta property="article:published_time" content="2019-11-16T19:09:52+00:00"/>
    <meta property="og:title" content="Trinkijeri: Više bih voleo da dobijem derbije na kraju sezone"/>
    <meta property="og:description" content="Prvi košarkaški večiti derbi u ovoj sezoni biće odigran u nedelju u okviru 7. kola ABA lige. Domaćin je Partizan, a trener crno-belih Andrea Trinkijeri ocenio je da je svaki derbi veoma važan i apostrofirao prijateljstvo sa trenerom Zvezde Andrijom Gavrilovićem. – Derbi je uvek nešto posebno, iz puno razloga. Stvar je da zaboraviš umor, […]"/>
  </head>
  <body>
    <article>
      <h1>Trinkijeri: Više bih voleo da dobijem derbije na kraju sezone</h1>
      <address><time datetime="2019-11-16T19:09:52+00:00">16 Nov 2019, 19:09</time> by <a rel="author">Zile</a></address>
      <p>Prvi košarkaški večiti derbi u ovoj sezoni biće odigran u nedelju u okviru 7. kola ABA lige.</p>
      <p>Domaćin je Partizan, a trener crno-belih Andrea Trinkijeri ocenio je da je svaki derbi veoma važan i apostrofirao prijateljstvo sa trenerom Zvezde Andrijom Gavrilovićem.</p>
      <p>– <b>Derbi je uvek nešto posebno, iz puno razloga. Stvar je da zaboraviš umor, zaboraviš povrede, uvek nešto više imaš da daš. Oni su dobra ekipa, važna je utakmica sutra, jako važna, voleo bih jako da je dobijemo, ali možda bih još više voleo da dobijemo one derbije na kraju sezone. Ovo je kao u atletici ili formuli 1 kada posle prvog kruga se boriš za najbolje vreme. Nekada imaš najbolje vreme i dobiješ trku a nekada nemaš i ne dobiješ trku. Drago mi je da igram protriv Andrije Gavrilovića, on je bio u mom gradu , družili smo se, ja sam sada u njegovom gradu, drago mi je da je dobio šansu, želim mu najveći uspeh u svim utakmicama, sem sa Partizanom</b>, rekao je Italijan.</p>
      <p>Prvi večiti derbi u „Štark Areni“ odigran je pre 10 godina, a njegov akter bio je i sadašnji kapiten Partizana, Novica Veličković.</p>
      <p>– <b>Derbi kao derbi, svima je poznato da u suštini tu nema favorita i da je to možda jedina utakmica u kojoj nema izgovora što se umora tiče ili nečeg sličnog. Utakmica koja nosi dosta emocija, tenzije, naboja…Dosta igrača se prvi put susreće sa tim, ali pomoći ćemo da se to prebaci u neku pozitivnu stranu i da izvučemo meč u našu korist</b>, rekao je Veličković.</p>
      <p>Utakmica će biti odigrana u nedelju od 20 časova.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/16/mijailovic-u-derbiju-zelimo-pobedu-na-terenu-ali-i-van-njega/"/>
        <a href="https://www.sportskacentrala.com/2019/11/15/oglasio-se-i-kk-partizan-dali-smo-sve-od-sebe-ali-je-za-neke-pomake-ipak-potrebno-dvoje/"/>
        <a href="https://www.sportskacentrala.com/2019/11/15/saopstenje-iz-zvezde-zahvaljujemo-se-partizanu-ali/"/>
        <a href="https://www.sportskacentrala.com/2019/11/14/karte-za-derbi-u-prodaji-od-petka-navijacima-zvezde-dozvoljeno-prisustvo/"/>
        <a href="https://www.sportskacentrala.com/2019/11/13/trinkijeri-u-porazu-od-tofasa-video-i-nesto-dobro/"/>
        <a href="https://www.sportskacentrala.com/2019/11/13/partizanu-malo-jedan-mozli-crno-beli-nemocni-u-bursi/"/>
        <a href="https://www.sportskacentrala.com/2019/11/13/live-tofas-partizan/"/>
        <a href="https://www.sportskacentrala.com/2019/11/13/jos-jedan-veliki-talenat-iz-partizana-ide-u-fmp/"/>
        <a href="https://www.sportskacentrala.com/2019/11/12/partizan-bez-voldena-i-parahovskog-u-turskoj/"/>
      </related>
    </article>
  </body>
</html>