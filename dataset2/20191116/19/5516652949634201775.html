<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425912/paroysiash-biblioy-apo-ton-syllogo-peloponnhsiwn-rodoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-16T19:50:01+00:00"/>
    <meta property="og:title" content="Παρουσίαση βιβλίου από τον Σύλλογο Πελοποννησίων Ρόδου"/>
    <meta property="og:description" content="Το βιβλίο του Νίκου Μιχαλόπουλου με τίτλο “Οι κορυφές μέσα μας” θα παρουσιάσουν ο Σύλλογος Πελοποννησίων Ρόδου &quot;Ο Μωριάς&quot; και οι εκδόσεις “Άγκυρα” την Παρασκευή 22 Νοεμβρίου στις 7 μ.μ. στο Μουσείο Νεοελληνικής Τέχνης &quot;Νεστορίδειο Μέλαθρο&quot; στη Ρόδο."/>
  </head>
  <body>
    <article>
      <h1>Παρουσίαση βιβλίου από τον Σύλλογο Πελοποννησίων Ρόδου</h1>
      <address>
        <time datetime="2019-11-16T19:50:01+00:00">16 Nov 2019, 19:50</time>
      </address>
      <p>
        <b>Το βιβλίο του Νίκου Μιχαλόπουλου με τίτλο “Οι κορυφές μέσα μας” θα παρουσιάσουν ο Σύλλογος Πελοποννησίων Ρόδου "Ο Μωριάς" και οι εκδόσεις “Άγκυρα” την Παρασκευή 22 Νοεμβρίου στις 7 μ.μ. στο Μουσείο Νεοελληνικής Τέχνης "Νεστορίδειο Μέλαθρο" στη Ρόδο.</b>
      </p>
      <p>Το βιβλίο θα παρουσιάσει ο καθηγητής Φυσικής Αγωγής Βασίλης Χατζής. Κείμενα θα διαβάσει η Άννα Κουλτζή (καθηγήτρια Φυσικής Αγωγής στο Μουσικό Σχολείο Ρόδου).</p>
      <p>“Οδοιπόρε, δεν υπάρχει δρόμος. Ο δρόμος ανοίγει προχωρώντας”. Κάπως έτσι ξεκίνησαν όλα. Κάπως έτσι ξεκινάνε πάντοτε όλα. “Οι κορυφές μέσα μας” θα μπορούσε να είναι μυθιστόρημα ή η εξιστόρηση μιας προσωπικής εμπειρίας. Θα μπορούσε να είναι μόνο η αφήγηση μιας πραγματικής ιστορίας. Όμως, πάνω απ’ όλα είναι ένα βιβλίο θετικής σκέψης και ώθησης με 18 ιστορίες, 18 αλληγορίες πίστης και ελπίδας, τοποθετημένες ακριβώς στα σημεία εκείνα που ο δρόμος πάει να κλείσει και εσύ πρέπει να βρεις τη δύναμη να τον ανοίξεις. Όπως ακριβώς και στην ίδια τη ζωή.<br/>Εκεί, δηλαδή, που όσο ψηλά και αν φτάσει κάποιος, στο τέλος συνειδητοποιεί πως η μεγαλύτερη κορυφή βρίσκεται πάντα μέσα του!!!</p>
      <p><b>ΒΙΟΓΡΑΦΙΚΟ</b><br/>Ο Νίκος Μιχαλόπουλος γεννήθηκε και μεγάλωσε στην Αθήνα. Είναι απόφοιτος του Παιδαγωγικού τμήματος του Πανεπιστημίου Αθηνών και τα τελευταία 12 χρόνια διδάσκει σε δημοτικά σχολεία κοινωνικά ευαίσθητων ομάδων, όπως τσιγγανόπαιδες και παλιννοστούντες. Το μεγάλο πάθος της ζωής του από τα παιδικά του χρόνια είναι ο αθλητισμός.</p>
      <figure>
        <img src="https://www.rodiaki.gr/medias/2019/11/15/3c5bf8ca74aa0582e4cda4405ae4120b.jpg"/>
      </figure>
    </article>
  </body>
</html>