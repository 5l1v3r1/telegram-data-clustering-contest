<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547824.html/%D8%AF%D9%88%D9%84%D8%AA-%D8%A8%D8%AF%D9%88%D9%86-%D9%85%D8%B4%D9%88%D8%B1%D8%AA-%D8%A8%D8%A7-%D9%85%D8%AC%D9%84%D8%B3-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%B1%D8%A7-%D8%A7%D9%86%D8%AC%D8%A7%D9%85-%D8%AF%D8%A7%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T19:37:00+00:00"/>
    <meta property="og:title" content="دولت بدون مشورت با مجلس افزایش قیمت بنزین را انجام داد"/>
    <meta property="og:description" content="حسینعلی حاجی دلیگانی در خصوص افزایش قیمت بنزین توسط دولت گفت: دولت باید مردم را محرم می‌دانست و صادقانه دلایل افزایش قیمت بنزین را به مردم و یا حتی نمایندگان مردم در میان می گذاشت."/>
  </head>
  <body>
    <article>
      <h1>دولت بدون مشورت با مجلس افزایش قیمت بنزین را انجام داد</h1>
      <h2>حسینعلی حاجی دلیگانی:</h2>
      <address>
        <time datetime="2019-11-16T19:37:00+00:00">16 Nov 2019, 19:37</time>
      </address>
      <p>حسینعلی حاجی دلیگانی در خصوص افزایش قیمت بنزین توسط دولت گفت: دولت باید مردم را محرم می‌دانست و صادقانه دلایل افزایش قیمت بنزین را به مردم و یا حتی نمایندگان مردم در میان می گذاشت.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حسینعلی حاجی دلیگانی در گفت و گو با خبرنگار صاحب نیوز در خصوص افزایش قیمت بنزین توسط دولت اظهار کرد: دولت باید مردم را محرم می‌دانست و صادقانه دلایل افزایش قیمت بنزین را به مردم و یا حتی نمایندگان مردم در میان می گذاشت.</p>
      <p>عضو کمیسیون برنامه و بودجه مجلس شورای اسلامی گفت: دولت باید با مشورت مردم و یا حداقل با نمایندگان بنزین را افزایش می داد، اکنون دولت بدون هیچ مشورتی با مجلس این افزایش را انجام داد و دولت کار اشتباهی کرده است. وی با اشاره به مدعی دولت برای حمایت از ‌۱۸ میلیون خانوار افزود: اگر دولت به طور واقعی می خواست که به ‌۱۸ میلیون خانوار کمک کند، یک و یا دو ماه برای مردم تبیین و شفاف می کرد و بعد از آن قیمت افزایش داده می شد. حاجی دلیگانی با توضیح اینکه دولت باید حمایت از ۱۸ میلیون خانوار را مدتی اجرا و پس از آن قیمت بنزین را افزایش میداد، تصریح کرد: یکشنبه جلسه مجلس در خصوص افزایش قیمت خواهد بود و قطعا بر اجرای حمایت از ۱۸ میلیون خانوار ایرانی نظارت می کند. انتهای پیام/</p>
    </article>
  </body>
</html>