<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547815.html/%D9%85%D8%AE%D8%A7%D9%84%D9%81-%D8%AC%D8%B1%DB%8C%D8%A7%D9%86-%D8%BA%DB%8C%D8%B1%DA%A9%D8%A7%D8%B1%D8%B4%D9%86%D8%A7%D8%B3%DB%8C-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D9%87%D8%B3%D8%AA%D9%85--%D8%AF%D9%88%D9%84%D8%AA-%D8%AF%D8%B1-%D8%AA%D8%B5%D9%85%DB%8C%D9%85-%D8%AE%D9%88%D8%AF-%D8%AA%D8%AC%D8%AF%DB%8C%D8%AF%D9%86%D8%B8%D8%B1-%DA%A9%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T19:10:00+00:00"/>
    <meta property="og:title" content="مخالف جریان غیرکارشناسی افزایش قیمت بنزین هستم/ دولت در تصمیم خود تجدیدنظر کند"/>
    <meta property="og:description" content="عضو کمیسیون امنیت ملی مجلس با بیان اینکه مخالف جریان غیرکارشناسی افزایش قیمت بنزین هستم گفت: منتظر هستیم تا دولت در تصمیم خود تجدیدنظر کند."/>
  </head>
  <body>
    <article>
      <h1>مخالف جریان غیرکارشناسی افزایش قیمت بنزین هستم/ دولت در تصمیم خود تجدیدنظر کند</h1>
      <h2>عضو کمیسیون امنیت ملی مجلس:</h2>
      <address>
        <time datetime="2019-11-16T19:10:00+00:00">16 Nov 2019, 19:10</time>
      </address>
      <p>عضو کمیسیون امنیت ملی مجلس با بیان اینکه مخالف جریان غیرکارشناسی افزایش قیمت بنزین هستم گفت: منتظر هستیم تا دولت در تصمیم خود تجدیدنظر کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ ولی‌الله نانواکناری در گفت‌وگو با خبرنگار بلاغ با اشاره به تغییر قیمت بنزین، اظهار کرد: به صراحت اعلام می‌کنم که ما مخالف این جریان هستیم و فردا در جلسه مجلس پیگیری خواهیم کرد تا این موضوع به شکل دقیق‌تری رسیدگی شود.<br/> <br/>نماینده مردم بابلسر و فریدونکنار در مجلس با بیان اینکه تغییر قیمت بنزین به این صورت اقدام غیرکارشناسانه است، خاطرنشان کرد: امیدواریم دولت برای این موضوع، تدبیر دیگری صورت دهد تا به مشکلات مردم اضافه نشود چراکه در حال حاضر به دلیل فشار اقتصادی مردم در تنگنا قرار دارند.<br/><br/>عضو کمیسیون امنیت ملی و سیاست خارجی مجلس تصریح کرد: منتظر هستیم تا دولت در تصمیم خود تجدیدنظر کند.<br/><br/>رئیس مجمع نمایندگان مازندران یادآور شد: مجلس اجازه این را به دولت داده است که بر اساس تورم، قیمت‌ها را با درنظر گرفتن مسائل اجتماعی و امنیتی به صورت پلّکانی افزایش دهد و همانطور که حقوق کارمندان امسال با افزایش رو به رو شد به همان اندازه قیمت حامل‌های انرژی رشد داشته باشد که متاسفانه بدون درنظر گرفتن موارد مطرح شده به صورت یکدفعه‌ای قیمت‌ها افزایش زیادی پیدا کرد و این موجب فشار به مردم می‌شود.</p>
      <p>انتهای پیام/</p>
    </article>
  </body>
</html>