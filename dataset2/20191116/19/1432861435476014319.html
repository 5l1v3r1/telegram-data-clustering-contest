<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/national-team/ivelin-popov-obqvi-v-koj-moment-e-vzel-reshenieto-da-se-otkazhe-ot-nacionalniq-otbor-1406901.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-16T19:05:00+00:00"/>
    <meta property="og:title" content="Ивелин Попов обяви в кой момент е взел решението да се откаже от националния отбор"/>
    <meta property="og:description" content="Капитанът на България Ивелин Попов сподели кога е решил да сложий край на кариерата си в националния отбор По-рано днес Попето обяви официално, че утрешният двубой с Чехия ще бъде последният му с националната фланелка"/>
  </head>
  <body>
    <article>
      <h1>Ивелин Попов обяви в кой момент е взел решението да се откаже от националния отбор</h1>
      <address><time datetime="2019-11-16T19:05:00+00:00">16 Nov 2019, 19:05</time> by <a rel="author">Sportlive.bg</a></address>
      <p>Капитанът на България Ивелин Попов сподели кога е решил да сложий край на кариерата си в <a href="https://www.sportlive.bg/bgfootball/national-team"><b>националния отбор</b></a>. По-рано днес Попето обяви официално, че <a href="https://www.sportlive.bg/bgfootball/national-team/Ivelin-Popov-se-otkazva-ot-nacionalniq-otbor-sled-macha-s-Chehiq-1406869.html"><b>утрешният двубой с Чехия ще бъде последният му с националната фланелка</b></a>.</p>
      <p>"Честно да ви кажа, обмислях го след Англия, но наистина, откровен съм пред вас, чаках отбрът да се класира за бараж. Да, не ми беше приятно, че ме смениха срещу Чехия в Прага, това не подтикна решението ми. Един мъж трябва да си държи на думата, все пак съм родител, трябва да се възпитават децата да имат някакви ценности", заяви Попов.</p>
      <p>"За капитан аз съм бил избиран при осем треньора - винаги съм бил избиран или от старши треньора, или от футболистите. Никой не може да ми подсказва на мен дали да спирам или не, мисля, че така е редно, извървял съм пътя си и за нищо не съжалявам. Имаше мнго хубави победи, но имаше и много загуби, загубите болят, тежи от тях, трудно намираш себе си.</p>
      <p>Може би има доста негативизъм, Борислав Михайлов обра пешкира след Англия, след моето оттегляне ще се сниши напрежението. Искам да се работи на спокойствие, да няма един или двама виновни, има момчета с характер, 12 години не съм изпуснал лагер, защото другите са били на почивки. Гордея се, че добутахме нещата до бараж. Всеки човек трябва да осъзнава кога идва време за нещо такова", допълни още той.</p>
      <p>
        <b>
          <i>А какво сподели националният селекционер Георги Дерменджиев по този повод, а и за евроквалификацията с Чехия - <a href="https://www.sportlive.bg/bgfootball/national-team/Dermendzhiev-Tova-ne-e-istinskoto-lice-na-nacionalniq-vqrvam-v-tezi-momcheta-1406879.html">вижте в този материал.</a></i>
        </b>
      </p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/Dermendzhiev-Tova-ne-e-istinskoto-lice-na-nacionalniq-vqrvam-v-tezi-momcheta-1406879.html"/>
        <a href="https://www.sportlive.bg/bgfootball/national-team/Ivelin-Popov-se-otkazva-ot-nacionalniq-otbor-sled-macha-s-Chehiq-1406869.html"/>
        <a href="https://www.sportlive.bg/bgfootball/national-team/Bylgariq-U19-postigna-izrazitelna-pobeda-sreshtu-Armeniq--1406852.html"/>
        <a href="https://www.sportlive.bg/bgfootball/national-team/Stoichkov-Nqmame-dobyr-nacionalen-otbor-i-mnogo-dobri-igrachi-1406845.html"/>
        <a href="https://www.sportlive.bg/bgfootball/national-team/Qsni-sa-tri-ot-sypernicite-ni-po-pytq-za-Evro-2020-ima-nqkolko-scenariq-za-plejofite-1406820.html"/>
      </related>
    </article>
  </body>
</html>