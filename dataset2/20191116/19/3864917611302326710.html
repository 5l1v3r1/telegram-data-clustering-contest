<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2819724-tureccina-ne-zbiraetsa-vidmovlatisa-vid-rosijskih-s400.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-16T19:11:00+00:00"/>
    <meta property="og:title" content="Туреччина не збирається відмовлятися від російських С-400"/>
    <meta property="og:description" content="Анкара наголошує, що не має наміру відмовлятися від російських ЗРК С-400, адже закуповувала цю військову техніку, аби використовувати її."/>
  </head>
  <body>
    <article>
      <h1>Туреччина не збирається відмовлятися від російських С-400</h1>
      <h2>Анкара наголошує, що не має наміру відмовлятися від російських ЗРК С-400, адже закуповувала цю військову техніку, аби використовувати її.</h2>
      <address>
        <time datetime="2019-11-16T19:11:00+00:00">16 Nov 2019, 19:11</time>
      </address>
      <p>Про це інформує <a href="https://www.dw.com/uk/%D1%82%D1%83%D1%80%D0%B5%D1%87%D1%87%D0%B8%D0%BD%D0%B0-%D0%BD%D0%B5-%D0%B2%D1%96%D0%B4%D0%BC%D0%BE%D0%B2%D0%B8%D1%82%D1%8C%D1%81%D1%8F-%D0%B2%D1%96%D0%B4-%D0%B2%D0%B8%D0%BA%D0%BE%D1%80%D0%B8%D1%81%D1%82%D0%B0%D0%BD%D0%BD%D1%8F-%D1%80%D0%BE%D1%81%D1%96%D0%B9%D1%81%D1%8C%D0%BA%D0%B8%D1%85-%D0%B7%D1%80%D0%BA-%D1%81-400/a-51277592">Deutsche Welle</a>.</p>
      <p>"Туреччина закупила у Росії зенітно-ракетні комплекси С-400 для того, щоб використовувати їх, заявив глава департаменту оборонної промисловості Туреччини Ісмаїл Демір", - ідеться в повідомленні.</p>
      <p>Як зазначається, ця заява пролунала через кілька днів після переговорів між <a href="https://www.ukrinform.ua/tag-erdogan">Реджепом Таїпом Ердоганом</a> і Дональдом Трампом, які відбулись у Вашингтоні.</p>
      <p>"Некоректно сказати, що ми просто не будемо використовувати їх, коли йдеться про систему, яку ми закупили для власних потреб і за яку ми заплатили стільки грошей. Нам треба йти далі й поважати підписані нами угоди", - цитує DW Ісмаїла Деміра.</p>
      <p>Він також повідомив, що турецький персонал продовжує вивчати в Росії використання С-400, але в Туреччині не буде російських фахівців, які могли б керувати цими комплексами.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2817778-tramp-vvazae-serjoznim-viklikom-namir-tureccini-zakupovuvati-rosijski-pro.html">Трамп вважає серйозним викликом намір Туреччини закуповувати російські С-400</a>
      </blockquote>
      <p>Напередодні міністерство оборони Туреччини доповіло про завершення постачань другої батареї російського зенітно-ракетного комплексу С-400.</p>
      <p>Як повідомлялося, Туреччина і Росія у 2017 році уклали контракт на постачання систем С-400 на суму 2,5 млрд доларів. У липні 2019-го до Туреччини надійшли перші компоненти ЗРК. У середині вересня стало відомо про постачання останніх компонентів другої батареї. Введення комплексів в експлуатацію заплановано на квітень 2020 року.</p>
      <p>11 листопада радник Дональда Трампа з національної безпеки Роберт О’Браєн заявив, що <a href="https://www.ukrinform.ua/rubric-world/2815558-u-trampa-poperedili-ankaru-pro-sankcii-cerez-kupivlu-rosijskih-s400.html">США можуть запровадити  проти Туреччини санкції через угоду про купівлю у Росії С-400</a>.</p>
    </article>
  </body>
</html>