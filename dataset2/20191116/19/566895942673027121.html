<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2575399/povernuvsa-z-vijni-i-travmuvavsa-ivan-finagin-potrebue-dopomogi-nebajduzih-video"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-16T19:02:00+00:00"/>
    <meta property="og:title" content="Повернувся з війни і травмувався: Іван Фінагін потребує допомоги небайдужих (ВІДЕО)"/>
    <meta property="og:description" content="Іван Фінагін потребує допомоги небайдужих"/>
  </head>
  <body>
    <article>
      <h1>Повернувся з війни і травмувався: Іван Фінагін потребує допомоги небайдужих (ВІДЕО)</h1>
      <address><time datetime="2019-11-16T19:02:00+00:00">16 Nov 2019, 19:02</time> by <a rel="author">Тетяна Питак</a></address>
      <p>
        <i>Він боронив державу на сході, а зараз потребує вашої допомоги. Іван Фінагін  опинився в чужому місті та у складних життєвих обставинах. Чоловік приїхав на Тернопільщину у відрядження. Та під час виконання зварювальних робіт упав з чотирьохметрової висоти.  Історію чоловіка дивіться у сюжеті <a href="https://www.youtube.com/watch?v=KSWC_QLuclM">Т1 Новини</a>.</i>
      </p>
      <p>Іван Фінагін воював  на Сході в районі Авдіївки, а зараз потребує допомоги небайдужих. Під час зварювальних робіт на будові у Тернополі він впав з 4-метрової висоти і пошкодив руку. Щоб рука знову стала робочою - необхідна операція. </p>
      <p>"Два тижні назад о 16 годині я обірвався, висота була десь 4-4,5 метра. Упав на керамзит і на бетон. Без свідомості хвилин десь 5-10 пролежав", - розповідає ветеран АТО Іван Фінагін.</p>
      <p>Чоловік каже, приїхав до Тернополя з Вінничини. Тут перебував у відрядженні. </p>
      <p>"Сам я з Вінницької області, Чечельницький район, село Каташин. Учасник бойових дій, служив 2017 рік з весни по осінь", - каже Іван.</p>
      <p>Після травми на будівництві чоловік ще три дні був змушений працювати з пошкодженою рукою. Роботодавець відмовився дати йому гроші на обстеження в лікарні, тому в медзаклад він не звертався. Коли рука набрякла і почала дуже боліти все ж прийшов у лікарню.</p>
      <p>"Було проведено оперативне втручання. В подальшому він потребує лікування з метою закриття дефекту рани і початку реабілітаційного лікування. На даний час не має якихось чітких часових обмежень, але треба чим швидше. Якщо її не провести це збільшується ризик нагноєння і подальших гнійних ускладнень", - каже лікар-травматолог відділу екстреної медичної допомоги КНП "Тернопільська міська комунальна лікарня швидкої допомоги" Андрій Козовик.</p>
      <p>Зараз рука чоловіка практично нерухома. Відновити її можливо лише за умови проведення операції та реабілітації. Загальна вартість усіх процедур 50 тисяч гривень. Військовий каже, планував звернутись у воєнний госпіталь, проте у Вінниці на залізничному вокзалі у нього вкрали посвідчення бойових дій. Без нього потрапити до медиків госпіталя - неможливо. Зараз чоловік шукає небайдужих людей, які допоможуть йому відновити вкрадений документ та просить допомогти фінансово з лікування. </p>
      <p>Номер телефону Івана Фінагіна (098) 828 75 65.</p>
      <figure>
        <iframe src="https://www.youtube.com/embed/KSWC_QLuclM" width="560" height="314" data-service="Youtube" scrolling="no"/>
      </figure>
    </article>
  </body>
</html>