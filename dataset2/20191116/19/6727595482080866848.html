<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/rajasthan-cm-ashok-gehlot-sanctions-rs-188-crore-for-madrasas-after-centre-stops-giving-grants5476.html"/>
    <meta property="og:site_name" content="DoolNews"/>
    <meta property="article:published_time" content="2019-11-16T19:21:00+00:00"/>
    <meta property="og:title" content="സംസ്ഥാനത്തെ മദ്രസകള്‍ക്കുള്ള ധനസഹായം നിര്‍ത്തി കേന്ദ്രം; 188 ലക്ഷം രൂപ അനുവദിച്ച് രാജസ്ഥാന്‍ സര്‍ക്കാര്‍"/>
    <meta property="og:description" content="Ashok Gehlot Congress National News Rajasthan India ജയ്പൂര്‍: രാജസ്ഥാനില്‍ മദ്രസകള്‍ക്ക് 188 ലക്ഷം രൂപ അനുവദിച്ച് അശോക് ഗെഹ്‌ലോട്ടിന്റെ നേതൃത്വത്തിലുള്ള കോണ്‍ഗ്രസ് സര്‍ക്"/>
  </head>
  <body>
    <article>
      <h1>സംസ്ഥാനത്തെ മദ്രസകള്‍ക്കുള്ള ധനസഹായം നിര്‍ത്തി കേന്ദ്രം; 188 ലക്ഷം രൂപ അനുവദിച്ച് രാജസ്ഥാന്‍ സര്‍ക്കാര്‍</h1>
      <address><time datetime="2019-11-16T19:21:00+00:00">16 Nov 2019, 19:21</time> by <a rel="author">ന്യൂസ് ഡെസ്‌ക്</a></address>
      <p>ജയ്പൂര്‍: രാജസ്ഥാനില്‍ മദ്രസകള്‍ക്ക് 188 ലക്ഷം രൂപ അനുവദിച്ച് അശോക് ഗെഹ്‌ലോട്ടിന്റെ നേതൃത്വത്തിലുള്ള കോണ്‍ഗ്രസ് സര്‍ക്കാര്‍. മദ്രസകള്‍ക്ക് കേന്ദ്രസര്‍ക്കാര്‍ ധനസഹായം നല്‍കുന്നത് നിര്‍ത്തിയതിന് പിന്നാലെയാണ് ഗെഹ്‌ലോട്ടിന്റെ തീരുമാനം.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ന്യൂനപക്ഷത്തിലെ 5 കോടി വിദ്യാര്‍ത്ഥികള്‍ക്ക് സ്‌കോളര്‍ഷിപ്പ് അനുവദിക്കുമെന്ന് ഈ വര്‍ഷം ജൂണ്‍ മാസത്തില്‍ മോദി സര്‍ക്കാരിന്റെ പ്രഖ്യാപനം ഉണ്ടായിരുന്നു.50 ശതമാനം പെണ്‍കുട്ടികള്‍ സ്‌കോളര്‍ഷിപ്പിന് അര്‍ഹരായിരിക്കുമെന്നുമായിരുന്നു മോദിയുടെ പ്രഖ്യാപനം.</p>
      <p>മദ്രസകള്‍ പൊതു വിദ്യാഭ്യസ സമ്പ്രദായത്തില്‍ ഉള്‍പ്പെടുത്തുമെന്നും കേന്ദ്രം വാഗ്ദാനം ചെയ്തിരുന്നു. ഇതിന് പിന്നാലെ സബ്ക വികാസിന് മികച്ച പ്രതികരണമായിരുന്നു ലഭിച്ചത്.</p>
      <related>
        <a href="https://www.doolnews.com/anil-ambani-resigned-from-the-position-of-director-from-reliance-communications645.html?utm_source=doolnews&amp;utm_medium=related"/>
      </related>
      <p>എന്നാല്‍ കേന്ദ്രസര്‍ക്കാര്‍ ധനസഹായം നല്‍കുന്നത് നിര്‍ത്തിയതിന് പിന്നാലെ പ്രധാനമന്ത്രി നരേന്ദ്ര മോദിക്കെതിരെ രൂക്ഷ വിമര്‍ശനവുമായി ന്യൂനപക്ഷ ക്ഷേമ വകുപ്പ് മന്ത്രി സലേഹ് മുഹമ്മദ് രംഗത്തെത്തിയിരുന്നു.</p>
      <p>സബ്ക വിശ്വാസിലൂടെ എല്ലാ വിഭാഗക്കാരെയും ഒരുമിച്ച് ചേര്‍ക്കാമെന്ന വാഗ്ദാനം മോദി പാലിച്ചില്ലെന്നും മദ്രസക്ക് ധനസഹായം നിര്‍ത്തിയത് മുസ്ലീം വിദ്യാര്‍ത്ഥികളുടെ വിദ്യാഭ്യാസത്തെ സാരമായി ബാധിക്കുമെന്നും അദ്ദേഹം പറഞ്ഞു.</p>
      <related>
        <a href="https://www.doolnews.com/delhi-pollution-rate-is-high-construction-of-bjp-headquarters-on-going445.html?utm_source=doolnews&amp;utm_medium=related"/>
      </related>
      <p>‘ന്യൂനപക്ഷ വികസനത്തിന് വേണ്ടി മോദി വാഗ്ദാനം ചെയ്ത പദ്ധതികളൊന്നും വിജയിച്ചിരുന്നില്ല. മദ്രസകള്‍ക്ക് 188 ലക്ഷം രൂപ സഹായധനം അനുവദിച്ച് അശോക് ഗെഹ്ലോട്ട് സര്‍ക്കാരിന് നന്ദി’ സലേഹ് മുഹമ്മദ് അറിയിച്ചു.</p>
      <p>കേന്ദ്രം മദ്രസകളില്‍ എല്‍.പി വിഭാഗത്തിന് 5000 രൂപയും യു.പി വിഭാഗത്തിന് 8000 രൂപയുമായിരുന്നു അനുവദിച്ചിരുന്നത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/WOHPLaovcuQ" width="500" height="281" data-service="Youtube" scrolling="no"/>
      </figure>
    </article>
  </body>
</html>