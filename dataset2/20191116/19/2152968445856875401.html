<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/football/2019/11/16/kapitanyt-ivelin-popov-si-trygva-ot-nacionalniia-otbor.429882"/>
    <meta property="og:site_name" content="Dnes.bg"/>
    <meta property="article:published_time" content="2019-11-16T19:27:00+00:00"/>
    <meta property="og:title" content="Капитанът Ивелин Попов си тръгва от националния отбор"/>
    <meta property="og:description" content="Утре той ще изиграе последния си мач за националния отбор | Dnes.bg"/>
  </head>
  <body>
    <article>
      <h1>Капитанът Ивелин Попов си тръгва от националния отбор</h1>
      <h2>Утре той ще изиграе последния си мач за националния отбор</h2>
      <address><time datetime="2019-11-16T19:27:00+00:00">16 Nov 2019, 19:27</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Капитанът на националния отбор на България по футбол Ивелин Попов обяви, че утре ще изиграе последния си мач за националния отбор на България в европейската квалификация срещу Чехия в София.</p>
      <p>"Днес заявявам, че утре за последен път ще играя за националния отбор. На 32 години съм, надявам се утре да запиша 90-и мач. 12 години бил ли съм здрав, съм бил в националния отбор. След като стана ясно, че се класираме за баражите за Европейско първенство, искам да предам щафетата на младите, те са отидат да играят там. Време е за смяна на поколенията. Моят път съм го извървял. Всичко съм постигнал с много труд и много работа", заяви Попов.</p>
      <p>"Бил съм капитан при осем треньора. Винаги съм бил избиран или от старши треньора, или от футболистите. Никой не може да ми подсказва на мен дали да спирам, или не. Така съм го почувствал. Пътят ми е бил трънлив, извървял съм го, за нищо не съжалявам. Имало е много победи над именити, големи отбори, но е имало и много загуби. Тежи от тях, но винаги съм намирал сили да се изправя и да продължа напред.</p>
      <p>Така го чувствам. Ще се концентрирам върху клубния ми отбор и ще съм най-големия фен на националния отбор. Обмислях го след Англия, но изчаквах да минат мачовете и отборът да е класиран за бараж, за да го обявя", каза още той.</p>
      <p><a href="https://www.gol.bg/nacionalen-otbor/2019-11-16/kapitanat-napuska-koraba-popeto-spira-s-natsionalniya-otbor"><b>Какво заяви по темата селекционерът Георги Дерменджиев - прочетете в Gol.bg</b></a><br/> </p>
    </article>
  </body>
</html>