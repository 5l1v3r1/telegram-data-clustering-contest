<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158606_1077.html"/>
    <meta property="og:site_name" content="Novsport"/>
    <meta property="article:published_time" content="2019-11-16T19:57:00+00:00"/>
    <meta property="og:title" content="Милан предпочита Манджукич пред Кийн"/>
    <meta property="og:description" content="&quot;Росонерите&quot; търсят нов нападател през зимата"/>
  </head>
  <body>
    <article>
      <h1>Милан предпочита Манджукич пред Кийн</h1>
      <address>
        <time datetime="2019-11-16T19:57:00+00:00">16 Nov 2019, 19:57</time>
      </address>
      <p> Нападателят на Евертън Мойс Кийн е все по-малко вероятно да премине в състава на Милан. В последните дни се появиха информации, че е имало контакт между агента на играча Мино Райола и “росонерите”. На “Сан Сиро” обаче не са показали сериозен интерес към младока, тъй като предпочитат да вземат Марио Манджукич от Ювентус.<br/><br/>19-годишният Кийн е считан за един от големите италиански таланти. През лятото той премина от Ювентус в Евертън срещу 30 миилона евро. Той обаче така и не може да свикне с обстановката на “Гудисън Парк”, а освен това има и дисциплинарни проблеми, като бе изваден от състава за мача със Саутхамптън, след като закъсня за сбора на отбора. <br/><br/>От Милан следят ситуацията с Кийн, но в клуба имат доста по-сериозен интерес към нападателя на Ювентус Марио Манджукич. Хърватинът обаче няма голямо жлание да подсили “росонерите”, а предпочита да поеме в посока Манчестър Юнайтед или към САЩ.<br/><br/>Интерес към Кийн има и от страна на Рома, където той може да се събере със своя добър приятел Николо Дзаниоло. “Вълците” имат нужда от усилване на конкуренцияат в атака след контузиите на Никола Калинич и Хенрих Мхитарян.</p>
    </article>
  </body>
</html>