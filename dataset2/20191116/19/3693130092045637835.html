<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/2-katli-evde-cikan-yangin-panige-neden-oldu-1207615.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-16T19:51:00+00:00"/>
    <meta property="og:title" content="2 katlı evde çıkan yangın paniğe neden oldu"/>
    <meta property="og:description" content="Düzce'de 2 katlı bir evin alt katında çıkan yangın korkulu anlar yaşattı. Alevler itfaiye ekiplerince söndürülürken, yangında korkan bir kediyi mahalle sakini kucağına alarak korudu."/>
  </head>
  <body>
    <article>
      <h1>2 katlı evde çıkan yangın paniğe neden oldu</h1>
      <h2>Düzce'de 2 katlı bir evin alt katında çıkan yangın korkulu anlar yaşattı. Alevler itfaiye ekiplerince söndürülürken, yangında korkan bir kediyi mahalle sakini kucağına alarak korudu.</h2>
      <address>
        <time datetime="2019-11-16T19:51:00+00:00">16 Nov 2019, 19:51</time>
      </address>
      <p>Edinilen bilgilere göre, <b>Karaca Mahallesi Mısır Sokak'ta</b> bulunan 2 katlı evin alt katında <b>bilinmeyen bir nedenle yangın</b> çıktı.</p>
      <figure>
        <img src="https://images.bursadabugun.com/editor/haber/16112019/aw857513-01-5dd04589dc38e.jpg"/>
      </figure>
      <p><b>Sahiplerinin olmadığı evden çıkan dumanları</b> gören mahalle sakinleri Düzce belediyesi İtfaiye Müdürlüğü ekiplerine haber verdi. Olay yerine gelen itfaiye ekipleri yangına müdahale ederek, büyümeden alevleri söndürdü.</p>
      <figure>
        <img src="https://images.bursadabugun.com/editor/haber/16112019/aw857513-02-5dd045925d8f6.jpg"/>
      </figure>
      <p>Bu sırada yanan <b>evin önünde yaşanan kargaşadan korkan bir kedi</b>, evin önüne kalakalınca devreye mahalleli girdi. Mahallede yaşayan bir kadın <b>yanan evin önünden kediyi alarak sakin bir yere</b> çıkarttı. Mahalle sakini kadın kediyi kucağında uzun süre sakinleştirmeye çalıştı. Kediyi yanan evin önünden alarak sokağa çıkartan kadın, "Evin kedisi mi bilemiyorum ama yangından korktuğu için kucağıma aldım. Sokağa çıkarttım" dedi</p>
      <figure>
        <img src="https://images.bursadabugun.com/editor/haber/16112019/aw857513-03-5dd0459a3d736.jpg"/>
      </figure>
      <p>Can kaybının yaşanmadığı yangında <b>ev kullanılmaz hale gelirken</b> polis, inceleme başlattı.</p>
    </article>
  </body>
</html>