<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/16/breking-kulcsar-edina-elarulta-a-masodik-gyermeke-nemet/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-16T19:11:00+00:00"/>
    <meta property="og:title" content="Bréking: Kulcsár Edina elárulta a második gyermeke nemét"/>
    <meta property="og:description" content="Kiderült, hogy kishúga, vagy kisöccse lesz Medinek..."/>
  </head>
  <body>
    <article>
      <h1>Bréking: Kulcsár Edina elárulta a második gyermeke nemét</h1>
      <h2>Kiderült, hogy kishúga, vagy kisöccse lesz Medinek…</h2>
      <address><time datetime="2019-11-16T19:11:00+00:00">16 Nov 2019, 19:11</time> by <a rel="author">Cosmopolitan.hu</a></address>
      <p><b>Kulcsár Edina</b> november elején jelentette be az Instagramján, hogy <a href="https://cosmopolitan.hu/body_love/2019/11/07/kulcsar-edinanak-mar-ilyen-nagy-a-pocakja/">újra babát vár</a>, és azóta természetesen mindenki azt találgatta, hogy mi a születendő bébi neme. A volt szépségkirálynő viszont eddig nagyon titokzatos volt a kérdésben, és <b>senkinek sem árulta el, hogy kisfia vagy kislánya születik-e. </b></p>
      <p><a href="https://www.instagram.com/p/B45eaKeFXeH/">Pénteken azonban posztolt egy galériát az Instájára</a>, amiből kiderült, hogy <b>megtartották a bébi ,,Gender Party”-ját:</b> tudod, ez az a buli, ahol a szülők felfedik a születendő gyermek nemét. Bár a képekből ekkor még nem derült ki semmi, de Edina elmesélte, <b>miért döntött úgy, hogy ezúttal ilyen partit szervez.</b> <i>„Tavaly engem hívtak fel a hírrel, hogy kisfiunk lesz, így én voltam az, aki valami frappáns körülmények között próbáltam Csuti tudtára adni az örömhírt. Ezután számtalan gyönyörű videót láttam arról, ahogy leendő szülők, megható körülmények között tudják meg a gyermekük nemét, szóval elhatároztam, hogy ha jön az újabb babánk, akkor mi is hasonló esemény keretén belül szeretnénk megtudni. Egyszerre… ” – </i>írta a fotók alá. Éppen ezért bármilyen nehéz is volt, a vizsgálatoknál kijelentette, hogy nem szeretné tudni, kisfia, vagy kislánya lesz.  <i>„A családdal szerettünk volna elsőként osztozni az örömben, de pár barátunk is hivatalos volt, akikre családtagként tekintünk. Most olyannyira titokban tartottuk ( legalábbis próbáltuk ) a baba érkezését, hogy a család legjavának még csak itt jelentettük be, hogy jön a második, majd egy kis játék után, együtt közösen, a legnagyobb szeretetben kidurrantottuk azt a bizonyos lufit…”</i></p>
      <h3>De a várakozásnak végre vége, ugyanis Edina ma végre elárulta, mit találtak a lufi belsejében…</h3>
      <p><b>éééés a második babájuk kislány lesz!</b> (Az Insta oldalán pedig <a href="https://www.instagram.com/p/B471AMCFYMN/">egy videót is találhatsz a nagy leleplezésről!</a>)</p>
      <h3>Gratulálunk nekik, és reméljük, hogy hamarosan elárulják, milyen neveken gondolkodnak a picinek…</h3>
    </article>
  </body>
</html>