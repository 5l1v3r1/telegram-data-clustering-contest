<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/novi-streli-na-ostrova-na-svobodata-kak-preoborudvakha-kompleksite-za-pvo-na-kuba_news709655.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-16T11:39:00+00:00"/>
    <meta property="og:title" content="Нови “Стрели” на острова на Свободата: Как преоборудваха комплексите за ПВО на Куба"/>
    <meta property="og:description" content="Трябва да се признае, че тази мярка е принудителна"/>
  </head>
  <body>
    <article>
      <h1>Нови “Стрели” на острова на Свободата: Как преоборудваха комплексите за ПВО на Куба</h1>
      <h2>Трябва да се признае, че тази мярка е принудителна</h2>
      <address>
        <time datetime="2019-11-16T11:39:00+00:00">16 Nov 2019, 11:39</time>
      </address>
      <p>https://blitz.bg/svyat/novi-streli-na-ostrova-na-svobodata-kak-preoborudvakha-kompleksite-za-pvo-na-kuba_news709655.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573896993-s.jpg"/>
      </figure>
      <p>
        <b>Вече няколко години кубинската армия оперира комплексите "Стрела-1" и "Стрела-10", пригодени за използване на авиационни ракети, които преди това бяха предназначени за изпълнение на задачи “въздух-въздух”.</b>
      </p>
      <p>Трябва да се признае, че тази мярка е принудителна. Факт е, че съществуващите средства за поразяване са с отдавна изтекли срокове на експлоатация и са отписани, пише "Поглед инфо".</p>
      <p>Първите, които бяха изпратени за модернизация, бяха системите 9K31, направени на базата на колесен БРДМ-2. На тях са монтирани ракети Р-13M с термична глава, каквито можеше да се видят н изтребителите МиГ-21, МиГ-23 и МиГ-29.<br/><br/>В сравнение със стандартните боеприпаси такава ракета има по-мощна бойна глава: 11 кг срещу 2,35 кг.</p>
      <p>Съдейки по фотографиите, обновените зенитни самоходки доста активно се използват от войниците на острова на Свобода в различни учения.</p>
      <p>По-късно се появи вариант на преобразуването на верижната "Стрела-10", направена на платформата на лекия брониран транспортьор-теглич МТ-ЛБ.</p>
      <p>Бойните превозни средства вече са получили други ракети, по-напредналите Р-60 с подобна система за насочване, които могат да се използват не само от самолети, но и от хеликоптери.</p>
      <p>По-рано подобна работа беше извършена от сръбски експерти, въпреки че те, заедно с гореспоменатите Р-13 и Р-60, също „приземиха“ самолетните комплекси Р-73 от четвърто поколение.</p>
      <p>В Йемен бунтовниците хусити за унищожението на самолетите и безпилотните летателни апарати на своите противници нееднократно са използвали импровизирани пускови установки, приспособени за изстрелване на ракети “въздух-въздух” Р-27Т.</p>
      <p>Превод: В.Сергеев</p>
    </article>
  </body>
</html>