<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/nekros-49chronos-sto-mpali-apo-ta-pura-sugchorianou-tou-traumatias-o-deuteros-apo-allilopurobolismous.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-16T11:50:00+00:00"/>
    <meta property="og:title" content="Νεκρός 49χρονος στο Μπαλί από τα πυρά συγχωριανού του - Τραυματίας ο δεύτερος από αλληλοπυροβολισμούς"/>
    <meta property="og:description" content="Για τα ...σκυλιά που μπήκαν σε ποιμνιοστάσιο το έγκλημα"/>
  </head>
  <body>
    <article>
      <h1>Νεκρός 49χρονος στο Μπαλί από τα πυρά συγχωριανού του - Τραυματίας ο δεύτερος από αλληλοπυροβολισμούς</h1>
      <address>
        <time datetime="2019-11-16T11:50:00+00:00">16 Nov 2019, 11:50</time>
      </address>
      <p>
        <b>Για τα ...σκυλιά που μπήκαν σε ποιμνιοστάσιο το έγκλημα</b>
      </p>
      <p>Ένα έντονο επεισόδιο που κατέληξε σε τραγωδία εκτυλίχθηκε στο Μπαλί γύρω στις 7 το πρωί. </p>
      <p>Δύο άντρες, ένας 49χρονος και ένας 45χρονος, τσακώθηκαν, σύμφωνα με τις πληροφορίες επειδή ο σκύλος του ενός μπήκε στο ποιμνιοστάσιο του άλλου, με αποτέλεσμα να βγουν τα όπλα και να πέσουν πυροβολισμοί εκατέρωθεν.</p>
      <p>Ο 49χρονος έπεσε νεκρός, ενώ τραυματίας είναι ο 45χρονος.</p>
      <p>O 45χρονος τραυματίας μεταφέρθηκε στο ΠΑΓΝΗ όπου εισήχθη στο χειρουργείο. Σύμφωνα με τον αναπληρωτή διοικητή κ.Φανουργιάκη ο 45χρονος φέρει τραύματα σε διάφορα σημεία του σώματος.</p>
      <p>
        <b>Η ΑΝΑΚΟΙΝΩΣΗ ΤΗΣ ΑΣΤΥΝΟΜΙΑΣ</b>
      </p>
      <p>"Συνελήφθη, σήμερα (16.11.2019) το πρωί 45χρονος ημεδαπός κατηγορούμενος για ανθρωποκτονία που διαπράχθηκε σε περιοχή του Δήμου Μυλοποτάμου, σε βάρος 49χρονου ημεδαπού.<br/>Ειδικότερα, σήμερα (16.11.2019) το πρωί, μετά από διαπληκτισμό μεταξύ των δύο ημεδαπών, ακολούθησε ανταλλαγή πυροβολισμών, με αποτέλεσμα το θανάσιμο τραυματισμό του 49χρονου και τον τραυματισμό του 45χρονου. <br/>Στο σημείο μετέβησαν άμεσα αστυνομικοί Υπηρεσιών της Διεύθυνσης Αστυνομίας Ρεθύμνου και το Γραφείο Εγκληματολογικών Ερευνών Ρεθύμνου.<br/>Η προανάκριση διενεργείται από την Υποδιεύθυνση Ασφάλειας Ρεθύμνου".</p>
    </article>
  </body>
</html>