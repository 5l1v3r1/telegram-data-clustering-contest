<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=956474"/>
    <meta property="og:site_name" content="Andhrajyothy"/>
    <meta property="article:published_time" content="2019-11-16T11:37:40+00:00"/>
    <meta property="og:title" content="బిల్లు విషయంలో బీజేపీకి విజయం దక్కేనా?"/>
    <meta property="og:description" content="ADVT"/>
  </head>
  <body>
    <article>
      <h1>బిల్లు విషయంలో బీజేపీకి విజయం దక్కేనా?</h1>
      <address>
        <time datetime="2019-11-16T11:37:40+00:00">16 Nov 2019, 11:37</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> పార్లమెంట్ శీతాకాల సమావేశాలు ఈ నెల 18 నుంచి మొదలవుతున్న నేపథ్యంలో పౌరసత్వ సవరణ బిల్లు మరోసారి తెరపైకి వచ్చింది. పౌరసత్వ సవరణ బిల్లును ప్రతిష్టాత్మకంగా తీసుకున్న ఎన్డీఏ ప్రభుత్వం.. ఈ సమావేశాల్లో ఎలాగైనా బిల్లుకు ఆమోదముద్ర పడేలా చూడాలని ప్రయత్నాలను ముమ్మరం చేసింది. ఈ బిల్లును గత సమావేశాల్లోనే ప్రభుత్వం పార్లమెంట్‌లో ప్రవేశపెట్టింది. దీనికి లోక్‌సభ ఆమోదం కూడా దక్కినప్పటికీ.. ఈశాన్య రాష్ట్రాల్లో పెద్ద ఎత్తున నిరసనలు వ్యక్తం కావడం, ప్రతిపక్షాల ఆందోళనల నేపథ్యంలో రాజ్యసభ ఆమోదం పొందలేదు.</p>
      <p> శీతాకాల సమావేశాల్లో పౌరసత్వ సవరణ బిల్లును మరోసారి ప్రవేశపెట్టేందుకు బీజేపీ ప్రయత్నాలు చేస్తుండటంతో విపక్షాలు స్పందించాయి. భిన్నత్వంలో ఏకత్వం అనే భావనను దెబ్బతీసేలా ఉన్న ఈ బిల్లును అడ్డుకుంటామని విపక్షాలు స్పష్టం చేస్తున్నాయి. అంతేకాకుండా మతాలతో సంబంధం లేకుండా పొరుగుదేశం నుంచి వచ్చే శరణార్థులందరూ భారత పౌరసత్వం పొందేలా చూడాలని డిమాండ్ చేస్తున్నాయి. ఈ నేపథ్యంలో పౌరసత్వ సవరణ బిల్లు ప్రస్తుతం చర్చనీయాంశంగా మారింది. కాగా.. పౌరసత్వ సవరణ బిల్లుకు పార్లమెంట్ ఆమోదం తెలిపితే.. బంగ్లాదేశ్, పాకిస్థాన్, అఫ్గానిస్థాన్ నుంచి వచ్చే ముస్లీమేతర శరణార్థులు భారత పౌరసత్వం పొందేందుకు మార్గం సుగమం అవుతుంది.</p>
    </article>
  </body>
</html>