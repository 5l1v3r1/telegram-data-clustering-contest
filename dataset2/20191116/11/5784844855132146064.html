<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/nike-odslej-ne-bo-vec-prodajal-preko-amazona.html?RSSf30db535f3820cd35bf36de966465fb5"/>
    <meta property="og:site_name" content="Računalniške novice"/>
    <meta property="article:published_time" content="2019-11-16T11:00:00+00:00"/>
    <meta property="og:title" content="Nike odslej ne bo več prodajal preko Amazona"/>
    <meta property="og:description" content="Nike je zaključil dveletno partnerstvo z Amazonom, v sklopu katerega je prodajal svoje produkte direktno preko platforme. Amazon je prodajal omejeno število Nikovih produktov, kot"/>
  </head>
  <body>
    <article>
      <h1>Nike odslej ne bo več prodajal preko Amazona</h1>
      <address>
        <time datetime="2019-11-16T11:00:00+00:00">16 Nov 2019, 11:00</time>
      </address>
      <p>Nike je zaključil dveletno partnerstvo z Amazonom, v sklopu katerega je prodajal svoje produkte direktno preko platforme. Amazon je prodajal omejeno število Nikovih produktov kot del pilotnega projekta, ki se je začel leta 2017. Razlog, zakaj se je Nike odločil za to potezo je, ker si želijo svoje produkte prodajati preko svoje spletne strani, trgovine in različnih aplikacij. Nike je potrdil te informacije v izjavi za javnost: »Ker si s svojimi strankami želimo vzpostaviti bolj oseben odnos in izboljšati uporabniško izkušnjo, smo se odločili, da pilotni projekt z Amazon Retail zaključimo«.</p>
      <p>Strategija, ki jo je sprejel Nike, omogoča večje marže pri prodaji, prav tako pa omogoča večji nadzor nad svojim ugledom. Nike se je tako odločil, da se osredotoči na obstoječe prodajalce, ki so do tega trenutka prodajali njihovo obutev in oblačila. Uspeli so obdržati močan odnos s prodajalci, kot je na primer Foot Locker. <b>Nike</b> je v izjavi zapisal še to, da bodo še naprej investirali v trdna, distinktivna partnerstva z ostalimi prodajalci in platformami, ki skrbijo za dobro uporabniško izkušnjo strank po vsem svetu.</p>
      <p>Poslovno sodelovanje z Amazonom je Nike vedno zelo pazljivo obravnaval. Prvo naznanilo dotičnega sodelovanja oz. pilotnega programa je bilo šele nekaj let po tem, ko je Nike dolgo časa opazoval ostale blagovne znamke, ki so prodajale ogromne količine svojih produktov preko Amazonove »third-party« platforme. Raziskava Morgan Stanleyja iz leta 2017 je pokazala, da je Nike najbolje prodajana blagovne znamka na Amazonu.</p>
      <p>V preteklosti je Nike že opozarjal na te neavtorizirane prodajalce, poleg tega pa je okrog Amazona krožilo kar nekaj ne najbolj pozitivnih zgodb, ki so ugled vseh večjih korporacij, ki so se pojavile na platformi, stal nekaj točk ugleda.<a href="https://www.wsj.com/articles/nike-to-sell-product-directly-to-amazon-1498067260"> Wall Street Journal</a> je pisal o tem, da sta Nike in Amazon kar nekaj časa razmišljala, kako bi skupno sodelovanje bilo karseda plodno za oba akterja. Nike se je naposled le odločil, da Amazonu zagotovi nekaj kosov obutve in oblačil, v zameno, da <b>Amazon</b> poskrbi za umaknitev lažnih in neavtoriziranih Nike produktov. Po podatkih raziskovalnih podjetij Coresight Research in DataWeave so prodajne številke Amazona posledično padle.</p>
      <p>Nikeov primer pa ni edini, s katerim se je ukvarjal Amazon, v zvezi s prodajo ponarejenih izdelkov. V začetku letošnjega leta je Amazon tako naznanil <a href="https://blog.aboutamazon.com/company-news/amazon-project-zero">Project Zero</a>, iniciativo, s katero želi iz svoje platforme izbrisati vse ponarejene izdelke. Za to uporablja tehnologijo umetne inteligence, s katero lahko blagovne znamke same pregledujejo produkte in v zadnji fazi tudi same odstranijo tovrstne izdelke. Verjetno smo že vsi kdaj prebrskali Amazon, da bi našli nek izdelek in smo naleteli na nešteto različnih verzij kajne?</p>
      <p>Nike glede ponarejenih izdelkov ni želel komentirati, prav tako pa za zdaj ni znano stališče Amazona. Edino, kar je znano je, da bo Nike še naprej uporabljal Amazon Web Services storitve, saj si bo tako priskrbel dodatno podporo za storitve na spletni strani Nike.com in ostalih aplikacijah znotraj Nikeovega ekosistema.</p>
    </article>
  </body>
</html>