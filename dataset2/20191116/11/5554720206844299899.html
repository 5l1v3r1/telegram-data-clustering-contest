<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/arvind-kejriwal-reply-to-prakash-javadekar-tweet/272757/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-16T11:36:01+00:00"/>
    <meta property="og:title" content="केंद्रीय मंत्री प्रकाश जावड़ेकर ने अरविंद केजरीवाल से की माफ़ी की मांग, दिल्ली के मुख्यमंत्री बोले- ये वक्त राजनीति करने का नहीं"/>
    <meta property="og:description" content="अरविंद केजरीवाल ने केंद्रीय पर्यावरण मंत्री प्रकाश जावड़ेकर से वायु प्रदूषण की समस्या का समाधान करने के लिए मिलकर काम करने की अपील की है"/>
  </head>
  <body>
    <article>
      <h1>केंद्रीय मंत्री प्रकाश जावड़ेकर ने अरविंद केजरीवाल से की माफ़ी की मांग, दिल्ली के मुख्यमंत्री बोले- ये वक्त राजनीति करने का नहीं</h1>
      <address><time datetime="2019-11-16T11:36:01+00:00">16 Nov 2019, 11:36</time> by <a rel="author">JKR Staff</a></address>
      <p>आम आदमी पार्टी (आप) के राष्ट्रीय संयोजक व दिल्‍ली के मुख्यमंत्री अरविंद केजरीवाल ने केंद्रीय पर्यावरण मंत्री प्रकाश जावड़ेकर से वायु प्रदूषण की समस्या का समाधान करने के लिए मिलकर काम करने की अपील की है।</p>
      <figure>
        <img src="http://www.jantakareporter.com/wp-content/uploads/2019/11/Prakash-javadekar.jpg"/>
      </figure>
      <p>दरअसल, पर्यावरण मंत्री प्रकाश जावड़ेकर ने प्रधानमंत्री नरेंद्र मोदी के खिलाफ नारे ”चौकीदार चोर है” का समर्थन करने पर माफी की मांग करते हुए ट्वीट किया था जिस पर प्रतिक्रिया देते हुए सीएम केजरीवाल ने कहा कि यह समय राजनीति में पड़ने का नहीं बल्कि प्रदूषण को दूर करने का है।</p>
      <p>गौरतलब है कि, हाल में राफेल डील को सुप्रीम कोर्ट की तरफ से क्लीन चिट मिली है। अब भारतीय जनता पार्टी (भाजपा) की मांग है कि राफेल डील पर सवाल उठानेवाले लोगों को देश से माफी मांगनी चाहिए।</p>
      <p>इस बीच, प्रकाश जावड़ेकर ने शनिवार को ट्वीट कर लिखा, “सुप्रीम कोर्ट ने राफेल पर जाँच की जरुरत नहीं है। ऐसा आदेश देने पर भी कांग्रेस निर्लज्जता से ‘चौकीदार चोर है’ नारे का समर्थन कर रही है। इसलिए राहुल गांधी और सोनिया गांधी (कांग्रेस) दोनों माफ़ी मांगे। एक अन्य ट्वीट में उन्होंने सीएम केजरीवाल को टैग करते हुए लिखा, “अरविंद केजरीवाल जिन्होंने ‘चौकीदार चोर है’ नारे का समर्थन किया है, उनको भी मांफी मांगनी चाहिए।”</p>
      <figure>
        <iframe data-src="https://twitter.com/PrakashJavdekar/status/1195616389962194944?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>प्रकाश जावड़ेकर को जवाब देते हुए अरविंद केजरीवाल ने लिखा, ”सर, ये वक़्त राजनीति करने का नहीं बल्कि मिलकर प्रदूषण दूर करने का है। हम सब सरकारों को मिलकर लोगों को प्रदूषण से राहत दिलवाने पर काम करना चाहिए। दिल्ली सरकार और दिल्ली के लोग मिलकर वो सब कर रहे हैं जो हमारे हाथ में है। हमें आपका सहयोग चाहिए सर।”</p>
      <figure>
        <iframe data-src="https://twitter.com/ArvindKejriwal/status/1195622722564317190?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>उल्लेखनीय है कि, शनिवार सुबह राजधानी दिल्ली में प्रदूषण के स्तर में गिरावट आई, लेकिन इसके बावजूद वायु गुणवत्ता ‘गंभीर’ श्रेणी में बनी हुई है। प्रदूषण को काबू में करने के लिए दिल्ली सरकार ने चार से 15 नवंबर के बीच यातायात की ऑड-ईवन योजना लागू की और इसे बढ़ाने पर 18 नवंबर को फैसला लेगी।</p>
    </article>
  </body>
</html>