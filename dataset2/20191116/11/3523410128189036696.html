<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640249/%D8%B5%D8%B9%D9%88%D8%AF-%D8%B3%D9%88%D8%A6%D8%AF-%D8%AF%D8%B1-%D8%B4%D8%A8-%D8%A8%D8%B1%D8%AA%D8%B1%DB%8C-%D9%82%D8%A7%D8%B7%D8%B9%D8%A7%D9%86%D9%87-%D8%A7%DB%8C%D8%AA%D8%A7%D9%84%DB%8C%D8%A7-%D9%88-%D8%A7%D8%B3%D9%BE%D8%A7%D9%86%DB%8C%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-16T11:10:00+00:00"/>
    <meta property="og:title" content="صعود سوئد در شب برتری قاطعانه ایتالیا و اسپانیا"/>
    <meta property="og:description" content="در شبی که تیم‌های ملی اسپانیا و ایتالیا به راحتی رقبای‌شان را شکست دادند، سوئد هم به جمع تیم‌های حاضر در یورو ۲۰۲۰ اضافه شد."/>
  </head>
  <body>
    <article>
      <h1>
        <a href="https://www.bultannews.com/fa/news/640249/%D8%B5%D8%B9%D9%88%D8%AF-%D8%B3%D9%88%D8%A6%D8%AF-%D8%AF%D8%B1-%D8%B4%D8%A8-%D8%A8%D8%B1%D8%AA%D8%B1%DB%8C-%D9%82%D8%A7%D8%B7%D8%B9%D8%A7%D9%86%D9%87-%D8%A7%DB%8C%D8%AA%D8%A7%D9%84%DB%8C%D8%A7-%D9%88-%D8%A7%D8%B3%D9%BE%D8%A7%D9%86%DB%8C%D8%A7">صعود سوئد در شب برتری قاطعانه ایتالیا و اسپانیا</a>
      </h1>
      <h2>در شبی که تیم‌های ملی اسپانیا و ایتالیا به راحتی رقبای‌شان را شکست دادند، سوئد هم به جمع تیم‌های حاضر در یورو ۲۰۲۰ اضافه شد.</h2>
      <address><time datetime="2019-11-16T11:10:00+00:00">16 Nov 2019, 11:10</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>،  در ادامه هفته نهم از مرحله انتخابی رقابت‌های یورو 2020 تیم‌های ملی اسپانیا و ایتالیا رقبای‌شان را شکست دادند و سوئد جواز حضور در مرحله اصلی رقابت‌ها را به دست آورد.</p>
      <p>در گروه دهم و در یک بازی تشریفاتی، تیم ملی ایتالیا در خانه بوسنی و هرزگوین حذف شده به برتری 3 بر صفر دست یافت. آچربی در دقیقه 21، اینیسینه در دقیقه 37 و بلوتی در دقیقه 53 برای ایتالیا گل زدند تا این تیم که از پیش از این صعودش را قطعی کرده بود با 27 امتیاز به صدرنشینی‌اش در گروه دهم ادامه دهد. از این گروه صعود فنلاند هم قطعی شده است.</p>
      <p>براساس این گزارش، در گروه چهارم دانمارک با گل‌های گیاکر در دقیقه 47، براث‌ویت در دقیقه 51، اسکوف در دقایق  12 و 64 و اریکسن در دقایق 85 و 4+90، 6 بر صفر از سد جبل‌الطارق گذشت و در دیگر بازی هم سوئیس یک بر صفر گرجستان را برد. در این گروه، دانمارک با 15، سوئیس با 14 و جمهوری ایرلند با 12 امتیاز برای صعود شانس دارند.</p>
      <p>جمعه شب همچنین  در گروه ششم سوئد با برتری 2 بر صفر در خانه رومانی صعودش را قطعی کرد. برگ در دقیقه 18 و کوآیسون در دقیقه 34 برای میهمان گل زدند. در دیگر بازی این گروه هم اسپانیا که صعودش قطعی شده بود با نتیجه پرگل 7 بر صفر مقابل میهمانش، مالت به برتری رسید. موراتا در دقیقه 23، کاسورلا در دقیقه 41، تورس در دقیقه 62، سارابیا در دقیقه 63، اولمو در دقیقه 69، مورنو در دقیقه 71 و ناواس در دقیقه 85 برای اسپانیا گل زدند. از این گروه، صعود اسپانیای 23 و سوئد 18 امتیازی قطعی شده است.</p>
    </article>
  </body>
</html>