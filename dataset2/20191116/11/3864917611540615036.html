<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2819582-goncaruk-obgovoriv-iz-misieu-mvf-novu-triricnu-programu-rozsirenogo-finansuvanna.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-16T11:23:00+00:00"/>
    <meta property="og:title" content="Гончарук обговорив із місією МВФ нову трирічну програму розширеного фінансування"/>
    <meta property="og:description" content="Прем’єр-міністр України Олексій Гончарук та міністр фінансів України Оксана Маркарова зустрілися з керівником місії Міжнародного валютного фонду в Україні Роном ван Роденом та економістом місії Габором Пулою."/>
  </head>
  <body>
    <article>
      <h1>Гончарук обговорив із місією МВФ нову трирічну програму розширеного фінансування</h1>
      <h2>Прем’єр-міністр України Олексій Гончарук та міністр фінансів України Оксана Маркарова зустрілися з керівником місії Міжнародного валютного фонду в Україні Роном ван Роденом та економістом місії Габором Пулою.</h2>
      <address>
        <time datetime="2019-11-16T11:23:00+00:00">16 Nov 2019, 11:23</time>
      </address>
      <p>Під час зустрічі сторони обговорили умови відкриття нової 3-річної програми розширеного фінансування, повідомляє в суботу <a href="https://www.kmu.gov.ua/news/oleksij-goncharuk-obgovoriv-iz-misiyeyu-mvf-novu-tririchnu-programu-rozshirenogo-finansuvannya">Урядовий портал</a>.</p>
      <figure>
        <img src="https://static.ukrinform.com/photos/2019_11/1573906924-294.jpg"/>
      </figure>
      <p>“Україна продемонструвала та продовжує демонструвати швидке та успішне втілення реформ, задекларованих Президентом, нашим урядом і парламентом. Протягом останніх тижнів український парламент ухвалив за основу проєкт закону про обіг земель сільськогосподарського призначення, а також ухвалив за основу та в цілому закон про анбандлінг. Останній вже підписав Президент. Відтак ми сподіваємося на узгодження нової довгострокової програми розширеного фінансування, яка підтримає наші зусилля, спрямовані на прискорення економічного зростання”, - сказав Прем’єр-міністр.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2819008-smolij-obgovoriv-iz-misieu-mvf-reformu-finsektoru.html">Смолій обговорив із місією МВФ реформу фінсектору</a>
      </blockquote>
      <p>Як зазначається, керівник місії МВФ відзначив важливість реформ, які українська влада успішно провела впродовж останнього часу, та висловив сподівання на підтримку та прискорення їхнього темпу.</p>
      <p>Фото: Урядовий портал.</p>
    </article>
  </body>
</html>