<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547580.html/%D8%B3%D9%87%D9%85%DB%8C%D9%87-%D8%A8%D9%86%D8%AF%DB%8C-%D8%A8%D9%86%D8%B2%DB%8C%D9%86-%D8%B1%D9%88%DB%8C-%D9%82%DB%8C%D9%85%D8%AA-%DA%A9%D8%A7%D9%84%D8%A7%D9%87%D8%A7-%D8%AA%D8%A7%D8%AB%DB%8C%D8%B1%DB%8C-%D9%86%D8%AF%D8%A7%D8%B1%D8%AF--%D8%AF%D8%B1-%D8%B5%D9%88%D8%B1%D8%AA-%D9%85%D8%B4%D8%A7%D9%87%D8%AF%D9%87-%D8%AA%D8%AE%D9%84%D9%81-%D8%A8%D8%B1%D8%AE%D9%88%D8%B1%D8%AF-%D8%AC%D8%AF%DB%8C-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T11:15:00+00:00"/>
    <meta property="og:title" content="سهمیه‌بندی بنزین روی قیمت کالاها تاثیری ندارد/ در صورت مشاهده تخلف برخورد جدی می‌شود"/>
    <meta property="og:description" content="رئیس سازمان صنعت، معدن و تجارت چهارمحال و بختیاری گفت: به اندازه کافی کالاهای اساسی مورد نیاز مردم ذخیره شده و سهمیه بندی بنزین نمی تواند تاثیری بر روی قیمت ها داشته باشد."/>
  </head>
  <body>
    <article>
      <h1>سهمیه‌بندی بنزین روی قیمت کالاها تاثیری ندارد/ در صورت مشاهده تخلف برخورد جدی می‌شود</h1>
      <h2>رئیس سازمان صنعت، معدن و تجارت چهارمحال و بختیاری؛</h2>
      <address>
        <time datetime="2019-11-16T11:15:00+00:00">16 Nov 2019, 11:15</time>
      </address>
      <p>رئیس سازمان صنعت، معدن و تجارت چهارمحال و بختیاری گفت: به اندازه کافی کالاهای اساسی مورد نیاز مردم ذخیره شده و سهمیه بندی بنزین نمی تواند تاثیری بر روی قیمت ها داشته باشد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سجاد رستمی رئیس سازمان صنعت، معدن و تجارت چهارمحال و بختیاری در گفتگو با خبرنگار<a href="http://jahanbinnews.ir/"> </a><a href="http://www.jahanbinnews.ir/">جهانبین نیوز</a>؛ اظهار کرد: از روز گذشته ما جلسات متعددی با مسئولین ربط داشته ایم و خوشبختانه به این نتیجه رسیده که کالاهای اساسی مورد نیاز مردم به اندازه کافی در استان وجود دارد و در این زمینه ما هیچ گونه مشکلی نداریم.<br/><br/>وی با اشاره به اینکه در بحث توزیع و کنترل هزینه ها بازرسی ها را تشدید کردیم بیان داشت: تا این لحظه هیچ گونه تخلفی در این زمینه گزارش نشده است.<br/><br/>رستمی با تاکید بر اینکه بازرسی‌ها  در سطح بازار  به موقع انجام میگیرد عنوان کرد: کالاهایی که با کامیون جابه جا می شوند نباید هیچ گونه افزایش قیمتی داشته باشد چراکه سوخت کامیون ها با گازئیل بوده و ما افزایش قیمت گازوئیل را نداشته ایم.<br/><br/>وی افزود: سهمیه بندی بنزین  تا اطلاع ثانوی در استان چهارمحال و بختیاری نیز نمی تواند روی کالا ها تاثیری داشته باشد  و در این راستا ما نظارت کافی را خواهیم داشت.<br/><br/>رستمی با اشاره به اینکه چنانچه سهمیه بندی بنزین ممکن است در روی بعضی از کالاها  تاثیری داشته باشد از طریق اتحادیه ها اعلام خواهد شد  اظهار کرد: این تغییر به صورت ناچیز خواهد بود و در اولین فرصت این افزایش به اتحادیه ها و اصناف اعلام خواهد شد و قبل از اعلام قیمت اتحادیه ها، هیچ گونه تغییر قیمتی پذیرفتنی نیست .<br/><br/>وی ادامه داد: ما با کسانی که بخواهند از این شرایط سو استفاده کنند و بخواهند توزیع کالا را دچار اخلال کنند قطعا" برخورد خواهیم کرد و گزارش آن را  از طریق رسانه ملی و خبرگزاری ها اعلام خواهیم کرد.<br/><br/>انتهای پیام/</p>
    </article>
  </body>
</html>