<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903962/de-boeck-mikt-hoog-zien-we-het-beste-lokeren-dan-moet-die-missie-lukken-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T11:19:00+00:00"/>
    <meta property="og:title" content="De Boeck mikt hoog: &quot;Zien we het beste Lokeren, dan moet die missie lukken&quot;"/>
    <meta property="og:description" content="Sporting Lokeren mikt na een tegenvallende eerste seizoenshelft op de tweede periodetitel in 1B. Trainer Glen De Boeck gelooft alvast dat de Waaslanders klaar zijn voor de strijd. Hij wil met Lokeren terug naar de hoogste klasse."/>
  </head>
  <body>
    <article>
      <h1>De Boeck mikt hoog: "Zien we het beste Lokeren, dan moet die missie lukken"</h1>
      <address>
        <time datetime="2019-11-16T11:19:00+00:00">16 Nov 2019, 11:19</time>
      </address>
      <p>
        <b>Sporting Lokeren mikt na een tegenvallende eerste seizoenshelft op de tweede periodetitel in 1B. Trainer Glen De Boeck gelooft alvast dat de Waaslanders klaar zijn voor de strijd. Hij wil met Lokeren terug naar de hoogste klasse.</b>
      </p>
      <p>"Als ik er niet meer in geloof, moet ik nu mijn kastje leegmaken en nooit meer terugkomen, toch?", valt De Boeck met de deur in huis in <i>Het Laatste Nieuws</i>. "Omdat ik als prof élke match wil winnen. En dat probeer over te brengen. Zien we elke keer het beste Lokeren, dan moet die missie lukken. We moeten de ambitie hebben om de tweede periode te winnen. Anders moet je per direct stoppen met shotten."</p>
      <aside>Lees meer<br/><a href="https://www.voetbalprimeur.be/nieuws/903812/maes-openhartig-na-propere-handen-ik-heb-zo-veel-stront-over-mij-gehad-.html?itm_source=www.voetbalprimeur.be&amp;itm_medium=highlighted-content">Maes keert na Propere Handen (even) terug naar Lokeren: "Staatsvijand nummer één"</a></aside>
      <p><b>Thuiswedstrijden winnen</b><br/>Lokeren opent de tweede periode tegen het Lommel SK van Peter Maes. "Of het meteen een sleutelmatch is? Dat is elke wedstrijd zagen we in de eerste ronde. Wij kunnen elke match winnen, op voorwaarde dat we op ons best zijn. Thuis moeten we élke match winnen als je wil meedoen."</p>
      <p>"En als ik de analyse maak van onze thuiswedstrijden tot nog toe hadden we die ook allemaal kúnnen winnen, behalve misschien tegen Union. Maar als de goal van Van Damme niet onterecht afgekeurd wordt, winnen we van Westerlo. Als we onze kansen afmaken tegen Virton, OH Leuven en Lommel winnen we die ook", besluit De Boeck.</p>
      <aside>Lees meer<br/><a href="https://www.voetbalprimeur.be/nieuws/903405/lokeren-krijgt-n-op-vijf-de-waaslanders-toonden-groeipijnen-.html?itm_source=www.voetbalprimeur.be&amp;itm_medium=highlighted-content">Lokeren krijgt één op vijf: 'De Waaslanders toonden groeipijnen'</a></aside>
    </article>
  </body>
</html>