<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903965/sport1-bayern-m-nchen-ziet-ajax-trainer-ten-hag-als-wunschkandidat-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T11:31:00+00:00"/>
    <meta property="og:title" content="Sport1: Bayern München ziet Ajax-trainer Ten Hag als 'Wunschkandidat'"/>
    <meta property="og:description" content="Een belangrijke update uit Duitsland over de zoektocht van Bayern München naar een nieuwe trainer. Erik ten Hag is de 'Wunschkandidat' van de Bundesliga-kampioen, claimt Sport1 zaterdag."/>
  </head>
  <body>
    <article>
      <h1>Sport1: Bayern München ziet Ajax-trainer Ten Hag als 'Wunschkandidat'</h1>
      <address>
        <time datetime="2019-11-16T11:31:00+00:00">16 Nov 2019, 11:31</time>
      </address>
      <p>
        <b>Een belangrijke update uit Duitsland over de zoektocht van Bayern München naar een nieuwe trainer. Erik ten Hag is de 'Wunschkandidat' van de Bundesliga-kampioen, claimt Sport1 zaterdag.</b>
      </p>
      <p><i>BILD</i> meldde woensdag al dat de oefenmeester van Ajax één van de drie topkandidaten is, maar <i>Sport1</i> gaat dus nog een stapje verder. Ten Hag zou op dit moment de voorkeur genieten aan de Säbener Strasse. De enige die daar nog een stokje voor kan steken is Pep Guardiola. Een terugkeer van de Spaanse succestrainer zou sensationeel zijn, maar het is zeer de vraag of het realistisch is, zo klinkt het.</p>
      <p>Herbert Hainer, de nieuwe voorzitter van Bayern München noemt Guardiola een 'geweldige trainer'. "Maar hij heeft nog een contract bij Manchester City", zegt hij. "We zullen kijken wat de opties zijn, maar in principe willen we de best mogelijke trainer bij Bayern München." De naam van Thomas Thuchel, coach van Paris Saint-Germain, wordt door <a href="https://www.sport1.de/fussball/bundesliga/2019/11/fc-bayern-und-pep-guardiola-hoeness-nachfolger-hainer-dementiert-nicht"><i>Sport1</i></a> helemaal niet genoemd.</p>
      <p>Bayern maakte vrijdag al bekend dat assistent Hans-Dieter Flick in ieder geval tot de winterstop aan het roer staat. Mogelijk maakt hij het seizoen ook af in de Allianz Arena. Onder meer Ten Hag gaf al aan dat hij Ajax niet tussentijds zal verlaten.</p>
    </article>
  </body>
</html>