<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/617768,Interwencja-Znizki-w-Olsztynie-nie-dla-wszystkich.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-16T11:00:00+00:00"/>
    <meta property="og:title" content="Interwencja: Zniżki w Olsztynie nie dla wszystkich?"/>
    <meta property="og:description" content="Olsztynianka pani Alicja od lat mieszka w Warszawie. Z dziećmi często przyjeżdża w rodzinne strony. I nie może korzystać ze zniżek w obiektach OSIR-u."/>
  </head>
  <body>
    <article>
      <h1>Interwencja: Zniżki w Olsztynie nie dla wszystkich?</h1>
      <address>
        <time datetime="2019-11-16T11:00:00+00:00">16 Nov 2019, 11:00</time>
      </address>
      <p>
        <b>Olsztynianka pani Alicja od lat mieszka w Warszawie. Z dziećmi często przyjeżdża w rodzinne strony. I nie może korzystać ze zniżek w obiektach OSIR-u.</b>
      </p>
      <p>Ogólnopolska Karta Dużej Rodziny to system zniżek i dodatkowych uprawnień dla rodzin wielodzietnych. Przysługuje ona niezależnie od wysokości dochodu na osobę w rodzinie i bez względu na wiek dzieci. Pani Alicja taką kartę posiada. Ma trójkę dzieci i lubi spędzać z nimi czas aktywnie. Pochodzi z Olsztyna, tutaj się wychowywała i uczyła. Od lat mieszka jednak w Warszawie. Jednak do swojego rodzinnego miasta przyjeżdża bardzo często. Tu ma rodziców. Jest osobą energiczną i nie wyobraża sobie, żeby siedzieć z dziećmi w czterech ścianach. <br/>Jednak atrakcje dla rodzin mocno obciążają jej budżet domowy. Pomocą mogłaby być Ogólnopolska Karta Dużej Rodziny. Rodzice minimum trójki dzieci otrzymują zniżki oferowane przez instytucje państwowe oraz firmy prywatne. <br/><br/>— Ale niestety nie wszystkie — ubolewa pani Alicja. — Ja i moje dzieci uwielbiamy korzystać z lodowiska. Nie możemy już się doczekać sezonu. Jednak nasza Ogólnopolska Karta nie jest honorowana w Olsztynie. Dlaczego?<br/><br/>Zapytaliśmy o to Ośrodek Sportu i Rekreacji w Olsztynie. — U nas obowiązuje Olsztyńska Karta Miejska. Chociażby dlatego, że obiekty OSiR-u są w części finansowane z podatków mieszkańców Olsztyna — odpowiada Beata Kardynał-Stawicka z OSiR-u. <br/><br/>Co zrobić w takiej sytuacji? — Zachęcamy do kupienia karty Olsztyn Sport — podpowiada Beata Kardynał-Stawicka. — Wtedy ta pani będzie mogła korzystać ze wszystkich naszych obiektów typu Aquasfera, sprzętu sportowego na terenie CRS Ukiel czy z lodowisk. <br/><br/>Osoby posiadające Olsztyńską Kartę Dużej rodziny mają 50 proc. rabatu na bilety wstępu do obiektów administrowanych przez OSiR (trzy baseny i lodowiska). Zniżki te nie łączą się z innymi promocjami. <br/><br/><i>AT</i><br/><br/><b>Czytaj e-wydanie</b></p>
      <figure>
        <img src="http://m.wm.pl/gofiles/GOOL_01.jpg"/>
      </figure>
      <blockquote>Podziel się informacją: Pochwal się tym, co robisz. Pochwal innych. Napisz, co Cię denerwuje. Po prostu stwórz swoją stronę na naszym serwisie. To bardzo proste. Swoją stronę założysz klikając "<a href="http://wm.pl/user/register/back/olsztyn.wm.pl/redirect/profile"> Tutaj </a>". Szczegółowe informacje o tym czym jest profil i jak go stworzyć: <a href="http://gazetaolsztynska.pl/141978,Zostan-dziennikarzem-obywatelskim.html?preview=7d9e5c0a3fa72da1916c#axzz2OSaYmwEK%3C/blockquote%3E">kliknij</a></blockquote>
    </article>
  </body>
</html>