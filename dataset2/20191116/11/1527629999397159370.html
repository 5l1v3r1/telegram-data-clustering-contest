<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.litsa.com.ua/show/a/47932?utm_source=rss&amp;utm_medium=feed&amp;utm_campaign=all"/>
    <meta property="og:site_name" content="Лица"/>
    <meta property="article:published_time" content="2019-11-16T11:13:40+00:00"/>
    <meta property="og:title" content="Як державний ТБ-канал перетворився на незалежного суспільного мовника"/>
    <meta property="og:description" content="51 канал – на «UA:Дніпро»."/>
  </head>
  <body>
    <article>
      <h1>Як державний ТБ-канал перетворився на незалежного суспільного мовника</h1>
      <h2>51 канал – на «UA:Дніпро».</h2>
      <address>
        <time datetime="2019-11-16T11:13:40+00:00">16 Nov 2019, 11:13</time>
      </address>
      <p>Ще декілька років тому на Дніпропетровський державний регіональний 51 канал політики та чиновники телефонували з проханнями зняти про них «джинсовий» (рекламний, але без позначки про його оплачуваність) сюжет для телебачення. Керівництво філій «УТ-1» призначалося «зверху» й, очевидно, обслуговувало регіональні органи державної влади та місцевого самоврядування.</p>
      <p>А зараз вже ніхто і не телефонує з такими проханнями. Політикам припинили влаштовувати «теплі ванни».</p>
      <p>Завдяки впровадженню європейських стандартів аудіовізуальних медіа, 51 канал не просто змінив назву на «UA:Дніпро», а став незалежним – працюючим на людей, а не на політиків та чиновників.</p>
      <p>24 червня 2019 року Дніпровська філія Публічного акціонерного товариства «Національна суспільна телерадіокомпанія України» (ПАТ НСТУ) отримала логотип Суспільного мовлення – «UA:». Це відбулося після аналізу експертами її ефірів. Проаналізовані програми всіх напрямів відповідали журналістським стандартам і цінностям Суспільного. Трохи більше року до цього продюсеркою дніпровської філії обрали Оксану Цибулю.</p>
      <blockquote>«Якщо не було б конкурсу, я б сюди не пройшла. Ніхто би мене не при значив», – вважає вона.</blockquote>
      <p>Оксана Цибуля в журналістиці людина не стороння: близько 11 років працює за цією спеціальністю, як на 51 каналі, так і на приватних. Нові підходи, зокрема впровадження відкритих конкурсів, деполітизували державний мовник в регіоні, що дало змогу надавати суспільству достовірну та збалансовану інформацію.</p>
      <slideshow>
        <figure>
          <img src="http://www.litsa.com.ua/i/uploads/2019/11/16-g1411-5dcfd6765308d.jpg"/>
        </figure>
        <figure>
          <img src="http://www.litsa.com.ua/i/uploads/2019/11/16-g1411-5dcfd676f26b9.jpg"/>
        </figure>
        <figure>
          <img src="http://www.litsa.com.ua/i/uploads/2019/11/16-g1411-5dcfd677581f8.jpg"/>
        </figure>
        <figure>
          <img src="http://www.litsa.com.ua/i/uploads/2019/11/16-g1411-5dcfd67f09dc4.jpg"/>
        </figure>
        <figure>
          <img src="http://www.litsa.com.ua/i/uploads/2019/11/16-g1411-5dcfd6839de68.jpg"/>
        </figure>
        <figure>
          <img src="http://www.litsa.com.ua/i/uploads/2019/11/16-g1411-5dcfd687aba95.jpg"/>
        </figure>
        <figure>
          <img src="http://www.litsa.com.ua/i/uploads/2019/11/16-g1411-5dcfd68b4dad9.jpg"/>
        </figure>
        <figure>
          <img src="http://www.litsa.com.ua/i/uploads/2019/11/16-g1411-5dcfd69197fa8.jpg"/>
        </figure>
        <figure>
          <img src="http://www.litsa.com.ua/i/uploads/2019/11/16-g1411-5dcfd6988e6fb.jpg"/>
        </figure>
        <figure>
          <img src="http://www.litsa.com.ua/i/uploads/2019/11/16-g1411-5dcfd69c5ab86.jpg"/>
        </figure>
        <figure>
          <img src="http://www.litsa.com.ua/i/uploads/2019/11/16-g1411-5dcfd6a243606.jpg"/>
        </figure>
        <figure>
          <img src="http://www.litsa.com.ua/i/uploads/2019/11/16-g1411-5dcfd6b9a16bb.jpg"/>
        </figure>
        <figure>
          <img src="http://www.litsa.com.ua/i/uploads/2019/11/16-g1411-5dcfd6bf6cf9a.jpg"/>
        </figure>
        <figcaption>UA:Дніпро</figcaption>
      </slideshow>
      <figure>
        <iframe src="https://www.youtube.com/embed/YuRSZK7CVd0" width="560" height="315" data-service="Youtube" scrolling="no"/>
      </figure>
      <p>Поки що «UA:Дніпро» виробляє небагато передач, бо є брак фінансування. Головне, що у філії таки змінилося бачення та підходи до роботи, з’явилась сміливість бути незалежними та розуміння того, що працюють за кошти людей і для людей.</p>
      <blockquote>«Ми працюємо на платників податків», – підкреслює продюсерка.</blockquote>
      <p>Все це було б неможливим без підтримки міжнародних організацій та колег з-за закордону. Як то кажуть: з миру по нитці. Дніпровській філії Національної суспільної телерадіокомпанії України періодично проводять тренінги фахівці з суспільних мовників інших країн, наприклад, DW (Німеччина), BBC (Великобританія) і навіть NHK (Японія). Вони розповідають про журналістські стандарти, про структуру управління в своїх мовниках, їздять разом зі знімальними групами та діляться досвідом. До речі, продюсери філій з інших областей їздили за кордон для отримання нових знань в просунутих телеканалах. Така можливість має з’явитися і в Оксани Цибулі.</p>
      <p>А ще, Посольство США в Україні допомогло каналу придбати нову студію і техніку – роботизовані камери Full HD. Але, поки транслювати відео в форматі Full HD не можуть: камери записують гарну картинку, але застаріле обладнання, яке приймає сигнал і направляє вже до телевізора глядача.</p>
      <p>Поки що «UA:Дніпро» виробляє небагато передач, бо є брак фінансування. Головне, що у філії таки змінилося бачення та підходи до роботи, з’явились сміливість бути незалежними та розуміння того, що працюють за кошти людей і для людей.</p>
      <related>
        <h4>По теме:</h4>
        <a href="http://www.litsa.com.ua/show/a/43266"/>
        <a href="http://www.litsa.com.ua/show/a/40706"/>
      </related>
    </article>
  </body>
</html>