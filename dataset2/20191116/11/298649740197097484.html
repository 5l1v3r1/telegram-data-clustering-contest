<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/spettacolo/2019/11/16/e-morto-a-94-anni-antonello-falqui-padre-del-variet%c3%a0-allitaliana-top10_20191116_122152/"/>
    <meta property="og:site_name" content="Askanews"/>
    <meta property="article:published_time" content="2019-11-16T11:21:52+00:00"/>
    <meta property="og:title" content="E’ morto a 94 anni Antonello Falqui, padre del varietà all’italiana"/>
    <meta property="og:description" content="Roma, 16 nov. (askanews) – E morto, all’età di 94 anni il regista televisivo Antonello Falqui. “Sono partito per un lungo lungo lungo viaggio”: così hanno voluto annunciare i suoi familiari sul suo profilo social la scomparsa. I funerali si svolgeranno lunedì a Roma nella chiesa di Sant’Eugenio a Viale delle Belle Arti. Falqui ha […]"/>
  </head>
  <body>
    <article>
      <h1>E’ morto a 94 anni Antonello Falqui, padre del varietà all’italiana</h1>
      <h2>Firmò tutti i programmi Rai di maggior successo</h2>
      <address>
        <time datetime="2019-11-16T11:21:52+00:00">16 Nov 2019, 11:21</time>
      </address>
      <figure>
        <img src="http://www.askanews.it/wp-content/uploads/2019/11/20191116_122142_A6554A59.jpg"/>
      </figure>
      <p>Roma, 16 nov. (askanews) – E morto, all’età di 94 anni il regista televisivo Antonello Falqui. “Sono partito per un lungo lungo lungo viaggio”: così hanno voluto annunciare i suoi familiari sul suo profilo social la scomparsa. I funerali si svolgeranno lunedì a Roma nella chiesa di Sant’Eugenio a Viale delle Belle Arti.</p>
      <p>Falqui ha lavorato dal 1952 per la Rai firmando programmi che hanno segnato un’epoca: da “Il musichiere” a “Canzonissima”, da “Studio Uno” a “Milleluci”. Ha lavorato con protagonisti che hanno fatto la storia dello spettacolo italiano: da Mina a Walter Chiari, da Paolo Panelli a Bice Valori, da Franca Valeri alle gemelle Kessler.</p>
      <p>Nato a Roma il 6 novembre 1925, figlio del critico e scrittore Enrico Falqui. Nel 1952 approda alla Rai e contribuisce a plasmare le prime trasmissioni televisive in fase sperimentale: le prime trasmissioni saranno inaugurate il 3 gennaio 1954. La celebrità arriva con i varietà amatissimi dal grande pubblico, che all’epoca si riuniva nelle poche abitazioni o locali pubblici dotati di un televisore per guardare i programmi. Prima il Musichiere condotto da Mario Riva, in onda dal 1957 al 1960. Poi quattro edizioni di Canzonissima (1958, 1959, 1968, 1969), altrettante di Studio Uno (1961, 1962-63, 1965 e 1966), forse il più famoso e celebrato, e Milleluci (1974). “Mi raccomando, niente fiori” – si legge sul post pubblicato a suo nome sui social – al loro posto, se volete, potete aiutare l’associazione Quinto Mondo Animalisti Volontari Onlus. P.S. Perdonate Jimmy, Matteo e Luca se non vi hanno avvisato prima” Adx</p>
    </article>
  </body>
</html>