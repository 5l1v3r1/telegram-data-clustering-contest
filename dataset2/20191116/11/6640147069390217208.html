<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/gigabyte-geforce-rtx-2080-super-gaming-oc-waterforce-wb-8g/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-16T11:15:00+00:00"/>
    <meta property="og:title" content="Gigabyte raffredda a liquido una RTX 2080 SUPER e le dà un nome lunghissimo | Tom's Hardware"/>
    <meta property="og:description" content="La nuova Gigabyte RTX 2080 SUPER Gaming OC Waterforce WB 8G ha un dissipatore a liquido collegabile a un sistema di raffreddamento custom."/>
  </head>
  <body>
    <article>
      <h1>Gigabyte raffredda a liquido una RTX 2080 SUPER e le dà un nome lunghissimo | Tom's Hardware</h1>
      <address>
        <time datetime="2019-11-16T11:15:00+00:00">16 Nov 2019, 11:15</time>
      </address>
      <p><b>Gigabyte</b> ha annunciato la <b>GeForce RTX 2080 SUPER Gaming OC Waterforce WB 8G</b>, una delle schede video che può vantare sicuramente uno dei nomi più lunghi di sempre.</p>
      <p>Il prezzo non è ancora disponibile ma probabilmente si avvicinerà o persino supererà i 1000 euro. Particolarità di questa scheda, intuibile dal nome, è il sistema di raffreddamento a liquido, collegabile a sistemi custom, che si occupa di raffreddare GPU, VRAM e MOSFET.</p>
      <figure>
        <img src="https://www.tomshw.it/images/images/2019/11/gigabyte-geforce-rtx-2080-super-gaming-oc-waterforce-wb-8g-63386.768x432.jpg"/>
      </figure>
      <p>Dal punto di vista delle frequenze, troviamo una GPU capace di spingersi in boost fino a 1845 MHz (contro i 1815 MHz del modello Founders), mentre gli 8 GB di memoria GDDR6 rimangono a 15,5 Gbps.</p>
      <p>La RTX 2080 SUPER è dotata della stessa GPU TU104 della RTX 2080, ma con qualche CUDA core in più, con il numero che passa da 2944 a 3072 unità.</p>
      <p>Questo numero è diretta conseguenza del numero di Streaming Multiprocessors (SM), ben 48, e a cascata abbiamo anche un aumento del numero di Tensor core, RT core e Texture Unit. Si passa rispettivamente da 368 a 384, da 46 a 48 e infine da 184 a 192. Le ROP rimangono 64.</p>
      <figure>
        <img src="https://www.tomshw.it/images/images/2019/11/gigabyte-geforce-rtx-2080-super-gaming-oc-waterforce-wb-8g-63387.768x432.jpg"/>
      </figure>
      <p>La scheda di Gigabyte richiede il collegamento di due connettori, uno a 8 e uno a 6 pin, e nella parte posteriore troviamo 3 HDMI 2.0b e una DisplayPort 1.4. Non manca l’illuminazione RGB e un backplate. È prevista una garanzia standard di 3 anni più un anno gratuito extra, ma per usufruirne bisogna registrarsi sul sito web entro 30 giorni dall’acquisto.</p>
    </article>
  </body>
</html>