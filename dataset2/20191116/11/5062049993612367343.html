<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10700--denni-menu-16-11-2019-gengel-usiluje-o-trofej-napodobi-ho-krajani"/>
    <meta property="og:site_name" content="Tenisový svět"/>
    <meta property="article:published_time" content="2019-11-16T11:57:00+00:00"/>
    <meta property="og:title" content="Denní menu, 16.11.2019: Gengel usiluje o trofej. Napodobí ho krajani?"/>
    <meta property="og:description" content="Sobotní den nabídne semifinále a také finále s českou účastí. Marek Gengel se v egyptském Šarm aš-Šajch bude snažit o trofej ze čtyřhry, Dominik Palán a Martina Přádová hrají o překvapení v semifinále dvouhry. Turnaj v Milovicích jde do svého finiše."/>
  </head>
  <body>
    <article>
      <h1>Denní menu, 16.11.2019: Gengel usiluje o trofej. Napodobí ho krajani?</h1>
      <address>
        <time datetime="2019-11-16T11:57:00+00:00">16 Nov 2019, 11:57</time>
      </address>
      <p>
        <b>Sobotní den nabídne semifinále a také finále s českou účastí. Marek Gengel se v egyptském Šarm aš-Šajch bude snažit o trofej ze čtyřhry, Dominik Palán a Martina Přádová hrají o překvapení v semifinále dvouhry. Turnaj v Milovicích jde do svého finiše.</b>
      </p>
      <table>
        <tr>
          <th colspan="2">
            <u>NA ROZJEZD</u>
          </th>
        </tr>
        <tr>
          <td align="left" valign="top">10:00</td>
          <td><b>MILOVICE UVIDÍ TŘI VELKÉ ZÁPASY:</b> Letošní ročník Milovice Indoor Open spatří už jen čtyři zápasy. V semifinále dvouhry se představí druhý nasazený Jan Šátral, který se utká s třetím nejvýše postaveným hráčem turnaje Riccardo Balzeranim. Druhý finalista vzejde z lepšího dvojice Martin Krumich, – Vadym Ursu, přičemž Krumichovi je teprve šestnáct let. O titul ze čtyřhry budou usilovat Petr Michnev s Andrew Paulsonem, kteří se postaví nasazeným jedničkám.<br/>Více se turnaji věnujeme v <a href="https://www.tenisovysvet.cz/article/detail/../../../article/detail/10699--milovice-indoor-open-sestnactilety-cech-hraje-o-zivotni-uspech-bude-domaci-finale">samostatném článku</a>.</td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>HLAVNÍ CHOD</u>
          </th>
        </tr>
        <tr>
          <td align="left" valign="top">12:30</td>
          <td><b>GENGEL SE POKUSÍ O ČTVRTÝ LETOŠNÍ TITUL: </b>Marek Gengel zažívá jedno z nejlepších období kariéry. Čtyřiadvacetiletý Čech se momentálně ocitá na 246. místě čtyřhry, o což se zasloužil třemi letošními tituly a dalšími čtyřmi neúspěšnými finále. O vyrovnání bilance se bude snažit v egyptském Šarm aš-Šajch, kde společně s Tomášem Papíkem hraje další zápas o trofej. Česká dvojice na turnaji ještě nepřišla o set, Gengel v uplynulých sedmi zápasech ve čtyřhře nenašel přemožitele. – <i>Grigelis (LTU), Manafov (UKR) x Gengel, Papík, vzájemné zápasy 0:0</i></td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>A KDO NEMÁ DOST...</u>
          </th>
        </tr>
        <tr>
          <td align="left" valign="top">09:00</td>
          <td><b>PALÁN DO PRVNÍHO FINÁLE NEPROŠEL: </b>Dominik Palán (1053.) si na první finále kariéry bude muset ještě počkat. Devatenáctiletý český tenista v úvodním semifinále prohrál s osmým nasazeným Kelsey Stevensonem (825.) 3:6, 5:7. Palán v prvním setu nevyužil brejkbol, jeho protihráč naopak svoji jedinou šanci na returnu zužitkoval. Ve druhém dějství si tenisté drželi podání až do jedenácté hry, ve které Čech podruhé v zápase přišel o servis. I přes neúspěšné finále se Palán dočká svého nejlepšího kariérního umístění. – <i>Dominik Palán 1053.) x Kelsey Stevenson (CAN, 825.), vzájemé zápasy 0:0</i></td>
        </tr>
      </table>
      <h3>Češi v akci</h3>
      <p><b>Přádová prošla do prvního prvního finále</b><br/>Martina Přádová (1168.) je k nezastavení. Osmadvacetiletá Češka v semifinále dvouhry Šarm aš-Šajchu otočila zápas proti nasazené jedničce Sandře Samirové (368.), kterou přehrála 2:6, 6:4, 6:4. Přádová po nevydařené první sadě, ve které třikrát ztratila servis, vstoupila do druhé sady výborně a zásluhou dvou brejků vedla 4:1, nerozhodil ji ani rebrejk soupeřky. V závěrečné sadě se udál pouze jeden brejk, o který se česká tenistka dokázala postarat v páté hře. Postoupila tak do svého úvodního finále kariéry.</p>
      <p><b>Marková bude hrát o druhé finále sezóny</b><br/>Johana Marková (435.) na turnaji v Antalyai potvrzuje roli nejvýše nasazené. Ve čtvrtfinále porazila Dianu Demidovovou (-) 6:1, 7:6(6), když se jí ve druhé sadě vydařil obrat z 2:5.</p>
      <h4>ITF World Tennis Tour</h4>
      <p><b><b>Milovice Indoor Open 2019 (muži, CZE, 15 000 USD, tvrdý povrch – hala)</b><br/></b><u>Semifinále dvouhry</u><br/>11:30 Riccardo Balzerani (ITA, 495.) – JAN ŠÁTRAL (474.)<br/>13:00 Vadym Ursu (UKR, 942.) – MARTIN KRUMICH (1700.)</p>
      <p><u>Finále čtyřhry</u><br/>Vilardo (ITA), Whitehouse (GBR) – <b>MICHNEV, PAULSON</b> 4:6, 5:7</p>
      <p>Více se turnaji věnujeme v  <a href="https://www.tenisovysvet.cz/article/detail/../../../article/detail/10699--milovice-indoor-open-sestnactilety-cech-hraje-o-zivotni-uspech-bude-domaci-finale">samostatném článku</a>. </p>
      <p><b>Soho Square, Šarm aš-Šajch (muži, EGY, 15 000 USD, tvrdý povrch)<br/></b>Finále čtyřhry<br/>11:30 Grigelis (LTU), Manafov (UKR) – GENGEL, PAPÍK</p>
      <p><b>Standard Bank Open, Maputo (muži, MOZ, 15 000 USD, tvrdý povrch)</b><br/><u>Semifinále dvouhry</u><br/>DOMINIK PALÁN (1053.) – <b>Kelsey Stevenson (CAN, 825.)</b> 3:6, 5:7</p>
      <p><b>Soho Square Egypt, Šarm aš-Šajch (ženy, EGY, 15 000 USD, tvrdý povrch)<br/></b><u>Semifinále dvouhry</u><br/>Sandra Samirová (EGY, 368.) – <b>MARTINA PŘÁDOVÁ (1168.)</b> 6:2, 4:6, 4:6</p>
      <p><b>World Tennis Tour Cancun, Cancún (ženy, MEX, 15 000 USD, tvrdý povrch)<br/></b><u>1. kolo čtyřhry</u><br/>19:30 PULCHARTOVÁ, Sanzová (ESP) – Carvajalová (COL), Ramirezová (MEX)</p>
      <p><b>GD Tennis Cup Series, Antalya (ženy, TUR, 15 000 USD, antuka)</b><br/><u>Čtvrtfinále dvouhry</u><br/><b>JOHANA MARKOVÁ (435.)</b> – Diana Demidovová (RUS, -) 6:1, 7:6(6)</p>
      <p><u>Čtvrtfinále čtyřhry</u><br/>11:00 MARKOVÁ, Radišičová (SLO) – Mihajlovová, Vanevová (obě BUL)</p>
      <footer>Radek Štohl, Jan Vojkůvka, foto: Roman Kučera</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10694--denni-menu-15-11-2019-pradova-vybojovala-nejlepsi-vysledek-v-sezone-gengel-konci-ve-ctvrtfinale"/>
        <a href="https://www.tenisovysvet.cz/article/detail/10688--denni-menu-14-11-2019-poljak-proti-nasazenym-jednickam-neuspel-gengel-znovu-vitezi"/>
      </related>
    </article>
  </body>
</html>