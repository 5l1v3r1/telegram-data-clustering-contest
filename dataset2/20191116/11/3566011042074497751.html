<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547561.html/%D9%87%DB%8C%DA%86-%DA%A9%D8%A7%D9%84%D8%A7%DB%8C%DB%8C-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D9%86%D8%AE%D9%88%D8%A7%D9%87%D8%AF-%D8%AF%D8%A7%D8%B4%D8%AA--%D8%AA%D8%B4%D8%AF%DB%8C%D8%AF-%D9%86%D8%B8%D8%A7%D8%B1%D8%AA-%D9%87%D8%A7-%D8%A8%D8%B1-%D8%A8%D8%A7%D8%B2%D8%A7%D8%B1-%D9%85%D9%84%D8%A7%DB%8C%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T11:01:00+00:00"/>
    <meta property="og:title" content="هیچ کالایی افزایش قیمت نخواهد داشت/ تشدید نظارت ها بر بازار ملایر"/>
    <meta property="og:description" content="رئیس اداره صنعت معدن تجارت شهرستان ملایر گفت: افزایش قیمت بنزین ارتباطی با سایر کالاها ندارد و در هیچ کالایی افزایش قیمت نخواهیم داشت."/>
  </head>
  <body>
    <article>
      <h1>هیچ کالایی افزایش قیمت نخواهد داشت/ تشدید نظارت ها بر بازار ملایر</h1>
      <h2>رئیس اداره صنعت معدن و تجارت ملایر:</h2>
      <address>
        <time datetime="2019-11-16T11:01:00+00:00">16 Nov 2019, 11:01</time>
      </address>
      <p>رئیس اداره صنعت معدن تجارت شهرستان ملایر گفت: افزایش قیمت بنزین ارتباطی با سایر کالاها ندارد و در هیچ کالایی افزایش قیمت نخواهیم داشت.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ کامران زنگنه، رئیس اداره صنعت معدن تجارت شهرستان در گفت‌وگو با خبرنگار <a href="http://asrehamedan.ir/32067">عصر همدان</a>؛  با اشاره به افزایش قیمت بنزین و بحث‌های مطرح‌شده در رابطه با افزایش قیمت‌های سایر اجناس اظهار داشت: هیچ‌گونه افزایش قیمتی در بخش‌های مختلف نخواهیم داشت.</p>
      <p>وی افزود: ما در هیچ کالایی افزایش قیمت نخواهیم داشت و بر اساس دستور مسئولین بخش‌های مختلف نباید افزایش قیمت داشته باشند.</p>
      <p>رئیس اداره صنعت معدن تجارت شهرستان ملایر به برگزاری نشست با اتحادیه‌های مختلف صنفی اشاره کرد و گفت: روز گذشته با اتحادیه‌های مختلف  و اتاق اصناف جلسه‌ای برگزار شد.</p>
      <p>وی افزود: در این نشست به همه اتحادیه‌های صنفی و اتاق اصناف عدم افزایش قیمت ابلاغ شد و همه با این امر موافق کرده و کسی تقاضایی برای افزایش قیمت نداشت.</p>
      <p>زنگنه با اعلام خبر تشدید بازرسی‌ها در بخش‌های مختلف  تأکید کرد: بازرسی‌ها در رابطه با افزایش قیمت‌ها افزایش‌یافته و به‌شدت باکسانی که تخلفاتی داشته باشند برخورد می‌شود.</p>
      <p>انتهای پیام/</p>
    </article>
  </body>
</html>