<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/461126/%E0%A6%B6%E0%A7%8D%E0%A6%B0%E0%A7%80%E0%A6%B2%E0%A6%99%E0%A7%8D%E0%A6%95%E0%A6%BE%E0%A7%9F-%E0%A6%AD%E0%A7%8B%E0%A6%9F%E0%A6%BE%E0%A6%B0%E0%A6%A6%E0%A7%87%E0%A6%B0-%E0%A6%97%E0%A6%BE%E0%A7%9C%E0%A6%BF-%E0%A6%B2%E0%A6%95%E0%A7%8D%E0%A6%B7%E0%A7%8D%E0%A6%AF-%E0%A6%95%E0%A6%B0%E0%A7%87-%E0%A6%B9%E0%A6%BE%E0%A6%AE%E0%A6%B2%E0%A6%BE"/>
    <meta property="og:site_name" content="Daily Janakantha"/>
    <meta property="article:published_time" content="2019-11-16T11:37:00+00:00"/>
    <meta property="og:title" content="শ্রীলঙ্কায় ভোটারদের গাড়ি লক্ষ্য করে হামলা"/>
    <meta property="og:description" content="অনলাইন ডেস্ক ॥ আজ (শনিবার) শ্রীলঙ্কার প্রেসিডেন্ট নির্বাচন। ভোটের মাত্র কয়েক ঘণ্টা আগেই ভোটারদের গাড়ি লক্ষ্য করে হামলার ঘটনা ঘটেছে। শনিবার সকালে একটি গাড়ি বহরে করে উত্তর-পশ্চিমাঞ্চলের মুসলিম ভোটারদের নিয়ে যাওয়া হচ্ছিল। সে সময় ওই গাড়ি লক্ষ্য করে হামলা চালানো হয়েছে বলে জানিয়েছে পুলিশ। ওই হামলার ..."/>
  </head>
  <body>
    <article>
      <h1>শ্রীলঙ্কায় ভোটারদের গাড়ি লক্ষ্য করে হামলা</h1>
      <address>
        <time datetime="2019-11-16T11:37:00+00:00">16 Nov 2019, 11:37</time>
      </address>
      <figure>
        <img src="http://www.dailyjanakantha.com/files/201911/1573907772_03.jpg"/>
      </figure>
      <p>অনলাইন ডেস্ক ॥ আজ (শনিবার) শ্রীলঙ্কার প্রেসিডেন্ট নির্বাচন। ভোটের মাত্র কয়েক ঘণ্টা আগেই ভোটারদের গাড়ি লক্ষ্য করে হামলার ঘটনা ঘটেছে। শনিবার সকালে একটি গাড়ি বহরে করে উত্তর-পশ্চিমাঞ্চলের মুসলিম ভোটারদের নিয়ে যাওয়া হচ্ছিল। সে সময় ওই গাড়ি লক্ষ্য করে হামলা চালানো হয়েছে বলে জানিয়েছে পুলিশ।</p>
      <p>ওই হামলার ঘটনায় তাৎক্ষণিকভাবে কোনো হতাহতের খবর পাওয়া যায়নি। তবে এক পুলিশ কর্মকর্তা জানিয়েছেন, হামলাকারীরা রাস্তায় টায়ারে আগুন ধরিয়ে দিয়েছে। এতে করে রাস্তা বন্ধ হয়ে গেছে।</p>
      <p>শ্রীলঙ্কায় ভয়াবহ সন্ত্রাসী হামলার সাত মাস পর এই নির্বাচন অনুষ্ঠিত হচ্ছে। গত স্টার সানডেতে দেশটিতে ভয়াবহ সন্ত্রাসী হামলার ঘটনায় আড়াই শতাধিক মানুষ নিহত হয়।</p>
      <p>প্রেসিডেন্ট নির্বাচনে মোট ৩৫ জন প্রার্থী প্রতিদ্বন্দ্বিতা করছে। তবে বর্তমান প্রেসিডেন্ট মাইথ্রিপালা সিরিসেনা এই নির্বাচনে অংশ নিচ্ছেন না। ইস্টার সানডের হামলার পর ব্যাপক সমালোচনার মুখে তিনি নির্বাচনে না দাঁড়ানোর সিদ্ধান্ত নেন।</p>
    </article>
  </body>
</html>