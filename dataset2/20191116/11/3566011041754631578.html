<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547547.html/%D9%82%DB%8C%D9%85%D8%AA-%DA%A9%D8%A7%D9%84%D8%A7%D9%87%D8%A7-%D8%A7%D8%B1%D8%AA%D8%A8%D8%A7%D8%B7%DB%8C-%D8%A8%D8%A7-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D9%86%D8%AF%D8%A7%D8%B1%D8%AF--%D9%85%D8%AA%D8%AE%D9%84%D9%81%D8%A7%D9%86-%D8%B1%D8%A7-%D8%A8%D9%87-%D8%B3%D8%A7%D9%85%D8%A7%D9%86%D9%87-----%D9%85%D8%B9%D8%B1%D9%81%DB%8C-%DA%A9%D9%86%DB%8C%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T11:00:00+00:00"/>
    <meta property="og:title" content="قیمت کالاها ارتباطی با قیمت بنزین ندارد/ متخلفان را به سامانه ۱۲۴ معرفی کنید"/>
    <meta property="og:description" content="رئیس سازمان صنعت معدن و تجارت استان همدان با بیان اینکه با افزایش قیمت بنزین عملا اتفاقی در بحث کالایی نخواهیم داشت گفت: به بهانه افزایش قیمت بنزین، افزایش قیمت کالا نخواهیم داشت. کسانی که بخواهند از وضعیت پیش آمده سو استفاده بکنند با آنها برخورد می کنیم."/>
  </head>
  <body>
    <article>
      <h1>قیمت کالاها ارتباطی با قیمت بنزین ندارد/ متخلفان را به سامانه ۱۲۴ معرفی کنید</h1>
      <h2>رئیس سازمان صنعت معدن و تجارت استان همدان:</h2>
      <address>
        <time datetime="2019-11-16T11:00:00+00:00">16 Nov 2019, 11:00</time>
      </address>
      <p>رئیس سازمان صنعت معدن و تجارت استان همدان با بیان اینکه با افزایش قیمت بنزین عملا اتفاقی در بحث کالایی نخواهیم داشت گفت: به بهانه افزایش قیمت بنزین، افزایش قیمت کالا نخواهیم داشت. کسانی که بخواهند از وضعیت پیش آمده سو استفاده بکنند با آنها برخورد می کنیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حمید رضا متین، رئیس سازمان صنعت معدن و تجارت استان همدان در گفتگو با خبرنگار پایگاه خبری تحلیلی عصر همدان؛ با اشاره به افزایش قیمت بنزین اظهار داشت: افزایش قیمت کالا به بهانه  افزایش قیمت بنزین غیر منطقی هست و این موضوع بی ارتباط با سایر کالاها است.</p>
      <p>متین تاکید کرد: عملا اتفاقی در افزایش قیمت کالایی نخواهیم داشت چرا که سهم عمومی تغییری نداشته است بنابراین افزایش قیمتی نخواهیم داشت.</p>
      <p>رئیس سازمان صنعت معدن و تجارت استان همدان با بیان اینکه حمل و نقل کالای بین شهری هم به دلیل اینکه قیمت گازوئیل افزایش نداشته  و بدون تغییر خواهد ماند گفت: در خصوص حمل و نقل مسافران به دلیل اینکه یارانه آنها برقرار است به هیچ وجه افزایش قیمت نخواهیم داشت.</p>
      <p>متین تاکید کرد: سهمیه آژانس ها هم مشخص است و تا ۴۸ ساعت آینده وضعیت آنها هم تعیین تکلیف و برقرار می شود.</p>
      <p>وی با بیان اینکه در بحث ناوگان حمل و نقل باری وانت بارها هم سهمیه می گیرند عنوان کرد: ممکن است که از وضعیت پیش آمده برخی بخواهند سو استفاده بکنند که با آنها برخورد خواهیم کرد.</p>
      <p>رئیس سازمان صنعت معدن و تجارت استان همدان با بیان اینکه بازسی ها بصورت ویژه از روز گذشته در بازار شروع شده گفت: اکیپ های بازرسی بصورت ویژه با کسانی که بخواهند گران فروشی بکنند وارد می شوند و برخورد می کنند و سامانه ۱۲۴ فعال است و آماده دریافت گزارشات مردمی است.</p>
      <p>وی در پاسخ به این پرسش که آیا در ۲۴ ساعت گذشته گزارشی از گرانفروشی و افزایش قیمت گزارش شده یا خیر بیان کرد: تا این لحظه گزارشی در مورد گران فروشی نداشتیم، اما قطعا خواهیم داشت و با هرگونه مسئله ای آماده برخورد هستیم.</p>
      <p>انتهای پیام/</p>
    </article>
  </body>
</html>