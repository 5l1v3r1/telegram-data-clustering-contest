<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/bizar-zo-vaak-is-tiktok-al-gedownload-op-android-en-ios-33144"/>
    <meta property="og:site_name" content="Apparata"/>
    <meta property="article:published_time" content="2019-11-16T11:31:00+00:00"/>
    <meta property="og:title" content="Bizar: zo vaak is TikTok al gedownload op Android en iOS"/>
    <meta property="og:description" content="De app is een megasucces."/>
  </head>
  <body>
    <article>
      <h1>Bizar: zo vaak is TikTok al gedownload op Android en iOS</h1>
      <h2>De app is een megasucces.</h2>
      <address><time datetime="2019-11-16T11:31:00+00:00">16 Nov 2019, 11:31</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>Na het verdwijnen van Vine leek het wel duidelijk: de wereld heeft geen behoefte aan semi-grappige apps die video’s van enkele seconden laten zien. Hoe mis is die opvatting met een app als <a href="https://www.apparata.nl/nieuws/ja-de-speciale-tiktok-smartphone-is-nu-hier-33011">TikTok</a>.</p>
      <p>Met het verdwijnen van Vine heeft TikTok een belangrijke positie in deze markt genomen. En waar Vine niet wist te slagen brengt TikTok het succes naar een volgende niveau. Je ziet het terug in de cijfers. Volgens de data onderzoekers van Sensor Tower is TikTok inmiddels meer dan 1,5 miljard keer gedownload. De cijfers zijn afkomstig van downloads via de Google Play Store en de Apple App Store.</p>
      <p>Met deze cijfers behoort TikTok tot één van de populairste sociale media apps ter wereld. Alleen Messenger van Facebook en WhatsApp hebben meer downloads dan TikTok. Facebook en Instagram staan respectievelijk op plaats vier en plaats vijf.</p>
      <p>In 2019 is TikTok tot nu toe meer dan 614 miljoen keer gedownload. Een stijging van zes procent in vergelijking met een jaar geleden. Het sociale platform kent maandelijks honderden miljoenen gebruikers.</p>
    </article>
  </body>
</html>