<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140704/%D8%A2%D8%AE%D8%B1%DB%8C%D9%86-%D9%88%D8%B6%D8%B9%DB%8C%D8%AA-%D8%A7%D9%81%D8%B2%D8%A7%DB%8C%D8%B4-%D8%B3%D8%B1%D9%85%D8%A7%DB%8C%D9%87-%D9%88%D8%A8%D9%85%D9%84%D8%AA-%D8%A7%D8%B2-%D8%AA%D8%AC%D8%AF%DB%8C%D8%AF-%D8%A7%D8%B1%D8%B2%DB%8C%D8%A7%D8%A8%DB%8C-%D9%88-%D8%AA%D8%B9%D8%AF%D8%A7%D8%AF-%D8%A7%D9%85%D9%84%D8%A7%DA%A9-%D8%A7%D8%B9%D9%84%D8%A7%D9%85-%D8%B4%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-11-16T11:36:00+00:00"/>
    <meta property="og:title" content="آخرین وضعیت افزایش سرمایه &quot;وبملت &quot; از تجدید ارزیابی و تعداد املاک اعلام شد"/>
    <meta property="og:description" content="مدیر مالی بانک ملت با اعلام آخرین وضعیت افزایش سرمایه بانک ملت از تجدید ارزیابی دارایی ها از ابلاغ نامه به حدود ۱۲۵۰ شعبه برای دریافت اطلاعات مربوط به ۲۰۰۰ ملک خبر داد ."/>
  </head>
  <body>
    <article>
      <h1>آخرین وضعیت افزایش سرمایه "وبملت " از تجدید ارزیابی و تعداد املاک اعلام شد</h1>
      <h2>در گفت وگوی بورس پرس با مدیرمالی بانک :</h2>
      <address>
        <time datetime="2019-11-16T11:36:00+00:00">16 Nov 2019, 11:36</time>
      </address>
      <p>
        <i>مدیر مالی بانک ملت با اعلام آخرین وضعیت افزایش سرمایه بانک ملت از تجدید ارزیابی دارایی ها از ابلاغ نامه به حدود ۱۲۵۰ شعبه برای دریافت اطلاعات مربوط به ۲۰۰۰ ملک خبر داد .</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، کاظم چاوشی درباره آخرین وضعیت افزایش سرمایه بانک ملت از تجدید ارزیابی دارایی ها و املاک ( به جز افزایش سرمایه  160 درصدی از محل سود انباشته و ناشی از تسعیر ارز ) به بورس پرس گفت : کمیته مسئول افزایش سرمایه از تجدید ارزیابی دارایی ها بانک ملت در حال مذاکره با دو نهاد مرکز و کانون کارشناسان رسمی دادگستری بوده تا براساس قیمت و شرایط زمانی ، یکی از این دو نهاد را انتخاب و قرار داد منعقد کند.</p>
      <p>وی ادامه داد: علاوه بر این ، دستورالعمل مناسب برای تسریع در انجام امور و مسئول مربوطه هم مشخص شده است .</p>
      <p>چاوشی در برابر این سئوال که آیا تعداد املاک "وبملت" مشخص و به چند شعبه ابلاغ شده به بورس پرس گفت: املاک بانک شامل حدود 2000 فقره ملک شامل عرصه و سرقفلی بوده که به 1250 شعبه بانک ملت هم ابلاغ شده و باید حداکثر 15 دی اطلاعات مربوط به املاک و ساختمان ها دریافت شود .</p>
      <p>براساس این گزارش، درحالی مراحل لازم برای اخذ مجوز افزایش سرمایه اول بانک ملت (از 5 به 13 هزار میلیارد تومان ) پیگیری و در آینده ایی نزدیک سایر اقدامات مانند اخذ مجوز و تعیین زمان مجمع فوق العاده انجام می شود که طبق مصوبه 23 مهر هیات مدیره ، مقرر شده ارزش دارایی های بانک و شامل املاک متعلق به "وبملت" که از سال 91 تجدید ارزیابی نشده اند ، مشخص شود تا افزایش سرمایه دوم و از محل تجدید ارزیابی دارایی ها ، عملی شود.</p>
      <p>انتهای پیام</p>
    </article>
  </body>
</html>