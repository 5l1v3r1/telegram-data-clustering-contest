<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/pri-pozaru-garaze-hasici-zachranili-dva-luxusni-automobily-a-karavan-20191116.html"/>
    <meta property="og:site_name" content="Deník.cz"/>
    <meta property="article:published_time" content="2019-11-16T11:21:00+00:00"/>
    <meta property="og:title" content="Při požáru garáže hasiči zachránili dva luxusní automobily a karavan"/>
    <meta property="og:description" content="Tři jednotky hasičů zasahovaly v pátek 15. listopadu po půl jedenácté dopoledne u požáru v garáži v Částkově, kde byly zaparkované tři automobily."/>
  </head>
  <body>
    <article>
      <h1>Při požáru garáže hasiči zachránili dva luxusní automobily a karavan</h1>
      <address><time datetime="2019-11-16T11:21:00+00:00">16 Nov 2019, 11:21</time> by <a rel="author">Pavel Bohun</a></address>
      <p>K ohni vyrazili profesionálních hasiči z Uherského Hradiště a jednotky dobrovolných hasičů z Bílovic a Velkého Ořechova. „V části garáže hořel skůtr a dále byly uvnitř zaparkované dva luxusní osobní automobily a karavan. Hasiči v dýchacích přístrojích požár uhasili, termokamerou zkontrolovali teploty stavebních konstrukcí a odvětrali garáž,“ řekl mluvčí krajských hasičů Roman Žemlička.</p>
      <p>Příčinou vzniku požáru byla podle vyšetřovatele hasičů technická závada na elektroinstalaci. Škodu stanovil v předběžné výši 70 tisíc korun.</p>
      <figure>
        <img src="https://g.denik.cz/55/98/hasici-hasicsky-zachranny-sbor-zlinskeho-kraje-05_denik-150-3x2.jpg"/>
      </figure>
      <aside>
        <a href="https://slovacky.denik.cz/pozary/pozar-skladu-horlavych-kapalin-v-kunovicich-hasilo-devet-jednotek-hasicu-20191114.html">VIDEO: Požár skladu v Kunovicích způsobil škodu 50 milionů Přečíst článek ›</a>
      </aside>
    </article>
  </body>
</html>