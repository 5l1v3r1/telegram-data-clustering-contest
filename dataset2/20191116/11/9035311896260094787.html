<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/16/suriye-nin-bab-ilcesinde-meydana-gelen-bombal-sald-r-da-en-az-10-sivil-hayat-n-kaybetti"/>
    <meta property="og:site_name" content="euronews"/>
    <meta property="article:published_time" content="2019-11-16T11:40:44+00:00"/>
    <meta property="og:title" content="Suriye'nin kuzeyindeki bombalı saldırıda 10 sivil öldü"/>
    <meta property="og:description" content="Suriye'nin kuzeyindeki Bab ilçesinde meydana gelen bombalı saldırıda, ilk belirlemelere göre 10 sivil hayatını kaybetti."/>
  </head>
  <body>
    <article>
      <h1>Suriye'nin kuzeyindeki bombalı saldırıda 10 sivil öldü</h1>
      <address><time datetime="2019-11-16T11:40:44+00:00">16 Nov 2019, 11:40</time> by <a rel="author">Euronews </a></address>
      <p>Suriye'nin kuzeyindeki Bab ilçesinde bomba yüklü araçla düzenlenen terör saldırısında ilk belirlemelere göre 10 sivil hayatını kaybetti.</p>
      <p>Fırat Kalkanı Harekatı bölgesinde askeri muhaliflerin kontrolündeki Bab kent merkezindeki ilçe otogarında bomba yüklü araçla terör saldırısı gerçekleştirildi. Saldırıda ilk belirlemelere göre 10 sivil hayatını kaybetti, en az 30 sivil yaralandı.</p>
      <p>AA'nın aktardığına göre patlama sonucu çok sayıda araç yanarken, çevredeki binalarda da büyük hasar meydana geldi. Olay yerine intikal eden Sivil Savunma ekipleri çıkan yangına müdahale etti.</p>
      <p>Yerel güvenlik güçleri, saldırıları düzenleyenleri araştırıyor. Zeytin Dalı Harekatı ile Afrin'den çıkarılan YPG/PKK, Bab'ın kuzeybatısındaki Tel Rıfat bölgesinde bulunuyor.</p>
      <ul>
        <li>
          <a href="https://tr.euronews.com/2019/10/29/suriye-ordusuna-bagl-6-asker-turk-silahl-kuvvetleri-ile-cikan-catismada-hayatini-kaybetti">İnsan Hakları Gözlemevi: Suriye'de rejime bağlı 6 asker TSK'nın topçu atışları sonucu öldü</a>
        </li>
        <li>
          <a href="https://tr.euronews.com/2019/10/23/soci-mutabakatinin-ardindan-suriye-de-kim-ne-kazandi-abd-turkiye-ypg">Soçi Mutabakatı'nın ardından Suriye'de kim ne kazandı ?</a>
        </li>
        <li>
          <a href="https://tr.euronews.com/2019/10/23/cavusoglu-ypg-munbic-ten-de-cekilecek-bu-bizzat-putin-in-sozudur">Çavuşoğlu: Fransa'nın YPG/PKK devleti kurmak istediğini biliyoruz</a>
        </li>
      </ul>
    </article>
  </body>
</html>