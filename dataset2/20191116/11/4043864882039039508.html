<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/16/7232159/"/>
    <meta property="og:site_name" content="Українська правда"/>
    <meta property="article:published_time" content="2019-11-16T11:02:27+00:00"/>
    <meta property="og:title" content="Україна надала Молдові додаткові дозволи на перевезення товарів"/>
    <meta property="og:description" content="Україна надала Молдові на 2019 рік додатково 3 тис. дозволів на вантажоперевезення по своїй території."/>
  </head>
  <body>
    <article>
      <h1>Україна надала Молдові додаткові дозволи на перевезення товарів</h1>
      <address>
        <time datetime="2019-11-16T11:02:27+00:00">16 Nov 2019, 11:02</time>
      </address>
      <p>Україна надала Молдові на 2019 рік додатково 3 тис. дозволів на вантажоперевезення по своїй території.</p>
      <p>Про це заявило Національне агентство автомобільного транспорту (ANTA), передає "<a href="https://www.eurointegration.com.ua/news/2019/11/16/7103118/">Європейська правда</a>" з посиланням на <a href="https://www.moldpres.md/">Moldpres</a>.</p>
      <p>Дозволи на перевезення типу "Україна двостороння / транзит" видаватимуть транспортним компаніям по одному на автомобіль вантажопідйомністю понад 3,5 тонни або загальною масою понад 6 тонн.</p>
      <p>Раніше Мінекономіки та Мінінфраструктури Молдови повідомили, що Росія також надала на 2019 рік додатково 500 дозволів.</p>
      <p>Вантажоперевізники вже кілька місяців намагаються домогтися від влади вирішення проблеми дозвільних документів на міжнародні перевезення вантажів.</p>
      <p>Надто гостро питання стоїть на українсько-російському напрямку. Транспортники стверджують, що в нестачі дозволів, а також у виникненні чорного ринку, на якому деякі компанії торгують дозволами, винна влада. У Мінекономіки кажуть, що в ситуації винна Росія, яка ввела квоти на дозволи.</p>
      <related>
        <a href="https://www.eurointegration.com.ua/news/2019/11/14/7103036/"/>
        <a href="https://www.pravda.com.ua/news/2019/11/13/7231869/"/>
        <a href="https://www.pravda.com.ua/news/2019/11/12/7231723/"/>
      </related>
    </article>
  </body>
</html>