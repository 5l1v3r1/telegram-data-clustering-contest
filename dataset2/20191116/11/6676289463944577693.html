<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/profesoara-beata-scoala-braila-325760.html"/>
    <meta property="og:site_name" content="Observator"/>
    <meta property="article:published_time" content="2019-11-16T11:43:00+00:00"/>
    <meta property="og:title" content="O profesoară foarte beată preda copiilor la ore, într-o şcoală din Brăila. Etilotestul a indicat 1,18 mg/l"/>
    <meta property="og:description" content="O profesoară a venit beată la ore, la o şcoală din Însurăţei, judeţul Brăila. Poliţiştii au fost sesizaţi chiar de conducerea şcolii respective, iar femeia a fost condusă la secţia de poliţie pentru verificări."/>
  </head>
  <body>
    <article>
      <h1>O profesoară foarte beată preda copiilor la ore, într-o şcoală din Brăila. Etilotestul a indicat 1,18 mg/l</h1>
      <address><time datetime="2019-11-16T11:43:00+00:00">16 Nov 2019, 11:43</time> by <a rel="author">Cristian Ionescu</a></address>
      <p>
        <b>
          <b>O profesoară a venit beată la ore, la o şcoală din Însurăţei, judeţul Brăila. Poliţiştii au fost sesizaţi chiar de conducerea şcolii respective, iar femeia a fost condusă la secţia de poliţie pentru verificări.</b>
        </b>
      </p>
      <p>Testarea cu etilotestul a fost pozitivă, aparatul indicând o valoare de 1,18 mg/l alcool în aerul expirat, ceea ce înseamnă că valoarea alcoolului în sânge era mult mai mare.</p>
      <h3>Profesoară beată la ore, în Brăila</h3>
      <p>În cursul zilei de vineri, poliţiştii din cadrul oraşului Însurăţei au fost sesizaţi de conducerea unei unităţi de învăţământ, cu privire la faptul ca un cadru didactic s-ar afla în timpul orelor de curs sub influenţa băuturilor alcoolice. </p>
      <p>Profesoara a fost condusă la sediul Poliţiei, unde a fost testată cu aparatul etilotest, rezultatul fiind pozitiv, 1,18 mg/l în aerul expirat. Se fac cercetări pentru a se stabili dacă se întrunesc elementele constitutive ale unei infracţiuni.</p>
      <h3>Comisie de disciplină la nivelul şcolii</h3>
      <p>Viorel Botea, inspector şcolar general Brăila, a precizat că acest caz va fi discutat în comisia de disciplină la nivelul şcolii şi în funcţie de ce se va constata, femeia riscă sancţiuni specificice, de la avertisment până la desfacerea contractului de muncă. Autorităţile dezaprobă o astfel de activitate şi precizează că astfel de oameni nu au ce căuta în educaţie.</p>
    </article>
  </body>
</html>