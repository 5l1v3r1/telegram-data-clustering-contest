<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/cesaretin-var-mi-aska-adli-sarkisiyla-hafizalara-kazinmisti-uzucu-haber-215263h.htm"/>
    <meta property="og:site_name" content="OLAY"/>
    <meta property="article:published_time" content="2019-11-16T11:45:11+00:00"/>
    <meta property="og:title" content="'Cesaretin Var mı Aşka' adlı şarkısıyla hafızalara kazınmıştı! Üzücü haber"/>
    <meta property="og:description" content="İki kez yakalandığı kanser hastalığını yenmeye başaran ünlü şarkıcı Gülay, bu akşam rahatsızlanarak acil servise kaldırıldı. Sevilen şarkıcının hastaneden görüntüleri de paylaşıldı."/>
  </head>
  <body>
    <article>
      <h1>'Cesaretin Var mı Aşka' adlı şarkısıyla hafızalara kazınmıştı! Üzücü haber</h1>
      <h2>İki kez yakalandığı kanser hastalığını yenmeye başaran ünlü şarkıcı Gülay, bu akşam rahatsızlanarak acil servise kaldırıldı. Sevilen şarkıcının hastaneden görüntüleri de paylaşıldı.</h2>
      <address>
        <time datetime="2019-11-16T11:45:11+00:00">16 Nov 2019, 11:45</time>
      </address>
      <p>90'lı yıllarda piyasaya sürdüğü Cesaretin Var mı Aşka adlı şarkısıyla hafızalarda yer eden şarkıcı Gülay, sevenlerini korkuttu.<br/> </p>
      <figure>
        <img src="https://www.olay.com.tr/d/other/whatsapp_image_2019-11-15_at_23.23.48.jpeg"/>
      </figure>
      <p><b>Apar topar hastaneye götürüldü</b><br/><br/>Daha önce iki kez kanseri yenen 49 yaşında şarkıcı, trombosit düşüklüğü nedeniyle bugün öğlen saatlerinde İstanbul Taksim İlk Yardım Hastanesi'ne kaldırıldı. Vücudunda enfeksiyon tespit edilen Gülay'ın, trombosit seviyesinin kritik sayılan 21 seviyesine indiği belirtildi. Gece 23.30'a kadar acil serviste müşahede altında tutulan ünlü şarkıcı, hematoloji bölümü bulunan Okmeydanı Hastanesi'ne sevk edildiği öğrenildi. Hastanede çekilen görüntülerde, Gülay'ın bilincinin açık ve moralinin yerinde olduğu görüldü.</p>
      <figure>
        <img src="https://www.olay.com.tr/d/other/whatsapp_image_2019-11-15_at_23.23.47.jpeg"/>
      </figure>
      <p><b>Destek amacıyla saçlarını kazıtmıştı</b><br/><br/>Gülay, 10 sene önce böbrek kanserine yakalanarak tek böbreğini kaybetmiş, ardından mesane kanseri teşhisi konmuş ve bu mücadeleden de zaferle çıkmayı başarmıştı. Geçtiğimiz yaz aylarında da, kemoterapi hastalarına destek amacıyla düzenlenen Saçım Saçın Olsun kampanyaya katılan sevilen şarkıcı, saçlarını kazıtmıştı. Kanser hastalarının tıbbi tedavi kadar morale de ihtiyacı olduğunun altını çizen Gülay, kanserle mücadele kapsamındaki tüm kampanyalara da dahil olacağını açıklamıştı.</p>
      <figure>
        <img src="https://www.olay.com.tr/d/other/gulay-saclarini-kazitti_1.jpg"/>
      </figure>
    </article>
  </body>
</html>