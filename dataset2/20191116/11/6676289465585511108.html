<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/sport/antrenor-conte-amenintari-politie-325761.html"/>
    <meta property="og:site_name" content="Observator"/>
    <meta property="article:published_time" content="2019-11-16T11:29:00+00:00"/>
    <meta property="og:title" content="Antonio Conte, antrenorul lui Inter, plasat sub protecţia poliţiei după ce a primit ameninţări prin poştă"/>
    <meta property="og:description" content="Autorităţile din Milano sunt în alertă maximă, după ce Antonio Conte, antrenorul lui Internaţionale Milano, a primit ameninţări şi un glonţ prin poştă."/>
  </head>
  <body>
    <article>
      <h1>Antonio Conte, antrenorul lui Inter, plasat sub protecţia poliţiei după ce a primit ameninţări prin poştă</h1>
      <address><time datetime="2019-11-16T11:29:00+00:00">16 Nov 2019, 11:29</time> by <a rel="author">Cristi Ioniţă</a></address>
      <p>
        <b>
          <b>Autorităţile din Milano sunt în alertă maximă, după ce Antonio Conte, antrenorul lui Internaţionale Milano, a primit ameninţări şi un glonţ prin poştă.</b>
        </b>
      </p>
      <p>Conte a fost plasat sub protecţia poliţiei, ceea ce înseamnă că va fi însoţit de un echipaj de poliţie pe întreaga perioadă cât nu este acasă.</p>
      <h3>Antonio Conte a primit ameninţări şi un glonţ prin poştă</h3>
      <p>Conform <a href="https://metro.co.uk/2019/11/16/antonio-conte-police-protection-bullet-post-11166267/">Metro Online</a>, autorităţile din Milano iau incidentul în serios, deşi se consideră că, cel mai probabil, cel care a trimis glonţul prin poştă nu caută decât celebritate.</p>
      <p>Conte nu este primul nume greu din Italia care să primească astfel de ameninţări cu iz mafiot.</p>
      <p>Inclusiv fostul premier Silvio Berlusconi a primit în urmă cu câţiva ani un glonţ prin poştă.</p>
    </article>
  </body>
</html>