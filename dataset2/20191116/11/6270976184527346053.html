<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/16/u-natspolitsiyi-z-yavytsya-kapelanska-sluzhba/"/>
    <meta property="og:site_name" content="Рубрика"/>
    <meta property="article:published_time" content="2019-11-16T11:56:18+00:00"/>
    <meta property="og:title" content="У Нацполіції з'явиться капеланська служба"/>
    <meta property="og:description" content="Міністр внутрішніх справ Арсен Аваков заявив, що у Національній поліції запровадять службу капеланів Про це повідомляє МВС у Facebook. Наразі служба військового духовенства створена у Національній гвардії та Державній прикордонній службі, проте незабаром буде розширена і на Національна поліція України. За словами Авакова, багато працівників органів системи МВС є учасниками бойових дій. В умовах війни […]"/>
  </head>
  <body>
    <article>
      <h1>У Нацполіції з'явиться капеланська служба</h1>
      <address><time datetime="2019-11-16T11:56:18+00:00">16 Nov 2019, 11:56</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/05/2019-05-28T094201Z_1161357980_RC17BB5D6550_RTRMADP_3_UKRAINE-POLICE-860x580-c-1.jpg"/>
      </figure>
      <p>Фото Reuters<br/><b><b>Міністр внутрішніх справ Арсен Аваков заявив, що у Національній поліції запровадять службу капеланів</b></b></p>
      <p>Про це повідомляє МВС у Facebook.</p>
      <p>Наразі служба військового духовенства створена у Національній гвардії та Державній прикордонній службі, проте незабаром буде розширена і на Національна поліція України.</p>
      <p>За словами Авакова, багато працівників органів системи МВС є учасниками бойових дій. В умовах війни на сході і майбутнього миру роль церков дуже сильна.</p>
      <p>“У Нацгвардії впроваджено структуру капеланського служіння, яка відповідає структурі більшості військових формувань багатьох країн світу. Ми ввели у батальйонах штатні посади військових священників. На випадок, коли гвардієць виконує бойові завдання у польових умовах, ми розробили та виготовили мобільний комплекс духовної підтримки», ‑ сказав Аваков.</p>
      <p>Міністр наголосив, що такої допомоги потребують не тільки бійці Національної гвардії.</p>
      <p>“В середньому, поліцейський стає свідком близько 200 критичних ситуацій за свою кар’єру. Правоохоронцям теж потрібна допомога і підтримка, саме тому капеланська діяльність буде розширена у тому числі й на поліцію”, ‑ сказав Аваков.</p>
    </article>
  </body>
</html>