<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825056.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T11:12:00+00:00"/>
    <meta property="og:title" content="حداکثر سهمیه بنزین قابل ذخیره‌سازی در کارت سوخت"/>
    <meta property="og:description" content="به گزارش  تسنیم، امیر وکیل زاده، مدیرعامل شرکت ملی پخش فرآورده‌های نفتی ایران اظهار داشت: کسانی که هنوز کارت سوخت شخصی ندارند، هنوز به دست‌شان نرسیده و یا هنوز تقاضای صدور کارت سوخت المثنی نداده اند، نگران سوختن سهمیه‌های خود نباشند."/>
  </head>
  <body>
    <article>
      <h1>حداکثر سهمیه بنزین قابل ذخیره‌سازی در کارت سوخت</h1>
      <address>
        <time datetime="2019-11-16T11:12:00+00:00">16 Nov 2019, 11:12</time>
      </address>
      <p>مدیرعامل شرکت ملی پخش فرآورده‌های نفتی ایران گفت: حداکثر ۶ سهمیه ۶۰ لیتری، یعنی برابر با ۳۶۰ لیتر، برای سواری‌های شخصی در کارت سوخت قابل ذخیره‌سازی است.</p>
      <p>به گزارش  تسنیم، امیر وکیل زاده، مدیرعامل شرکت ملی پخش فرآورده‌های نفتی ایران اظهار داشت: کسانی که هنوز کارت سوخت شخصی ندارند، هنوز به دست‌شان نرسیده و یا هنوز تقاضای صدور کارت سوخت المثنی نداده اند، نگران سوختن سهمیه‌های خود نباشند.</p>
      <p>وی افزود: از ساعت صفر روز 24 آبان ماه امسال، سهمیه 60 لیتری آبان برای آنها در نظر گرفته شده و محفوظ است و تا 6 ماه این سهمیه قابل ذخیره سازی است.</p>
      <p>مدیرعامل شرکت ملی پخش فرآورده‌های نفتی ایران در خصوص سقف قابل ذخیره سازی سهمیه‌ها در کارت‌های سوخت شخصی گفت: حداکثر 6 سهمیه 60 لیتری، یعنی برابر با 360 لیتر، برای سواری‌های شخصی در کارت سوخت قابل ذخیره‌سازی است.</p>
      <p>وکیل زاده در پاسخ به اینکه "پروسه زمانی صدور کارت سوخت چقدر طول خواهد کشید؟"، اذعان داشت: با ترافیکی که الان داریم که حدود 240 هزار کارت سوخت در نوبت صدور است، حدود 3 هفته تا یک ماه زمان می‌برد تا کارت سوخت جدید صادر شود.</p>
    </article>
  </body>
</html>