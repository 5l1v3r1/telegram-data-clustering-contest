<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/mizhnarodnyy_aeroport_lviv_planuie_otrymaty_6505_mln_grn_dohodiv_u_2020_rotsi__krykliy_330890.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-16T11:37:00+00:00"/>
    <meta property="og:title" content="Міжнародний аеропорт «Львів» планує отримати 650,5 млн грн доходів у 2020 році, - Криклій"/>
    <meta property="og:description" content="15 листопада Урядом затверджено фінансовий план державного підприємства «Міжнародний аеропорт «Львів» імені Данила Галицького» на 2020 рік."/>
  </head>
  <body>
    <article>
      <h1>Міжнародний аеропорт «Львів» планує отримати 650,5 млн грн доходів у 2020 році, - Криклій</h1>
      <h2>15 листопада Урядом затверджено фінансовий план державного підприємства «Міжнародний аеропорт «Львів» імені Данила Галицького» на 2020 рік.</h2>
      <address>
        <time datetime="2019-11-16T11:37:00+00:00">16 Nov 2019, 11:37</time>
      </address>
      <figure>
        <img src="https://galinfo.com.ua/media/gallery/intxt/6/3/630_360_1525330480-4615.jpg"/>
      </figure>
      <p>Про це <a href="https://www.kmu.gov.ua/news/mizhnarodnij-aeroport-lviv-planuye-otrimati-6505-mln-grn-dohodiv-u-2020-roci-vladislav-kriklij">інформує </a>Урядовий портал.</p>
      <p>«Фінансовим планом підприємства передбачено отримання чистого доходу від реалізації продукції у розмірі 620,3 млн грн, всього доходів у розмірі 650,5 млн грн. Чистий прибуток планується отримати у розмірі 92,6 млн грн. До Державного бюджету України та цільових фондів передбачається спрямувати 220,8 млн грн», - зазначив Міністр інфраструктури Владислав Криклій.</p>
      <p>Міністр інфраструктури відзначив позитивні показники роботи аеропорту: «Завдяки фаховій роботі керівника підприємства та її команди МА «Львів» ім. Данила Галицького» у жовтні 2019 р. продемонстрував зростання пасажиропотоку на 44,6% у порівнянні з жовтнем минулого року та зростання на 24% кількості рейсів, ми очікуємо подальшої позитивної динаміки показників».</p>
      <p>Фінансовий план підприємства передбачає капітальні інвестиції на 2020 рік в обсязі 81,1 млн грн (без ПДВ).</p>
      <p>Основними напрямки капітальних інвестицій:</p>
      <p>Модернізація, модифікація (добудова, дообладнання, реконструкція) основних засобів заплановано 43,7 млн грн:</p>
      <p>- реконструкція боксів на легкій лінійці 32 млн грн;</p>
      <p>- реконструкція систем протипожежного захисту Терміналу А 4,5 млн грн;</p>
      <p>- реконструкція резервуарів 1,8 млн грн,;</p>
      <p>- реконструкція навісів 1,7 млн грн;</p>
      <p>- інші 3,7 млн грн.</p>
      <p>2. Придбання основних засобів заплановано 27,1 млн грн:</p>
      <p>- конвеєрна система обробки багажу 5 млн грн;</p>
      <p>- придбання комп'ютерної техніки та оргтехніки 4,5 млн грн;</p>
      <p>- рентген генератор до автоматичної машини обробки багажу 2,6 млн грн;</p>
      <p>- шини та акумулятори 1,5 млн грн;</p>
      <p>- фільтри для наливних стояків 1,5 млн грн;</p>
      <p>- монітори для відео стіни 1,5 млн грн;</p>
      <p>- придбання транспортних засобів 1,4 млн грн;</p>
      <p>- рентген телевізійна автоматична машина 1,0 млн грн;</p>
      <p>- інші 8,1 млн грн.</p>
      <p>3. Придбання нематеріальних активів заплановано 5,3 млн грн:</p>
      <p>- білінгова система 1,5 млн грн;</p>
      <p>- оновлення ліцензії фаєрволів 1,2 млн грн;</p>
      <p>- обладнання Cisco з програмним забезпеченням 0,9 млн грн;</p>
      <p>- інші 1,7 млн грн.</p>
      <p>4. Придбання необоротних матеріальних активів заплановано 5,0 млн грн;</p>
      <p>- придбання спецодягу, спецвзуття 2,6 млн грн;</p>
      <p>- інші 2,4 млн грн.</p>
      <p>Показники фінансового плану відповідають показникам стратегічного та інвестиційного планів підприємства.</p>
      <p>З 1 січня 2019 року державне підприємство «Міжнародний аеропорт «Львів» імені Данила Галицького» перейшло на Міжнародні стандарти бухгалтерського обліку та Міжнародні стандарти фінансової звітності, що в свою чергу збільшило витратну частину проекту фінансового плану на 2020 рік (формування резервів під очікувані кредитні збитки та резерви, що включаються до витрат на оплату праці)</p>
    </article>
  </body>
</html>