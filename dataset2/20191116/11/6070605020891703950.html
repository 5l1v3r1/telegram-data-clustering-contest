<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/societat/detingut-identificats-acampada-Universitat-Barcelona_0_2345165642.html"/>
    <meta property="og:site_name" content="Ara.cat"/>
    <meta property="article:published_time" content="2019-11-16T11:06:49+00:00"/>
    <meta property="og:title" content="Un detingut i 117 identificats a l'acampada de plaça Universitat, a Barcelona"/>
    <meta property="og:description" content="Els Mossos han entrat a la plaça a primera hora del matí"/>
  </head>
  <body>
    <article>
      <h1>Un detingut i 117 identificats a l'acampada de plaça Universitat, a Barcelona</h1>
      <h2>Els Mossos han entrat a la plaça a primera hora del matí</h2>
      <address>
        <time datetime="2019-11-16T11:06:49+00:00">16 Nov 2019, 11:06</time>
      </address>
      <p>Els Mossos d'Esquadra han detingut una persona a primera hora d'aquest dissabte i n'han identificat un total de 117 més que segueixen<a href="https://www.ara.cat/societat/estudiants-comencen-indefinida-Barcelona-repressio_0_2334966580.html"> acampades a la plaça Universitat a Barcelona, 18 dies després</a>. Segons han explicat els joves acampats a través de les xarxes socials, dues patrulles han entrat a la plaça a tres quarts de set del matí.</p>
      <p>Els Mossos d'Esquadra han explicat a Europa Press que la detenció s'ha fet perquè aquesta persona tenia un requeriment judicial. D'altra banda, les identificacions s'han dut a terme, segons els agents, perquè la d'Universitat és una concentració no comunicada i que suposa una ocupació de l'espai públic.</p>
      <h3>Els agents s'han endut tanques i un lavabo mòbil</h3>
      <p>Durant la inspecció de la zona, els agents de policia també s'han endut de l'acampada una trentena de tanques i un lavabo mòbil. Aquesta mateixa setmana una empresa constructora havia denunciat la desaparició d'aquest material. </p>
    </article>
  </body>
</html>