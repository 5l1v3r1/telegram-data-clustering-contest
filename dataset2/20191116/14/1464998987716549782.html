<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/sabarimala-pamba-3-andhra-ladies-kerala-police-"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-16T14:54:00+00:00"/>
    <meta property="og:title" content="ശബരിമല ദര്‍ശനത്തിനായി യുവതികൾ; ആചാരത്തെക്കുറിച്ച് അറിയില്ലെന്ന് സ്ത്രീകള്‍, തിരിച്ചയച്ച് പൊലീസ്"/>
    <meta property="og:description" content="പത്തനംതിട്ട: ശബരിമല ദര്‍ശനത്തിനായി പമ്പയിലെത്തിയ ആന്ധ്രക്കാരായ മൂന്ന് യുവതികളെ പൊലീസ് തിരിച്ചയച്ചു. വിജയവാഡയില്‍ നിന്നുള്ള പതിനഞ്ചംഗ സംഘത്തിലെ പത്തുപേരെയാണ് തടഞ്ഞത്. പ്രായം പരിശോധിച്ചശേഷമാണ് പൊലീസ് നടപടി. ആചാരത്തെക്കുറിച്ച് അറിയില്ലെന്ന് സ്ത്രീകള്‍ പ്രതികരിച്ചു. പമ്പയിലെത്തുന്ന സ്ത്രീകളുടെ..."/>
  </head>
  <body>
    <article>
      <h1>ശബരിമല ദര്‍ശനത്തിനായി യുവതികൾ; ആചാരത്തെക്കുറിച്ച് അറിയില്ലെന്ന് സ്ത്രീകള്‍, തിരിച്ചയച്ച് പൊലീസ്</h1>
      <address><time datetime="2019-11-16T14:54:00+00:00">16 Nov 2019, 14:54</time> by <a rel="author" href="http://anweshanam.com/author/veena" target="_blank">veena</a></address>
      <p>പത്തനംതിട്ട: ശബരിമല ദര്‍ശനത്തിനായി പമ്പയിലെത്തിയ ആന്ധ്രക്കാരായ മൂന്ന് യുവതികളെ പൊലീസ് തിരിച്ചയച്ചു. വിജയവാഡയില്‍ നിന്നുള്ള പതിനഞ്ചംഗ സംഘത്തിലെ പത്തുപേരെയാണ് തടഞ്ഞത്. പ്രായം പരിശോധിച്ചശേഷമാണ് പൊലീസ് നടപടി. ആചാരത്തെക്കുറിച്ച് അറിയില്ലെന്ന് സ്ത്രീകള്‍ പ്രതികരിച്ചു. പമ്പയിലെത്തുന്ന സ്ത്രീകളുടെ ആധാര്‍ ഉള്‍പ്പെടെയുള്ള രേഖകള്‍ പൊലീസ് പരിശോധിക്കുന്നുണ്ട്. </p>
      <p>സുപ്രീംകോടതി വിധിയില്‍ അനിശ്ചിതത്വം തുടരുന്നതിനിടെ ശബരിമല തീര്‍ഥാടനത്തിന് വൈകിട്ട് തുടക്കമാകും. സന്നിധാനത്തെയും പമ്പയിലെയും നിയന്ത്രണങ്ങൾ പൊലീസ്  ഒഴിവാക്കി. സന്നിധാനത്തെത്തുന്ന തീർത്ഥാടകരെ സ്വാമി എന്നുതന്നെ അഭിസംബോധന ചെയ്യണമെന്ന് പൊലീസിന് നിർദേശം നൽകി. യുവതികളെത്തിയാൽ നിയമോപദേശപ്രകാരം നടപടിയെടുക്കുമെന്ന് ഡി.ജി. പി പറഞ്ഞു. വിശ്രമസ്ഥലത്തിന്റെ അപര്യാപ്തത ഒഴികെ പമ്പയിലെ അടിസ്ഥാന സൗകര്യങ്ങളും മെച്ചപ്പെടുത്തി. </p>
    </article>
  </body>
</html>