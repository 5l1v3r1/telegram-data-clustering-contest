<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/tragodia-sto-soyfli-treno-paresyre-kai-skotose-metanasti-itan-xaplomenos-stis-grammes/"/>
    <meta property="og:site_name" content="europost.gr"/>
    <meta property="article:published_time" content="2019-11-16T14:15:38+00:00"/>
    <meta property="og:title" content="Τραγωδία στο Σουφλί: Τρένο παρέσυρε και σκότωσε μετανάστη! Ήταν ξαπλωμένος στις γραμμές!…"/>
    <meta property="og:description" content="Τραγικό θάνατο βρήκε σήμερα το πρωί ένας άνδρας στην περιοχή του Σουφλίου μετά από παράσυρση τρένου. Το συμβάν έγινε λίγα λεπτά μετά τις 10:00, όταν η αμαξοστοιχία που εκτελούσε το δρομολόγιο Αλεξανδρούπολη-Ορμένιο παρέσυρε τον άτυχο άνδρα"/>
  </head>
  <body>
    <article>
      <h1>Τραγωδία στο Σουφλί: Τρένο παρέσυρε και σκότωσε μετανάστη! Ήταν ξαπλωμένος στις γραμμές!…</h1>
      <address>
        <time datetime="2019-11-16T14:15:38+00:00">16 Nov 2019, 14:15</time>
      </address>
      <p>Τραγικό θάνατο βρήκε σήμερα το πρωί ένας άνδρας στην περιοχή του Σουφλίου μετά από παράσυρση τρένου.</p>
      <p>Το συμβάν έγινε λίγα λεπτά μετά τις 10:00, όταν η αμαξοστοιχία που εκτελούσε το δρομολόγιο Αλεξανδρούπολη-Ορμένιο παρέσυρε τον άτυχο άνδρα που βρισκόταν ξαπλωμένος στις σιδηροδρομικές γραμμές, με συνέπεια να τον τραυματίσει θανάσιμα.</p>
      <p>Τροποποιήσεις δρομολογίων μετά την παράσυρση<br/>Σύμφωνα με τα πρώτα στοιχεία το θύμα ήταν μετανάστης. Προανάκριση για το συμβάν διενεργεί το Αστυνομικό Τμήμα Σουφλίου.<br/>Λόγω του δυστυχήματος, η ΤΡΑΙΝΟΣΕ εξέδωσε ανακοίνωση με την οποία ενημερώνει πως οι επιβάτες της αμαξοστοιχίας που εκτελεί το δρομολόγιο Δίκαια – Αλεξανδρούπολη θα μετακινηθούν με λεωφορείο.</p>
    </article>
  </body>
</html>