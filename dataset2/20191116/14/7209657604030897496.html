<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/ascoli/cronaca/rifiuti-di-roma-nelle-marche-protesta-1.4889607"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-16T14:56:32+00:00"/>
    <meta property="og:title" content="Rifiuti di Roma nelle Marche, la vallata del Tronto dice no. Corteo ad Ascoli"/>
    <meta property="og:description" content="I sindaci di Appignano, Castel di Lama, Colli del Tronto e Montaldo, con un centinaio di cittadini, hanno ribadito la loro contrarietà al trattamento nell'impianto di Relluce"/>
  </head>
  <body>
    <article>
      <h1>Rifiuti di Roma nelle Marche, la vallata del Tronto dice no. Corteo ad Ascoli</h1>
      <h2>I sindaci di Appignano, Castel di Lama, Colli del Tronto e Montaldo, con un centinaio di cittadini, hanno ribadito la loro contrarietà al trattamento nell'impianto di Relluce</h2>
      <address><time datetime="2019-11-16T14:56:32+00:00">16 Nov 2019, 14:56</time> by <a rel="author">MARIA GRAZIA LAPPA</a></address>
      <p>Ascoli, 16 novembre 2019 -<b> "No ai rifiuti da Roma</b>. Vadano a bussare altrove". I cittadini della <b>Vallata del Tronto</b>, chiudono la porta in faccia alla Regione Lazio, manifestando la loro contrarietà all’arrivo dei rifiuti dalla capitale. Un <b>corteo, di circa 100 persone</b>, questa mattina ha sfilato pacificamente davanti alla Prefettura di Ascoli per ribadire la loro contrarietà al trattamento dei rifiuti di Roma Capitale <b>nell’impianto di Relluce</b>.</p>
      <p>I <b>quattro sindaci,</b> che hanno capeggiato la manifestazione: <b>Sara Moreschini di Appignano, Mauro Bochicchio di Castel di Lama, Andrea Cardilli di Colli del Tronto e Daniel Matricardi di Montaldo</b> hanno ribadito nel corso della mattinata le loro perplessità e in particolar modo che l’accordo presentato non parla minimamente di solidarietà ma solo affari. In tarda mattinata una <b>delegazione è stata ricevuta in Prefettura</b>, i 4 sindaci hanno ribadito tutte le le loro perplessità e soprattutto le anomalie della convenzione. Mentre il sindaco di Colli Andrea Cardilli ha evidenziato tutti i problemi di natura di ordine pubblico che potrebbero crearsi, visto l’indignazione e l'esasperazione della gente. I sindaci hanno sottolineato che il sito di Relluce ormai ha perso la sua vecchia funzione e che è necessario chiuderlo e ridistribuire il carico ambientale sul territorio.</p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4889522.1573916248%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Rifiuti da Roma, la protesta in piazza (foto Labolognese)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4889523.1573916192%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>La manifestazione contro il trattamento dei rifiuti di Roma Capitale a Relluce (foto Labolognese)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4889524.1573916248%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>L'appuntamento dei cittadini del comune di Appignano e Castel di Lama, con in testa i due sindaci Sara Moreschini e Mauro Bochicchio (foto Labolognese)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4889525.1573916248%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>La protesta per dire basta alle conseguenze della discarica (foto Labolognese)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4889526.1573916248%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=459&amp;fmt=jpg"/>
          <figcaption>Una manifestazione pacifica, che vuole ribadire la contrarietà ad accogliere l’immondizia da Roma (foto Labolognese)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4889527.1573916248%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Un momento della manifestazione (foto Labolognese)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4889528.1573916248%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=517&amp;h=500&amp;fmt=jpg"/>
          <figcaption>«Un accordo – dichiarano i sindaci – che non parla minimamente di solidarietà, ma solo di affari» (foto Labolognese)</figcaption>
        </figure>
        <figcaption>
          <a href="https://www.ilrestodelcarlino.it/ascoli/cronaca/foto/rifiuti-di-roma-protesta-1.4889529">Rifiuti di Roma nelle Marche, le foto del corteo di protesta ad Ascoli</a>
        </figcaption>
      </slideshow>
      <p>Il sindaco Bochicchio ha invece sottolineato che a Castel di Lama insistono impianti che mettono seriamente in discussione la salubrità ambientale. I rappresentanti della Prefettura hanno ribadito i limiti delle loro competenze nell’affrontare il problema, inoltre hanno esortato le parti a a risolvere il problema sul piano politico, hanno comunque garantito un’attenzione particolare al problema ede eventuali controlli. I cittadini che a termine dell’incontro hanno fatto un girotondo sotto la Prefettura e ruibadito che non si lasceranno scoraggiare: «Lavoreremo - concludono - affinché si trovi un sito più idoneo, la Vallata ha già fatto la sua parte, sono 40 anni che subiamo, anche in termini di salute, è ora di mettere la parola fine».</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/ascoli/cronaca/foto/rifiuti-di-roma-protesta-1.4889529"/>
      </related>
    </article>
  </body>
</html>