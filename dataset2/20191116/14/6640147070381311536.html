<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/star-wars-jedi-fallen-order-test-pc/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-16T14:16:00+00:00"/>
    <meta property="og:title" content="Star Wars Jedi Fallen Order, i risultati dei primi test sulla versione PC | Game Division"/>
    <meta property="og:description" content="Arrivano i risultati dei primi test su Star Wars Jedi Fallen Order per PC: il titolo funziona bene anche con settaggi minimi su schede più datate."/>
  </head>
  <body>
    <article>
      <h1>Star Wars Jedi Fallen Order, i risultati dei primi test sulla versione PC | Game Division</h1>
      <address>
        <time datetime="2019-11-16T14:16:00+00:00">16 Nov 2019, 14:16</time>
      </address>
      <p>Dal 15 novembre <b>Star Wars Jedi Fallen Order</b> è disponibile sia su console che su <b>PC</b> e in concomitanza con l’uscita vi abbiamo spiegato<a href="http://www.tomshw.it/videogioco/star-wars-jedi-fallen-order-recensione/"> il nostro parere</a> e quali sono <a href="http://www.tomshw.it/hardware/star-wars-jedi-fallen-order-i-driver-amd-per-giocarci-al-meglio/">i driver AMD per giocarlo al meglio</a>. In queste ore intanto arrivano <b>i primi risultati</b> dei vari test che vengono condotti con <b>diversi tipi di configurazioni</b>, uno di questi è quello del sito DSOGaming.</p>
      <p>Il gioco è stato provato con un PC che monta un processore Intel i9 9900K con 16 GB di RAM DDR4 a 3600 Mhz. Per quanto riguarda la scheda grafica il test è stato condotto con una GPU <b>NVIDIA RTX 2080Ti</b> e i driver 441.20 GeForce. Star Wars Jedi Fallen Order in <b>4K</b> su PC al livello massimo delle opzioni grafiche ha un framerate che oscilla tra i <b>44 e i 65 fps</b>. Durante il gioco il valore resta abbastanza stabile <b>tra i 52 e i 58 fps</b>, mentre durante i filmati con il motore del gioco si raggiungono però <b>cali sino a 44 fps</b>.</p>
      <figure>
        <img src="https://www.tomshw.it/images/images/2019/04/star-wars-jedi-fallen-order-28773.jpg"/>
      </figure>
      <p>Leggi anche: <a href="https://www.tomshw.it/videogioco/mass-effect-nuovo-in-sviluppo/">Mass Effect, il nuovo episodio è nella fase iniziale di sviluppo</a></p>
      <p>Star Wars Jedi Fallen Order usa soltanto le DX11 e alcuni utenti parlano di problemi relativi a <b>scatti durante il gioco</b> e segnalati anche su<b> schede grafiche più vecchie</b>. Lo stesso tipo di fenomeno si è ripetuto, ad esempio, anche in un test di PCGamer condotto con una scheda <b>GTX 980</b> che se nel complesso riesce a svolgere bene il suo compito su un settaggio di livello minimo presenta <b>lo stesso tipo di fenomeno</b> in particolare con l’ingresso e l’uscita dai menu. Sempre con questo tipo di scheda aumentando le impostazioni grafiche gli scatti diventano sempre più frequenti.</p>
      <p><b>Star Wars Jedi Fallen Order</b> è stato molto<b> apprezzato</b> dalla critica sia per il suo mix di diversi generi tra <b>esplorazione e combattimento</b> sia per la riproposizione particolarmente interessante delle meccaniche di gioco tipiche dei<b> Soulsborne</b> e di <b>Sekiro</b>. <a href="http://www.tomshw.it/video/star-wars-jedi-fallen-order-recensione/">Nella nostra videorecensione</a> avevamo tra l’altro avuto modo di riscontrare <b>anche su PlayStation 4</b> delle incertezze dal punto di vista grafico giocandolo in modalità <b>prestazioni</b> sulla versione Pro della console.</p>
      <blockquote>Se siete interessati alla versione PC di Star Wars Jedi Fallen Order potete trovarla <a href="https://toms.it/osJMm">anche su Steam</a>.</blockquote>
    </article>
  </body>
</html>