<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547699.html/%D8%A2%D9%85%D8%A7%D8%AF%D9%87-%D8%A8%D8%A7%D8%B4-%D8%A7%DA%A9%DB%8C%D9%BE-%D9%87%D8%A7%DB%8C-%D8%A8%D8%A7%D8%B2%D8%B1%D8%B3%DB%8C-%D8%AF%D8%B1-%D8%B2%D9%86%D8%AC%D8%A7%D9%86-%D8%A8%D8%B1%D8%A7%DB%8C-%D9%86%D8%B8%D8%A7%D8%B1%D8%AA-%D8%A8%D8%B1-%D8%A8%D8%A7%D8%B2%D8%A7%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T14:48:00+00:00"/>
    <meta property="og:title" content="آماده‌باش اکیپ‌های بازرسی در زنجان برای نظارت بر بازار"/>
    <meta property="og:description" content="مدیرکل تعزیرات حکومتی استان زنجان از آماده‌باش کامل اکیپ‌های بازرسی در زنجان برای نظارت بر بازار خبرداد و گفت: در صورت مشاهده تخلف احتمالی رسیدگی در کمترین زمان ممکن انجام می‌شود."/>
  </head>
  <body>
    <article>
      <h1>آماده‌باش اکیپ‌های بازرسی در زنجان برای نظارت بر بازار</h1>
      <h2>مدیرکل تعزیرات حکومتی استان زنجان خبر داد؛</h2>
      <address>
        <time datetime="2019-11-16T14:48:00+00:00">16 Nov 2019, 14:48</time>
      </address>
      <p>مدیرکل تعزیرات حکومتی استان زنجان از آماده‌باش کامل اکیپ‌های بازرسی در زنجان برای نظارت بر بازار خبرداد و گفت: در صورت مشاهده تخلف احتمالی رسیدگی در کمترین زمان ممکن انجام می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مرتضی ممیزی در گفت‌وگو با خبرنگار <a href="http://www.mojerasa.ir/">موج رسا;</a> در مورد افزایش قیمت بنزین و احتمال افزایش دادن کالاها توسط برخی از سودجویان به صورت خودسرانه اظهار کرد: اکیپ‌های بازرسی در حالت آماده باش هستند و در صورت مشاهده هر گونه تخلف برخورد قانونی انجام خواهد شد.</p>
      <p>وی تصریح کرد: در کل کشور نیز تعزیرات حکومتی در حالت آماده باش است اگر کسی بخواهد از این وضعیت سوء استفاده کند برخورد خواهد شد.</p>
      <p>مدیرکل تعزیرات حکومتی استان زنجان عنوان کرد: موضوع احتکار کالا نیز به شدت پیگیری شده و اگر پرونده‌ای در این راستا وجود داشته باشد برخوردهای قانونی اعمال می‌شود.</p>
      <p>وی با بیان اینکه تا این لحظه موردی از افزایش قیمت‌ها در استان زنجان نداشتیم خاطر نشان کرد: اگر موردی در استان وجود داشته باشد رسیدگی به پرونده‌ها به صورت خارج از نوبت انجام می‌شود.</p>
      <p>ممیزی افزود: اگر پرونده ای در راستای افزایش خود سرانه قیمت‌ها یا احتکار کالا تشکیل شود در مدت 10 روز رای قطعی برای آنها صادر خواهد شد و همچنین اگر احتکار کالا نیز وجود داشته باشد کالا در کمترین زمان در بین مردم با قیمت مصوب توزیع می‌شود.</p>
      <p>انتهای پیام/</p>
    </article>
  </body>
</html>