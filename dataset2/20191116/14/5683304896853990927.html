<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/global-malayali/us/2019/11/16/alabama-woman-hoda-muthana-who-joined-isis-is-not-us-citizen-judge-rules.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-16T14:10:00+00:00"/>
    <meta property="og:title" content="മൂന്ന് ഐഎസ് ഭീകരരുടെ ഭാര്യ, യുഎസിലേക്ക് തിരികെ വരണമെന്ന് മുത്താന; വേണ്ടെന്ന് കോടതി"/>
    <meta property="og:description" content="ന്യുജഴ്സി ∙ അമേരിക്കയിൽ ജനിച്ച് ഇപ്പോൾ സിറിയൻ അഭയാർഥി ക്യാംപിൽ കഴിയുന്ന ഹോട മുത്താന (25)യ്ക്ക് അമേരിക്കൻ പൗരത്വത്തിനു അർഹതയില്ലെന്നും രാജ്യത്തേക്ക്.us news"/>
  </head>
  <body>
    <article>
      <h1>മൂന്ന് ഐഎസ് ഭീകരരുടെ ഭാര്യ, യുഎസിലേക്ക് തിരികെ വരണമെന്ന് മുത്താന; വേണ്ടെന്ന് കോടതി</h1>
      <address><time datetime="2019-11-16T14:10:00+00:00">16 Nov 2019, 14:10</time> by <a rel="author">https://www.facebook.com/manoramaonline</a></address>
      <p>ന്യുജഴ്സി ∙ അമേരിക്കയിൽ ജനിച്ച് ഇപ്പോൾ സിറിയൻ അഭയാർഥി ക്യാംപിൽ കഴിയുന്ന ഹോട മുത്താന (25)യ്ക്ക് അമേരിക്കൻ പൗരത്വത്തിനു അർഹതയില്ലെന്നും രാജ്യത്തേക്ക് തിരിച്ചുവരണമെന്നാവശ്യം അംഗീകരിക്കാനാവില്ലെന്നും കോടതി ഉത്തരവിട്ടു.</p>
      <figure>
        <img src="https://img-mm.manoramaonline.com/content/dam/mm/mo/global-malayali/us/images/2019/11/16/hoda-muthana-2.jpg"/>
      </figure>
      <p>നവംബർ 15 വ്യാഴാഴ്ചയായിരുന്നു സുപ്രധാന ഉത്തരവ്. ന്യുജഴ്സി ബിർഹിഹാമിൽ മാതാപിതാക്കളോടൊപ്പം കഴിഞ്ഞിരുന്ന ഇവർ 2014 ൽ ഇരുപതാമത്തെ വയസ്സിൽ ഐഎസിൽ ചേരുന്നതിനായി സിറിയയിലേക്ക് പോയി. ഒടുവിൽ അവിടെ നിന്നു രക്ഷപ്പെട്ടു സിറിയൻ അഭയാർഥി ക്യാംപിൽ കഴിയുകയാണിപ്പോൾ.</p>
      <p>സിറിയയിൽ കഴിയുന്നതിനിടെ മൂന്നു ഐഎസ് ഭീകരരുടെ ഭാര്യയാകേണ്ടിവന്ന മുത്താന മകനുമായിട്ടാണ് ക്യാംപിൽ കഴിയുന്നത്. ക്യാംപിലെ ജീവിതം തനിക്കു ഭീഷണിയാണെന്ന് ഇവർ പറയുന്നു.</p>
      <figure>
        <img src="https://img-mm.manoramaonline.com/content/dam/mm/mo/global-malayali/us/images/2019/11/16/hoda-muthana-1.jpg"/>
      </figure>
      <p>മുത്താനയുടെ അച്ഛൻ അമേരിക്കയിൽ യമനി ഡിപ്ലോമാറ്റ് ആയിരുന്നപ്പോഴാണ് മുത്താനയുടെ ജനനം. ഡിപ്ലോമാറ്റ് സ്റ്റാറ്റസിലുള്ളവർക്ക് മക്കൾ ജനിച്ചാൽ നിലവിലുള്ള നിയമ പ്രകാരം അമേരിക്കൻ പൗരത്വത്തിന് അവകാശമില്ല. ഈ നിയമത്തിന്റെ അടിസ്ഥാനത്തിലാണ് ജഡ്ജിയുടെ വിധി. എന്നാൽ മുത്താനയ്ക്കുവേണ്ടി ഹാജരായ അറ്റോർണി, മുത്താന ജനിക്കുന്നതിന് ഒരു മാസം മുൻപ് ഡിപ്ലോമാറ്റ് പദവി പിതാവിന് നഷ്ടപ്പെട്ടിരുന്നുവെന്നും അതുകൊണ്ട് തന്നെ മുത്താന ഈ നിയമ പരിധിയിൽ ഉൾപ്പെടുന്നില്ലെന്നും വാദിച്ചു. കോടതി ഇത് അംഗീകരിച്ചില്ല.</p>
      <p>ഇതോടെ ന്യുജഴ്സിയിൽ ജനിച്ചു വളർന്ന മുത്താനയ്ക്കും സിറിയയിൽ ജനിച്ച മകനും അമേരിക്കയിലേക്ക് മടങ്ങി വരുന്നതിനുള്ള സാധ്യതകൾ ഇല്ലാതായി.</p>
    </article>
  </body>
</html>