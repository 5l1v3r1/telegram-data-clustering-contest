<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/lifestyle/liubopitno/ozi-ozbarn-i-merilin-mensan-tragvat-na-turne.html"/>
    <meta property="og:site_name" content="bTV Новините"/>
    <meta property="article:published_time" content="2019-11-16T14:01:00+00:00"/>
    <meta property="og:title" content="Ози Озбърн и Мерилин Менсън тръгват на турне"/>
    <meta property="og:description" content="Турнето No More Tours&quot; ще стартира на 27 май догодина"/>
  </head>
  <body>
    <article>
      <h1>Ози Озбърн и Мерилин Менсън тръгват на турне</h1>
      <h2>Турнето No More Tours" ще стартира на 27 май догодина</h2>
      <address><time datetime="2019-11-16T14:01:00+00:00">16 Nov 2019, 14:01</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Легендарният британски рокаджия Ози Озбърн е поканил Мерилин Менсън да се присъедини към него за пренасрочените дати от турнето му "No More Tours" в Северна Америка догодина, съобщи Контактмюзик.</p>
      <p>"Мерилин е трепач на живо", каза Озбърн.</p>
      <p>На свой ред Менсън сподели, че е поласкан от поканата на Ози, с когото е концертирал нееднократно. Рокаджията от САЩ отправя призив към феновете да не пропускат датите от съвместното им турне.</p>
      <p>Ози Озбърн беше принуден да пренасрочи концертната си обиколка, след като в началото на годината беше приет в болница с пневмония, а след това падна в дома си в Лос Анджелис. В резултат на падането се разместиха металните елементи, монтирани в тялото му след инцидент през 2003 г.</p>
      <p>Озбърн ще поднови турнето си на 27 май 2020 г. в Атланта. Концертната му обиколка ще приключи с изява в "Ем Джи Ем Гранд гардън арина" в Лас Вегас на 31 юли.</p>
    </article>
  </body>
</html>