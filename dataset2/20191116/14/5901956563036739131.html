<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/foto-strasne-posledice-nesrece-trije-v-bolnisnico-249730"/>
    <meta property="og:site_name" content="Slovenske novice"/>
    <meta property="article:published_time" content="2019-11-16T14:07:00+00:00"/>
    <meta property="og:title" content="FOTO: Strašne posledice nesreče: trije v bolnišnico"/>
    <meta property="og:description" content="TURNIŠČE – Danes zjutraj nekaj minut čez 8. uro se je zgodila hujša prometna nesreča na pomurski avtocesti v smeri Lendava–Murska Sobota med izvozoma Turnišče–Gančani. Po do zdaj znani..."/>
  </head>
  <body>
    <article>
      <h1>FOTO: Strašne posledice nesreče: trije v bolnišnico</h1>
      <h2>V jutranjih urah se je zgodila prometna nesreča na pomurski avtocesti med Turniščem in Gančani.</h2>
      <address><time datetime="2019-11-16T14:07:00+00:00">16 Nov 2019, 14:07</time> by <a rel="author">O. B.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/16/1663972.jpg"/>
          <figcaption>Avto na streho, tri osebe pa v bolnišnico. FOTO: Oste Bakal</figcaption>
        </figure>
        <figure>
          <img src="https://www.slovenskenovice.si/images/slike/2019/11/16/1663973.jpg"/>
          <figcaption>Avto na streho, tri osebe pa v bolnišnico. FOTO: Oste Bakal</figcaption>
        </figure>
        <figure>
          <img src="https://www.slovenskenovice.si/images/slike/2019/11/16/1663974.jpg"/>
          <figcaption>Avto na streho, tri osebe pa v bolnišnico. FOTO: Oste Bakal</figcaption>
        </figure>
        <figure>
          <img src="https://www.slovenskenovice.si/images/slike/2019/11/16/1663975.jpg"/>
          <figcaption>Avto na streho, tri osebe pa v bolnišnico. FOTO: Oste Bakal</figcaption>
        </figure>
        <figure>
          <img src="https://www.slovenskenovice.si/images/slike/2019/11/16/1663976.jpg"/>
          <figcaption>Avto na streho, tri osebe pa v bolnišnico. FOTO: Oste Bakal</figcaption>
        </figure>
        <figure>
          <img src="https://www.slovenskenovice.si/images/slike/2019/11/16/1663977.jpg"/>
          <figcaption>Avto na streho, tri osebe pa v bolnišnico. FOTO: Oste Bakal</figcaption>
        </figure>
      </slideshow>
      <p>TURNIŠČE – Danes zjutraj nekaj minut čez 8. uro se je zgodila hujša prometna nesreča na pomurski avtocesti v smeri Lendava–Murska Sobota med izvozoma Turnišče–Gančani.<br/><br/>Po do zdaj znanih podatkih je osebno vozilo zapeljalo s ceste in pristalo v zaščitni ograji obrnjeno na streho. Vzrok nesreče naj bi bila neprilagojena hitrost.<br/><br/>Kot nam je povedala tiskovna predstavnica PU Murska Sobota <b>Suzana Rauš</b>, so bile štiri osebe poškodovane, tri so prepeljali na zdravljenje v murskosoboško bolnišnico Murska Sobota. Stopnja poškodb še ni znana, neuradno pa naj bi šlo za tuje državljane.<br/><br/>Uprava za zaščito in reševanje poroča, da je ob 8.05 na avtocesti Turnišče–Gančani osebno vozilo trčilo v zaščitno ograjo.<br/><br/>Gasilci PGD Murska Sobota in IGE Nafta Lendava so zavarovali kraj nesreče, odklopili akumulator vozila in nudili pomoč pri prenosu štirih poškodovanih oseb reševalcem iz Lendave.<br/><br/>Ti so na kraju oskrbeli štiri poškodovane osebe, nato pa tri prepeljali v bolnišnico Rakičan.</p>
    </article>
  </body>
</html>