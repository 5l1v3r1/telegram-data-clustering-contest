<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-48/sieu-omul-de-afaceri-stefan-mandachi-la-11even-oradea-toti-suntem-niste-tarani-depinde-de-noi-dacaramanem-la-acel-nivel-sau-daca-evoluam-152837.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-16T14:59:00+00:00"/>
    <meta property="og:title" content="#șîeu: Ștefan Mandachi la 11even Oradea: „Toți suntem niște țărani, depinde de noi dacă rămânem la acel nivel sau dacă evoluăm” (FOTO / VIDEO)"/>
    <meta property="og:description" content="Omul de afaceri Ștefan Mandachi s-a aflat printre invitații evenimentului 11even, organizat de Fundația Comunitară Oradea, în care 11 persoane care s-au remarcat în comunitate vorbesc câte 11 minute. Mandachi a povestit, vineri seară, despre cum s-a schimbat viața lui după manifestul „România vrea autostrăzi”, dar și cum este să fii... țăran. „Toți suntem niște țărani, depinde de noi dacă rămânem la acel nivel sau dacă evoluăm”, a spus el."/>
  </head>
  <body>
    <article>
      <h1>#șîeu: Ștefan Mandachi la 11even Oradea: „Toți suntem niște țărani, depinde de noi dacă rămânem la acel nivel sau dacă evoluăm” (FOTO / VIDEO)</h1>
      <address><time datetime="2019-11-16T14:59:00+00:00">16 Nov 2019, 14:59</time> by <a rel="author" href="https://www.ebihoreanul.ro/contact/M%C4%83d%C4%83lina%20Sim#redactia_form" target="_blank">Mădălina Sim</a></address>
      <slideshow>
        <figure>
          <img src="https://cdn.ebihoreanul.ro/static/gallery_big/mandachi-11even-151119-25.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-03.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-49.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-04.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-06.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-07.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-08.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-09.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-10.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-11.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-12.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-13.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-14.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-15.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-16.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-17.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-18.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-19.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-20.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-21.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-22.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-23.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-24.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-26.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-27.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-28.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-31.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-32.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-34.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-35.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-36.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-37.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-38.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-39.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-40.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-41.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-42.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-43.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-44.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-45.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-46.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-47.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/mandachi-11even-151119-48.JPG"/>
        </figure>
      </slideshow>
      <p>
        <b>Omul de afaceri Ștefan Mandachi s-a aflat printre invitații evenimentului 11even, organizat de Fundația Comunitară Oradea, în care 11 persoane care s-au remarcat în comunitate vorbesc câte 11 minute. Mandachi a povestit, vineri seară, despre cum s-a schimbat viața lui după manifestul „România vrea autostrăzi”, dar și cum este să fii... țăran.</b>
      </p>
      <p>
        <b>#şîeu</b>
      </p>
      <p>Tema din acest an a 11even a fost "Choices" (Alegeri), iar cei 11 invitaţi erau chemaţi să vorbească despre alegerile pe care le-au făcut în viaţă, fie ele bune sau rele. Desfășurat la Filarmonică, evenimentul din acest an l-a atras, în prima parte, în public, şi pe primarul oraşului Ilie Bolojan.</p>
      <p>Printre speakeriii orădeni s-a numărat și antrenorul singurei campioane orădene în atletism Ligia Bara, Virgil Preda, prezentat de organizatori ca „antrenor de elită şi vicepreşedinte al Federaţiei Române de Atletism”, care a spus că nu avea deloc înclinaţie în sport în tinereţe şi că visul său era să devină regizor, dar viaţa l-a făcut să se apropie mai mult de tinerii care doreau să exceleze în sport.</p>
      <p>Printre cele mai aşteptate personaje a fost omul de afaceri şi avocatul Ştefan Mandachi, care a intrat penultimul pe scenă. Acesta a devenit cunoscut la începutul acestui an, când a lansat manifestul "România vrea autostrăzi" și sloganul #şîeu. Acesta i-a provocat pe toţi antreprenorii din România, dar şi pe oamenii obişnuiţi ca, pe 15 martie, să protesteze timp de 15 minute pentru a atrage atenţia autorităţilor asupra infrastructurii deficitare a ţării, Mandachi inaugurând în mod simbolic un metru de autostradă, construit de el, în Moldova.</p>
      <p>"Pentru mine cel mai greu a fost atunci când am făcut primul clip, de prezentare a manifestului, în care trebuia să fiu un ţăran autentic. Deşi eu chiar sunt un ţăran venit din provincie, cu accent, a trebuit să fiu atent ca să nu intru în sfera penibilului. După evenimentul 15 martie, multă lume m-a considerat nebun", a spus Mandachi.</p>
      <p>"Noi suntem simpli, de fapt, dar putem face lucruri mari. Până la urmă toţi suntem nişte ţărani, dar depinde de noi dacă rămânem la acel nivel sau dacă evoluăm", a conchis omul de afaceri.</p>
      <p>
        <b>Finalistă Eurovision, pe scenă</b>
      </p>
      <p>Ultima de pe lista speakerilor a fost tânăra cântăreaţă Ilinca Băcilă, originară din Oradea, care a participat la Eurovision în 2017 cu piesa "Yodel it" alături de Alex Florea, şi care au reuşit să se claseze pe locul 7 în finală.</p>
      <p>"După ce am devenit cunoscută, nu m-am mai plăcut. Nu mai eram Ilinca, ci doar fata cu Yodel it", a recunoscut artista care i-a îndemnat pe  spectatori să fie ei înșiși şi să îşi ia propriile decizii. Evenimentul s-a încheiat cu un moment artistic al tinerei.</p>
      <p>Anul acesta, pe scena 11even Oradea au mai urcat liceanul<a href="https://www.ebihoreanul.ro/stiri/ultima-or-31-20-19-41/la-plimbare-cu-alex-pasionat-de-oradea-liceanul-alex-trandafir-de-la-gojdu-face-gratuit-tururi-ghidate-prin-oras-148648.html"> Alex Tandafir</a>, medicul <a href="https://www.ebihoreanul.ro/stiri/ultima-or-31-6/dr-alin-blaga-noul-sef-al-sectiei-de-neurochirurgie-din-spitalul-judetean-in-oradea-s-a-mers-multa-vreme-cu-frana-de-mana-trasa-137202.html">Alin Blaga</a>, șeful secţiei de Neurochirurgie de la Spitalul Judeţean Oradea, artistul <a href="https://www.ebihoreanul.ro/stiri/ultima-or-31-43/artist-talk-cu-dan-perjovschi-la-comuniteca-152553.html">Dan Perjovschi</a>, cântăreața Ileana Şipoteanu, actorul Sorin Ionescu, activistul civic Mihai Tudorică, <a href="https://www.ebihoreanul.ro/stiri/ultima-or-31-6/destin-vindecat-un-tanar-crescut-la-casa-de-copii-a-absolvit-medicina-la-oradea-si-viseaza-sa-ajunga-anestezist-150256.html">Valentin Perduș</a>, un tânăr abandonat de părinţi, absolvent al Facultăţii de Medicină Oradea, și Alexandru (Tinu) Hora, finalist al competiției culinare MasterChef.</p>
      <p>Spectacolul a fost unul caritabil, banii strânşi din bilete fiind donaţi pentru evenimentele organizate de Fundaţia Comunitară Oradea.</p>
      <figure>
        <iframe src="https://www.youtube.com/embed/vAWVTqRmoG4" width="460" height="360" data-service="Youtube" scrolling="no"/>
      </figure>
      <p>. </p>
    </article>
  </body>
</html>