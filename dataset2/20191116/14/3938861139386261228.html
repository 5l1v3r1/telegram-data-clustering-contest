<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/krym/_okupanti-prodayut-budivlyu-ukrayinskogo-institutu/938467"/>
    <meta property="og:site_name" content="Gazeta.ua"/>
    <meta property="article:published_time" content="2019-11-16T14:10:00+00:00"/>
    <meta property="og:title" content="Окупанти продають будівлю українського інституту"/>
    <meta property="og:description" content="В Криму окупанти виставила на торги будівлю Українського державного геологорозвідувального інституту в Сімферополі. Будівля отримала стартову ціну у 232,3 млн рублів - понад 87 млн грн, повідомляє &quot;Радіо Свобода&quot;. Основний корпус і сім підсобних приміщень загальною площею 3405 кв.м ..."/>
  </head>
  <body>
    <article>
      <h1>Окупанти продають будівлю українського інституту</h1>
      <address><time datetime="2019-11-16T14:10:00+00:00">16 Nov 2019, 14:10</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938467_w_300.jpg?v=0"/>
        <figcaption>Виставили на торги будівлю Українського державного геологорозвідувального інституту. Фото: "Главком"</figcaption>
      </figure>
      <p>В Криму окупанти виставила на торги будівлю Українського державного геологорозвідувального інституту в Сімферополі.</p>
      <p>Будівля отримала стартову ціну у 232,3 млн рублів - понад 87 млн грн, повідомляє "<a href="https://www.radiosvoboda.org/a/news-krym-instytut/30275150.html">Радіо Свобода"</a>.</p>
      <p>Основний корпус і сім підсобних приміщень загальною площею 3405 кв.м виставили на торги одним лотом.</p>
      <p>Кримське відділення інституту є єдиною в Україні галузевою науково-дослідною організацією, яка виконувала науково-дослідні та дослідно-методичні роботи в галузі геології.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/krym/_u-rosiyi-zasudili-6-krimchan-do-koloniyi-suvorogo-rezhimu/937782"/>
      </related>
      <p>Воно було створено в 1956 році. З 2000 року відділення перебувало під егідою Міністерства екології та природних ресурсів України. До окупації в ньому працювало 145 наукових співробітників. З них 6 докторів та 34 кандидати наук.</p>
      <p>Аукціон відбудеться 9 грудня, заявки приймають до 5 грудня.</p>
      <blockquote>За останній рік окупанти <a href="https://gazeta.ua/articles/krym/_admiral-rozpoviv-pro-diyalnist-okupantiv-u-krimu/938302">переселили до Криму майже 100 тис. осіб</a>. Командувач Військово-морськими силами України адмірал Ігор Воронченко повідомив про це на 3-й міжнародній конференції з морської безпеки країн Причорноморського регіону.</blockquote>
    </article>
  </body>
</html>