<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/international/italy/597674/nees-fimes-gia-eksagora-tis-milan-deite-ti-protasi-pou-exei-pesei-sto-trapezi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-16T14:25:00+00:00"/>
    <meta property="og:title" content="Νέες φήμες για εξαγορά της Μίλαν - Δείτε τη πρόταση που έχει πέσει στο τραπέζι"/>
    <meta property="og:description" content="Ο ιταλικός Τύπος επιμένει για πιθανή εξαγορά της Μίλαν από την εταιρία Arnault έναντι ενός ποσού που αγγίζει το 1 δισεκατομμύριο ευρώ.   Από τον..."/>
  </head>
  <body>
    <article>
      <h1>Νέες φήμες για εξαγορά της Μίλαν - Δείτε τη πρόταση που έχει πέσει στο τραπέζι</h1>
      <address><time datetime="2019-11-16T14:25:00+00:00">16 Nov 2019, 14:25</time> by <a rel="author">SigmaliveSportime</a></address>
      <p><b>Ο ιταλικός Τύπος επιμένει για πιθανή εξαγορά της Μίλαν από την εταιρία Arnault έναντι ενός ποσού που αγγίζει το 1 δισεκατομμύριο ευρώ.<br/></b> <br/>Από τον Σεπτέμβριο στην Ιταλία υπάρχει έντονη φημολογία ότι η εταιρία Arnault, η οποία έχει στην κατοχή της διάφορες ακριβές μάρκες, όπως η Louis Vitton, η Fendi, η Christian Dior, η Givenchy και άλλες, βρίσκεται πίσω από επικείμενη εξαγορά της Μίλαν.<br/> <br/>Σύμφωνα με νέα σαββατιάτικα δημοσιεύματα εφημερίδων όπως η Corriere dello Sport και η Tuttosport, η οικογένεια στην οποία ανήκει η Arnault συνεχίζει να βρίσκεται σε διαπραγματεύσεις με την Elliot Management, στα χέρια της οποίας είναι η Μίλαν, για την εξαγορά του συλλόγου. Η πρόταση που έχει πέσει στο τραπέζι σύμφωνα με τα ιταλικά δημοσιεύματα αγγίζει το ποσό του 1 δισεκατομμυρίου ευρώ.<br/> <br/>Η φημολογία αυτή που υφίσταται από τον Σεπτέμβριο είχε διαψευστεί από εκπροσώπους της Arnault, οι οποίοι είχαν ξεκαθαρίσει ότι όσα ακούγονται και γράφονται δεν έχουν βάση.<br/> </p>
    </article>
  </body>
</html>