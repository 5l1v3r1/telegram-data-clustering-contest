<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191116-sud-povernuv-kyyevu-1-8-ga-zemli-na-rybalskomu-ostrovi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-16T14:40:33+00:00"/>
    <meta property="og:title" content="Суд повернув Києву 1,8 га землі на Рибальському острові"/>
    <meta property="og:description" content="На підставі рішення районного суду у Донецькій області земля на Рибальському острові була незаконно відчужена. Тепер же вся територія повернена у власність міста."/>
  </head>
  <body>
    <article>
      <h1>Суд повернув Києву 1,8 га землі на Рибальському острові</h1>
      <address>
        <time datetime="2019-11-16T14:40:33+00:00">16 Nov 2019, 14:40</time>
      </address>
      <p>На підставі рішення районного суду у Донецькій області земля на Рибальському острові була незаконно відчужена. Тепер же вся територія повернена у власність міста.</p>
      <p>Під час розслідування кримінального провадження правоохоронці виявили, що земельна ділянка за адресою вул. Електриків, 20-А у Подільському районі була незаконно відчужена.</p>
      <p>Прокуратура міста Києва подала позов щодо повернення землі її законному власнику. Суд у повновному обсязі задовольнив позов та зобов’язав повернути до комунальної власності земельну ділянку на Рибальському острові, <b>вартість якої становить 86 млн грн. </b></p>
      <p>
        <b>Читайте:</b>
        <a href="https://fakty.com.ua/ua/ukraine/20191114-u-kyyevi-z-yavyvsya-prospekt-lyubomyra-guzara-i-vulytsya-oleksy-tyhogo-karta/"> У Києві з’явився проспект Любомира Гузара і вулиця Олекси Тихого (КАРТА)</a>
      </p>
      <p>Наразі триває досудове розслідування за фактом незаконного заволодіння майном комунальної власності.</p>
      <p>Нагадаємо, у травні цього року <a href="https://fakty.com.ua/ua/proisshestvija/20190529-kuznya-na-rybalskomu-goryt-pidpryyemstvo/">на суднобудівному підприємстві Кузня на Рибальському сталася пожежа</a> – горів корабель.</p>
    </article>
  </body>
</html>