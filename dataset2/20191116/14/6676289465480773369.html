<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/politic/iohannis-dezbatere-alegeri-325780.html"/>
    <meta property="og:site_name" content="Observator"/>
    <meta property="article:published_time" content="2019-11-16T14:09:00+00:00"/>
    <meta property="og:title" content="Iohannis a ales locul dezbaterii. Moment decisiv înainte de turul II al alegerilor"/>
    <meta property="og:description" content="Klaus Iohannis, preşedintele României, a anunţat că va participa la o dezbatere cu diferiţi formatori de opinie, înainte de turul al doilea al alegerilor prezidenţiale, iar între timp a ales data la care va avea loc dezbaterea, dar şi locul..."/>
  </head>
  <body>
    <article>
      <h1>Iohannis a ales locul dezbaterii. Moment decisiv înainte de turul II al alegerilor</h1>
      <address><time datetime="2019-11-16T14:09:00+00:00">16 Nov 2019, 14:09</time> by <a rel="author">Cristi Ioniţă</a></address>
      <p>
        <b>
          <b>Klaus Iohannis, preşedintele României, a anunţat că va participa la o dezbatere cu diferiţi formatori de opinie, înainte de turul al doilea al alegerilor prezidenţiale, iar între timp a ales data la care va avea loc dezbaterea, dar şi locul unde se va desfăşura aceasta.</b>
        </b>
      </p>
      <p>Astfel, conform reprezentanţilor Şcolii Naţionale de Studii Politice şi Administrative (SNSPA), şeful statului a ales oferta SNSPA ca dezbaterea mult aşteptată să aibă loc marţi, 19 noiembrie, în Aula Bibliotecii Centrale Universitare Carol I.</p>
      <p>Cei de la SNSPA susţin că "<i>s-a ales locaţia respectivă pentru că este un spațiu neutru politic dar, în același timp, reprezentativ pentru societatea românească</i>".</p>
      <p>La dezbatere, Iohannis va avea în faţă formatori de opinie, dar şi jurnalişti şi politologie. Şeful statului şi-a manifestat încă o dată dorinţa de a nu participa la o dezbatere alături de Viorica Dăncilă, rivalul din turul II al alegerilor prezidenţiale care va avea loc la sfârşitul săptămânii viitoare.</p>
      <p>Cei de la SNSPA au mai anunţat că "<i>subliniem încă o dată importanța comunicării publice oneste, deschise, echilibrate, care să atingă teme esențiale privind modul în care funcționează instituțiile politice din România, modul în care s-a derulat mandatul actual al Președintelui României, precum și direcțiile și prioritățile care pot contribui la viitorul țării. Detaliile dezbaterii din 19 noiembrie vor fi comunicate public imediat după ce acestea vor fi agreate de toate părțile implicate în organizarea acestui eveniment</i>".</p>
    </article>
  </body>
</html>