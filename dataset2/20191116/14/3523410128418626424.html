<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640316/%D9%88%DB%8C%D9%84%DA%86%D8%B1%DB%8C-%DA%A9%D9%87-%D8%B3%D8%A7%DA%A9-%D8%AF%D8%B3%D8%AA%DB%8C-%D9%85%DB%8C-%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-16T14:15:00+00:00"/>
    <meta property="og:title" content="ویلچری که ساک دستی می شود"/>
    <meta property="og:description" content="افرادی که دچار معلولیت های حرکتی هستند، برای سفرهای هوایی و بسیاری از امور دیگر دچار مشکل هستند؛ زیرا باید از ویلچر استفاده کنند و حالا یک اختراع..."/>
  </head>
  <body>
    <article>
      <h1>
        <a href="https://www.bultannews.com/fa/news/640316/%D9%88%DB%8C%D9%84%DA%86%D8%B1%DB%8C-%DA%A9%D9%87-%D8%B3%D8%A7%DA%A9-%D8%AF%D8%B3%D8%AA%DB%8C-%D9%85%DB%8C-%D8%B4%D9%88%D8%AF">ویلچری که ساک دستی می شود</a>
      </h1>
      <h2>افرادی که دچار معلولیت های حرکتی هستند، برای سفرهای هوایی و بسیاری از امور دیگر دچار مشکل هستند؛ زیرا باید از ویلچر استفاده کنند و حالا یک اختراع...</h2>
      <address><time datetime="2019-11-16T14:15:00+00:00">16 Nov 2019, 14:15</time> by <a rel="author">بولتن نیوز | bultannews.com</a></address>
      <p>به نقل از نیواطلس، افراد معلول برای مسافرت با ویلچر با مشکلات زیادی مواجه می شوند و به خصوص تاکردن ویلچر و قراردادن آن در بخش بار یک چالش دائمی است. از همین رو یک مهندس انگلیسی به نام ریچارد ویلیامز یک محصول جایگزین را اختراع کرده است.</p>
      <p>این محصول جایگزین یک ویلچر تاشو است که به شکل کیف دستی درمی آید. ویلچر یادشده که صندلی مسافرتی نام گرفته، وسیله ای است که از قاب و میله های آلومینیومی ساخته شده و وزن آن حدود ۶ کیلوگرم است.</p>
      <p>این ویلچر در زمان استفاده به عنوان کیف دستی هم با استفاده از چرخ ها بر روی زمین و هم با بندهایش بر روی دوش و شانه فرد قابل حمل است. بدین شیوه می توان ۱۷ لیتر بار را با کیف دستی مذکور جابجا کرد. همچنین بدین شیوه می توان ویلچر را به راحتی به درون هواپیما آورد و در بخش بار قرار داد.</p>
      <p>کل فرایند تبدیل این ویلچر به کیف دستی و بالعکس تنها ۳۰ ثانیه طول می کشد. حداکثر وزن قابل تحمل توسط این ویلچر برای حمل افراد صد کیلوگرم است. قیمت این محصول که در آینده نزدیک به بازار می آید ۶۲۶ دلار است.</p>
    </article>
  </body>
</html>