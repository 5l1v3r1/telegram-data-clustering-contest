<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204545-blumberg-vitratit-100-mln-na-antireklamu-trampa-pered-viborami"/>
    <meta property="og:site_name" content="Mind UA"/>
    <meta property="article:published_time" content="2019-11-16T14:50:00+00:00"/>
    <meta property="og:title" content="Блумберг витратить $100 млн на антирекламу Трампа перед виборами"/>
    <meta property="og:description" content="При цьому сам Блумберг ще остаточно не вирішив чи братиме участь у президентських виборах в 2020"/>
  </head>
  <body>
    <article>
      <h1>Блумберг витратить $100 млн на антирекламу Трампа перед виборами</h1>
      <h2>При цьому сам Блумберг ще остаточно не вирішив чи братиме участь у президентських виборах в 2020</h2>
      <address>
        <time datetime="2019-11-16T14:50:00+00:00">16 Nov 2019, 14:50</time>
      </address>
      <p>Колишній мер Нью-Йорку Майкл Блумберг планує витратити $100 млн на рекламну кампанію проти свого суперника на майбутніх президентських виборах в ключових штатах. Про це пише <a href="https://edition.cnn.com/2019/11/15/politics/bloomberg-anti-trump-ads/index.html">CNN</a>.</p>
      <p>Представник Блумберга заявив телеканалу, що «антирекламна» кампанія буде націлена на Аризону, Мічіган, Пенсильванію та  Вісконсін.</p>
      <p>У самих рекламних  матеріалах ім’я Блумберга не фігуруватиме. До того ж, мільярдер ще не оголосив, чи буде він добиватися своєї номінації в якості кандидата на президентських виборах 2020 від Демократичної партії.</p>
      <p>В якості одного з прикладу антиреклами Трампа був наданий скріншот зі сторінкою Трампа в соцмережі Twitter із заявою про те, що «повідомлення в соцмережах не повинно ставити під загрозу безпеку нашої країни».</p>
      <p>Телеканал наголошує, що рекламні витрати Блумберга у $100 млн є значною противагою машині по збору коштів Трампа.  Президент та Республіканський національний комітет зібрали $308 млн за цей рік.</p>
      <p>Відомо, що протягом 2018 Блумберг витратив понад $100 млн для того, щоб допомогти демократам вирвати контроль над палатою у республіканців.</p>
      <p>Нагадаємо: на початку цього місяця ЗМІ дізнались, що Блумберг, можливо,<a href="https://mind.ua/news/20204213-zmi-diznalis-pro-plani-milyardera-majkla-blumberga-balotuvatis-u-prezidenti-ssha"> подасть документи для участі </a>в демократичних праймеріз (первинних виборах) в штаті Алабама. Блумберг не виключає можливого вступу в президентську гонку. </p>
      <p>Як повідомлялось, результати опитування громадської думки, проведеного соціологічною службою Langer Research Associates, свідчать про те, що якби вибори президента США відбувалися сьогодні, американці віддали би перевагу п'ятьом демократам. Дональд <a href="https://mind.ua/news/20204149-za-socopituvannyami-tramp-prograe-kandidatam-vid-demokrativ-i-v-pershu-chergu-bajdenu">Трамп поступається за голосами</a> кожному з них, а найбільший розрив у популярності – із екс-віце-президентом Джо Байденом. </p>
      <related>
        <h4>Також читайте</h4>
        <a href="https://mind.ua/news/20204542-prokuratura-ssha-vzyalas-za-dzhuliani-pereviryae-chi-ne-otrimuvav-vin-vigodu-vid-gazovogo-biznesu-v-uk"/>
        <a href="https://mind.ua/news/20204537-bofa-merrill-lynch-polipshiv-prognoz-zrostannya-vvp-ukrayini-v-2019-roci-do-38"/>
        <a href="https://mind.ua/news/20204532-sbu-zatrimala-v-kiyivskij-oblasti-odnogo-z-lideriv-islamskoyi-derzhavi"/>
      </related>
    </article>
  </body>
</html>