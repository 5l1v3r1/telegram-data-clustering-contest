<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/16/andras-herceg-vegre-megszolalt"/>
    <meta property="og:site_name" content="euronews"/>
    <meta property="article:published_time" content="2019-11-16T14:13:51+00:00"/>
    <meta property="og:title" content="András herceg végre megszólalt"/>
    <meta property="og:description" content="Először szólalt meg András herceg azóta, hogy az ő neve is belekeveredett a szexuális visszaélésekkel vádolt Jeffrey Epstein ügyébe."/>
  </head>
  <body>
    <article>
      <h1>András herceg végre megszólalt</h1>
      <address><time datetime="2019-11-16T14:13:51+00:00">16 Nov 2019, 14:13</time> by <a rel="author">Euronews </a></address>
      <p>Először szólalt meg András herceg azóta, hogy az ő neve is belekeveredett a szexuális visszaélésekkel vádolt Jeffrey Epstein ügyébe. Az amerikai milliárdost kiskorú lányok kiközvetítésével és szexuális zaklatással vádolták meg.</p>
      <p>Szégyent hozott a családjára - így fogalmazott a yorki herceg abban az interjúban, amit a BBC készített vele, amikor arról kérdezték, miért szállt még meg Epstein New York-i lakásán annak elítélése után.</p>
      <p>"Kényelmes hely volt. Azóta már sokszor átgondoltam, és arra jutottam, hogy az ott tartózkodással összességében rossz dolgot cselekedtem. De akkor még becsületes és helyes viselkedésnek éreztem. Beismerem, hogy az akkori értékítéletemet befolyásolta, hogy túl tiszteletreméltó személyiségnek éreztem magam" - nyilatkozta a herceg.</p>
      <p>Az amerikai milliárdos öngyilkos lett, miután azzal vádolták meg, hogy kiskorú lányokat hálózott be és szexuálisan zaklatta, vagy kiközvetítette őket másoknak. András herceg neve is felmerült. Epstein egyik villájában, egy karibi magánszigeten egy 17 éves lánynak kellett állítólag lefeküdnie vele. Az ügyet maga az érintett robbantotta ki. A most 36 éves nő azt nyilatkozta, hogy három alkalommal, három különböző helyszínen kényszerítették szexuális együttlétre II. Erzsébet másodszülött fiával. András ezzel szemben azt állítja, nem emlékszik arra, hogy valaha is találkozott volna vele.</p>
      <p>Epstein sok mindenkivel jóban volt, Még Donald Trump jelenlegi amerikai elnökről is előkerült egy régi felvétel, amin együtt buliztak.</p>
    </article>
  </body>
</html>