<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640313/%D8%AE%D9%84%D9%82-%D9%85%D9%88%D8%B3%DB%8C%D9%82%DB%8C-%D8%A8%D8%A7-%D9%85%D9%88%D8%AC-%D8%AF%D8%B3%D8%AA-%D9%85%D9%85%DA%A9%D9%86-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-16T14:04:00+00:00"/>
    <meta property="og:title" content="خلق موسیقی با موج دست ممکن شد"/>
    <meta property="og:description" content="محققان انگلیسی و هنگ کنگی با همکاری هم نوعی دستبند ابداع کرده اند که با درک حرکات دست در هوا قادر است این حرکات را به مضامین دیجیتال مبدل کرده و..."/>
  </head>
  <body>
    <article>
      <h1>
        <a href="https://www.bultannews.com/fa/news/640313/%D8%AE%D9%84%D9%82-%D9%85%D9%88%D8%B3%DB%8C%D9%82%DB%8C-%D8%A8%D8%A7-%D9%85%D9%88%D8%AC-%D8%AF%D8%B3%D8%AA-%D9%85%D9%85%DA%A9%D9%86-%D8%B4%D8%AF">خلق موسیقی با موج دست ممکن شد</a>
      </h1>
      <h2>محققان انگلیسی و هنگ کنگی با همکاری هم نوعی دستبند ابداع کرده اند که با درک حرکات دست در هوا قادر است این حرکات را به مضامین دیجیتال مبدل کرده و...</h2>
      <address><time datetime="2019-11-16T14:04:00+00:00">16 Nov 2019, 14:04</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از نیواطلس، دستبند کنترل کننده گریپ بیتس یک نوار است که به دور دست بسته می شود و مجهز به 32 حسگر فشار و کنترل کننده امواجی است که با حرکات دست در هوا ایجاد می شوند.</p>
      <p>از این طریق می توان با تکان دادن دست در هوا نحوه نواختن پیانو یا طبل یا هر آلت موسیقی دیگری را تقلید کرد و سپس این حرکات توسط حسگرها درک شده و به موسیقی مبدل می شوند.</p>
      <p>دریافت و ذخیره سازی موسیقی که بدین شکل تولید شده از طریق گوشی های هوشمند، تبلت یا رایانه ممکن است. زیرا دستبند یادشده از طریق بلوتوث به گوشی، تبلت یا رایانه متصل می شود. این محصول با برخی اپلیکیشن های تولید موسیقی مانند Garageband، Logic Pro و Ableton نیز سازگاری دارد.</p>
      <p>گریپ بیتس برای درک 32 سطح فشار و نیز حرکات دست و انگشتان در نه محور طراحی شده و از آن می توان برای تولید انواع موسیقی استفاده کرد. یک حلقه ال ای دی نیز برای دریافت بازخوردهای بصری در نظر گرفته شده است. محصول یادشده برای استفاده مشترک و همزمان چهار نفر نیز قابل استفاده است. قیمت این محصول که در می سال ۲۰۲۰ به بازار می آِید ۹۹ دلار است.</p>
    </article>
  </body>
</html>