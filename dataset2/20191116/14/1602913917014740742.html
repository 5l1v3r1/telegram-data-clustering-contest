<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/klaus-iohannis-vrea-alegeri-in-doua-tururi-pentru-primari-18590457"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-16T14:37:33+00:00"/>
    <meta property="og:title" content="Klaus Iohannis vrea alegeri în două tururi pentru primari"/>
    <meta property="og:description" content="Preşedintele Klaus Iohannis a declarat, sâmbătă la Bistriţa-Năsăud, că susţine alegerea primarilor în două tururi, deoarece astfel comunităţile au o şansă reală să aleagă cea mai bună persoană pentru funcţie."/>
  </head>
  <body>
    <article>
      <h1>Klaus Iohannis vrea alegeri în două tururi pentru primari</h1>
      <address><time datetime="2019-11-16T14:37:33+00:00">16 Nov 2019, 14:37</time> by <a rel="author" href="https://www.zf.ro/autor/raluca-lazaroi" target="_blank">Raluca Lazaroi</a></address>
      <p>Preşedintele Klaus Iohannis a declarat, sâmbătă la Bistriţa-Năsăud, că susţine alegerea primarilor în două tururi, deoarece astfel comunităţile au o şansă reală să aleagă cea mai bună persoană pentru funcţie.</p>
      <p>„Eu, personal, m-am mai exprimat în această chestiune şi pot să vă spun foarte franc, eu sunt pentru alegerea primarilor în două tururi. Este, evident, nevoie de discuţii politice şi la nivel de Parlament, aici, dar dacă ar fi după opţiunea mea, eu aş merge clar pe două tururi, fiindcă aşa este cel mai corect, aşa au comunităţile şansa reală să aleagă pe cel mai bun”, a afirmat Klaus Iohannis, întrebat dacă ar susţine o ordonanţă pentru alegerea primarilor în două tururi şi dacă a discutat subiectul cu premierul Ludovic Orban.</p>
      <p>Pe 16 octombrie, Senatul a respins propunerea legislativă a USR, care prevede revenirea la alegerea primarilor în două tururi de scrutin în cazul în care niciunul dintre candidaţi nu întruneşte majoritatea de voturi. Proiectul urmează să ajungă la Camera Deputaţilor, for decizional pentru iniţiativa legislativă.</p>
      <p>Înaintea votului pentru învestirea Guvernului în Parlament, PNL a încheiat un acord cu USR, unul dintre puncte vizând susţinerea alegerii primarilor în două tururi de scrutin. La rândul său, PMP susţine astfel de alegeri a primarilor.</p>
      <p>Klaus Iohannis a participat la o întâlnire cu cetăţenii, organizată sâmbătă de PNL la Bistriţa-Năsăud.</p>
    </article>
  </body>
</html>