<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158572_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-16T14:58:00+00:00"/>
    <meta property="og:title" content="Десподов: Външни хора вкарват напрежение в националния"/>
    <meta property="og:description" content="&quot;Нестор Ел Маестро иска да сме в тройката. Да играем в Европа&quot;"/>
  </head>
  <body>
    <article>
      <h1>Десподов: Външни хора вкарват напрежение в националния</h1>
      <address>
        <time datetime="2019-11-16T14:58:00+00:00">16 Nov 2019, 14:58</time>
      </address>
      <p>
        <i>Кирил Десподов е футболист №1 на България за 2018 година. Той е роден на 11.11.1996 година. Започва да тренира футбол през 2001, а година по-късно участва на ежегодните тестове в Академия Литекс, на които е одобрен от ръководството на школата. Минава през всички възрастови формации на „оранжевите“.</i>
      </p>
      <p>
        <i>Прави своя дебют за първия състав на 12 май 2012 г. под ръководството на Христо Стоичков в шампионатен мач срещу отбора на Калиакра, който завършва 5:0 в полза на ловешкия тим. Тогава е едва на 15 години и 7 месеца, като по този начин става втори сред най-младите дебютанти в цялата история на "А" футболна група. Преди него е само рекордът на Георги Соколов, който дебютира на 15 години и 5 месеца през далечната 1957 година.</i>
      </p>
      <p>
        <i>На 30 януари 2019 г. преминава в италианския Каляри срещу сумата от 4 милиона евро. На 2 септември 2019 г. Десподов преминава под наем от Каляри в австрийския Щурм. Часове преди европейската футболна квалификация Кирил Десподов се съгласи да даде интервю за "Хоризонт", в което да говори за себе си, целите, головете и бъдещето.</i>
      </p>
      <p> </p>
      <p>
        <b>АВСТРИЯ</b>
      </p>
      <p>"Добре започнах. Футболът в Австрия ми допада. Намирам себе си, чувствам се отлично в Щурм. Под ръководството на Нестор Ел Маестро получих увереност. Той разчита на мен, вярва ми. Това ми допада много. В Австрия футболът е много динамичен. Мога да покажа възможностите си. В Щурм играя и като централен нападетел и като крило. В Каляри осем месеца тренирах като централен нападател В Италия се играе по-затворен футбол. Разчита се на тактика. Няма динамика. В Австрия за мен е по-лесно. За всеки футболист е важно да знае, че хората, с които работи, му имат доверие. Имаше няколко поредни мача, в които имах само асистенции. Тогава Нестор Ел Маестро ме извика и каза: "Бъди спокоен, всичко ще си дойде на мястото. Ще почнеш да бележиш голове. Аз разчитам на теб". Така и стана. Радвам се, че се отпуших с хетттрик. Не искам да казвам колко точно ще вкарам, но минимум се надявам да е по-две".</p>
      <p> </p>
      <p>
        <b>БЪДЕЩЕТО</b>
      </p>
      <p>"Щурм нямат опция да ме закупят. Не съм казал, че съм скъп за този клуб. Моето изказване, бе че няма опция да ме купят. Политиката на клуба не е такава. В Грац развиват млади играчи и да ги продават. Наскоро продадоха защитник за 2 милиона евро. В България изопачиха думите ми. Целта е да помогна на Щурм. След една година ще мисля. Всичко е в ръцете на Каляри и Щурм. Нестор Ел Маестро иска да сме в тройката. Да играем в Европа. В Австрия е интересно. Постоянно се гонят отборите. Първенството е интересно. Има напрежение, а това ми допада. Общо шест чужденци сме в клуба. 90% от хората в Австрия говорят английски. Сега започнах да уча и немски. В Италия говореха само италиански, аз  започнах да говоря езика след 7-8 месеца"</p>
      <p> </p>
      <p>
        <b>НАЦИОНАЛНИЯТ ОТБОР</b>
      </p>
      <p>"Тежи ни, че нямаме победи последните 12 мача. Ще се опитаме да се класираме за европейското първенство. Георги Дерменджиев е спокоен треньор. Говори с нас, вдъхва ни доверие. Това е важно. С него ще имаме успехи. Дано победим Чехия. Има много напрежение от външни хора. Дано в неделя се усмихнем и ние и победим Чехия".</p>
      <p> </p>
      <p>
        <b>ЦСКА И ЛИТЕКС</b>
      </p>
      <p>"Когато имам възможност, гледам български футбол. ЦСКА са ми в сърцето и ги следи. Помня, че дебютирах на 15 години за Литекс под ръководството на Христо Стоичков. Играх за мъжкия тим на Литекс. Ще съм благодарен цял живот на Христо Стоичков. Аз съм си мотивиран сам. Искам да се доказвам себе си всеки ден. Ако си футболист и нямаш мотивация, то няма смисъл да играеш. Докоснах се до Стоичков, Балъков. От малък симпатизирам на Ивелин Попов. Той ми беше идол като малък, аз тренирах с юношите на Литекс, а той бе в мъжкия състав. Същото мога да кажа за Бербатов, Стилиян Петров. Сега и Ивелин ми помага много. казва ми всичко в очите. Шегувах се с Нестор, че трябва да вземем Бодуров при нас. Той обаче не ми е казал нищо. Ще се радвам, ако това се случи. Но това ще се реши от ръководството на Щурм. Бодуров е футболист, който може да ни помогне".</p>
    </article>
  </body>
</html>