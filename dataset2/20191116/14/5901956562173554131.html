<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/tanja-zagar-sporocila-kdaj-bo-cas-za-drugega-otroka-249739"/>
    <meta property="og:site_name" content="Slovenske novice"/>
    <meta property="article:published_time" content="2019-11-16T14:32:00+00:00"/>
    <meta property="og:title" content="Tanja Žagar sporočila, kdaj bo čas za drugega otroka"/>
    <meta property="og:description" content="Priljubljena slovenska pevka Tanja Žagar je nedavno praznovala drugi rojstni dan svojega sinčka Karla in zdi se, da skoraj že od njegovega rojstva javnost čaka, kdaj bosta s partnerjem Mikijem Ša..."/>
  </head>
  <body>
    <article>
      <h1>Tanja Žagar sporočila, kdaj bo čas za drugega otroka</h1>
      <h2>Povedala je tudi, kdo od njiju z Mikijem je pri vzgoji bolj strog in dosleden.</h2>
      <address><time datetime="2019-11-16T14:32:00+00:00">16 Nov 2019, 14:32</time> by <a rel="author">N. Č.</a></address>
      <p>Priljubljena slovenska pevka <b>Tanja Žagar </b>je nedavno praznovala drugi rojstni dan svojega sinčka <b>Karla</b> in zdi se, da skoraj že od njegovega rojstva javnost čaka, kdaj bosta s partnerjem <b>Mikijem Šarcem</b> povečala družino z novim podmladkom.<br/><br/>Žagarjeva ne skriva, da si želi (vsaj?) še enega otroka, a zdaj je v intervjuju za <i>Planet TV </i>namignila, kdaj bi bila odločitev zanj najbolj zrela. Na vprašanje novinarja, ali bo po velikem koncertu morda nastopil čas za povečanje družine, je Žagarjeva kratko odgovorila: »Tega si želim.«<br/><br/>Kot gostja oddaje pri <i>Črnem Petru</i> bo nocoj morda povedala še kakšno podrobnost več, a 37-letna pevka ima pri vzgoji, kot kaže, jasne meje. »Jaz sem morala imeti za uspešno in nemoteno delo zelo jasno določene meje in pravila že v glasbeni šoli s svojimi učenci, zdaj pa sem to prenesla še domov. In za zdaj deluje,« je povedala Žagarjeva.</p>
    </article>
  </body>
</html>