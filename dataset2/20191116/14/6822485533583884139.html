<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825117.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T14:45:00+00:00"/>
    <meta property="og:title" content="رؤسای جمهور دنیا فارغ التحصیل چه رشته‌هایی هستند؟"/>
    <meta property="og:description" content="به گزارش ایسنا به نقل از ویژوال کپیتالیست، برخی از رهبران مانند آلن برست، رئیس جمهور سوئیس فارغ‌التحصیل علوم سیاسی یا حقوق است اما هوراسیو کارتز، رئیس جمهور پاراگوئه در رشته غیرمرتبط با مسؤولیت خود تحصیل کرده و فارغ‌التحصیل مکانیک هوانوردی از ایالات متحده است."/>
  </head>
  <body>
    <article>
      <h1>رؤسای جمهور دنیا فارغ التحصیل چه رشته‌هایی هستند؟</h1>
      <address>
        <time datetime="2019-11-16T14:45:00+00:00">16 Nov 2019, 14:45</time>
      </address>
      <p>وقتی از شغل بسیار چالش برانگیز اداره یک کشور صحبت می‌شود، آموزش دانشگاهی می‌تواند در موفقیت یک رهبر کمک کننده باشد. اکثریت قریب به اتفاق روسای دولت‌ها (۸۳ درصد) نوعی آموزش پس از دوره متوسطه گذراندند اما حوزه‌های ‌تحصیلی آنان در برخی موارد متفاوت با حوزه کاری آنان است.</p>
      <p>به گزارش ایسنا به نقل از ویژوال کپیتالیست، برخی از رهبران مانند آلن برست، رئیس جمهور سوئیس فارغ‌التحصیل علوم سیاسی یا حقوق است اما هوراسیو کارتز، رئیس جمهور پاراگوئه در رشته غیرمرتبط با مسؤولیت خود تحصیل کرده و فارغ‌التحصیل مکانیک هوانوردی از ایالات متحده است.</p>
      <p>
        <b>آمریکای شمالی</b>
      </p>
      <p>دونالد ترامپ، رئیس جمهور آمریکا دارای مدرک کارشناسی علوم اقتصاد از دانشکده بازرگانی دانشگاه پنسیلوانیا وارتون است.</p>
      <p>جاستین ترودو، نخست وزیر کانادا دارای دو مدرک تحصیلی، کارشناسی هنر ادبیات از دانشگاه مک گیل و کارشناسی آموزش و پرورش از دانشگاه بریتانیا کلمبیاست.</p>
      <p>انریکه پنیا نییتو، رئیس جمهور مکزیک دارای مدرک حقوق از دانشگاه Universidad Panamerica و مدرک MBA از انستیتوی فناوری مونتری است.</p>
      <p>
        <b>اروپا</b>
      </p>
      <p>آنگلا مرکل، صدراعظم آلمان پیشینه آموزشی سنگینی دارد. مرکل در دانشگاه کارل مارکس، لایپزیگ از سال 1973 تا 1978 در رشته فیزیک تحصیل کرده است. به رساله وی در شیمی کوانتومی در سال 1986 مدرک دکترا اعطا شد و مهارت وی در زبان روسی و ریاضیات معروف است.</p>
      <p>امانوئل ماکرون، رئیس جمهور فرانسه از دانشگاه اوست نانتر لافنس پاریس مدرک فلسفه خود را دریافت کرده است. همچنین دارای مدرک کارشناسی ارشد در امور همگانی از موسسه مطالعات سیاسی پاریس است.</p>
      <p>استفان لافون، نخست وزیر سوئد مسیر غیر متعارفتری طی کرده است. وی بعد از اتمام خدمت سربازی در نیروی هوایی سوئد، جوشکار و بعد از آن نماینده اتحادیه شد. سرانجام، وی اولین رئیس IF Metall ، اتحادیه صنفی تجاری جدید و نماینده بیش از 300هزار کارگر شد.</p>
      <p>
        <b>آسیا</b>
      </p>
      <p>ولادیمیر پوتین، قبل از پیوستن به کا گ ب در سال 1975 در دانشگاه ایالتی لنینگراد (که اکنون دانشگاه ایالتی سن پترزبورگ است) در رشته حقوق تحصیل کرد.</p>
      <p>شی جین پینگ، رئیس جمهور چین  فارغ‌التحصیل مهندسی شیمی از دانشگاه معتبر چینهوا پکن است. او از سال ۱۹۹۸ تا سال ۲۰۰۲، مطالعه تئوری مارکسیستی و آموزش و پرورش ایدئولوژیک در کار و شغل در دانشکده علوم انسانی و اجتماعی پرداخت و مدرک دکترای خود را در رشته حقوق از دانشگاه چینهوا دریافت کرد.</p>
      <p>
        <b>آفریقا</b>
      </p>
      <p>جان مگلفی، رئیس جمهور تانزانیا سابقه تحصیلی گسترده‌ای دارد  و از دانشگاه دارالسلام مدرک کارشناسی ارشد و دکتری شیمی را کسب کرده است.</p>
      <p>اوهورو کنیاتا، رئیس جمهور کنیا فارغ‌التحصیل رشته اقتصاد، علوم سیاسی و حکومت از کالج امهرست در ماساچوست است.</p>
      <p>
        <b>آمریکای جنوبی</b>
      </p>
      <p>میشل تمر، رئیس جمهور برزیل فارغ التحصیل دانشکده حقوق دانشگاه سائوپائولو است و مدرک دکترای حقوق عمومی را از دانشگاه سائوپائولو دریافت کرده است.</p>
      <p>مائوریسیو ماکری، رئیس جمهور آرژانتین قبل از تبدیل شدن به یک تحلیلگر در SIDECO Americana ، مهندسی عمران را از دانشگاه کاتولیک پونیفیک آرژانتین دریافت کرد. وی همچنین در مدرسه بازرگانی کلمبیا ، دانشکده وارتون دانشگاه پنسیلوانیا و Universidad del CEMA در بوینوس آیرس تحصیل کرده است.</p>
      <p>
        <b>اقیانوسیه</b>
      </p>
      <p>مالکوم تورنبول، نخست وزیر استرالیا قبل از کسب مدرک کارشناسی حقوق مدنی در کالج برزنوز آکسفورد، از دانشگاه سیدنی با لیسانس هنر و لیسانس حقوق فارغ التحصیل شد.</p>
      <p>انال سوپوگا، نخست وزیر جزیره کوچک تووالو مانند بسیاری از رهبران جهان در انگلستان تحصیل کرده است. سوپوگا موفق به اخذ گواهینامه مطالعات دیپلماتیک از دانشگاه آکسفورد و کارشناسی ارشد از دانشگاه ساسکس شده است.</p>
      <figure>
        <img src="https://cdn.isna.ir/d/off/khorasan/2019/11/16/3/61488223.jpg"/>
      </figure>
      <p>بر اساس نمودار بالا، 41 رئیس جمهور جهان فارغ‌التحصیل رشته سیاست و اقتصاد، 35 نفر در رشته حقوق، 20 نفر در رشته ارتش و اجرای قانون، 16 نفر در رشته هنر و علوم انسانی، 14 نفر در رشته مهندسی و معماری، 13 نفر در رشته تجارت و امور مالی، 10 نفر در رشته ریاضیات و علوم، 9 نفر در رشته آموزش و پروش، 7 نفر در رشته علوم سیاسی و مدیریت، 7 نفر رشته پزشکی و 2 نفر علوم اجتماعی هستند و در مورد 23 نفر دیگر اطلاعاتی در دسترس نیست.</p>
    </article>
  </body>
</html>