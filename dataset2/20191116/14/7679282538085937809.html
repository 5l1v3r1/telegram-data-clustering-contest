<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-akshay-kumar-going-to-make-film-it-will-be-telugu-remake-2852720.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-16T14:14:08+00:00"/>
    <meta property="og:title" content="अक्षय कुमार एक्टिंग के बाद फिल्म मेकिंग में आजमाने जा रहे हाथ, भूमि पेडनेकर को किया फाइनल"/>
    <meta property="og:description" content="बॉलीवुड अभिनेता अक्षय कुमार सुपरहिट तेलुगू फिल्म 'भागमती' का रीमेक बनाने जा रहे हैं। बॉलीवुड में चर्चा है कि अक्षय कुमार सुपरहिट तेलुगू फिल्म &amp;lsquo;भागमती&amp;rsquo; का हिंदी रीमेक बनाएंगे।..."/>
  </head>
  <body>
    <article>
      <h1>अक्षय कुमार एक्टिंग के बाद फिल्म मेकिंग में आजमाने जा रहे हाथ, भूमि पेडनेकर को किया फाइनल</h1>
      <address><time datetime="2019-11-16T14:14:08+00:00">16 Nov 2019, 14:14</time> by <a rel="author">लाइव हिन्दुस्तान टीम,नई दिल्ली</a></address>
      <p>बॉलीवुड अभिनेता अक्षय कुमार सुपरहिट तेलुगू फिल्म 'भागमती' का रीमेक बनाने जा रहे हैं। बॉलीवुड में चर्चा है कि अक्षय कुमार सुपरहिट तेलुगू फिल्म ‘भागमती’ का हिंदी रीमेक बनाएंगे। अक्षय, विक्रम मल्होत्रा के साथ मिलकर फिल्म का सह-निर्माण करेंगे। </p>
      <p>कहा जा रहा है कि फिल्म में लीड रोल्स के लिए भूमि पेडनेकर और आर माधवन को फाइनल कर लिया गया है। फिल्म का निर्देशन जी अशोक ही करेंगे, जिन्होंने मूल फिल्म को निर्देशित किया था। अक्षय के फिल्म में कैमियो करने की भी चर्चा है। </p>
      <p>गौरतलब है कि वर्ष 2018 में प्रदर्शित ‘भागमती’ हॉरर सस्पेंस थ्रिलर फिल्म है, जिसमें अनुष्का शेट्टी ने फीमेल लीड रोल निभाया था। यह फिल्म बॉक्स ऑफिस पर हिट रही थी। </p>
      <p>फिल्म में अनुष्का शेट्टी का किरदार चंचला नाम की आईएएस अधिकारी का था, जो एक आत्मा के शिकंजे में फंस जाती है। कहानी में ऐसे ट्विस्ट आते हैं, जिन्हें जानकर दर्शक हैरान रह जाएंगे।</p>
      <p>
        <b>
          <a href="https://www.livehindustan.com/entertainment/story-ayushmann-khurrana-film-tahira-kashyap-used-to-feel-insecure-after-watching-him-in-the-films-2852626.html">फिल्मों में पति आयुष्मान खुराना के रोमांटिक सीन्स देखकर ताहिरा करती थीं असुरक्षित महसूस, बताई वजह</a>
        </b>
      </p>
      <p>
        <b>
          <a href="https://www.livehindustan.com/entertainment/story-shahrukh-kahn-share-tips-for-being-successful-in-life-2852527.html">शाहरुख खान ने फैंस को दिया सक्सेसफुल होने का मूल मंत्र</a>
        </b>
      </p>
    </article>
  </body>
</html>