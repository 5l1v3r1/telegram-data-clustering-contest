<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/rosija-vidhrestilasja-vid-planiv-povernuti-ukrajini-vijskovi-korabli-640390.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-16T14:04:14+00:00"/>
    <meta property="og:title" content="Росія відхрестилася від планів повернути Україні військові кораблі"/>
    <meta property="og:description" content="У РФ відкинули домовленість щодо повернення Україні кораблів до нормандського саміту"/>
  </head>
  <body>
    <article>
      <h1>Росія відхрестилася від планів повернути Україні військові кораблі</h1>
      <address>
        <time datetime="2019-11-16T14:04:14+00:00">16 Nov 2019, 14:04</time>
      </address>
      <h4>У РФ відкинули домовленість щодо повернення Україні кораблів до нормандського саміту</h4>
      <p>Умови передачі Україні затриманих російськими властями військових кораблів не пов’язані із самітом в «нормандському форматі» і ніяк не змінювалися за останній час. Про це з посиланням на Міністерство закордонних справ Росії повідомляє «<a href="https://www.interfax.ru/russia/684421">Інтерфакс</a>».</p>
      <p>«Зроблена Києву пропозиція весь цей час не втрачала свою актуальність. Вони це можуть зробити в будь-який момент», – цитує агентство заяву дипломатичного відомства. У МЗС нагадали, що умова повернення суден – гарантія їх збереження в якості речових доказів.</p>
      <p>Днем раніше, 15 листопада, повідомлялося, Що Росія запланувала передати Україні малі броньовані катери «Бердянськ» і «Нікополь», а також буксир «Яни Капу» до саміту в «нормандському форматі», який відбудеться 9 грудня в Парижі.</p>
      <p>5 листопада член Ради Федерації Сергій Цеков оголосив умову для повернення українських кораблів. За його словами, Київ має визнати власну провокацію і порушення міжнародних норм.</p>
      <p>25 листопада 2018 року прикордонне управління ФСБ Росії затримало в районі Керченської протоки три корабля Військово-морських сил України, які «перетнули російський кордон, не реагували на вимоги зупинитися і почали ризиковане маневрування». У Москві дії української сторони назвали «провокацією». Було порушено кримінальну справу про «порушення державного кордону».</p>
      <p>У Києві визнали дії Москви актом військової агресії, в ряді областей країни, що межують з Росією і Придністров’ям, було введено військовий стан.</p>
      <p>Новий <a href="https://glavcom.ua/news/normandska-zustrich-zaplanovana-na-9-grudnya-640253.html">саміт в «нормандському форматі» – за участю лідерів Росії, Франції, Німеччини та України – ймовірно, пройде 9 грудня</a>. Саме ці сторони в лютому 2015 року узгодили мінські угоди, покликані врегулюванню конфлікту на Донбасі.</p>
      <related>
        <a href="https://glavcom.ua/news/okupatsijna-vlada-v-krimu-vistavila-na-torgi-budivlju-ukrajinskogo-derzhavnogo-institutu-640375.html"/>
        <a href="https://glavcom.ua/country/incidents/okupanti-u-krimu-zalishili-pid-areshtom-shistoh-figurantiv-spravi-hizb-ut-tahrir-640350.html"/>
        <a href="https://glavcom.ua/news/podarunok-na-500-richchya-gavani-ssha-rozshirili-sankciji-proti-kubi-640322.html"/>
      </related>
    </article>
  </body>
</html>