<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/16/karta/karta-oos-sytuacziya-sxodi-ukrayiny-16-lystopada"/>
    <meta property="og:site_name" content="Слово і Діло"/>
    <meta property="article:published_time" content="2019-11-16T14:54:00+00:00"/>
    <meta property="og:title" content="Карта ООС: ситуація на сході України на 16 листопада"/>
    <meta property="og:description" content="Ситуація на сході країни станом на 16 листопада 2019 року за даними РНБО України, пресцентру ООС, Міністерства оборони, журналістів і волонтерів."/>
  </head>
  <body>
    <article>
      <h1>Карта ООС: ситуація на сході України на 16 листопада</h1>
      <address>
        <time datetime="2019-11-16T14:54:00+00:00">16 Nov 2019, 14:54</time>
      </address>
      <p>
        <b>Ситуація на сході країни станом на 16 листопада 2019 року за даними РНБО України, пресцентру ООС, Міністерства оборони, журналістів і волонтерів.</b>
      </p>
      <figure>
        <img src="http://media.slovoidilo.ua/media/infographics/10/99190/karta-ato-rnbo-2019-11-16-uk_origin.jpg"/>
      </figure>
      <p>15 листопада російсько-окупаційні війська 13 разів порушили встановлений режим припинення вогню. Протягом минулої доби Збройні формування Російської Федерації використовували заборонені Мінськими домовленостями міномети калібру 82 та 120 мм.</p>
      <p>Загалом за минулу добу окупанти випустили 18 мін 82 та 5 мін 120 калібру в бік українських захисників. Крім того противник обстрілював позиції підрозділів Об’єднаних сил з озброєння БМП, гранатометів різних систем, та стрілецької зброї.</p>
      <p>Внаслідок бойових дій, що тривали минулої доби в районі проведення операції, один український військовослужбовець Об’єднаних сил зазнав бойового травмування.</p>
      <p>
        <b>Луганський напрямок</b>
      </p>
      <p>Зокрема, тут було зафіксовано 7 фактів відкриття вогню з боку російсько-окупаційних військ.</p>
      <p>Окупанти здійснили обстріл наших позицій поблизу Новотошківського та двічі в районі Новолуганського, при цьому застосувавши заборонені 82 мм міномети та інше піхотне озброєння.</p>
      <p>Зранку, противник також двічі обстріляв позиції поблизу Майорська зі станкових протитанкових гранатометів та великокаліберних кулеметів.</p>
      <p>Вдень окупанти влаштували вогневу провокацію із застосуванням станкового протитанкового гранатомету неподалік Луганського, а вже надвечір, використовуючи аналогічну зброю, ворог вів вогонь по оборонцям Хутора Вільний.</p>
      <p>
        <b>Донецький напрямок</b>
      </p>
      <p>Там зафіксовано 6 обстрілів.</p>
      <p>Зокрема, неподалік Зайцевого російсько-окупаційні війська двічі відкривали вогонь з боку н.п Ужівка, при цьому використовуючи заборонені міномети 120 калібру, а також піхотне озброєння.</p>
      <p>В районах н.п. Березове і Лебединське ворог застосовував автоматичні гранатомети та стрілецьку зброю.</p>
      <p>Також, з гранатометів різних систем та стрілецької зброї противник обстрілював оборонні позиції підрозділів Об’єднаних сил в районі Черненко, а в поблизу Новогнатівки окупанти застосували великокаліберні кулемети.</p>
      <p>
        <b>Остановка на сьогодні, 16 листопада</b>
      </p>
      <p>Від початку поточної доби, і станом на 12:00 російсько-окупаційні війська порушили режим тиші тричі. Противник застосовував 82 мм міномети, гранатомети різних систем та стрілецьку зброю.</p>
      <p>Так, від самого ранку противник вів вогонь з гранатометів та стрілецької зброї по опорних пунктах підрозділів Об’єднаних сил біля Новолуганського та Майорська, що на Луганському напрямку.</p>
      <p>На Донецькому напрямку, збройні формування Російської Федерації обстріляли позиції українських сил поблизу Старогнатівки, при цьому застосувавши заборонені міномети 82-го калібру та стрілецьку зброю.</p>
      <p>Станом на зараз ситуація стабільна та цілком контрольована українськими захисниками.</p>
      <p>Бойових втрат серед особового складу Об’єднаних сил упродовж поточної доби немає.</p>
      <p>Слава захисникам України!</p>
      <p>Слава Україні!</p>
    </article>
  </body>
</html>