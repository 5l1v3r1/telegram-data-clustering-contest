<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2819656-hokeisti-donbasa-peremogli-bejbaris-u-kontinentalnomu-kubku.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-16T14:11:00+00:00"/>
    <meta property="og:title" content="Хокеїсти &quot;Донбаса&quot; перемогли &quot;Бейбарис&quot; у Континентальному кубку"/>
    <meta property="og:description" content="Український хокейний клуб &quot;Донбас&quot; (Донецьк) обіграв у суботу, 16 листопада, казахстанський &quot;Бейбарис&quot; у своїй другій зустрічі Континентального кубка IIHF, що проходить у польському місті Краків."/>
  </head>
  <body>
    <article>
      <h1>Хокеїсти "Донбаса" перемогли "Бейбарис" у Континентальному кубку</h1>
      <h2>Український хокейний клуб "Донбас" (Донецьк) обіграв у суботу, 16 листопада, казахстанський "Бейбарис" у своїй другій зустрічі Континентального кубка IIHF, що проходить у польському місті Краків.</h2>
      <address>
        <time datetime="2019-11-16T14:11:00+00:00">16 Nov 2019, 14:11</time>
      </address>
      <p>Рахунок матчу - 5:3 (1:1, 3:1, 1:1), повідомляє Укрінформ.</p>
      <p>Шайби закинули: Олександр Костіков (13-та хвилина), Ілья Коренчук (22, 30), Віталій Лялька (24) та Євген Нікіфоров (59) - у складі чемпіонів України; Альберт Вишняков (14), Євгеній Дерябін (22), Деніс Макаров (44) - в казахстанському клубі.</p>
      <p>Нагадаємо, у першій грі українська команда в овертаймі поступилася фавориту групи, віцечемпіону Білорусі гродненському "Німану" - 3:4 (0:2, 1:0, 2:1, 0:1).</p>
      <p>В інший зустрічі сьогодні зіграють білоруський "Німан" та польська "Краковія". </p>
      <p>Становище команд на цю годину: "Донбас" - 4 очки (після 2-х ігор), "Краковія" - 3 (1), "Німан" - 2 (1), "Бейбарис" - 0 (2).  </p>
      <p>Турнір у Кракові триватиме до 17 листопада. Завтра "Донбас" зустрінеться з "Краковією".</p>
      <p>Паралельно у данському місті Воєнс проходять матчі другого півфінального квартету Континентального кубка. Грають команди "Сеннерюск" (Данія)."Ам'єн" (Франція), "Ноттінгем Пантерз" (Англія) та "Ференцварош" (Угорщина).</p>
      <p>До суперфіналу вийдуть по два клуби з кожної групи.</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2819637-uhl-kremencuk-obigrav-bilij-bars.html">УХЛ: «Кременчук» обіграв «Білий Барс»</a>
      </blockquote>
      <p>Як інформувало агентство, у жовтні "Донбас" став переможцем другого раунду Континентального кубка, перегравши у Броварах латвійський "Мого", румунську "Корону" та сербську "Црвену Звезду".</p>
    </article>
  </body>
</html>