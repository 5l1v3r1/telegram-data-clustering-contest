<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/16/finance/epidoma-thermansis-sto-taxisnet-tha-ypovlithoun-oi-aitiseis-gia-to-epidoma/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-16T14:45:32+00:00"/>
    <meta property="og:title" content="Επίδομα θέρμανσης : Στο Taxisnet θα υποβληθούν οι αιτήσεις για το επίδομα"/>
    <meta property="og:description" content="Ανατροπή με τα ποσά - Πότε ανοίγει η πλατφόρμα"/>
  </head>
  <body>
    <article>
      <h1>Επίδομα θέρμανσης : Στο Taxisnet θα υποβληθούν οι αιτήσεις για το επίδομα</h1>
      <h2>Ανατροπή με τα ποσά – Πότε ανοίγει η πλατφόρμα</h2>
      <address><time datetime="2019-11-16T14:45:32+00:00">16 Nov 2019, 14:45</time> by <a rel="author">ΤοΒΗΜΑ Team</a></address>
      <p>Ξεκινούν τις επόμενες μέρες οι αιτήσεις για το επίδομα θέρμανσης στο Taxisnet.</p>
      <p>Για το επίδομα πετρελαίου θέρμανσης καταργείται το ανώτατο όριο της συνολικής δαπάνης που παρέχεται από τον κρατικό Προϋπολογισμό και το οποίο προσδιορίζεται στα 58 εκατ. ευρώ.</p>
      <p>
        <a href="https://www.in.gr/2019/11/17/plus/features/spanio-egxromo-film-apo-polytexneio-eikones-apo-tin-eksegersi-kai-efialtiki-epomeni-mera/">Σπάνιο έγχρωμο φιλμ από το Πολυτεχνείο: Εικόνες από την εξέγερση και η εφιαλτική επόμενη μέρα</a>
      </p>
      <p>Όπως αναφέρεται σε έκθεση του Γενικού Λογιστηρίου του Κράτους, που συνοδεύει την τροπολογία, από τις προτεινόμενες διατάξεις προκαλείται σε βάρος του κρατικού προϋπολογισμού πρόσθετη ετήσια δαπάνη από την κατάργηση του ανώτατού ορίου της συνολικής δαπάνης.</p>
      <p>«Η δαπάνη εκ της αιτίας αυτής για το τρέχον έτος εκτιμάται στο ποσό των 10 εκατ. ευρώ περίπου», σημειώνεται σχετικά.</p>
      <p>Tο επίδομα ολόκληρης της χειμερινής περιόδου θα δοθεί εμπροσθοβαρώς, σε όλους τους δικαιούχους πριν τα τέλη του τρέχοντος έτους.</p>
      <h3>Το επίδομα θέρμανσης</h3>
      <p>Η ηλεκτρονική πλατφόρμα θα είναι ανοικτή για την υποδοχή των αιτήσεων των δικαιούχων τις επόμενες ημέρες.</p>
      <p>Πέρυσι είχε δοθεί επίδομα ύψους 0,16 ευρώ ανά λίτρο πετρελαίου θέρμανσης, και υπήρχαν συγκεκριμένα όρια κατανάλωσης με βάση τα τετραγωνικά της κατοικίας και την γεωγραφική ζώνη.</p>
      <p>Ωστόσο αυτό -όπως εξήγησε- είχε ως συνέπεια είτε να επιδοτείται ένα μικρό μέρος του κόστους που κατέβαλε ο δικαιούχος, είτε νοικοκυριά που δεν είχαν την οικονομική δυνατότητα να καταναλώσουν το μέγιστο επιτρεπτό να λαμβάνουν πολύ μικρότερη επιδότηση από αυτή που δικαιούνταν.</p>
      <p>Φέτος, για να λάβει ο δικαιούχος το ανωτέρω επίδομα αρκεί να πραγματοποιήσει αγορές πετρελαίου θέρμανσης αξίας ίσης ή μεγαλύτερης με το διπλάσιο του ανωτέρω επιδόματος. Έτσι η επιδότηση αυξάνεται στο 50% επί του σχετικού κόστους που καταβάλλει ο δικαιούχος για τις αγορές μέχρι του ανωτέρω ύψους.</p>
      <p>Έτσι, νοικοκυριά που δεν έχουν την δυνατότητα να καταναλώσουν μεγάλες ποσότητες, θα λάβουν σημαντικά υψηλότερο επίδομα.</p>
      <h4>Αύξηση 10% για κάθε παιδί</h4>
      <p>Επίσης, προβλέπεται αύξηση του επιδόματος κατά 10% για κάθε εξαρτώμενο τέκνο, ώστε να καταστεί το επίδομα κοινωνικά ακόμη πιο δίκαιο, λαμβάνοντας υπόψη τα πραγματικά δεδομένα των νοικοκυριών.</p>
      <p>Φέτος, για πρώτη φορά θα λάβουν πρόσθετο επίδομα οι ορεινοί Δήμοι της Α΄ Ζώνης, που αντιμετωπίζονταν ως πεδινοί μέχρι τώρα.</p>
      <p>Επιπλέον, οι ορεινές κοινότητες που ανήκουν σε Δήμους που δεν έχουν χαρακτηριστεί ως ορεινοί, θα λάβουν υψηλότερο επίδομα κατά 20%, όπως προβλέπεται για τους ορεινούς Δήμους.</p>
      <p>
        <a href="http://wp.mgmt.tovima.gr/2019/11/17/politics/mixalis-xrysoxoidis-teleiosame-me-tin-anoxi-tis-anomias/">Μιχάλης Χρυσοχοΐδης: «Τελειώσαμε με την ανοχή της ανομίας»</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/15/finance/prostasia-a%ce%84-katoikias-anakoinothikan-veltioseis-apo-to-ypoik/"/>
        <a href="https://www.tovima.gr/2019/11/14/finance/epidoma-thermansis-me-ayksimeno-kondyli-anoigei-i-platforma/"/>
        <a href="https://www.tovima.gr/2019/11/14/finance/staikouras-mexri-tis-arxes-dekemvriou-i-apopliromi-tou-dnt/"/>
        <a href="https://www.tovima.gr/2019/11/11/society/koinoniko-merisma-xamiloteres-prosdokies-gia-ta-posa/"/>
        <a href="https://www.tovima.gr/2019/11/08/politics/kostas-vlasis-to-metanasteytiko-prosfygiko-sti-simerini-tou-morfi-mas-to-klirodotise-i-kyvernisi-syriza/"/>
        <a href="https://www.tovima.gr/2019/11/03/finance/pleonasma-o-ai-vasilis-erxetai-me-dora/"/>
        <a href="https://www.tovima.gr/2019/10/31/vimatv/epidoma-thermansis-ta-posa-ta-kritiria-kai-i-imerominia-pliromis/"/>
        <a href="https://www.tovima.gr/2019/10/30/vimatv/ti-allazei-sto-epidoma-thermansis/"/>
        <a href="https://www.tovima.gr/2019/10/29/finance/epidoma-thermansis-ayti-einai-i-apofasi-poioi-kai-posa-tha-paroun-pinakes/"/>
        <a href="https://www.tovima.gr/2019/10/29/society/epidoma-thermansis-simera-i-ypourgiki-apofasi-gia-posa-dikaiouxous-kritiria/"/>
        <a href="https://www.tovima.gr/2019/10/26/finance/epidoma-thermansis-erxetai-i-ypourgiki-apofasi-pote-tha-katavlithei/"/>
        <a href="https://www.tovima.gr/2019/10/23/finance/staikouras-afantos-o-logariasmos-tou-tsipra-gia-ti-meiosi-ton-protogenon-pleonasmaton/"/>
      </related>
    </article>
  </body>
</html>