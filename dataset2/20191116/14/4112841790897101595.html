<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76647-Video-zachytava-ako-policajt-z-Arizony-nasilne-pritlaca-na-zem-15rocneho-chlapca-ktory-ma-amputovane-vsetky-koncatiny"/>
    <meta property="og:site_name" content="REFRESHER"/>
    <meta property="article:published_time" content="2019-11-16T14:03:00+00:00"/>
    <meta property="og:title" content="Video zachytáva ako policajt z Arizony násilne pritláča na zem 15-ročného chlapca, ktorý má amputované všetky končatiny"/>
    <meta property="og:description" content="To všetko preto, lebo prevrátil kôš."/>
  </head>
  <body>
    <article>
      <h1>Video zachytáva ako policajt z Arizony násilne pritláča na zem 15-ročného chlapca, ktorý má amputované všetky končatiny</h1>
      <address><time datetime="2019-11-16T14:03:00+00:00">16 Nov 2019, 14:03</time> by <a rel="author">Alexandra Murajdová</a></address>
      <p>
        <b>To všetko preto, lebo prevrátil kôš.</b>
      </p>
      <p>Krajské oddelenie šerifa v Arizone sa momentálne zaoberá skutočne znepokojujúcim videom zo skupinového domova. V USA sa pod názvom „group home“ označujú domovy pre ľudí, ktorí nie sú schopní žiť bez asistencie iných a potrebujú neustálu starostlivosť.</p>
      <p>V jedno ráno na konci septembra zamestnanec takéhoto skupinového domova zavolal na políciu, informuje <a href="https://www.theguardian.com/us-news/2019/nov/15/arizona-quadruple-amputee-police-video-teenager">The Guardian</a>. Nahlásil, že jeden z tínedžerov, ktorí v domove bývajú, Immanuel, <b>prevrátil kôš na odpadky</b>. Šerif, ktorý telefón zdvihol predpokladal, že problém je v narušovaní pokoja a preto, keď dorazil na miesto, <b>chcel chlapca zatknúť</b>.</p>
      <figure>
        <iframe src="https://www.youtube.com/embed/75fkxYZ6NtM" width="560" height="315" data-service="Youtube" scrolling="no"/>
      </figure>
      <p>Práve to je vidieť na videu z telefónu, ktoré nahrával iný chlapec. Na zázname jasne vidíš <b>policajta, ktorý kľačí a pri zemi drží chlapca.</b> Immanuel sa veľakrát zo zovretia snaží vymaniť a kričí, nech ho pustí, no policajt ho hrubou silou drží na mieste. Okrem násilia ho uráža aj verbálne a zvyšuje hlas.</p>
      <p>Immanuel je pätnásťročný chlapec, ktorého <b>opustili rodičia a má amputované všetky končatiny</b>. Chlapec, ktorý video natáča, sa volá CJ. Policajt naňho kričí nech odloží telefón a ide do izby, no chlapec povie, že ešte nedojedol cereálie a teda nemôže. Neskôr k nemu policajt príde a začne ho zatýkať, CJ sa žiadnym spôsobom nebráni, no <b>aj tak ho sotí do steny.</b></p>
      <related>
        <a href="https://refresher.sk/68834-Slovak-fyzicky-a-psychicky-tyral-zenu-2-mesiace-Nezabrala-komunikacia-agresivneho-muza-s-vyjednavacom-musela-zasiahnut-policia"/>
      </related>
      <p>Oboch tínedžerov zatkli a vzniesli proti ním obvinenia, avšak potom, čo sa objavilo video z incidentu, <b>všetky obvinenia stiahli.</b> Oddelenie po zahliadnutí videa prisľúbilo, že policajt bude predmetom interného vyšetrovania. Chlapci sa môžu sami rozhodnúť, či chcú proti policajtovi začať právne konanie.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/41357-Slovensky-policajt-ilegalne-zarobil-110tisic-eur-Zopar-percent-z-vyzbieranych-pokut-si-odkladal-na-sukromne-potreby"/>
        <a href="https://refresher.sk/41974-Dubajske-ulice-budu-ochranovat-policajni-roboti-Robocop-zabezpeci-to-aby-boli-obyvatelia-a-navstevnici-metropoly-v-bezpeci"/>
        <a href="https://refresher.sk/59887-Bitka-ci-facka-robi-z-deti-agresivnejsich-ludi-ktori-castejsie-trpia-psychickymi-chorobami"/>
        <a href="https://refresher.sk/67866-Sputany-muz-vo-videu-krical-na-policajtov-ze-ho-zabiju-Oni-len-vtipkovali-napokon-naozaj-zomrel"/>
        <a href="https://refresher.sk/69253-V-dome-policajta-nasli-prihlasku-do-Kukluxklanu-okamzite-ho-prepustili"/>
        <a href="https://refresher.sk/57391-Drogy-organizovany-zlocin-ci-politicke-nepokoje-V-ktorych-mestach-sveta-sa-najviac-vrazdi"/>
        <a href="https://refresher.sk/69526-Policajt-zatkol-6rocne-a-8rocne-deti-na-policii-ich-dokonca-odfotili-do-policajnej-databazy"/>
        <a href="https://refresher.sk/35178-Policajtka-v-plavkach-ladne-spacifikovala-zlodeja-s-ukradnutym-telefonom-Jej-fotka-sa-stala-hitom-internetu"/>
      </related>
    </article>
  </body>
</html>