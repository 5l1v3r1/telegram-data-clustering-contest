<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/thambi-official-teaser-out-karthy-and-jyothika-in-lead-roles-directed-by-jeethu-joseph123.html"/>
    <meta property="og:site_name" content="DoolNews"/>
    <meta property="article:published_time" content="2019-11-16T14:37:00+00:00"/>
    <meta property="og:title" content="കാര്‍ത്തിയും ജ്യോതികയും പ്രധാനവേഷത്തില്‍, സംവിധാനം ജിത്തു ജോസഫ്; തമ്പിയുടെ ടീസര്‍ പുറത്തിറങ്ങി"/>
    <meta property="og:description" content="Jyothika Karthi Tamil Cinema Tamil Film Movie Day നടന്‍ കാര്‍ത്തിയും ജ്യോതികയും കേന്ദ്ര കഥാപാത്രങ്ങളെ അവതരിപ്പിക്കുന്ന തമ്പി സിനിമയുടെ ടീസര്‍ പുറത്തിറങ്ങി. ജിത്തു ജോസഫ്"/>
  </head>
  <body>
    <article>
      <h1>കാര്‍ത്തിയും ജ്യോതികയും പ്രധാനവേഷത്തില്‍, സംവിധാനം ജിത്തു ജോസഫ്; തമ്പിയുടെ ടീസര്‍ പുറത്തിറങ്ങി</h1>
      <address><time datetime="2019-11-16T14:37:00+00:00">16 Nov 2019, 14:37</time> by <a rel="author">ന്യൂസ് ഡെസ്‌ക്</a></address>
      <p>നടന്‍ കാര്‍ത്തിയും ജ്യോതികയും കേന്ദ്ര കഥാപാത്രങ്ങളെ അവതരിപ്പിക്കുന്ന തമ്പി സിനിമയുടെ ടീസര്‍ പുറത്തിറങ്ങി. ജിത്തു ജോസഫ് സംവിധാനം ചെയ്യുന്ന ചിത്രത്തില്‍ സഹോദരങ്ങളായ കഥാപാത്രങ്ങളെയാണ് ഇരുവരും അവതരിപ്പിക്കുന്നത്. ത്രില്ലര്‍ മോഡിലാണ് ചിത്രം ഒരുങ്ങുന്നത്.<br/>പാപനാശത്തിനു ശേഷം ജിത്തു ജോസഫ് സംവിധാനം ചെയ്യുന്ന രണ്ടാമത്തെ തമിഴ് സിനിമയാണ് തമ്പി. നടന്‍ സൂര്യ നേരത്തെ ചിത്രത്തിന്റെ ഫസ്റ്റ് ലുക്ക് പോസ്റ്റര്‍ പങ്കുവെച്ചിരുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>കാര്‍ത്തിക്കും ജ്യോതികയ്ക്കുമൊപ്പം നടന്‍ സത്യരാജും ഒരു പ്രധാന കഥാപാത്രത്തെ അവതരിപ്പിക്കുന്നു.<br/>വിയാകോം 18 സ്റ്റുഡിയോസിനൊപ്പം ജ്യോതികയുടെ സഹോദരന്‍ സുരാജ് സദാനയും ചേര്‍ന്നാണ് ചിത്രം നിര്‍മിക്കുന്നത്. ഡിസംബറിലാണ് ചിത്രം തിയ്യറ്ററുകളിലെത്തുക.</p>
      <related>
        <a href="https://www.doolnews.com/mammooty-nominate-film-dair-award-for-unda-peranbu-yathra-452.html?utm_source=doolnews&amp;utm_medium=related"/>
      </related>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>കാര്‍ത്തിയുടെ ഈയടുത്തിറങ്ങിയ കൈദി എന്ന സിനിമ ബോക്‌സ്ഓഫീസില്‍ മികച്ച കലക്ഷന്‍ നേടുന്നതിനിടെയാണ് പുതിയ ചിത്രം വരാന്‍ പോകുന്നത്. ജിത്തു ജോസഫിന്റെ ബോളിവുഡ് ചിത്രം ബോഡിയുടെ ട്രെയിലര്‍ കഴിഞ്ഞ ദിവസം പുറത്തു വന്നിരുന്നു.</p>
      <figure>
        <iframe src="https://www.youtube.com/embed/ipeWQ67AziU" width="560" height="315" data-service="Youtube" scrolling="no"/>
      </figure>
    </article>
  </body>
</html>