<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/bayden-ne-zgaduvav-burisma-u-rozmovah-z-poroshenkom-yelisyeyev-novini-ukrajini-50053926.html"/>
    <meta property="og:site_name" content="НВ"/>
    <meta property="article:published_time" content="2019-11-16T14:10:00+00:00"/>
    <meta property="og:title" content="Байден не згадував Burisma у розмовах з Порошенком — Єлісєєв"/>
    <meta property="og:description" content="Ексзаступник голови Адміністрації президента Порошенка Костянтин Єлісєєв заявив, що колишній віцепрезидент США Джо Байден ніколи не згадував про Burisma під час розмов із Порошенком."/>
  </head>
  <body>
    <article>
      <h1>Байден не згадував Burisma у розмовах з Порошенком — Єлісєєв</h1>
      <h2>Ексзаступник голови Адміністрації президента Порошенка Костянтин Єлісєєв заявив, що колишній віцепрезидент США Джо Байден ніколи не згадував про Burisma під час розмов із Порошенком.</h2>
      <address>
        <time datetime="2019-11-16T14:10:00+00:00">16 Nov 2019, 14:10</time>
      </address>
      <p>Про це Єлісєєв розповів у інтерв'ю <a href="https://ukr.segodnya.ua/ukraine/intervyu-s-konstantinom-eliseevym-vo-vremya-kontaktov-poroshenko-s-rukovodstvom-ssha-voprosy-burismy-i-baydena-ne-zatragivalis-1360716.html">Сегодня</a>.</p>
      <p>«Були й телефонні розмови президента Порошенка з президентом Трампом, і віцепрезидентом Байденом, коли він ще був віцепрезидентом. Повірте мені, слово Burisma або ім'я сина Байдена ніколи не згадувалося. В тому числі, ще раз підкреслюю, під час телефонних і будь-яких контактів з віцепрезидентом Байденом», — наголосив Єлісєєв.</p>
      <p>Він додав, що не відчував негативного ставлення Трампа до України. Натомість, за його словами, протягом 2016−2018 років Україні вдалося підписати низку вигідних угод та отримати військову допомогу від США.</p>
      <p>Нагадаємо, анонімний інформатор повідомив, що в телефонній розмові Трамп закликав Зеленського розпочати розслідування щодо Гантера Байдена — сина його головного конкурента на майбутніх виборах президента США Джо Байдена.</p>
      <p>Це поклало початок розслідуванню, яке може призвести до імпічмента Трампа.</p>
    </article>
  </body>
</html>