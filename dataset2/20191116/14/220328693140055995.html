<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/fenovete-na-dep-se-izpravikha-sreshchu-khrd-406896.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-16T14:51:38+00:00"/>
    <meta property="og:title" content="Феновете на Деп се изправиха срещу Хърд"/>
    <meta property="og:description" content="34 000 подписа събра петиция срещу актрисата"/>
  </head>
  <body>
    <article>
      <h1>Феновете на Деп се изправиха срещу Хърд</h1>
      <address><time datetime="2019-11-16T14:51:38+00:00">16 Nov 2019, 14:51</time> by <a rel="author">Агенция Стандарт</a></address>
      <p>Лютата борба между Джони Деп и Амбър Хърд продължава с пълна сила. Докато бившите съпрузи се разправят помежду си в съда, феновете им също се включиха във войната. Петиция срещу актрисата събра повече от 34 000 подписа. Почитателите на Джак Спароу искат Хърд да бъде елиминирана от продължението на миналогодишния суперхит с Джейсън Момоа „Аквамен“. Разбира се, съдебната битка между звездите вреди на кариерите и на двамата. Деп вече се прости с култовата си роля на пирата. Въпреки че от Дисни така и не коментираха публично случката, компанията обяви римейк на „Карибски пирати“, което подсказва, че Джони е загубил. В отговор на случката самият актьор също се опита да саботира участието на Хърд в „Аквамен 2“ и лично се обърна към „Уорнър Брос“ тя да бъде уволнена. Това провокира и феновете за петицията. Не изглежда войната между бившите скоро да приключи, но за момента Амбър се очаква да се появи в бъдещата продукция.</p>
    </article>
  </body>
</html>