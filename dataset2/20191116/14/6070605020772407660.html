<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/esports/Abidal-Sandro-Barca_0_2345165664.html"/>
    <meta property="og:site_name" content="Ara.cat"/>
    <meta property="article:published_time" content="2019-11-16T14:40:23+00:00"/>
    <meta property="og:title" content="Éric Abidal i Sandro Rosell, citats a declarar en el cas sobre el trasplantament a l'exjugador"/>
    <meta property="og:description" content="La declaració serà el 22 de novembre"/>
  </head>
  <body>
    <article>
      <h1>Éric Abidal i Sandro Rosell, citats a declarar en el cas sobre el trasplantament a l'exjugador</h1>
      <h2>La declaració serà el 22 de novembre</h2>
      <address>
        <time datetime="2019-11-16T14:40:23+00:00">16 Nov 2019, 14:40</time>
      </address>
      <p>La jutge del cas Abidal, en què s'investiga una presumpta trama de tràfic d'òrgans relacionada amb la malaltia que va patir el llavors jugador del Barça, ha citat a declarar el mateix Abidal i Sandro Rosell. Segons ha avançat la SER, el jutge ho ha fet a instàncies de l'advocat de l'estat. La declaració de l'expresident del Barça i l'actual secretari tècnic blaugrana serà el dia 22 de novembre.</p>
      <p>També declararà Juan José Castillo, a qui la Guàrdia Civil ha identificat com l'interlocutor de Rosell en la conversa telefònica interceptada i que va donar origen al cas. Castillo, treballador del Barça llavors, va parlar amb Rosell sobre Abidal en una conversa en què una frase interceptada per la Guàrdia Civil va aixecar sospites. La investigació està relacionada amb el cas de corrupció de Rosell, del qual va ser declarat innocent. Tot i això, el cas Abidal ha seguit el seu curs.</p>
      <p>Els advocats dels acusats confien que la seva declaració precedeixi l'arxivament del cas, després que el donant del fetge, Gérard Armand, el cosí d'Abidal, s'hagi sotmès a voluntat pròpia a una exploració mèdica insistentment reclamada per la justícia espanyola.</p>
    </article>
  </body>
</html>