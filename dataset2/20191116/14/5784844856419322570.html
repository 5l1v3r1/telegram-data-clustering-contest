<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/pises-blog-tako-lahko-zasluzis.html?RSS7454c32299590f4bc37d50026b78031d"/>
    <meta property="og:site_name" content="Računalniške novice"/>
    <meta property="article:published_time" content="2019-11-16T14:00:00+00:00"/>
    <meta property="og:title" content="Pišeš blog? Tako lahko zaslužiš"/>
    <meta property="og:description" content="Nekaterim spletnim mestom so omogočili enostavno sprejemanje ponavljajočih se plačil (članarine ali naročnine na spletne vsebine). Orodje bo na voljo vsem, ki imajo plačano spletno"/>
  </head>
  <body>
    <article>
      <h1>Pišeš blog? Tako lahko zaslužiš</h1>
      <address>
        <time datetime="2019-11-16T14:00:00+00:00">16 Nov 2019, 14:00</time>
      </address>
      <p>
        <b>Pri Wordpressu, enemu najbolj uporabljenih spletnih orodij za bloganje in izdelavo spletnih strani, so naredili korak naprej pri nagrajevanju kakovostnih in zvestih piscev.</b>
      </p>
      <p>Nekaterim spletnim mestom so omogočili enostavno sprejemanje ponavljajočih se plačil (članarine ali naročnine na spletne vsebine). Orodje bo na voljo vsem, ki imajo plačano spletno mesto WordPress, in tistim spletnim mestom, ki uporabljajo komplet orodij Jetpack. Bloganje, ki je sicer v upadu, saj ne zagotavlja več dostojnega zaslužka, bi želeli pri Wordpressu sedaj oživiti tudi s finančnimi spodbudami.</p>
      <p>"Zlasti z vidika malega založnika ali podjetnika so naročnine dandanes ključni element pri monetiziranju vsebin na spletni strani,” je poudaril <b>Mark Armstrong</b>, urednik spletnih vsebin v Wordpressovem krovnem podjetju. “Ideja je bila narediti nekaj razmeroma preprostega, kar bi bilo mogoče enostavno integrirati v Wordpressov sistem, da bi spletna mesta lahko takoj začela pridobivati prihodke od svojih bralcev.” Armstrong je še povedal, da so prvo različico storitve prvič preizkusili ravno v njihovem podjetju. Pri tem so se zanašali na 8 let izkušenj s članarinami in naročninami.</p>
      <p>Pri Wordpressu poudarjajo pomen denarnih vplačil avtorju, da se ta lahko posveti kakovostni vsebini. Armstrong je o novosti tudi tvitnil, da bo omogočala neomejene možnosti vplačil (pay-what-you-want option) in komentiral, da bodo nekateri bralci avtorja nagradili z veliko večjim zneskom, kot bi ta pričakoval. Čeprav je na trgu kup ponudnikov s sistemom za omogočanje plačil avtorjem (Patreon, Memberful in drugi), pri Wordpressu poudarjajo, da so novosti zaželene, a bodo odločitve o uporabi posameznega sistema za vplačila še vedno na strani uporabnikov - piscev.</p>
      <p>Če torej pišete blog, ki ima dober doseg, vsekakor preizkusite tudi to možnost in izkoristite priložnost za (dodaten) zaslužek.</p>
    </article>
  </body>
</html>