<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/ekologichna-energetika-na-odeshhini-pobuduyut-shhe-odnu-vitrovu-elektrostantsiyu/"/>
    <meta property="og:site_name" content="Прямий"/>
    <meta property="article:published_time" content="2019-11-16T14:37:00+00:00"/>
    <meta property="og:title" content="Екологічна енергетика: на Одещині побудують ще одну вітрову електростанцію"/>
    <meta property="og:description" content="Чергову вітрову електростанцію, до будівництва якої залучені зарубіжні інвестори, побудують на території семи сіл - Козацьке, Красна Коса, Молога,"/>
  </head>
  <body>
    <article>
      <h1>Екологічна енергетика: на Одещині побудують ще одну вітрову електростанцію</h1>
      <address>
        <time datetime="2019-11-16T14:37:00+00:00">16 Nov 2019, 14:37</time>
      </address>
      <p>
        <b>Чергову вітрову електростанцію, до будівництва якої залучені зарубіжні інвестори, побудують на території семи сіл - Козацьке, Красна Коса, Молога, Семенівка, Старокозаче і Зручне.</b>
      </p>
      <p>Про це повідомляє "<a href="https://uc.od.ua/news/region/1220855">Одеський кур'єр</a>".</p>
      <p>Термін реалізації проекту становить двадцять років, а загальна сума інвестицій, як передбачається, досягне 200 мільйонів євро. Замовником будівельних робіт виступило ТОВ "Дністровська вітроелектростанція", засновниками якої є компанія "Санрайз Вінд Ван" (Франція) і "Фонд 1 поновлюваних джерел енергії в Україні" (США). Бенефіціарами майбутньої вітроелектростанції записані громадяни Франції Параскевас Паріс Моратоглу і Кетрін Домінік Шарлотта Берхер Еп Моратоглу.</p>
      <p>Проект Дністровської ВЕС виконала "Творча архітектурна майстерня "Л. Муляр" Київської організації Національної спілки архітекторів України, яку очолює заслужений архітектор України Леонід Муляр. Підрядником призначено ТОВ "Альтіс Констракшн", засновниками якої є офшорні компанії з Кіпру "Альтіс Холдинг Літімед" і "Гаріхан Інвестментс Лімітед" з групи "Альтіс-Холдинг" Олександра Глімбовського.</p>
      <p>Нагадаємо, на Запоріжжі компанія ДТЕК<a href="https://prm.ua/kompaniya-dtek-vidkrila-odnu-z-naybilshih-v-ukrayini-vitroelektrostantsiy/"> відкрила одну з найбільших в Україні вітроелектростанцій</a>.</p>
      <related>
        <h4>Схожі новини</h4>
        <a href="https://prm.ua/guchne-vbivstvo-na-odeshhini-pidlitok-poyasniv-chomu-vbiv-svoyu-14-richnu-podrugu/"/>
        <a href="https://prm.ua/na-odeshhini-troye-kursantiv-postrazhdali-vid-vibuhu-granati/"/>
        <a href="https://prm.ua/na-odeshhini-zgorila-yahta-mistsevogo-deputata-pershi-podrobitsi/"/>
      </related>
    </article>
  </body>
</html>