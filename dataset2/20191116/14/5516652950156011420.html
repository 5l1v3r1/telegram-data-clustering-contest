<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425975/dhlwsh-toy-dhmhtrh-gakh-gia-thn-epeteio-ths-exegershs-toy-polytexneioy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-16T14:50:01+00:00"/>
    <meta property="og:title" content="Δήλωση του Δημήτρη Γάκη για την επέτειο της εξέγερσης του Πολυτεχνείου"/>
    <meta property="og:description" content="Ανακοίνωση για την επέτειο εξέγερσης του Πολυτεχνείου απέστειλε ο πολιτευτής κ. Δημήτρης Γάκης. Στη σχετική ανακοίνωση αναφέρει:  «Το μήνυμα τ...- Δήλωση του Δημήτρη Γάκη για την επέτειο της εξέγερσης του Πολυτεχνείου - Η ΡΟΔΙΑΚΗ"/>
  </head>
  <body>
    <article>
      <h1>Δήλωση του Δημήτρη Γάκη για την επέτειο της εξέγερσης του Πολυτεχνείου</h1>
      <address>
        <time datetime="2019-11-16T14:50:01+00:00">16 Nov 2019, 14:50</time>
      </address>
      <p>Ανακοίνωση για την επέτειο εξέγερσης του Πολυτεχνείου απέστειλε ο πολιτευτής κ. Δημήτρης Γάκης. Στη σχετική ανακοίνωση αναφέρει:</p>
      <p>«Το μήνυμα της εξέγερσης του Πολυτεχνείου παραμένει σήμερα επίκαιρο όσο ποτέ. 46 χρόνια μετά, οι τρεις μέρες του Νοέμβρη του ’73 που συγκλόνισαν τη χώρα εξακολουθούν να εμπνέουν τους νέους για καλύτερη παιδεία, ουσιαστική δημοκρατία και κοινωνική δικαιοσύνη.</p>
      <p>Σήμερα, που η παλαιοκομματική πολιτική της Δεξιάς προσπαθεί να μετατρέψει σε φρούρια τα πανεπιστήμια, να κατεδαφίσει δικαιώματα και κεκτημένα των εργαζομένων - που με τις δικές τους θυσίες κράτησαν την κοινωνία ζωντανή μέσα στην κρίση που η ίδια η συντηρητική παράταξη με την πολιτική της δημιούργησε, οι νέοι και οι νέες στέκονται δυναμικά απέναντί τους. Με καινούργιους αγώνες, όλων μας, θα ανατρέψουμε την κυβερνητική νεοφιλελεύθερη πολιτική απαιτώντας αξιοπρέπεια και αλληλεγγύη και κερδίζοντας κοινωνική δικαιοσύνη, ισότιμη πρόσβαση στη μόρφωση και Ελευθερία για όλους».</p>
    </article>
  </body>
</html>