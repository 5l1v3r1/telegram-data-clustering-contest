<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/eliminacje-euro-2020-rasistowski-skandal-w-meczu-rumunia-szwecja,985933.html"/>
    <meta property="og:site_name" content="TVN24"/>
    <meta property="article:published_time" content="2019-11-16T14:28:00+00:00"/>
    <meta property="og:title" content="Obrażany piłkarz prosił sędziego, by nie przerywał meczu. &quot;Nie powinniśmy dać się sprowokować tym idiotom&quot;"/>
    <meta property="og:description" content="Kolejny rasistowski skandal z udziałem kibiców reprezentacji Rumunii. W meczu eliminacji Euro 2020 ich reprezentacja przegrywała ze Szwecją 0:2. Wtedy kibice gospodarzy postanowili wyładować swoją ..."/>
  </head>
  <body>
    <article>
      <h1>Obrażany piłkarz prosił sędziego, by nie przerywał meczu. "Nie powinniśmy dać się sprowokować tym idiotom"</h1>
      <address>
        <time datetime="2019-11-16T14:28:00+00:00">16 Nov 2019, 14:28</time>
      </address>
      <slideshow>
        <figure>
          <img src="https://r-scale-e0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/d9344fab-7bb4-4b74-a4bb-2ef6867d0744.jpg?type=1&amp;srcmode=0&amp;srcx=1/1&amp;srcy=13/25&amp;srcw=1/1&amp;srch=79/100&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/0cbc1a12-5877-4630-a627-c97a39f1424b-480p.mp4"/>
          <figcaption>Szwedzi awansowali na Euro 2020</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/11108a3dbfe4636cb40b84b803b2fff6/60e55af6-84b7-4254-9c43-abc9d91083d7-480p.mp4"/>
          <figcaption>Rumunia podejmowała Hiszpanię</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/57b300bf-cdba-47a4-bb04-23af283edb03-480p.mp4"/>
          <figcaption>Szwecja - Hiszpania - eliminacje Euro 2020</figcaption>
        </figure>
        <figcaption>Szwedzi awansowali na Euro 2020 Foto: PAP/EPA | Video: PAP/EPA</figcaption>
      </slideshow>
      <h3>Kolejny rasistowski skandal z udziałem kibiców reprezentacji Rumunii. W meczu eliminacji Euro 2020 ich reprezentacja przegrywała ze Szwecją 0:2. Wtedy kibice gospodarzy postanowili wyładować swoją złość na czarnoskórym piłkarzu gości Aleksandrze Isaku i zaczęli go obrażać.</h3>
      <related>
        <a href="https://eurosport.tvn24.pl/pilka-nozna,105/reprezentant-anglii-zdruzgotany-zachowaniem-wlasnych-kibicow-nie-zrobil-niczego-zlego,985855.html"/>
      </related>
      <p>Isak wiedział, że okrzyki skierowane były w jego kierunku, ale poprosił sędziego, by z tego powodu nie przerywał meczu. - Nie powinniśmy w żaden sposób dać się sprowokować tym idiotom - powiedział 20-letni piłkarz.</p>
      <p>- Oczywiście, jest to smutne. Byliśmy przygotowani na takie rzeczy, ale to nie pomogło. Myślę, że sobie z tym poradzę. Wsparcie zespołu było niesamowite. To bardzo smutne, że takie rzeczy się zdarzają, ale co zrobić? - dodał napastnik reprezentacji Szwecji.</p>
      <h3>Piłeczka golfowa przerwała mecz</h3>
      <p>Po tym, jak pod koniec piątkowego spotkania w Bukareszcie na murawę rzucono z trybun piłeczkę golfową, sędzia Daniele Orsato postanowił na kilka minut przerwać mecz.</p>
      <p>- Takie zachowanie kibiców powoduje, że człowiek przestaje cieszyć się futbolem. Nie można przejść obok bez żadnej reakcji - skomentował 28-letni gracz gości Emil Forsberg w szwedzkiej telewizji.</p>
      <p>Ekipa Trzech Koron zakwalifikowała się już na Euro 2020.</p>
      <p>To nie był pierwszy rasitowski incydent z udziałem rumuńskich kibiców. Wcześniej podobne zdarzenia miały miejsca w meczach z Hiszpanią (1:2) i Maltą (1:0).</p>
      <figure>
        <img src="https://r-scale-80.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/94784c81-4003-4f28-9e0a-f5bf8299b3ae.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Szwecja - Rumunia<cite>Źródło: Getty Images</cite></figcaption>
      </figure>
      <p>Autor: Skrz/TG / Źródło: PAP</p>
    </article>
  </body>
</html>