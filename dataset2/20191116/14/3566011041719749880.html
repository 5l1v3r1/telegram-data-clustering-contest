<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547756.html/%DA%86%DA%AF%D9%88%D9%86%DA%AF%DB%8C-%D8%A7%D9%85%DA%A9%D8%A7%D9%86-%D8%A8%D8%B1%D8%AF%D8%A7%D8%B4%D8%AA-%D8%A7%D8%B2-%D8%A8%D8%B3%D8%AA%D9%87-%D8%AD%D9%85%D8%A7%DB%8C%D8%AA%DB%8C-%D8%AF%D9%88%D9%84%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-16T14:56:00+00:00"/>
    <meta property="og:title" content="چگونگی امکان برداشت از بسته حمایتی دولت"/>
    <meta property="og:description" content="سازمان برنامه و بودجه اعلام کرد، بسته حمایتی دولت به صورت ریالی به حساب یارانه نقدی سرپرستان خانوار واریز شده و هیچگونه طرحی مبنی بر استفاده با محدودیت خرید کالا و اعتبار ریالی وجود ندارد."/>
  </head>
  <body>
    <article>
      <h1>چگونگی امکان برداشت از بسته حمایتی دولت</h1>
      <address>
        <time datetime="2019-11-16T14:56:00+00:00">16 Nov 2019, 14:56</time>
      </address>
      <p>سازمان برنامه و بودجه اعلام کرد، بسته حمایتی دولت به صورت ریالی به حساب یارانه نقدی سرپرستان خانوار واریز شده و هیچگونه طرحی مبنی بر استفاده با محدودیت خرید کالا و اعتبار ریالی وجود ندارد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ پیگیریها از سازمان برنامه و بودجه نشان می‌دهد، بسته جدید حمایتی دولت به صورت ریالی به حساب یارانه نقدی سرپرستان خانوار واریز خواهد شد. بر این اساس طرحی مبنی بر  تخصیص اعتبار  ریالی برای خرید کالا در قالب بسته جدید حمایتی وجود ندارد.</p>
      <p>همچنین افرادی که به هر  دلیل یارانه نقدی آنها قطع شده است  می‌توانند برای اعتراض به سامانه وزارت رفاه مراجعه کرده و اعتراض خود را ثبت کنند. بعد از بررسی مجدد و تایید از سوی وزارت رفاه یارانه نقدی این افراد نیز برقرار خواهد شد. به گفته مسئولان سازمان برنامه اگر فرایند بررسی و احراز شرایط دریافت یارانه نقدی  بیش از یک ماه نیز طول بکشد  مبلغ واریز نشده در ماههای قبلی به حساب فرد واریز خواهد شد.   همچنین مهدی قمصریان از سازمان برنامه و بودجه اعلام کرد، منابع حاصل از اجرای طرح حمایتی همانطور که آقای نوبخت اعلام کرد  حدود 30 هزار میلیارد تومان برآورد می شود که به صورت نقدی میان 18میلیون خانوار برخوردار از شرایط دریافت توزیع ماهیانه خواهد شد، بر این اساس ارقام برای خانوار تک نفره 55 هزار تومان و به تدریج با رشد بعد خانوار اضافه خواهد شد. همچنین طرحی با عنوان توزیع کالایی به هیچ عنوان قرار نیست انجام شود و چنین برنامه ریزی از سوی دولت در دستور کار قرار نگرفته است.   منبع: تسنیم</p>
    </article>
  </body>
</html>