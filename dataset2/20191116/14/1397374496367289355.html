<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/evroliga-dzejms-ukrao-priznanje-micicu-392923.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-16T14:57:00+00:00"/>
    <meta property="og:title" content="Evroliga - Džejms &quot;ukrao&quot; priznanje Miciću"/>
    <meta property="og:description" content="Košarkaš moskovskog CSKA poneo je titulu najkorisnijeg igrača osmog kola."/>
  </head>
  <body>
    <article>
      <h1>Evroliga - Džejms "ukrao" priznanje Miciću</h1>
      <h2>Košarkaš moskovskog CSKA poneo je titulu najkorisnijeg igrača osmog kola.</h2>
      <address><time datetime="2019-11-16T14:57:00+00:00">16 Nov 2019, 14:57</time> by <a rel="author">Nikola Miloradović</a></address>
      <p>Kompletirano je i osmo kolo u Evroligi, <anchor name=""/><a href="https://www.sportske.net/vest/kosarka/el-top-10-svi-vole-dobriceve-blokade-hajnsovo-ne-veselom-392912.htmlhttps://www.sportske.net/vest/kosarka/zvezdin-kosmar-vodis-ceo-mec-i-izgubis-posle-produzetka-392873.html">OVDE</a> možete pogledati najbolje poteze.<br/><br/>Zvezda je doživela šokantan poraz u "Areni" od Asvela, više <anchor name=""/><a href="https://www.sportske.net/vest/kosarka/el-top-10-svi-vole-dobriceve-blokade-hajnsovo-ne-veselom-392912.htmlhttps://www.sportske.net/vest/kosarka/zvezdin-kosmar-vodis-ceo-mec-i-izgubis-posle-produzetka-392873.htmlhttps://www.sportske.net/vest/kosarka/zvezdin-kosmar-vodis-ceo-mec-i-izgubis-posle-produzetka-392873.html">OVDE</a>.<br/><br/>Sada je odabran i najkorisniji igrač osmog kola, to je bek moskovskog CSKA Majk Džejms.<br/><br/>On je u pobedi nad Fenerbahčeom ubacio 31 poen, šutirao je 6/8 za tri poena i 9/9 sa linije za slobodna bacanja, dodao je i četiri asistencije za ukupan indeks 38.</p>
      <figure>
        <iframe src="https://www.youtube.com/embed/B3BMsZEg2Fc" width="640" height="360" data-service="Youtube" scrolling="no"/>
      </figure>
      <p>Najveći indeks u osmom kolu imao je Janis Papapetru iz Panatinaikosa, čak 41, on je u porazu od Albe ubacio rekord karijere od čak 39 poena.<br/><br/>Odličan je u porazu bio i Tornike Šengelija, Makabi je deklasirao Baskoniju, ali je Gruzin bio odličan sa indeksom 32 (31p, 8sk), koliko je indeksiranih poena sakupio i Džejkob Vajli iz PAO (22p, 4sk).<br/><br/>Kako su tri gore-navedena igrača doživela poraze u osmom kolu, dolazimo do zaključka da je prvi u redu za MVP priznanje iza Džejmsa bio bek reprezentacije Srbije Vasa Micić, koji je u novoj pobedi Efesa ubacio 24 poena uz šest asistencija, bez promašaja iz igre, za indeks 31.<br/><br/>Micić je, interesantno, trenutno najbolji kradljivac Evrolige sa 1,9 ukradenih lopti po nastupu.</p>
      <p>Izvor: Sportske.net</p>
    </article>
  </body>
</html>