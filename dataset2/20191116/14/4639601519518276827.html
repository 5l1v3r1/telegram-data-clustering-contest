<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/16/culture/pethane-o-skinothetis-stayros-kaplanidis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-16T14:28:44+00:00"/>
    <meta property="og:title" content="Πέθανε ο σκηνοθέτης Σταύρος Καπλανίδης"/>
    <meta property="og:description" content="Ο Σταύρος Καπλανίδης είχε σπουδάσει κινηματογράφο στη Γαλλία. Zούσε και εργαζόταν στο Παρίσι έως το 1975 που επέστρεψε στην Eλλάδα"/>
  </head>
  <body>
    <article>
      <h1>Πέθανε ο σκηνοθέτης Σταύρος Καπλανίδης</h1>
      <h2>Ο Σταύρος Καπλανίδης είχε σπουδάσει κινηματογράφο στη Γαλλία. Zούσε και εργαζόταν στο Παρίσι έως το 1975 που επέστρεψε στην Eλλάδα</h2>
      <address><time datetime="2019-11-16T14:28:44+00:00">16 Nov 2019, 14:28</time> by <a rel="author">ΤοΒΗΜΑ Team</a></address>
      <p>Μετά από σύντομη πάλη με τον καρκίνο ο σκηνοθέτης Σταύρος Καπλανίδης άφησε την τελευταία του πνοή, λίγο πριν από τα μεσάνυχτα της Παρασκευής.</p>
      <p>Η κηδεία του θα είναι πολιτική και θα γίνει την Τρίτη στις 11π.μ. στο νεκροταφείο Ζωγράφου.</p>
      <p>
        <a href="https://www.in.gr/2019/11/17/plus/features/spanio-egxromo-film-apo-polytexneio-eikones-apo-tin-eksegersi-kai-efialtiki-epomeni-mera/">Σπάνιο έγχρωμο φιλμ από το Πολυτεχνείο: Εικόνες από την εξέγερση και η εφιαλτική επόμενη μέρα</a>
      </p>
      <p>Ο Σταύρος Καπλανίδης είχε σπουδάσει κινηματογράφο στη Γαλλία. Zούσε και εργαζόταν στο Παρίσι έως το 1975 που επέστρεψε στην Eλλάδα.</p>
      <p>Είχε εργαστεί σαν βοηθός σκηνοθέτη σε πολλές ελληνικές και ξένες παραγωγές (Mεγαλέξανδρος του Θόδωρου Aγγελόπουλου, Λούφα και παραλλαγή του Nίκου Περάκη, Fedora του Billy Wilder, Midnight express του Alan Parker κ.α.). Επίσης συνεργάστηκε με την Ανιές Βαρντά, τον Σταύρο Τορνέ, τον Σταύρο Τσιώλη τον Δήμο Αβδελιώδη και άλλους.</p>
      <p>Ταινίες του όπως, «Les Amants Terribles (Οι τρομεροί εραστές)«, «O Λούσιας», Tα πουλιά εδώ δεν πετούν…», «Σταύρος Tορνές O φτωχός κυνηγός του νότου» διακρίθηκαν και βραβεύτηκαν σε φεστιβάλ της Ελλάδας και του εξωτερικού.</p>
      <p>Το ντοκιμαντέρ του «Play it again Χρήστο» για τον Χρήστο Βακαλόπουλο απέσπασε το Βραβείο κοινού στο 9ο Φεστιβάλ ντοκιμαντέρ Θεσσαλονίκης το 2007.</p>
      <p>Επίσης, γύρισε σε μίνι τηλεοπτική σειρά τον Λούσια του Νίκου Χουλιαρά το 2009.</p>
      <p>Τελευταία του ταινία «Η Καντίνα», κωμωδία ( 2009).</p>
      <p>Ο Σταύρος Καπλανίδης είχε διατελέσει μέλος του Δ.Σ. της Eταιρείας Ελλήνων Σκηνοθετών, του Γνωμοδοτικού Συμβουλίου Kινηματογραφίας του YΠΠO και του Δ.Σ. του Eλληνικού Kέντρου Kινηματογράφου.</p>
      <p>
        <a href="http://wp.mgmt.tovima.gr/2019/11/17/politics/mixalis-xrysoxoidis-teleiosame-me-tin-anoxi-tis-anomias/">Μιχάλης Χρυσοχοΐδης: «Τελειώσαμε με την ανοχή της ανομίας»</a>
      </p>
    </article>
  </body>
</html>