<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1994501/bilim-insanlar%C4%B1-%C3%BCcra-b%C3%B6lgelerde-hayat-kurtarabilecek-p%C3%BCsk%C3%BCrt%C3%BClebilir-bandaj"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-16T14:30:00+00:00"/>
    <meta property="og:title" content="Bilim insanları ücra bölgelerde hayat kurtarabilecek püskürtülebilir bandaj üretti"/>
    <meta property="og:description" content="Püskürtülebilir bandajların acil tıbbi bakımın mümkün olmadığı ücra yerlerde yaraların korunmasına ve hayat kurtaran ilaçların sağlanmasına yardımcı olabileceğini ortaya koyan yeni bir araştırma yayımlandı. Elektroeğirme adı verilen tekniği kullanan"/>
  </head>
  <body>
    <article>
      <h1>Bilim insanları ücra bölgelerde hayat kurtarabilecek püskürtülebilir bandaj üretti</h1>
      <address>
        <time datetime="2019-11-16T14:30:00+00:00">16 Nov 2019, 14:30</time>
      </address>
      <p>Püskürtülebilir bandajların acil tıbbi bakımın mümkün olmadığı ücra yerlerde yaraların korunmasına ve hayat kurtaran ilaçların sağlanmasına yardımcı olabileceğini ortaya koyan yeni bir araştırma yayımlandı.<br/><br/>Elektroeğirme adı verilen tekniği kullanan bilim insanları, tıpkı duvara boya püskürtüyormuşçasına zarar görmüş derinin üzerine ince lif tabakası püskürten “şişelenmiş bandajlar” üretti.<br/><br/>Journal of Vacuum Science &amp; Technology B. adlı bilimsel yayında yer alan araştırmanın yazarı Lane Huston, “Bu, ilaç sağlayan liflerin yara bölgesine güvenli şekilde doğrudan koyulmasının ilk uygulanışı” dedi.<br/><br/>Montana Teknoloji Üniversitesi’nde mezuniyet sonrası araştırmalarını sürdüren Huston sözlerini şöyle sürdürdü:<br/><br/>Sprey boyaya benzer mekanizmayı uygulayan bu cihaz yaraları örtmek ve zaman içinde kontrollü ilaç salımını sağlamak üzere kullanılabilir.<br/><br/>Elektroeğirme diğer endüstrilerde çeşitli ticari ürünleri sarmak, filtrelemek ve yalıtmak için kullanılıyor.<br/><br/>Fakat daha önceleri insan derisi için tehlikeli olabilecek şekilde çok yüksek voltajlarda elektrik kullanılmıştı.<br/><br/>Araştırmaya göre bilim insanları şimdi deriye güvenli şekilde yerleştirilebilecek daha küçük bir elektrik alanına sahip elektroeğirme cihazı geliştirdi.<br/><br/>Yeni aygıt, lifleri yerleştirmek için aletle yüzey arasındaki voltaj farkını kullanmak yerine, lifleri yüzeye püskürtmek için havayı kullanıyor.<br/><br/>Huston “Sprey boyamada basınçlı gaz, parçacıkları bir yüzeye doğru yönlendirerek bir bakıma yerleştirilmiş malzeme meydana getiriyor. Cihaz da sprey boyamadaki gibi, işlem esnasında püskürtücüyü istenen yüzeye yönlendirerek bu yüzeyde lif örtüsünün birikmesini sağlıyor” dedi.<br/><br/>Independent Türkçe'de yer alan habere göre, araştırma ekibi cihazlarını domuzlarda ve “eldivenli insan elinde” başarıyla test eden ilk grup.<br/><br/>5,5 milyar dolar (yaklaşık 31 milyar TL) değerindeki küresel bant ve bandaj pazarının gelecek 5 yılda büyümesi bekleniyor.<br/><br/>Bilim insanları söz konusu teknolojinin kırsal bölgelerde çalışan doktor ve tıbbi personele yardımcı olacağını umuyor.<br/><br/>Huston “ Şartların gerektirdiği ölçüde talep üzerine tercih edilebilecek bu bandaj malzemesi ve kullandığı ilaç, uzak bölgelerde modüler ve yeni koşullara uyarlanabilir ilaç teslimatını erişilebilir kılıyor” diye konuştu.<br/><br/> </p>
    </article>
  </body>
</html>