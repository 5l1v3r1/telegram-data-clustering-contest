<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158564_1065.html"/>
    <meta property="og:site_name" content="Novsport"/>
    <meta property="article:published_time" content="2019-11-16T14:10:00+00:00"/>
    <meta property="og:title" content="Локо (Пд) наниза седем гола преди гостуването на Лудогорец"/>
    <meta property="og:description" content="&quot;Смърфовете&quot; можеха да победят и с двуцифрен резултат, ако бяха малко по-точни пред вратата на съперника"/>
  </head>
  <body>
    <article>
      <h1>Локо (Пд) наниза седем гола преди гостуването на Лудогорец</h1>
      <address><time datetime="2019-11-16T14:10:00+00:00">16 Nov 2019, 14:10</time> by <a rel="author">Ats Myself</a></address>
      <p>Локомотив (Пловдив) разби втородивизионния Струмска слава със 7:0 в контролна среща, играна на "Лаута". "Черно-белите" загряха за предстоящия шампионатен мач с Лудогорец. <br/><br/>Още в 4-ата минута Ален Ожболт стреля покрай вратата. След това Анте Аралица напредна добре и пусна пас в коридор към Ожболт, но вратарят Драгомир Петков излезе и пресече подаването. В 18-ата минута Локомотив излезе напред в резултата с гол на Ален Ожболт, който бе изведен по блестящ начин от Георги Илиев и с отличен удар откри резултата.<br/><br/>В 23-ата минута отново Ожболт наказа груба грешка в защита на Симеон Петров и на няколко метра сам срещу вратаря не сбърка за 2:0. В 31-ата минута Анте Аралица направи резултата класически. Нападателят излезе зад гърба на защитата на Струмска слава и падайки насочи топката в обратния ъгъл на вратата.<br/><br/>В началото на второто полувреме Бруно Акрапович направи доста промени в състава си. В 54-ата минута Момчил Цветанов опита интересен удар с левия крак към далечния ъгъл, но топката премина на сантиметри от гредата. В 60-ата минута стражът на Струмска слава се отчете с добро спасяване при удар на Бирсент Карагарен и последвал рикошет в крак на защитник. От корнера обаче Локомотив успя да отбележи четвърти гол. Карагарен продължи топката с глава към втора греда, а там каращият проби Идакво вкара в опразнената врата.<br/><br/>В 66-ата минута страхотна атака на Локомотив бе завършена с гол от Момчил Цветанов. Един Бахтич подаде към свободния вдясно Карагарен, а той пуска успореден пас към Момчил Цветанов в наказателното поле. Последният просто подложи крак и вкара за 5:0.<br/><br/>Малко по-късно наставникът Бруно Акрапович реагира бурно при съдийско отсъждане и дори влезе на терена да потърси сметка от главния съдия, но бе изваден от футболистите на "смърфовете".<br/><br/>В 72-ата минута Николай Николаев постави топката на главата на Карагарен, но последният стреля в ръцете на вратаря. В 80-ата минута Чико Цветанов проби в наказателното поле, извади топката към Един Бахтич, а той вместо да стреля, подаде към свободния Бирсент Карагарен, който направи резултата 6:0 със силен удар от близка дистанция. Само три минути по-късно "смърфовете" повториха упражнението, но този път Мустафа Абдулахи подаде към Един Бахтич, а той отбеляза с шут под гредата.</p>
      <p><b>ЛОКОМОТИВ - СТРУМСКА СЛАВА 7:0<br/></b>1:0 Ожболт (18)<br/>2:0 Ожболт (23)<br/>3:0 Аралица (31)<br/>4:0 Идакво (61)<br/>5:0 Цветанов (66)<br/>6:0 Карагарен (80)<br/>7:0 Бахтич (83)<br/><br/><br/><u><b>ЛОКОМОТИВ (ПЛОВДИВ)</b></u><b>: Мартин Луков, Дейвид Малембана, Лукас Масоеро, Ече Идакво, Николай Николаев, Петър Витанов, Мустафа Абдулахи, Уирис Оливейра, Георги Илиев, Ален Ожболт, Анте Аралица;<br/><br/><u>СТРУМСКА СЛАВА: </u>Драгомир Петков, Илиян Попов, Симеон Петров, Мартин Костов, Димитър Петков, Димитър Буров, Антон Тунгаров, Любомир Танев, Мирослав Николов, Хуан Калдерон, Октай Юсеин</b></p>
    </article>
  </body>
</html>