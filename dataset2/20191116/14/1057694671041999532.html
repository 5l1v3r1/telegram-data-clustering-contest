<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2039636/perimene-ti-gineka-tou-me-ekriktika-ke-dikanno.html"/>
    <meta property="og:site_name" content="News.gr"/>
    <meta property="article:published_time" content="2019-11-16T14:34:01+00:00"/>
    <meta property="og:title" content="Περίμενε τη γυναίκα του με εκρηκτικά και δίκαννο"/>
    <meta property="og:description" content="Απείλησε εκείνη και τους γονείς του ότι θα τους τινάξει στον αέρα"/>
  </head>
  <body>
    <article>
      <h1>Περίμενε τη γυναίκα του με εκρηκτικά και δίκαννο</h1>
      <address>
        <time datetime="2019-11-16T14:34:01+00:00">16 Nov 2019, 14:34</time>
      </address>
      <h3>Απείλησε εκείνη και τους γονείς του ότι θα τους τινάξει στον αέρα</h3>
      <p>«Είχα πιει πολύ. Δεν καταλάβαινα τι έκανα…». Να δικαιολογηθεί προσπαθούσε χθες για άλλη μία φορά για τις πράξεις του ο μεθυσμένος νταής, που σε περιοχή του Πηλίου τον Ιούλιο του 2018 με τη χρήση δίκαννου και εκρηκτικής ύλης απείλησε τη σύζυγό του και τους γονείς του ότι θα τους σκοτώσει.</p>
      <p>Ο 46χρονος δικάστηκε χθες στο Τριμελές Πλημμελειοδικείο Βόλου και καταδικάστηκε σε ποινή φυλάκισης 26 μηνών και χρηματική ποινή 990 ευρώ με αναστολή.</p>
      <p>Απολογούμενος στο δικαστήριο, όπως αναφέρει ο <a href="https://www.taxydromos.gr/Topika/349918-apeilhse-th-syzygo-kai-toys-goneis-toy-oti-tha-toys-tina3ei-ston-aera.html">taxydromos</a>, ισχυρίστηκε ότι δεν είχε σκοπό να διαπράξει κακό και ότι κρατούσε το όπλο απλώς για να τρομάξει τους γονείς του και τη σύζυγό του.</p>
      <p>Για τα εκρηκτικά που βρέθηκαν στην κατοχή του και κατασχέθηκαν είπε ότι τα είχε από παλαιότερη εργασία του.</p>
      <p>Η απολογία του κατηγορούμενου δεν έπεισε το δικαστήριο, το οποίο μείωσε την ποινή μόνο κατά τρεις μήνες σε σχέση με την πρωτόδικη απόφαση.</p>
      <p>Ο 46χρονος κρίθηκε ένοχος και καταδικάστηκε για το επεισόδιο ενδοοικογενειακής βίας, αλλά και για παραβίαση δικαστικής απόφασης, καθώς ενώ του είχε απαγορευτεί να πλησιάσει στο σπίτι του μετά από επεισόδιο ενδοοικογενειακής βίας, εκείνος δεν υπάκουσε.</p>
      <p>Επισκέφτηκε τη σύζυγό του, προκαλώντας τότε νέο κακό χαμό. Η 33χρονη σύζυγός του εξεταζόμενη στο δικαστήριο είχε δηλώσει πρωτόδικα ότι φοβήθηκε.</p>
      <p>Ηταν κλειδωμένη στην κρεβατοκάμαρα του σπιτιού της με την ανήλικη κόρης της και ο 46χρονος χτυπούσε δυνατά την πόρτα φωνάζοντας και απειλώντας.</p>
      <p>Το δικαστήριο τον καταδίκασε για όλες τις κατηγορίες που αντιμετώπιζε και συγκεκριμένα για παραβίαση δικαστικής απόφασης, ενδοοικογενειακή απειλή, ενδοοικογενειακή απειλή κατά συρροή, παράνομη κατοχή εκρηκτικών υλών και παράνομη οπλοφορία κυνηγετικού όπλου.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2036281/se-diki-ton-aprilio-o-mathitis-pou-apilise-me-oplo-simmathiti-tou.html"/>
        <a href="https://www.news.gr/politikh/article/2036212/otan-prokite-gia-tin-asfalia-ton-pedion-den-kanoume-kanena-simvivasmo.html"/>
        <a href="https://www.news.gr/ellada/article/2035744/iraklio-ston-isangelea-o-mathitis-pou-evgale-oplo-se-scholio.html"/>
      </related>
    </article>
  </body>
</html>