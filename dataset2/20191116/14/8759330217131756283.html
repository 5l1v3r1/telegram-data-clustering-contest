<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903983/-persona-non-grata-xhaka-kan-binnenlandse-overstap-maken-in-de-winter-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T14:44:00+00:00"/>
    <meta property="og:title" content="'Persona non grata Xhaka kan binnenlandse overstap maken in de winter'"/>
    <meta property="og:description" content="Newcastle United is vastberaden om Granit Xhaka uit zijn lijden te verlossen. De club van manager Steve Bruce wil de Zwitserse international in januari graag op huurbasis overnemen."/>
  </head>
  <body>
    <article>
      <h1>'Persona non grata Xhaka kan binnenlandse overstap maken in de winter'</h1>
      <address>
        <time datetime="2019-11-16T14:44:00+00:00">16 Nov 2019, 14:44</time>
      </address>
      <p>
        <b>Newcastle United is vastberaden om Granit Xhaka uit zijn lijden te verlossen. De club van manager Steve Bruce wil de Zwitserse international in januari graag op huurbasis overnemen.</b>
      </p>
      <p>De 27-jarige middenvelder wenst te vertrekken uit het Emirates Stadium, nadat hij het tijdens de wedstrijd tegen Crystal Palace aan de stok kreeg met de aanhang van The Gunners. Unai Emery besloot na het voorval Xhaka de aanvoerderband te ontnemen, ten faveure van Pierre-Emerick Aubameyang. Xhaka kwam sinds het voorval niet meer in de plannen van de Spanjaard voor, en zinspeelt dus op een vertrek uit Noord-Londen.</p>
      <p>Newcastle is van plan hier zijn medewerking aan te verlenen, meldt <a href="https://www.telegraph.co.uk/football/2019/11/14/newcastle-interested-signing-wantaway-arsenal-star-granit-xhaka/">The Telegraph</a>. De Zwitser wil speelminuten maken om zijn plek in de nationale selectie veilig te stellen. Dit met het oog op het EK van aankomende zomer. In Newcastle kan hij teamgenoten worden van landgenoot Fabian Schär, wat in het voordeel kan spreken voor de kansen van Newcastle. Eerder deze week kwam naar buiten dat ook AC Milan geïnteresseerd is om de Zwitser over te nemen van Arsenal. De Italianen blijven naar verluid de topfavorieten in de strijd om de handtekening van Xhaka.</p>
    </article>
  </body>
</html>