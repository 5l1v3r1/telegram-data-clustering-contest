<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/ff719e032ec51989/doi-barbati-au-fost-arestati-pentru-tentativa-de-asasinare-a-presedintelui-francez-emmanuel-macron.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-16T14:17:34+00:00"/>
    <meta property="og:title" content="Doi bărbați au fost arestați pentru tentativa de asasinare a președintelui francez Emmanuel Macron"/>
    <meta property="og:description" content="Doi indivizi au fost reținuți în localitatea Moselle şi plasaţi în detenţie preventivă, fiind suspectați de implicare într-un plan de asasinare a preşedintelui Franţei, Emmanuel Macron, scrie Agerpres."/>
  </head>
  <body>
    <article>
      <h1>Doi bărbați au fost arestați pentru tentativa de asasinare a președintelui francez Emmanuel Macron</h1>
      <address><time datetime="2019-11-16T14:17:34+00:00">16 Nov 2019, 14:17</time> by <a rel="author">Jurnal.md</a></address>
      <p>
        <b>Doi indivizi au fost reținuți în localitatea Moselle şi plasaţi în detenţie preventivă, fiind suspectați de implicare într-un plan de asasinare a preşedintelui Franţei, Emmanuel Macron, scrie Agerpres.</b>
      </p>
      <p>Reținerea celor bărbați, în vârstă de 30 şi 45 de ani, vine la un un an după arestarea a patru persoane suspectate că au discutat despre un plan de atac asupra preşedintelui francez, potrivit Agerpres care citează AFP.</p>
      <p>Cei doi noi suspecţi au fost prezentaţi vineri justiţiei antiteroriste, care răspunde de ancheta asupra acestui grup eterogen apropiat de extrema dreaptă.</p>
      <p>Potrivit unei surse, cei doi bărbaţi sunt suspectaţi că „au luat parte la reuniuni în cursul cărora au fost evocate planuri de acţiune violentă, în special împotriva preşedintelui Republicii”. Implicarea lor a fost descoperită în cadrul investigaţiilor derulate de un an asupra unuia dintre protagoniştii afacerii, la domiciliul căruia au fost arestaţi mai mulţi suspecţi pe 6 noiembrie 2018.</p>
      <p>În acea zi, şase simpatizanţi ai extremei drepte radicale au fost arestați. În final, patru dintre ei au fost inculpaţi, iar ceilalţi doi sunt în continuare în arest preventiv. Anchetatorii au decis să intervină după ce au aflat despre deplasarea lui Jean-Pierre Bouyer, un pensionar şi principalul suspect, la unul dintre protagonişti la Moselle.</p>
      <p>Şeful statului era atunci prezent în regiune în cadrul periplului său prilejuit de centenarul sfârşitului Primului Război Mondial. Într-o conversaţie interceptată de poliţie, acest pensionar a spus că intenţionează să-l atace pe şeful statului cu un cuţit de ceramică, nedetectabil la controalele de securitate.</p>
    </article>
  </body>
</html>