<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/16/fransa-da-son-6-yil-icinde-900-otomobili-atese-veren-saldirgan-yakalandi"/>
    <meta property="og:site_name" content="euronews"/>
    <meta property="article:published_time" content="2019-11-16T14:44:24+00:00"/>
    <meta property="og:title" content="Fransa'da 6 yılda 900 otomobili ateşe veren saldırgan yakalandı"/>
    <meta property="og:description" content="Fransa’nın doğusundaki Bas-Rhin bölgesinde son 6 yıl içinde yaklaşık 900 otomobili ateşe veren veya tahrip eden saldırgan yakalandı."/>
  </head>
  <body>
    <article>
      <h1>Fransa'da 6 yılda 900 otomobili ateşe veren saldırgan yakalandı</h1>
      <address><time datetime="2019-11-16T14:44:24+00:00">16 Nov 2019, 14:44</time> by <a rel="author">Euronews </a></address>
      <p>Fransa’nın doğusundaki Bas-Rhin bölgesinde, son 6 yıl içinde yaklaşık 900 otomobili ateşe veren veya tahrip eden saldırgan yakalandı.</p>
      <p>Gözaltında suçlarını itiraf eden 33 yaşındaki zanlının, 2013 yılından bu yana kundakladığı veya tahrip ettiği araçlara verdiği zararın 8,5 milyon euro civarında olduğu tahmin ediliyor.</p>
      <p>Strasbourg yakınlarındaki Sélestat kasabasında yaşayan zanlı, tutuklu yargılanacak.</p>
      <p>Polis, zanlının sabıka kaydı olmadığını ve yaşadığı yerde iyi ilişkileriyle tanındığını açıkladı.</p>
      <p>Fransız basınına göre, üst düzey atlet olan zanlı, bu yeteneği sayesinde işlediği suçların ardından polisin elinde kolayca kaçma başarısı gösterdi. Zanlı polisteki sorgusunda, kişisel husumetlerini çözme adına araçlara zarar verdiğini söyledi.</p>
      <p>Fransa'da sorunlu banliyölerde, polisi veya iktidarı protesto amacıyla araç kundaklanması göstericilerin başvurduğu yaygın bir gelenek. Ülkede yine her yıl yılbaşı kutlamalarında, çok sayıda araç kundaklanıyor.</p>
      <ul>
        <li>
          <a href="https://tr.euronews.com/2018/01/02/fransa-da-yilbasi-gecesi-bin-arac-atese-verildi">Fransa'da yılbaşı gecesi bin araç ateşe verildi</a>
        </li>
        <li>
          <a href="https://tr.euronews.com/2018/12/01/canli-izle-video-fransa-da-sari-yelekliler-meydanlarda-paris-champs-elysee-karisti">Paris savaş alanı: Sarı Yelekliler'in eyleminde en az 90 kişi yaralandı, 200 kişi gözaltına alındı</a>
        </li>
      </ul>
    </article>
  </body>
</html>