<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/dimosia-igeia/597677/kathe-dyo-xronia-to-test-pap-sto-gesyosa-prepei-na-gnorizete"/>
    <meta property="og:site_name" content="SIGMALIVE"/>
    <meta property="article:published_time" content="2019-11-16T14:58:00+00:00"/>
    <meta property="og:title" content="Κάθε δύο χρόνια το Τεστ Παπ στο ΓεΣΥ-Όσα πρέπει να γνωρίζετε"/>
    <meta property="og:description" content="Κάθε δύο χρόνια θα μπορούν οι γυναίκες οι οποίες είναι εγγεγραμμένες στο ΓεΣΥ να υποβάλλονται στο τεστ Παπανικολάου, σύμφωνα με τον Οργανισμό Ασφάλισης..."/>
  </head>
  <body>
    <article>
      <h1>Κάθε δύο χρόνια το Τεστ Παπ στο ΓεΣΥ-Όσα πρέπει να γνωρίζετε</h1>
      <address><time datetime="2019-11-16T14:58:00+00:00">16 Nov 2019, 14:58</time> by <a rel="author">Άντρη Χαραλάμπους</a></address>
      <p><b>Κάθε δύο χρόνια θα μπορούν οι γυναίκες οι οποίες είναι εγγεγραμμένες στο ΓεΣΥ να υποβάλλονται στο τεστ Παπανικολάου, σύμφωνα με τον Οργανισμό Ασφάλισης Υγείας. <br/></b> <br/>Οι κατευθυντήριες γραμμές δόθηκαν από τον Οργανισμό στους γιατρούς και από χθες τέθηκε σε ισχύ το μέτρο. <br/> <br/>Σύμφωνα με πληροφορίες του SigmaLive, σκοπός του μέτρου αυτού είναι η αποφυγή της κατάχρησης του Συστήματος. <br/> <br/>Όπως μας λέχθηκε, ωστόσο, εάν ο γιατρός κρίνει ότι μια γυναίκα πρέπει να υποβληθεί σε μια από τις σημαντικότερες εξετάσεις νωρίτερα από τα δύο χρόνια, τότε το ποσό που θα κληθεί να πληρώσει θα είναι στα 6 ευρώ που είναι και το αντίτιμο της επίσκεψης. <br/> <br/>Εάν μια γυναίκα επιθυμεί η ίδια να υποβληθεί στο τεστ πριν από την παρέλευση των 2 ετών, τότε θα κληθεί να πληρώσει το ποσό που θα πλήρωνε στον γυναικολόγο της πριν από την εφαρμογή του ΓεΣΥ. <br/> <br/>Επιπλέον, οι κατευθυντήριες γραμμές αφορούν, μεταξύ άλλων, προϋποθέσεις για διάφορους τύπους υπερηχογραφημάτων και εξετάσεων, κατά τη διάρκεια εγκυμοσύνης, περιορισμούς στις μαστογραφίες και άλλα.<br/> <br/>Ο Ανδρέας Παπακωνσταντίνου αποκάλυψε στο ΣΙΓΜΑ ότι την ερχόμενη βδομάδα θα καλεστεί ο Παγκύπριος Σύνδεσμος Ιδιωτικών Κλινικών, για το θέμα της δευτεροβάθμιας φροντίδας υγείας στο ΓΕΣΥ.<br/> <br/>Στόχος, όπως είπε, είναι να προλάβουν το χρονοδιάγραμμα της 1ης Ιουνίου του 2020.<br/> <br/> </p>
    </article>
  </body>
</html>