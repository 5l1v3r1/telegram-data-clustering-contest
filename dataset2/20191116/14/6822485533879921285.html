<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825112.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T14:30:00+00:00"/>
    <meta property="og:title" content="نانواکناری در گفتگو با الف: انتقال آب دریای خزر کبریتی بر باروت شیرآبهای پسماند دریاست"/>
    <meta property="og:description" content="ولی اله نانواکناری نماینده بابلسر و فریدونکنار در مجلس شورای اسلامی در گفتگو با خبرنگار الف با اشاره به موضوع انتقال آب دریای خزر گفت: انتقال آب دریای خزر به استان سمنان غیر ممکن است."/>
  </head>
  <body>
    <article>
      <h1>نانواکناری در گفتگو با الف: انتقال آب دریای خزر کبریتی بر باروت شیرآبهای پسماند دریاست</h1>
      <address>
        <time datetime="2019-11-16T14:30:00+00:00">16 Nov 2019, 14:30</time>
      </address>
      <p>نماینده استان مازندران در مجلس ضمن مخالف با انتقال آب دریای خزر به استان سمنان گفت: انتقال آب دریای خزر کبریتی بر باروت شیرآبهای پسماند مسیر رودخانه و ساحل دریاست.</p>
      <p>ولی اله نانواکناری نماینده بابلسر و فریدونکنار در مجلس شورای اسلامی در گفتگو با خبرنگار الف با اشاره به موضوع انتقال آب دریای خزر گفت: انتقال آب دریای خزر به استان سمنان غیر ممکن است.</p>
      <p>وی افزود: این انفجار نه تنها شمال سلسله جبال البرز را نابود می کند بلکه جنوب این مناطق را هم به نابودی می کشاند.</p>
      <p>عضو کمیسیون امنیت ملی و سیاست خارجی مجلس شورای اسلامی تاکید کرد: وزیر محترم نیرو و رئیس سازمان حفاظت از محیط زیست باید به هشدارهای نمایندگان شمال در خصوص انتقال آب دریای خزر توجه کنند و رئیس جمهور هم توجه ویژه داشته باشد.</p>
      <p>نانواکناری افزود: نباید اقدامی کرد و بعد پشیمان شوند.</p>
      <p>وی  با اشاره به هزینه انتقال اب دریای خزر تصریح کرد:این کار بیش از 20 هزار میلیارد تومان هزینه دارد این در حالی است که با هزینه 70 میلیارد تومان مشکل آب شرب استان مازندران با جمعیت میلیونی حل خواهد شد.</p>
      <p>نماینده بابلسر و فریدونکنار در مجلس شورای اسلامی افزود: سوال از رئیس جمهور و دولت که بر طبل انتقال آب دریای خزر می کوبند این است که چرا برای حل مشکل آب شرب مازندران 70 میلیارد تومان هزینه نمی کنند اما می خواهند با 20 هزار میلیارد تومان هزینه آب دریای خزر را منتقل کنند.</p>
    </article>
  </body>
</html>