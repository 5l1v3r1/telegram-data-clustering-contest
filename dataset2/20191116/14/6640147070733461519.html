<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/automotive/volkswagen-piano-da-60-miliardi-per-la-mobilita-sostenibile/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-16T14:49:00+00:00"/>
    <meta property="og:title" content="Volkswagen, piano da 60 miliardi per la mobilità sostenibile | MotorLabs"/>
    <meta property="og:description" content="Volkswagen ha annunciato i piani che riguarderanno i prossimi investimenti nel settore nella mobilità sostenibile. Un grande sviluppo di ibridazione, elettrificazione e digitalizzazione saranno l’obiettivo per il gruppo di Wolfsburg."/>
  </head>
  <body>
    <article>
      <h1>Volkswagen, piano da 60 miliardi per la mobilità sostenibile | MotorLabs</h1>
      <address>
        <time datetime="2019-11-16T14:49:00+00:00">16 Nov 2019, 14:49</time>
      </address>
      <p><i>Volkswagen</i> ha annunciato i piani che riguarderanno i prossimi<b> investimenti nel settore nella mobilità sostenibile</b>. Un grande sviluppo di ibridazione, elettrificazione e digitalizzazione saranno l’obiettivo per il gruppo di Wolfsburg.</p>
      <p>Come ben sappiamo, sono ormai tantissime le azienda che investono sullo sviluppo delle nuove tecnologie, investimenti che raggiungono sempre più <b>cifre esorbitanti</b>. Il gruppo Volkswagen, a questo proposito, ha annunciato il suo <b>nuovo piano di investimenti</b> per le nuove mobilità pari a<b> 60 miliardi di euro </b>tra il<b> 2020 e il 2024;</b> 33 miliardi saranno impiegati sullo sviluppo della <b>mobilità elettrica</b>.</p>
      <figure>
        <img src="https://www.tomshw.it/images/images/2019/11/foto-generiche-63393.768x432.jpg"/>
      </figure>
      <p>Gli investimenti previsti andranno quindi ad aumentare le risorse stanziate nella precedente pianificazione, con un’ ottimizzazione del 10% passeranno dunque <b>dal 30 al 40%</b>.</p>
      <blockquote>“Aumenteremo di nuovo il ritmo nei prossimi anni con i nostri investimenti. L’ibridazione, l’elettrificazione e la digitalizzazione della nostra flotta stanno diventando un’area di interesse sempre più importante. Intendiamo sfruttare le economie di scala e raggiungere le massime sinergie. Alla luce del peggioramento della situazione economica, stiamo anche lavorando per aumentare la nostra produttività, la nostra efficienza e la nostra base di costi in modo da garantire il raggiungimento degli obiettivi”.<br/>—Herbert Diess, CEO del gruppo Volkswagen</blockquote>
      <p>Il gruppo di Wolfsburg prevede infatti di introdurre sul mercato, grazie ai vari brand controllati, fino a <b>75 modelli elettrici e 60 veicoli ibridi nel corso del 2029</b>. Con tali numeri, la produzione salirà sostanzialmente, tanto da portare <i>l’output</i> fino a <b>26 milioni di unità</b>. Inoltre, Volkswagen prevede la vendita di circa 6 milioni di veicoli ibridi entro il 2029. Buona parte dei veicoli elettrici si baseranno sulla <b>piattaforma MEB</b> (circa 20 milioni) mentre le rimanenti unità saranno basati sulla <b>piattaforma DPI</b>.</p>
      <p>L’azienda ha inoltre dichiarato che la realizzazione dei veicoli sarà suddivisa anche in alcune sedi al di fuori del territorio tedesco tra cui, Chattanooga, Foshan, Anting e Mladà Bolesval. Viene invece confermato il piano di produzione <b>di Emden</b> per l’ID.Next che dovrebbe <b>iniziare nel 2022</b>.</p>
    </article>
  </body>
</html>