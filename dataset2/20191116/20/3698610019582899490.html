<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/slidstvo-po-spravah-maydanu-bude-zupineno-na-neviznacheniy-chas-329937_.html"/>
    <meta property="og:site_name" content="DT.ua"/>
    <meta property="article:published_time" content="2019-11-16T20:52:00+00:00"/>
    <meta property="og:title" content="Слідство по справах Майдану буде зупинено на невизначений час"/>
    <meta property="og:description" content="Адвокат Небесної сотні назвала день, після якого не можна буде вести розслідування, чорною дірою"/>
  </head>
  <body>
    <article>
      <h1>Слідство по справах Майдану буде зупинено на невизначений час</h1>
      <h2>Адвокат Небесної сотні назвала день, після якого не можна буде вести розслідування, "чорною дірою"</h2>
      <address>
        <time datetime="2019-11-16T20:52:00+00:00">16 Nov 2019, 20:52</time>
      </address>
      <p>Адвокат Небесної сотні Євгенія Закревська на своїй сторінці у Facebook повідомила про те, що чрез те, що Верховна Рада не проголосувала за зміни в закон про ДБР, <a href="https://dt.ua/POLITICS/bogdan-namagavsya-pripiniti-rozsliduvannya-sprav-maydanu-i-ozu-yanukovicha-gorbatyuk-328342_.html"><b>слідство у справах Майдану буде зупинено</b></a> як мінімум до 3 грудня, і то - в разі, якщо зміни будуть схвалені. Слідство має зупинитися з 20 грудня.</p>
      <p>"Норму про забезпечення слідства по справах Майдану після 20.11.2019 Верховна Рада не проголосувала... "не встигла". Наступна спроба тільки 3.12. Тобто, 20.11.2019 у нас уже "чорна діра". Передавати справи нікому, нікуди. І тому цього не можна робити. А слідство - зупиняється", - написала Закревська.</p>
      <p>Як відомо, 8 листопада рідні загиблих Героїв Небесної Сотні, учасники Революції Гідності, їх адвокати та правозахисники <a href="https://dt.ua/UKRAINE/na-bankoviy-vimagali-ne-zupinyati-rozsliduvannya-sprav-maydanu-329001_.html"><b>прийшли до офісу президента на Банковій</b></a> через загрозу "злиття" справ Майдану.</p>
      <p>У зв'язку з реформою Генпрокуратури Справи Майдану повинні були перейти в ГБР, де для їх розслідування немає ні кадрів, ні досвіду ведення цих справ.</p>
      <p>Адвокатська дорадча група, яка представляє сім'ї загиблих Небесної сотні на своїй сторінці в Facebook опублікувала звернення до президента України Володимира Зеленського, генеральному прокурора Руслана Рябошапки, прем'єр-міністра Олексія Гончарука, <b><a href="https://dt.ua/POLITICS/glava-dbr-truba-v-poru-roboti-na-lvivschini-zapam-yatavsya-svoyimi-pozovami-proti-yevromaydanivciv-315960_.html">директора Державного бюро розслідувань</a> </b>Романа Труби та керівників парламентських фракцій, в якому вказала на необхідність негайного прийняття заходів у питаннях розслідування справ Майдану - слідство навмисно розвалюють.</p>
      <p>Адвокатська група вважає, що існує реальна загроза зупинки слідства і втрати результатів розслідування по справах Майдану через позбавлення прокуратури функцій слідства, яке відбудеться вже менше ніж через місяць.</p>
      <p>Час показав, що існує реальна загроза зупинки слідства і втрати результатів розслідування по справах Майдану через позбавлення прокуратури функцій слідства, яка відбудеться вже зараз.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>