<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89826"/>
    <meta property="og:site_name" content="Denník politika"/>
    <meta property="article:published_time" content="2019-11-16T20:35:02+00:00"/>
    <meta property="og:title" content="Wales v kvalifikácii o postup na ME 2020 zvíťazil v Azerbajdžane"/>
    <meta property="og:description" content="16.11.2019 (Webnoviny.sk) – Futbalisti Walesu zvíťazili v sobotu podvečer v Azerbajdžane 2:0 (2:0) a zvýšili svoje postupové šance v súvislosti s budúcoročnými majstrovstvami Európy. V Bakcell Arene v Baku strelil prvý gól hostí už po desiatich minútach Kieffer Moore po rohovom kope Harryho Wilsona."/>
  </head>
  <body>
    <article>
      <h1>Wales v kvalifikácii o postup na ME 2020 zvíťazil v Azerbajdžane</h1>
      <address><time datetime="2019-11-16T20:35:02+00:00">16 Nov 2019, 20:35</time> by <a rel="author">Webnoviny</a></address>
      <p>16.11.2019 (Webnoviny.sk) – Futbalisti Walesu zvíťazili v sobotu podvečer v Azerbajdžane 2:0 (2:0) a zvýšili svoje postupové šance v súvislosti s budúcoročnými majstrovstvami Európy. V Bakcell Arene v Baku strelil prvý gól hostí už po desiatich minútach Kieffer Moore po rohovom kope Harryho Wilsona.</p>
      <p>Poistku pridal v 34. min práve hráč Bournemouthu Wilson, ktorý po strele Daniela Jamesa odrazenej od žrde doťukol loptu hlavou do prázdnej bránky.</p>
      <p>Walesania sa dostali v tabuľke na 11 bodov a preskočili Slovákov na 3. mieste. Ostrovné mužstvo okolo kapitána Garetha Bala má pred záverečným zápasom doma s Maďarskom stále pred sebou imperatív zisku 3 bodov, ak chce postúpiť na ME 2020.</p>
      <p>Naďalej platí, že zo zamotanej E-skupiny môžu na budúcoročný kontinentálny šampionát postúpiť ešte štyri tímy s výnimkou posledného Azerbajdžanu. V sobotu večer od 20.45 h sa ešte hrá v Rijeke mimoriadne dôležitý zápas Chorvátsko – Slovensko. Lídrom skupiny Chorvátom stačí na postupovú definitívu zisk 1 bodu.</p>
      <h3>Kvalifikácia o postup na ME 2020</h3>
      <p>E-skupina</p>
      <p><b>Azerbajdžan – Wales 0:2 (0:2)</b><br/><b>Góly</b>: 10. Moore, 34. H. Wilson</p>
      <p><b>Aktuálny stav v E-skupine kvalifikácie ME 2020:</b><br/>1. Chorvátsko 7 4 2 1 14:6 14<br/>2. Maďarsko 7 4 0 3 8:9 12<br/>3. Wales 7 3 2 2 8:6 11<br/>4. Slovensko 6 3 1 2 10:8 10<br/>5. Azerbajdžan 7 0 1 6 5:16 1</p>
      <p>Zostávajúci program v E-skupine:<br/>16.11.: Chorvátsko – Slovensko<br/>19.11.: Slovensko – Azerbajdžan, Wales – Maďarsko</p>
      <p>Viac k témam: <a href="https://www.webnoviny.sk/tag/kvalifikacia-o-postup-na-me-2020-vo-futbale/"><u>Kvalifikácia o postup na ME 2020 vo futbale</u></a><br/>Zdroj: Webnoviny.sk – <a href="https://www.webnoviny.sk/wales-v-kvalifikacii-o-postup-na-me-2020-zvitazil-v-azerbajdzane/"><u>Wales v kvalifikácii o postup na ME 2020 zvíťazil v Azerbajdžane</u></a> © SITA Všetky práva vyhradené.</p>
    </article>
  </body>
</html>