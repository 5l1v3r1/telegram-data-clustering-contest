<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/lista-smartphone-sony-android-10/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-16T20:56:00+00:00"/>
    <meta property="og:title" content="Sony: diffusa la lista degli smartphone che otterranno Android 10 | MobileLabs"/>
    <meta property="og:description" content="Sony ha diffuso la lista ufficiale con gli otto smartphone che verranno aggiornati ad Android 10: da Xperia 1 a Xperia XZ3, ecco quali saranno."/>
  </head>
  <body>
    <article>
      <h1>Sony: diffusa la lista degli smartphone che otterranno Android 10 | MobileLabs</h1>
      <address>
        <time datetime="2019-11-16T20:56:00+00:00">16 Nov 2019, 20:56</time>
      </address>
      <p>Saranno<b> 8</b> gli smartphone <b>Sony</b> che verranno aggiornati ad <b>Android 10</b>. Ad annunciarlo è stata la stessa società con un post pubblicato nel <a href="https://blogs.sonymobile.com/2019/11/15/which-sony-products-will-receive-android-10-upgrades/">blog ufficiale</a>.</p>
      <p>Anche alcuni dispositivi firmati <a href="http://www.tomshw.it/smartphone/sony-venduti-solo-600-mila-smartphone-nel-q2-2019/">Sony </a>otterranno l’ultima versione dell’OS di Google, rilasciata durante il 2019. Gli aggiornamenti saranno diffusi a partire dal<b> prossimo mese</b> e continueranno anche durante i primi mesi del <b>2020</b>.</p>
      <figure>
        <img src="https://www.tomshw.it/images/images/2019/02/sony-xperia-1-20447.768x432.jpg"/>
        <figcaption>Dettaglio sulla tripla fotocamera.</figcaption>
      </figure>
      <p>Gli <b>smartphone</b> interessati dall’update, almeno per il momento, sono:</p>
      <ul>
        <li><a href="http://www.tomshw.it/smartphone/sony-xperia-1-recensione/">Sony Xperia 1</a>;</li>
        <li><a href="http://www.tomshw.it/smartphone/sony-xperia-5-recensione-ergonomia-e-prestazioni-finalmente-insieme/">Xperia 5</a>;</li>
        <li>Xperia 10;</li>
        <li>Xperia 10 Plus;</li>
        <li>Xperia XZ2;</li>
        <li>Xperia XZ2 Compact;</li>
        <li>Xperia XZ2 Premium;</li>
        <li>Xperia XZ3.</li>
      </ul>
      <p>Nel medesimo articolo, Sony ha anche annunciato le <b>tempistiche</b> dell’aggiornamento. I possessori di <b>Xperia 1</b> e<b> Xperia 5</b> otterranno Android 10 a partire dal prossimo <b>dicembre</b>. Tutti gli altri, invece, saranno costretti ad attendere almeno fino a <b>inizio 2020</b>.</p>
      <p>Ricordiamo che <a href="http://www.tomshw.it/smartphone/android-10-google-rilascia-la-versione-definitiva-tutti-i-dettagli/">Android 10</a> è la versione del sistema operativo con il robottino diffusa durante il 2019. Google ha deciso di<b> rinnovare il brand</b>, cambiando il colore e rimuovendo dal nome i “dolci”. Quest’ultima scelta, in particolare, è stata presa perché molti dolciumi non erano conosciuti a livello globale e i loro nome non erano facilmente pronunciabili da tutte le etnie.</p>
      <p>Anche i consumatori che hanno scelto di affidarsi a Sony potranno scoprire i <b>miglioramenti</b> della privacy, della connettività, degli elementi multimediali e la nuova interfaccia.</p>
      <blockquote>Sony Xperia 1, con 128 GB di memoria interna, 6 GB di RAM e, da dicembre, Android 10, è disponibile all’acquisto su Amazon. Lo trovate a <a href="https://toms.it/xLKLP">questo indirizzo</a>.</blockquote>
    </article>
  </body>
</html>