<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/ncp-extends-support-to-shiv-sena-for-mumbai-s-mayor-elections5676.html"/>
    <meta property="og:site_name" content="DoolNews"/>
    <meta property="article:published_time" content="2019-11-16T20:35:00+00:00"/>
    <meta property="og:title" content="മേയര്‍ തെരഞ്ഞെടുപ്പിലും ശിവസേനക്ക് പിന്തുണ പ്രഖ്യാപിച്ച് എന്‍.സി.പി; കോണ്‍ഗ്രസുമായി ചര്‍ച്ച നടത്തും"/>
    <meta property="og:description" content="Maharashtra National News India മുംബൈ: മഹാരാഷ്ട്രയില്‍ സര്‍ക്കാര്‍ രൂപീകരിക്കുന്നതിനുള്ള ശിവസേന-എന്‍.സി.പി-കോണ്‍ഗ്രസ്-ചര്‍ച്ചകള്‍ അവസാനഘട്ടത്തിലെത്തി നില്‍ക്കുമ്പോള്‍ വരാ"/>
  </head>
  <body>
    <article>
      <h1>മേയര്‍ തെരഞ്ഞെടുപ്പിലും ശിവസേനക്ക് പിന്തുണ പ്രഖ്യാപിച്ച് എന്‍.സി.പി; കോണ്‍ഗ്രസുമായി ചര്‍ച്ച നടത്തും</h1>
      <address><time datetime="2019-11-16T20:35:00+00:00">16 Nov 2019, 20:35</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ സര്‍ക്കാര്‍ രൂപീകരിക്കുന്നതിനുള്ള ശിവസേന-എന്‍.സി.പി-കോണ്‍ഗ്രസ്-ചര്‍ച്ചകള്‍ അവസാനഘട്ടത്തിലെത്തി നില്‍ക്കുമ്പോള്‍ വരാനിരിക്കുന്ന മുംബൈ മേയര്‍ തെരഞ്ഞെടുപ്പിലും ശിവസേനയെ പിന്തുണക്കുമെന്ന് എന്‍.സി.പി. നവംബര്‍ 22 നാണ് മുംബൈ മേയര്‍ തെരഞ്ഞെടുപ്പ് നടക്കുന്നത്. ശിവസേന ആവശ്യപ്പെടുകയാണെങ്കില്‍ ഞങ്ങള്‍ പിന്തുണക്കുമെന്ന് എന്‍.സി.പി നേതാവ് നവാബ് മാലിക് വ്യക്തമാക്കി.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>‘ശിവസേന ബി.ജെ.പിയുമായുള്ള എല്ലാ സഖ്യവും ഉപേക്ഷിച്ചു. അവര്‍ എന്‍.ഡി.എക്ക് പുറത്താണ്. ഞങ്ങള്‍ ഇപ്പോള്‍ കോണ്‍ഗ്രസുമായി സഖ്യത്തിലാണ്. മേയര്‍ തെരഞ്ഞെടുപ്പില്‍ ശിവസേന ആവശ്യപ്പെടുകയാണെങ്കില്‍ തീര്‍ച്ചയായും ഞങ്ങള്‍ അവരെ പിന്തുണക്കും. ഞങ്ങള്‍ അത് സംബന്ധിച്ച് കോണ്‍ഗ്രസുമായി ചര്‍ച്ച നടത്തും.’ നവാബ് മാലിക് പറഞ്ഞു.</p>
      <related>
        <a href="https://www.doolnews.com/shivsena-mp-sanjay-raut-said-that-they-will-not-attend-the-meeting-of-nda-held-on-17-november546.html?utm_source=doolnews&amp;utm_medium=related"/>
      </related>
      <p>എന്‍.ഡി.എയുമായുള്ള ചര്‍ച്ചയില്‍ നിന്ന് ശിവസേന വിട്ടു നിന്നതിന് പിന്നാലെയാണ് നവാബ് മാലികിന്റെ പ്രസ്താവന.</p>
      <p>സഖ്യത്തെ കുറിച്ചുള്ള ചര്‍ച്ചകള്‍ ശരിയായ തലത്തില്‍ നടക്കുകയാണെന്ന് നേരത്തെ എന്‍.സി.പി നേതാവ് ശരദ് പവാര്‍ അറിയിച്ചിരുന്നു. കുറച്ച് സമയം എടുക്കുമെന്നും എന്നാല്‍ ഞങ്ങള്‍ സര്‍ക്കാരുണ്ടാക്കുമെന്നുമായിരുന്നു ശരദ് പവാറിന്റെ പ്രസ്താവന.</p>
      <related>
        <a href="https://www.doolnews.com/shiv-sena-mps-to-sit-in-opposition-benches-in-rajya-sabha678.html?utm_source=doolnews&amp;utm_medium=related"/>
      </related>
      <p>നേരത്തെ ബി.ജെ.പിയുടെ പിന്തുണയോടെയായിരുന്നു ശിവസേന സര്‍ക്കാര്‍ രൂപീകരിച്ചത്. ഇപ്പോള്‍ സാഹചര്യം വിപരീതമാണ്. മുംബൈ കോര്‍പ്പറേഷനില്‍ 227 അംഗങ്ങളാണുള്ളത്. ശിവസേനക്ക് 94 അംഗങ്ങളും ബി.ജെ.പിക്ക് 83 പേരുമാണുള്ളത്. മേയര്‍ സ്ഥാനത്തിനായി ബി.ജെ.പി ശിവസേനയെ പിന്തുണക്കുകയായിരുന്നു. കോണ്‍ഗ്രസിന് 29 അംഗങ്ങളും എന്‍.സി.പിയുടെ 8 പേരുമാണ് മുംബൈ കോര്‍പ്പേറേഷനില്‍. 1997 മുതല്‍ ശിവസേനയില്‍ നിന്നാണ് മുംബൈ മേയര്‍.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/WOHPLaovcuQ" width="500" height="281" data-service="Youtube" scrolling="no"/>
      </figure>
    </article>
  </body>
</html>