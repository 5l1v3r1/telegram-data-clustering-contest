<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/galatasaray-dan-falcao-aciklamasi-1207634.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-16T20:41:00+00:00"/>
    <meta property="og:title" content="Galatasaray'dan Falcao açıklaması"/>
    <meta property="og:description" content="Galatasaray'da sakatlığı bir türlü düzelmeyen Falcao'dan kötü haber geldi. Falcao'nun tedavi için 1 hafta İspanya'da kalacağı açıklandı."/>
  </head>
  <body>
    <article>
      <h1>Galatasaray'dan Falcao açıklaması</h1>
      <h2>Galatasaray'da sakatlığı bir türlü düzelmeyen Falcao'dan kötü haber geldi. Falcao'nun tedavi için 1 hafta İspanya'da kalacağı açıklandı.</h2>
      <address>
        <time datetime="2019-11-16T20:41:00+00:00">16 Nov 2019, 20:41</time>
      </address>
      <p><b>Sarı kırmızılı </b>ekibin sezon başında büyük uğraşlar sonrası kadrosuna kattığı <b>Falcao</b>'dan yine kötü haber geldi. Yakın zamanda takıma katılması beklenen Kolombiyalı golcünün sakatlığının düzelmediği öğrenildi. Yıldız ismin tedavi için 1 haftalığına <b>İspanya</b>'ya gideceği açıklandı.</p>
      <p>
        <b>İşte Galatasaray Kulübü'nden yapılan açıklama:</b>
      </p>
      <p>"İspanya'daki tedavisinin ardından İstanbul'a dönen Radamel Falcao, Salı gününe dek kulübümüzün sağlık merkezinde tedavisine devam edecek. Tedavisinin planlanan programı dâhilinde İspanya'ya giderek bir hafta kadar burada kalacak." ifadeleri kullanıldı.</p>
      <p><b>Falcao</b> bu sezon <b>Galatasaray </b>formasıyla çıktığı 5 resmi maçta 1 gol attı.</p>
    </article>
  </body>
</html>