<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/bankira-gritsenka-zatrimav-odiozniy-prokuror-kulik/"/>
    <meta property="og:site_name" content="Прямий"/>
    <meta property="article:published_time" content="2019-11-16T20:31:00+00:00"/>
    <meta property="og:title" content="Банкіра Гриценка затримав одіозний прокурор Кулик"/>
    <meta property="og:description" content="Голову АТ &quot;Укрексімбанк&quot; Олександра Гриценка затримав одіозний прокурор Костянтин Кулик. Про це стало відомо із заяви адвоката Дениса Галанського. &quot;СБУ"/>
  </head>
  <body>
    <article>
      <h1>Банкіра Гриценка затримав одіозний прокурор Кулик</h1>
      <address>
        <time datetime="2019-11-16T20:31:00+00:00">16 Nov 2019, 20:31</time>
      </address>
      <p>
        <b>Голову АТ "Укрексімбанк" Олександра Гриценка затримав одіозний прокурор Костянтин Кулик.</b>
      </p>
      <p>Про це стало відомо із заяви адвоката <b>Дениса Галанського</b>.</p>
      <p>"СБУ коментує вчиненене співробітниками цієї спецслужби бандитське викрадення Олександра Гриценка, називаючи його "зариманням за дорученням Генеральної прокуратури України". Чому взагалі СБУ щось коментує, коли за їх же твердженням справу веде Генеральна прокуратура? І коментувати має одіозний прокурор Кулик?" - заявив адвокат.</p>
      <p>"Затримання здійснено без ухвали суду, з грубими порушеннями закону, за відсутності законних підстав. Було піддано небезпеці дитину Гриценка, яку вкинули в автобус, а потім кинули напризволяще. Замість доставки затриманого до найближчого органу досудового розслідування, Гриценка кілька годин возили містом в наручниках, піддаючи тортурам. Під приводом медичного освідування доставили до лікарні, але після прибуття адвокатів від освідування відмовились і повезли до ізолятора. Протокол почали складати через 8 годин", - додав адвокат.</p>
      <p>Раніше народний депутат з фракції "Європейська Солідарність" Ростислав Павленко заявив, що акт проти Гриценка <a href="https://prm.ua/sogodnishniy-akt-povertaye-do-pam-yati-chasi-nkvs-pavlenko-pro-zatrimannya-gritsenka/">повертає до пам’яті якісь часи НКВС</a> чи ті країни, в яких право людини і належність процедур – це лише загальні фрази.</p>
      <p>Політолог Андрій Смолій заявив, що затримання голови АТ "Укрексімбанк" Олександра Гриценка -<a href="https://prm.ua/yde-zamah-kolomoyskogo-na-bankivsku-reformu-2014-2016-rokiv-ekspert-pro-zatrimannya-gritsenka/"> це замах олігарха Ігоря Коломойського на ту банківську реформу</a>, яка відбулася в нас у 2014-2016 роках.</p>
      <p>Нагадаємо, очільника АТ "Укрексімбанк" Олександра Гриценка сьогодні, 16 листопада,<a href="https://prm.ua/golovu-ukreksimbanku-gritsenka-vikrali-siloviki/"> забрали силовики в автобус на очах у дитини, з якою він гуляв.</a></p>
      <related>
        <h4>Схожі новини</h4>
        <a href="https://prm.ua/navit-u-chasi-yezhova-do-ditey-vorogiv-narodu-stavilisya-tsivilizovanishe-advokat-pro-zatrimannya-glavi-ukreksimbanku/"/>
        <a href="https://prm.ua/shhaslive-interv-yu-z-timofiyem-milovanovim-pro-kolomoyskogo-vpliv-oligarhiv-na-zelenskogo-ta-privatizatsiyu-ukrspirtu/"/>
        <a href="https://prm.ua/naybrutalnishe-zatrimannya-na-ochah-ditini-voytsitska-pro-situatsiyu-navkogo-gritsenka/"/>
      </related>
    </article>
  </body>
</html>