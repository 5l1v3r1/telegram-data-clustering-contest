<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904021/vp-rapport-hazard-broertjes-boven-n-negatieve-uitschieter-bij-rode-duivels.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-16T20:04:00+00:00"/>
    <meta property="og:title" content="VP Rapport: Hazard-broertjes boven, één negatieve uitschieter bij Rode Duivels"/>
    <meta property="og:description" content="Onze Rode Duivels blijven ongeslagen in de EK-kwalificatiecampagne. Ook tegen Rusland won onze nationale ploeg makkelijk. Het werd 1-4. Dit is het VP Rapport voor deze partij."/>
  </head>
  <body>
    <article>
      <h1>VP Rapport: Hazard-broertjes boven, één negatieve uitschieter bij Rode Duivels</h1>
      <address>
        <time datetime="2019-11-16T20:04:00+00:00">16 Nov 2019, 20:04</time>
      </address>
      <p>
        <b>Onze Rode Duivels blijven ongeslagen in de EK-kwalificatiecampagne. Ook tegen Rusland won onze nationale ploeg makkelijk. Het werd 1-4. Dit is het VP Rapport voor deze partij.</b>
      </p>
      <p><b>Thibaut Courtois - 6,5</b><br/>Weinig te doen in de eerste helft, iets meer in de tweede helft. Werd ondanks een geweldige redding toch nog geklopt via de rebound.</p>
      <p><b>Toby Alderweireld - 6,5</b><br/>Het meeste gevaar van de Russen, als dat er al was, kwam toch van de linkerflank. Alderweireld kwam nooit echt in de problemen, maar verloor wel enkele duels tegen directe tegenstanders.</p>
      <p><b>Dedryck Boyata - 7,5</b><br/>Verving de geblesseerden Kompany/Vertonghen en deed dat met verve. Een bijzonder solide partij van de verdediger, die nu wel zeker is van zijn plekje in de EK-selectie.</p>
      <p><b>Thomas Vermaelen - 7</b><br/>34 jaar oud, maar dat was er niet aan te zien. We kregen de beste Vermaelen nog eens te zien, die mag terugblikken op een bijzonder sterke partij.</p>
      <p><b>Timothy Castagne - 5</b><br/>Kende een bijzonder moeilijke avond tegen de ervaren Yuri Zhirkov en diens vervanger Bakaev. Zowel op verdedigend als aanvallend vlak kwam de Atalanta-speler er niet door. Lijkt de concurrentiestrijd met Thomas Meunier toch niet te gaan winnen.</p>
      <p><b>Axel Witsel – 6</b><br/>Een terugkeer naar Rusland zonder glans voor Witsel. De ex-middenvelder van Zenit Sint-Petersburg had het aanvankelijk bijzonder moeilijk op het middenveld. Na de eerste doelpunten van de Rode Duivels was Witsel ook niet meer te zien.</p>
      <p><b>Kevin De Bruyne – 7,5</b><br/>De metronoom op het middenveld van de Rode Duivels, die voor de creativiteit moest zorgen. Liet na een twijfeld begin enkele geweldige passes zien en bediende Hazard bij de 0-3.</p>
      <p><b>Thorgan Hazard – 8</b><br/>Samen met broer Eden dodelijk op de linkerflank. Met een geweldige knal zorgde hij ook voor het openingsdoelpunt. Lijkt stilaan incontournable op de linkerflank van onze Rode Duivels.</p>
      <p><b>Dries Mertens – 6,5</b><br/>Een schitterende pas bij de 0-3 zorgden voor een solide partij van Mertens. Het samenspel met Timothy Castagne vlotte echter niet altijd even goed. Viel net na de eerste helft uit met een blessure.</p>
      <p><b>Romelu Lukaku – 8</b><br/>Met momenten onzichtbaar, maar toch een goede partij van Lukaku. Scoorde de 0-4, was goed voor een assist bij de 0-2 en won een belangrijk duel bij de 0-3.</p>
      <aside>Lees meer<br/><a href="https://www.voetbalprimeur.be/nieuws/904017/eden-hazard-steekt-paul-van-himst-voorbij-dankzij-twee-goals-tegen-rusland.html?itm_source=www.voetbalprimeur.be&amp;itm_medium=highlighted-content">Eden Hazard wordt tweede beste doelschutter aller tijden bij de Rode Duivels</a></aside>
      <p><b>Eden Hazard – 8,5</b><br/>Samen met broer Thorgan de gevaarlijkste mannen bij de Rode Duivels. Werkte een kopbal-assist van Lukaku knap af en tikte simpel de 0-3 binnen. Lijkt stilaan op weg naar zijn absolute topvorm, bij de Rode Duivels en Real Madrid.</p>
      <p><b>Youri Tielemans – 6</b><br/>Viel in voor de geblesseerde Mertens en schoof op het middenveld met De Bruyne. Het verschil was wel meteen duidelijk tussen de twee. Tielemans kon amper zijn stempel drukken.</p>
      <p><b>Jason Denayer - 5,5</b><br/>Verving de moe gestreden Vermaelen, maar had het niet makkelijk achterin.</p>
    </article>
  </body>
</html>