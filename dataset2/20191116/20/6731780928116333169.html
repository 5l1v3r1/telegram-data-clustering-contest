<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/16/ornella-vanoni-chi-e-eta-carriera/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-16T20:27:17+00:00"/>
    <meta property="og:title" content="Ornella Vanoni, chi è: età, vita privata, ex marito, carriera della cantante"/>
    <meta property="og:description" content="L'artista femminile italiana dalla carriera in assoluto più longeva, un mito della canzone: Ornella Vanoni, che a 84 anni ha ancora voglia di stupire"/>
  </head>
  <body>
    <article>
      <h1>Ornella Vanoni, chi è: età, vita privata, ex marito, carriera della cantante</h1>
      <address><time datetime="2019-11-16T20:27:17+00:00">16 Nov 2019, 20:27</time> by <a rel="author">Gabriele M.</a></address>
      <figure>
        <img src="https://www.viagginews.com/wp-content/uploads/2019/01/GettyImages-1019577246-min-3.jpg"/>
        <figcaption>Ornella Vanoni (foto pubblico dominio)</figcaption>
      </figure>
      <p>L’artista femminile italiana dalla carriera in assoluto più longeva, un vero mito della canzone italiana: <b>Ornella</b> <b>Vanoni</b>, che a 84 anni ha ancora voglia di stupire. Il suo esordio discografico risale al 1957, appena 23enne. Ma in precedenza, si iscrive nel 1953 all’Accademia di arte drammatica del Piccolo Teatro di <b>Giorgio</b> <b>Strehler</b>, divenendone musa, allieva prediletta e compagna.</p>
      <p>Se vuoi seguire tutte le nostre notizie in tempo reale <a href="https://flipboard.com/@ViaggiNews"><b>CLICCA QUI</b></a></p>
      <h3>Ornella Vanoni: oltre 60 anni di carriera per una leggenda</h3>
      <p>Si tratta dell’inizio di un successo crescente: insieme ad autori come Fausto Amodei, Fiorenzo Carpi, Dario Fo e Gino Negri, Strehler trae infatti spunto da alcune antiche ballate dialettali narranti vicende di cronaca nera. Nascono le cosiddette <b>canzoni della mala</b>, che Ornella Vanoni magistralmente interpreta. Parte così una <b>lunga tournée</b> di teatro canzone, che termina con uno spettacolo a Spoleto, al Festival dei Due Mondi a fine anni Cinquanta. Conosce e si innamora di <b>Gino</b> <b>Paoli</b>, che le dedica un brano divenuto immortale, <b>‘Senza fine’.</b> Siamo nel 1960 e poco dopo Ornella Vanoni sposa il suo impresario, <b>Lucio</b> <b>Ardenzi</b>. Nel 1961 esce il primo vero successo commerciale della cantante: ‘Cercami’, che vende decine di migliaia di copie. Successivamente, partecipa a diversi Festival di Sanremo, in particolare nel 1966 con ‘<b>Io ti darò di più</b>‘, il brano sicuramente tra i più conosciuti del suo repertorio.</p>
      <figure>
        <iframe src="https://www.youtube.com/embed/_Qum2KxCHxE" width="640" height="480" data-service="Youtube" scrolling="no"/>
      </figure>
      <p>Nel 1970 Ornella Vanoni partecipa ancora una volta al <b>Festival di Sanremo</b> con il brano Eternità che si classifica quarto, ma col singolo successivo, <b>L’appuntamento</b>, ottiene un successo immenso: oltre 600mila le copie vendute. La sua è una carriera interminabile, collabora con autori come <b>Fabrizio De André</b> (che traduce La famosa volpe azzurra di Leonard Cohen), <b>Lucio Dalla</b> (che produce I grandi cacciatori) e <b>Giorgio Conte</b> (che le affida l’autobiografica La discesa e poi il mare), duetta con <b>Gino Paoli</b>, ma anche con Toquinho, Roberto Vecchioni (Dentro gli occhi) e Pierangelo Bertoli, la vediamo a teatro con <b>Gigi</b> <b>Proietti</b>. Condensare in poche righe oltre 60 anni di grande carriera è davvero cosa impossibile, quel che è certo è che Ornella Vanoni è un’icona della musica italiana nel mondo.</p>
      <p>Leggi anche –&gt; <b><a href="https://www.viagginews.com/2019/01/18/ora-o-mai-piu-giudici-concorrenti-novita-2019/">Ora o mai più anticipazioni: tutte le novità della seconda edizione</a></b></p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/16/paola-turci-incidente-morta/"/>
        <a href="https://www.viagginews.com/2019/11/16/massimo-ranieri-chi-e-figlia-cristiana-calone/"/>
        <a href="https://www.viagginews.com/2019/11/16/dori-ghezzi-chi-e-eta-carriera-vita-privata-moglie-de-andre/"/>
      </related>
    </article>
  </body>
</html>