<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/nabu-ogolosilo-svyatasha-v-rozshuk-novini-ukrajini-50053883.html"/>
    <meta property="og:site_name" content="НВ"/>
    <meta property="article:published_time" content="2019-11-16T20:38:00+00:00"/>
    <meta property="og:title" content="НАБУ оголосило екснардепа Святаша в розшук"/>
    <meta property="og:description" content="Екснардепа Дмитра Святаша оголошено в розшук з 8 листопада 2019 року."/>
  </head>
  <body>
    <article>
      <h1>НАБУ оголосило екснардепа Святаша в розшук</h1>
      <h2>Екснардепа Дмитра Святаша оголошено в розшук з 8 листопада 2019 року.</h2>
      <address>
        <time datetime="2019-11-16T20:38:00+00:00">16 Nov 2019, 20:38</time>
      </address>
      <p>Про це <a href="https://wanted.mvs.gov.ua/searchperson/details/?id=00193186198295023764">йдеться</a> на сайті Міністерства внутрішніх справ України</p>
      <p>Святаша звинувачують за ст.366−1 КК (Декларування недостовірної інформації). Санкція статті передбачає покарання штрафом від двох тисяч п’ятисот до трьох тисяч неоподатковуваних мінімумів доходів громадян або громадськими роботами на строк від ста п’ятдесяти до двохсот сорока годин, або позбавленням волі на строк до двох років, з позбавленням права обіймати певні посади чи займатися певною діяльністю на строк до трьох років.</p>
      <p>Зазначається, що запобіжний захід до Святаша не застосовувався.</p>
      <p>
        <a href="https://nv.ua/ukr/ukraine/politics/eksnardepa-p-yati-sklikan-radi-pidozryuyut-u-privlasnenni-1-1-mlrd-griven-ukrsibbanku-novini-ukrajini-50046813.htmlhttps:/nv.ua/tags/kiev.html">На початку жовтня прокуратура Києва повідомила про підозру у привласненні 1,1 млрд гривень Укрсиббанку екснардепу Верховної Ради.</a>
      </p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/011/822/original/5d2ae3d0fb46af3fbabfb61b07572c5a.png?stamp=1&amp;q=85&amp;w=115"/>
      </figure>
      <p>Ольга Тимченко<br/>Чи працюватиме Агентство з розшуку активів Януковича</p>
      <p>Колишній депутат 4−8-го скликань протягом 2008−2018 років, діючи як організатор злочину за попередньою змовою з посадовими особами групи компаній АИС, шахрайським шляхом заволодів грошовими коштами, отриманими від Укрсиббанку на підставі кредитних договорів.</p>
      <p>Тоді у прокуратурі Києва не назвали прізвище колишнього нардепа. За даними <a href="https://interfax.com.ua/">Інтерфакс-Україна</a>, йшлося про Дмитра Святаша.</p>
    </article>
  </body>
</html>