<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425913/to-2o-gymnasio-kalymnoy-tha-synergastei-me-to-ethniko-theatro"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-16T20:05:02+00:00"/>
    <meta property="og:title" content="Το 2ο Γυμνάσιο Καλύμνου θα συνεργαστεί με το Εθνικό Θέατρο"/>
    <meta property="og:description" content="Από το 2ο Γυμνάσιο Καλύμνου εκδόθηκε η παρακάτω ανακοίνωση:"/>
  </head>
  <body>
    <article>
      <h1>Το 2ο Γυμνάσιο Καλύμνου θα συνεργαστεί με το Εθνικό Θέατρο</h1>
      <address>
        <time datetime="2019-11-16T20:05:02+00:00">16 Nov 2019, 20:05</time>
      </address>
      <p>
        <b>Από το 2ο Γυμνάσιο Καλύμνου εκδόθηκε η παρακάτω ανακοίνωση:</b>
      </p>
      <p>“Είμαστε στην ευχάριστη θέση να σας ανακοινώσουμε ότι, το 2ο Γυμνάσιο Καλύμνου θα συνεργαστεί με το Εθνικό Θέατρο σε μια πρωτοποριακή δράση θεατρικής παιδείας, που επιχειρεί να δημιουργήσει καλλιτεχνικές γέφυρες ανάμεσα στους έφηβους, τους εκπαιδευτικούς και το Εθνικό Θέατρο.</p>
      <p>Συγκεκριμένα, το σχολείο μας, το μοναδικό που έχει επιλεγεί από όλη την περιφέρεια του Ν. Αιγαίου, ξεκινάει ένα συναρπαστικό ταξίδι γνώσεων, δημιουργίας, εμπειριών και έμπνευσης με τον καλύτερο οδηγό που θα μπορούσε να υπάρξει για τους έφηβους μαθητές μας, το Εθνικό Θέατρο!!! Οι προσδοκίες μας είναι μεγάλες και ανυπομονούμε να ενώσουμε τις φωνές μας και να πλέξουμε τα χέρια, όλοι μαζί, μαθητές, καλλιτέχνες και εκπαιδευτικοί, σε ένα θέατρο που όλους μπορεί να χωρέσει…</p>
      <p>Το πρόγραμμα πραγματοποιείται στο πλαίσιο του Επιχειρησιακού Προγράμματος «Ανάπτυξη Ανθρωπίνου Δυναμικού, Εκπαίδευση και Δια Βίου Μάθηση 2014-2020» (ΕΣΠΑ) με τίτλο “ΤΟ ΘΕΑΤΡΟ ΣΤΟ ΝΕΟ ΣΧΟΛΕΙΟ”.</p>
      <p>Εμψυχώτρια – καλλιτέχνης του Εθνικού θεάτρου, θα είναι η ηθοποιός Έλενα Μεγγρέλη, η οποία κάθε 15 ημέρες θα επισκέπτεται το σχολείο μας, θα παρακολουθεί την εξέλιξη της ομάδας μας και θα καθοδηγεί την περαιτέρω πορεία της. Συντονιστής και υπεύθυνος του προγράμματος σε εβδομαδιαία βάση θα είναι ο εκπαιδευτικός, κ. Δημήτρης Ρηγογιάννης”.</p>
    </article>
  </body>
</html>