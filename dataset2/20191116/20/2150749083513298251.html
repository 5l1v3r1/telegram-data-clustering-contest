<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/prezident-ukrayini-chi-lyudina-kolomoyskogo-u-dnipri-veterani-vimagayut-reaktsiyi-zelenskogo-na-zayavi-oligarha/"/>
    <meta property="og:site_name" content="Прямий"/>
    <meta property="article:published_time" content="2019-11-16T20:05:00+00:00"/>
    <meta property="og:title" content="Президент України, чи людина Коломойського? У Дніпрі ветерани вимагають реакції Зеленського на заяви олігарха"/>
    <meta property="og:description" content="У Дніпрі під стінами Облдержадміністрації ветерани АТО вимагають реакції від президента Володимира Зеленського стосовно останніх скандальних заяв олігарха"/>
  </head>
  <body>
    <article>
      <h1>Президент України, чи людина Коломойського? У Дніпрі ветерани вимагають реакції Зеленського на заяви олігарха</h1>
      <address>
        <time datetime="2019-11-16T20:05:00+00:00">16 Nov 2019, 20:05</time>
      </address>
      <p>
        <b>У Дніпрі під стінами Облдержадміністрації ветерани АТО вимагають реакції від президента Володимира Зеленського стосовно останніх скандальних заяв олігарха Ігоря Коломойського.</b>
      </p>
      <p>Відповідне звернення вони опублікували на сторінці Руху ветеранів України у <a href="https://www.facebook.com/RVUkraina/photos/a.612370605577300/1484245968389755/?type=3&amp;theater">Facebook</a> та передали в Офіс презедента.</p>
      <p>"Пане Володимире, настав час визначатись, адже виникає питання чи Ви - Президент України, чи просто людина Коломойського?</p>
      <p>Вчора у інтерв’ю виданню NY Times, Ваш (як Ви неодноразово заявляли) друг Ігор Коломойський зробив заяви, які підпадають під статтю 111 УК "Державна зрада". Закликав до миру з країною-агресором та нашим особистим ворогом російською федерацією та висловлював бажання стати з ними під прапор якогось ”нового Варшавського договору".</p>
      <p>Після виходу цього інтерв’ю пройшло вже достатньо часу. Більше ніж потрібно для реакції людини, яка є патріотом своєї країни, але від Вас жодного слова. Святкуєте прийняття закону про землю?</p>
      <p>Це не є прийнятним для ветеранської спільноти та проукраїнського населення нашої Країни.</p>
      <p>Зважаючи на вищесказане ми ВИМАГАЄМО від Вас, як від гаранта Конституції:</p>
      <p>1. Зробити офіційну заяву щодо заяв І. Коломойського та дати належну оцінку його словам.</p>
      <p>2. Доручити відповідним органам розпочати слідство за ст. 111 "Державна зрада" щодо цього випадку.</p>
      <p>3. Законодавчо затвердити вектор руху нашої Держави до НАТО та ЄС.</p>
      <p>Ми, ветерани російсько-Української війни вважаємо неприпустимим будь які загравання з нашим ворогом та зробимо все, щоб це стало неможливим для будь кого з тих, хто знаходиться на нашій території - Українській землі, незалежно від громадянства та статусу!</p>
      <p>Слава Україні! Слава Нації!", - йдеться у зверненні.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FRVUkraina%2Fvideos%2F578839146280499%2F&amp;show_text=0&amp;width=560" width="560" height="305" data-service="Facebook" scrolling="no"/>
      </figure>
      <p>Нагадаємо, в Офісі президента повідомили про <a href="https://prm.ua/v-ofisi-prezidenta-povidomili-pro-rol-kolomoyskogo-u-virishenni-derzhavnih-sprav/">роль Ігоря Коломойського у вирішенні державних справ</a>.</p>
      <p>Професор політології НаУКМА, науковий директор фонду "Демократичні ініціативи" Олексій Гарань впевнений, що <a href="https://prm.ua/zelenskiy-poboyuyetsya-vplivu-kolomoyskogo-garan/">останні заяви олігарха Ігоря Коломойського виданню The New York Times - це блеф</a>.</p>
      <p>Раніше керівник політико-правових програм ГО "Центр суспільного розвитку" Ігор Рейтерович заявив, що олігарх Ігор Коломойський своєю заявою хотів нагадати чинній владі, що він може навіть за допомогою таких простих механізмів <a href="https://prm.ua/kolomoyskiy-nagadav-vladi-shho-vin-mozhe-vplivati-na-priynyattya-rishen-v-krayini-reyterovich/">впливати на процеси прийняття рішень в Україні.</a></p>
      <related>
        <h4>Схожі новини</h4>
        <a href="https://prm.ua/zelenskiy-pidpisav-zakon-pro-podatkovu-ugodu-z-kiprom/"/>
        <a href="https://prm.ua/v-ukrayini-vveli-shtrafi-za-perevezennya-ditey-do-12-rokiv-bez-avtokrisla/"/>
        <a href="https://prm.ua/zelenskiy-znahoditsya-v-informatsiynomu-kokoni-skorohod/"/>
      </related>
    </article>
  </body>
</html>