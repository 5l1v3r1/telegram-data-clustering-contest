<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/200-khilyadi-na-protest-v-praga-sreshchu-babish-406922.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-16T20:07:40+00:00"/>
    <meta property="og:title" content="200 хиляди на протест в Прага срещу Бабиш"/>
    <meta property="og:description" content="Демонстрацията е в навечерието на 30 години от падането на режима"/>
  </head>
  <body>
    <article>
      <h1>200 хиляди на протест в Прага срещу Бабиш</h1>
      <address><time datetime="2019-11-16T20:07:40+00:00">16 Nov 2019, 20:07</time> by <a rel="author">сс, снимка БГНЕС</a></address>
      <p>Над 200 000 души участват в протеста в парка "Летна" в Прага, съобщи в Twitter чешката полиция. Демострацията е в навечерието на 30-ата годишнина от Нежната революция, свалила от власт комунистите в бивша Чехословакия. Протестиращите искат оставката на премиера Андрей Бабиш и министъра на правосъдието Мари Бенешова, съобщават местни медии.</p>
      <p>Протестът започна в 14 часа местно време, но непрекъснато се споменава за прииждащи хора. Според някои източнии в парка има близо 300 000 човека. Демонстрацията е и поредно събитие от серията масови протести, които продължават от април тази година.</p>
      <p>Организаторите "Милиони моменти за демокрация" обещават да организират нови протести, ако премиерът се намеси в правосъдната система, повлияе върху медиите, получи помилване от президента или ако обвиненията срещу него в конфликт на интереси доведат до спиране на субсидии от ЕС. През септември прокурор в Чехия спря разследването по подозрение за измама срещу премиера, а</p>
      <p>полицията обвини Бабиш в незаконно присвояване на 2 млн. евро субсидии от Европейския съюз десетилетие, преди да влезе в политиката.</p>
    </article>
  </body>
</html>