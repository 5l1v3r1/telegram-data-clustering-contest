<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/piekny-gest-sadio-mane-senegalczyk-pomogl-rozladowac-autokar,986003.html"/>
    <meta property="og:site_name" content="TVN24"/>
    <meta property="article:published_time" content="2019-11-16T20:31:00+00:00"/>
    <meta property="og:title" content="Posprząta w meczecie, rozładuje autokar. Najskromniejszy z wielkich piłkarzy"/>
    <meta property="og:description" content="Wygrał Ligę Mistrzów, jest jednym z najlepszych piłkarzy na świecie i zarabia krocie, ale pozostał skromnym człowiekiem. Przy okazji ostatniego zgrupowania reprezentacji Senegalu Sadio Mane po raz ..."/>
  </head>
  <body>
    <article>
      <h1>Posprząta w meczecie, rozładuje autokar. Najskromniejszy z wielkich piłkarzy</h1>
      <address>
        <time datetime="2019-11-16T20:31:00+00:00">16 Nov 2019, 20:31</time>
      </address>
      <slideshow>
        <figure>
          <img src="https://r-scale-c0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/d9f2facb-be6b-465b-8205-dd462cd4b305.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1e913e1b06ead0b66e30b6867bf63549/441f4fa7-81ac-4522-a981-5d3f38b892ff-480p.mp4" autoplay="" loop=""/>
          <figcaption>Liverpool trenuje przed meczem o Superpuchar</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/e0480b56-4a1c-4088-bfc2-227bcfff7911-480p.mp4"/>
          <figcaption>Liverpool podejmował Manchester City</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/618044ca-8796-48f2-9bcb-af37d13858b1-480p.mp4"/>
          <figcaption>Liverpool - Tottenham</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/955d2327-c084-4873-8839-073b0b9c068a-480p.mp4"/>
          <figcaption>Manchester United mierzył się z Liverpoolem</figcaption>
        </figure>
        <figcaption>Liverpool jest liderem Premier League Foto: Getty Images, Twitter | Video: Eurosport</figcaption>
      </slideshow>
      <h3>Wygrał Ligę Mistrzów, jest jednym z najlepszych piłkarzy na świecie i zarabia krocie, ale pozostał skromnym człowiekiem. Przy okazji ostatniego zgrupowania reprezentacji Senegalu Sadio Mane po raz kolejny udowodnił, że sukcesy i pieniądze go nie zmieniły.</h3>
      <p>Niby nic wielkiego, ale jednak niewielu piłkarzy byłoby skorych do pomocy. Ostatnio świat obiegł film, na którym skrzydłowy wysiada z autobusu i jak gdyby nigdy nic pomaga rozładować autokar. Zawodnik chwycił za dwie zgrzewki wody i zaniósł je do budynku.</p>
      <p> </p>
      <p> </p>
      <p>Oczywiście nagranie spotkało się z falą przychylnych komentarzy. I nic dziwnego - mało który piłkarz zdecydowałaby się na podobny krok, a nawet pomyślał o tym, by pomóc.</p>
      <h3>Buduje szkoły, pomaga najbiedniejszym</h3>
      <p>W ubiegłym roku o Mane było głośno po tym, jak po jednym z ligowych spotkań udał się do meczetu, w którym sprzątał łazienkę. Ojciec piłkarza był imamem w senegalskiej wiosce Bambali, a sam zawodnik jest gorliwym muzułmaninem.</p>
      <p>Natomiast w tym roku odwiedził rodzinne miasto i zapłacił za budowę szkoły oraz stadionu. Ponadto wspiera najbiedniejszych - osobom żyjącym w skrajnym ubóstwie wypłaca co miesiąc po 70 euro.</p>
      <p>- Nie interesują mnie luksusy, nie potrzebuję ich, wolę, aby moi rodacy dostali choć część tego, co dało mi życie - powiedział w październiku.</p>
      <p>Innym razem wręczył swoją koszulkę chłopcu od podawania piłek, czym kompletnie go zaskoczył. Ten postanowił uściskać sportowca.</p>
      <p>W obecnym sezonie Mane znajduje się w wybornej formie. W 17 spotkaniach w barwach Liverpoolu strzelił 11 goli i zanotował pięć asyst. W czerwcu wygrał w barwach The Reds Ligę Mistrzów. Obecnie jego klub prowadzi w tabeli Premier League.</p>
      <p>Autor: PO/twis / Źródło: eurosport.pl</p>
    </article>
  </body>
</html>