<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/u-nacpoliciyi-stvoryat-sluzhbu-kapelanskoyi-dopomogi-329938_.html"/>
    <meta property="og:site_name" content="DT.ua"/>
    <meta property="article:published_time" content="2019-11-16T20:55:00+00:00"/>
    <meta property="og:title" content="У Нацполіції створять службу капеланської допомоги"/>
    <meta property="og:description" content="Поліцейським надаватимуть не тільки психологічну, а й духовну допомогу."/>
  </head>
  <body>
    <article>
      <h1>У Нацполіції створять службу капеланської допомоги</h1>
      <h2>Поліцейським надаватимуть не тільки психологічну, а й духовну допомогу.</h2>
      <address>
        <time datetime="2019-11-16T20:55:00+00:00">16 Nov 2019, 20:55</time>
      </address>
      <slideshow>
        <figure>
          <img src="https://image.zn.ua/media/images/614xX/Nov2019/245280.jpg"/>
          <figcaption>©</figcaption>
        </figure>
        <figure>
          <img src="https://image.zn.ua/media/images/614xX/Nov2019/245281.jpg"/>
          <figcaption>©</figcaption>
        </figure>
        <figure>
          <img src="https://image.zn.ua/media/images/614xX/Nov2019/245282.jpg"/>
          <figcaption>©</figcaption>
        </figure>
        <figure>
          <img src="https://image.zn.ua/media/images/614xX/Nov2019/245283.jpg"/>
          <figcaption>©</figcaption>
        </figure>
      </slideshow>
      <p>У Нацполіції буде створена <b><a href="https://dt.ua/UKRAINE/u-vsu-vvedut-posadu-viyskovih-kapelaniv-240352_.html">служба військового духовенства</a></b>. Про це повідомив міністр МВС Арсен Аваков, передає прес-служба відомства.</p>
      <p>Міністр підкреслив, що багато працівників органів системи МВС є учасниками бойових дій. В умовах війни на сході і майбутнього миру роль церков дуже сильна.</p>
      <p>"В Нацгвардії впроваджена структура капеланського служіння, яка відповідає структурі більшості військових формувань багатьох країн світу. Ми ввели в батальйонах штатні посади військових священиків. У разі, коли гвардієць виконує бойові завдання в польових умовах, ми розробили і виготовили мобільний комплекс духовної підтримки", - сказав Арсен Аваков.</p>
      <p>У середньому, поліцейський стає свідком близько 200 критичних ситуацій за свою кар'єру. Правоохоронцям теж потрібна допомога і підтримка, тому капеланська діяльність буде розширена в тому числі і на поліцію.</p>
      <p>Він відзначив необхідність створювати групи професійної консультації, мережі капеланів, які завжди будуть готові прийти на допомогу.</p>
      <p>"Потрібно також підвищувати обізнаність працівників з цього питання і створювати доступні програми для підтримки психічного здоров'я", - зазначив глава МВС.</p>
      <p>У свою чергу, капелани силових структур США висловили готовність допомогти зміцнити інститут капеланства в Україні.</p>
      <p>Нагадаємо, у Львові на базі Національної академії сухопутних військ ім. Сагайдачного розпочали роботу курси капеланів – військових священиків. Навчання перших 24 священнослужителів триватиме два тижні, слухачами курсів стали християнські священики різних конфесій, а також імами. <b><a href="https://dt.ua/UKRAINE/u-lvovi-pochali-navchati-kapelaniv-231866_.html">Капеланами будуть укомплектовані</a></b> бойові бригади Сухопутних військ, Повітряних сил, Військово-Морських сил і Високомобільних десантних військ.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>