<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/blogs/biloruski_kompanii_postachayut_vlasnu_produktsiyu_boyovykam_ordlo_pid_vyglyadom_gumanitarnoi_dopomogy_z_rf_330913.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-16T20:01:00+00:00"/>
    <meta property="og:title" content="Білоруські компанії постачають власну продукцію бойовикам ОРДЛО під виглядом гуманітарної допомоги з РФ"/>
    <meta property="og:description" content="Вп'яте за останні тижні вантажні автомобілі з написом &quot;Гуманітарна допомога з Російської Федерації&quot; прибули в окупований Луганськ."/>
  </head>
  <body>
    <article>
      <h1>Білоруські компанії постачають власну продукцію бойовикам ОРДЛО під виглядом гуманітарної допомоги з РФ</h1>
      <h2>Вп'яте за останні тижні вантажні автомобілі з написом "Гуманітарна допомога з Російської Федерації" прибули в окупований Луганськ.</h2>
      <address>
        <time datetime="2019-11-16T20:01:00+00:00">16 Nov 2019, 20:01</time>
      </address>
      <p>У міністерстві з надзвичайних ситуацій РФ повідомили, що відправили в ОРДЛО 600 тонн дитячих продуктових наборів, які містять молочні суміші та дитячі консерви.</p>
      <p>За інформацією місцевих джерел ГІ " Права Справа", у продуктових наборах була номенклатура товарів білоруських виробників молочної та сокової продукції, зокрема: ВАТ "Савушкін продукт". Асортимент підприємства - 200 найменувань натуральної молочної та сокової продукції. З листопада 2001 року молочна продукція підприємства реалізується під товарним знаком "Савушкін продукт". Асортиментний портфель компанії представлений брендами: "Савушкін", "Брест-Литовський".</p>
      <p>Свого часу повідомлялося, що в супермаркетах "республік" реалізується продукція ВАТ "Березовський сироробний комбінат" (торговий бренд - "Берізка") і ВАТ "Рогачевський МКК". Постачання продукції підприємства у прикордонні з неконтрольованою територією України райони РФ здійснюється через структури компанії ТОВ "Юніком". За інформацією місцевих джерел, на окупованих територіях Луганської області, реалізацією продукції підприємства займається комерційна структура "Луганськпродлогістика".</p>
      <p>У жовтні вантажівки з "гуманітарним конвоєм" на території окупованих районів Донбасу були зафіксовані 17, 24 та 31 числа.</p>
      <p>Так, 24 жовтня вантажівки російського МНС доставили у Луганськ 181,5 тонн вантажу. В його складі, крім продуктових наборів для дітей у віці від одного до 3-х років, було 13,3 тонн медикаментів та медичного обладнання.</p>
      <p>Серед медикаментів була продукція білоруського ВАТ "Борисовський завод медичних препаратів". Відкрите акціонерне товариство "Борисовський завод медичних препаратів" - виробник та експортний лікарських засобів широкого спектру дії. Завод розташований у місті Борисов Мінської області. Входить у структуру департаменту фармацевтичної промисловості РБ.</p>
      <p>Нагадаю, що розпорядженням № 9775-1.3/2.0/17-14 від 16.05.2014 Державної служби України з лікарських засобів заборонено реалізацію, зберігання та застосування лікарського засобу ВАЛЕРІАНИ ЕКСТРАКТ, серії 1530711, виробництва Відкритого акціонерного товариства "Борисовський завод медичних препаратів", Республіки Білорусь.</p>
      <p>
        <a href="https://zakon.rada.gov.ua/rada/show/v9775848-14">https://zakon.rada.gov.ua/rada/show/v9775848-14</a>
      </p>
      <p>Посол України в Білорусі Ігор Кизим в інтерв'ю "Білоруським новинам" попередив, якщо білоруські компанії безпосередньо постачають продукцію бойовикам, то проти них будуть впроваджені санкції.</p>
      <p>"Ми намагатимемося зробити все, щоб ці санкції були введені Євросоюзом теж. Потрібно розуміти, що працюють не тільки дипломати - працюють спецслужби. І в разі наявності відповідної інформації, таким підприємствам буде закритий український ринок - це 100%", - запевнив український дипломат.</p>
      <p>Варто зазначити, що за оцінками експертів, до 30% товарів народного вжитку в окупованих районах Луганської і Донецької областей - білоруські. </p>
    </article>
  </body>
</html>