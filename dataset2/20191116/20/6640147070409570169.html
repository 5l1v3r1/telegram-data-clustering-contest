<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/lenovo-z6-pro-5g-ufficiale/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-16T20:54:00+00:00"/>
    <meta property="og:title" content="Lenovo Z6 Pro 5G è ora ufficiale: la nuova versione del top di gamma | MobileLabs"/>
    <meta property="og:description" content="Lenovo Z6 Pro 5G è la nuova variante dell'ottimo top di gamma della società: diffuse le prime informazioni e le specifiche tecniche."/>
  </head>
  <body>
    <article>
      <h1>Lenovo Z6 Pro 5G è ora ufficiale: la nuova versione del top di gamma | MobileLabs</h1>
      <address>
        <time datetime="2019-11-16T20:54:00+00:00">16 Nov 2019, 20:54</time>
      </address>
      <p><b>Lenovo</b> ha annunciato una nuova versione dello smartphone <b>Z6 Pro</b>, con il <b>5G</b>. Qualche ora fa, durante la conferenza Lenovo a Pechino dedicata all’innovazione e alla tecnologia, è stata annunciata una variante di <a href="http://www.tomshw.it/smartphone/lenovo-z6-pro-arriva-in-europa-a-500-euro/">Z6 Pro</a> con una colorazione diversa e compatibile con lo standard di quinta generazione.</p>
      <p>Lenovo è una società che investe molto per offrire ai consumatori dei <b>prodotti innovativi</b>, come ad esempio con il nuovo <a href="http://www.tomshw.it/smartphone/motorola-razr-caratteristiche/">Motorola RAZR 2019.</a> L’azienda ha recentemente annunciato che lo smartphone Z6 Pro, un vero e proprio <b>top di gamma</b>, verrà arricchito con una nuova versione.</p>
      <figure>
        <img src="https://www.tomshw.it/images/images/2019/11/all-in-5g-lenovo-63383.768x432.jpg"/>
      </figure>
      <p>Le differenze con il modello “standard” sono sostanzialmente solo due: il colore blu scuro e la compatibilità con il <a href="http://www.tomshw.it/smartphone/samsung-galaxy-a71-compatibile-con-5g/">5G</a>. <i><b>Chen Jin</b></i>, il direttore generale di<i> Lenovo Business</i>, ha tenuto a sottolineare che la sua società, da ora in avanti, produrrà, per il mercato cinese, solo dispositivi 5G.</p>
      <p>Z6 Pro 5G potrà contare sul SoC <b>Snapdragon 855</b>, da 6 a 12 GB di <b>RAM</b> e da 128 GB a 256 GB di <b>ROM</b>. Presente un <b>display</b> FullHD+ Super AMOLED da 6,39 pollici. Nella parte posteriore troveremo una <b>quad camera</b> da <b>48 MP</b>, 8 MP (teleobiettivo), 16 MP (ultrawide) e 2 MP (macro). Quella singola anteriore avrà solo 32 megapixel. Lenovo ha inoltre deciso di includere una batteria da <b>4.000 mAh</b>.</p>
      <p>Non sappiamo dove questo smartphone verrà commercializzato e neanche tutti i tagli di memoria disponibile. Per il momento, siamo a conoscenza della presenza della variante 8 GB di RAM e 256 GB di memoria interna a 3299 CNY (che corrispondono a circa <b>426 euro</b>).</p>
      <blockquote>Motorola Moto G7 Plus, con 4 GB di RAM, 64 GB di memoria interna e Android 9, è disponibile all’acquisto su Amazon. Lo trovate a <a href="https://toms.it/HkU8o">questo indirizzo</a>.</blockquote>
    </article>
  </body>
</html>