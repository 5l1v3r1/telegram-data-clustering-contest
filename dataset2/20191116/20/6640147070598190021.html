<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/redmi-k30-5g-lancio-2020/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-16T20:55:00+00:00"/>
    <meta property="og:title" content="Redmi K30 arriverà ufficialmente nel 2020: confermato anche il 5G | MobileLabs"/>
    <meta property="og:description" content="Il vicepresidente di Xiaomi, Lu Weibing, conferma che Redmi K30 arriverà nel 2020 e offrirà anche il 5G: ecco i primi dettagli."/>
  </head>
  <body>
    <article>
      <h1>Redmi K30 arriverà ufficialmente nel 2020: confermato anche il 5G | MobileLabs</h1>
      <address>
        <time datetime="2019-11-16T20:55:00+00:00">16 Nov 2019, 20:55</time>
      </address>
      <p><i><b>Redmi K30</b></i>, in cui sarà presente il <b>5G</b>, è ufficiale. Dopo le voci diffuse durante gli scorsi giorni, il CEO di <b>Xiaomi</b> ha ufficialmente annunciato che questo nuovo smartphone arriverà nel 2020 e offrirà anche lo standard di quinta generazione.</p>
      <p>Risalgono a un mese fa le <a href="https://www.tomshw.it/smartphone/redmi-k30-arrivera-a-breve-sul-mercato-con-connettivita-5g/">prime indiscrezioni</a> dedicate a Redmi K30. <b><i>Lu Weibing</i></b>, il vicepresidente di Xiaomi, tramite un post pubblicato sul social cinese <a href="https://www.weibo.com/1892653244/IgkBKpLGY?filter=hot&amp;root_comment_id=0&amp;type=comment#_rnd1573863702742">Weibo</a>, ha annunciato che il device sarà dotato di 5G e arriverà nel mercato a partire dall’oramai imminente <b>2020</b>.</p>
      <figure>
        <img src="https://www.tomshw.it/images/images/2019/11/redmi-k30-63364.768x432.jpg"/>
        <figcaption>Una prima immagine di Redmi K30.</figcaption>
      </figure>
      <blockquote>2020, Redmi 5G sarà un pioniere.</blockquote>
      <p>Questa è stata l’<b>entusiasmante frase</b> pubblicata da <i>Weibing</i>. Redmi K30 arriverà con il supporto al 5G e dovrebbe essere acceso dal chipset <b>Qualcomm 7250</b>. Non abbiamo ancora molti dettagli riguardanti questo dispositivo. Alcuni sono convinti che potremmo trovare una dual camera frontale, proprio come in <a href="http://www.tomshw.it/smartphone/samsung-galaxy-s10-recensione-e-un-nuovo-punto-di-riferimento-ma-non-avra-vita-facile-sul-mercato/">Samsung Galaxy S10+</a>.</p>
      <p>Il <b>2020</b> sembrerebbe essere un<b> anno cruciale</b> per Xiaomi. La società ha infatti recentemente proposto il primo smartphone con fotocamera principale da 108 MP, ovvero il <a href="http://www.tomshw.it/smartphone/xiaomi-mi-note-10-caratteristiche/">Mi Note 10</a>, avrebbe preso in considerazione l’idea di proporre un <a href="http://www.tomshw.it/smartphone/xiaomi-smartphone-a-conchiglia/">dispositivo a conchiglia</a> e sembrerebbe voler <a href="http://www.tomshw.it/smartphone/xiaomi-5g-smartphone-2020-oltre-250-euro">portare il 5G</a> in tutti gli smartphone con un prezzo di lancio superiore a 250 euro.</p>
      <p>Per scoprire tutte le <b>caratteristiche tecniche</b> di Redmi K30, non ci resta che attendere il lancio ufficiale.</p>
      <blockquote>Xiaomi Mi 9 Lite, con 6 GB di RAM e una memoria interna da ben 128 GB, è disponibile in sconto su Amazon. Lo trovate a <a href="https://toms.it/ZrEHU">questo indirizzo</a>.</blockquote>
    </article>
  </body>
</html>