<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/basketball/basketball-cyprus/597712/ntempouto-gia-papadopoulo-kai-niki-gia-ton-apoel"/>
    <meta property="og:site_name" content="SIGMALIVE"/>
    <meta property="article:published_time" content="2019-11-16T20:57:00+00:00"/>
    <meta property="og:title" content="Ντεμπούτο για Παπαδόπουλο και νίκη για τον ΑΠΟΕΛ"/>
    <meta property="og:description" content="Την τρίτη του νίκη στην ΟΠΑΠ Basket League πήρε ο ΑΠΟΕΛ, ο οποίος στο ντεμπούτο του Νικόλα Παπαδόπουλο στον πάγκο του, κέρδισε στο Λευκόθεο την ΕΚΑ ΑΕΛ με..."/>
  </head>
  <body>
    <article>
      <h1>Ντεμπούτο για Παπαδόπουλο και νίκη για τον ΑΠΟΕΛ</h1>
      <address><time datetime="2019-11-16T20:57:00+00:00">16 Nov 2019, 20:57</time> by <a rel="author">SigmaliveSportime</a></address>
      <p><b>Την τρίτη του νίκη στην ΟΠΑΠ Basket League πήρε ο ΑΠΟΕΛ, ο οποίος στο ντεμπούτο του Νικόλα Παπαδόπουλο στον πάγκο του, κέρδισε στο Λευκόθεο την ΕΚΑ ΑΕΛ με 66-52, στο πλαίσιο της 6ης αγωνιστικής. Ως ο ACS MVP of the Game αναδείχθηκε ο Ντμίτρι Τόμπσον με 12 πόντους (5 τρίποντα, 1 ριμπάουντ).<br/></b> <br/>Στο πρώτο δεκάλεπτο με εξαίρεση τη διαφορά πέντε πόντων στο 9’, για λογαριασμό της ΑΕΛ (14-19), στην υπόλοιπη διάρκεια οι δύο ομάδες ήταν κοντά στο σκορ, με την περίοδο τελικά να κλείνει με διαφορά ενός τρίποντου (16-19). Οι «γαλαζοκίτρινοι» της Λεμεσού έκαναν αρχή στο δεύτερο δεκάλεπτο με ένα σερί επτά πόντων και αύξησαν την υπέρ τους διαφορά (16-26), όμως ο ΑΠΟΕΛ μέχρι το 15' πέτυχε την ανατροπή (27-26) μετά από τρίποντο του Μπόγιο. Από εκεί και πέρα, μέχρι το φινάλε του πρώτου ημιχρόνου, οι δύο ομάδες πήγαιναν καλάθι με καλάθι, και τελικά ο ΑΠΟΕΛ βρέθηκε μπροστά στο σκορ με διαφορά ενός καλαθιού (33-31).<br/> <br/>Η ΑΕΛ στα αρχικά στάδια του δεύτερου ημιχρόνου πήρε κεφάλι στο σκορ, όμως ο ΑΠΟΕΛ κρατήθηκε κοντά στο σκορ και στο 28' πέρασε ξανά μπροστά μετά το καλάθι του Τόμπσον (44-42). Η ομάδα της Λευκωσίας μέχρι το τέλος του τρίτου δεκαλέπτου δημιούργησε διαφορά οκτώ πόντων (53-45). Στο τέταρτο δεκάλεπτο η ΑΕΛ έκανε αρχή με καλάθι του Χάμιλτον, όμως στην συνέχεια ο ΑΠΟΕΛ με σερί εννιά πόντων ανέβασε την διαφορά στο +14 (62-48) μέχρι το 34', όση ήταν και με το άκουσμα της κόρνας για την λήξη του παιχνιδιού (66-52).<br/> <br/><b>TA ΔΕΚΑΛΕΠΤΑ: 16-19, 33-31, 53-45, 66-52<br/></b> <br/>ΑΠΟΕΛ (Νικόλας Παπαδόπουλος)<br/> <br/>Γκάρετ 8 (2), Τόμπσον 15 (5), Τέντι 8, Κόφι 12, Πυρίλλης, Γιανναράς 3 (1), Κωνσταντίνου, Κοιλαράς, Κούνας 10 (1), Μπόγιο 7 (1), Λοϊζίδης 3 (1)<br/> <br/>ΕΚΑ ΑΕΛ (Δημήτρης Σαρίκας)<br/> <br/>Χάμιλτον 6, Γρίβας 9 (1), Δημακόπουλος 12, Ρέντικας 5 (1), Χάρπερ 10 (1), Πασιαλής, Μπολσάκοβ, Μονιάτης 3 (1), Εύζωνας, Πιττάκας 7 (1).<br/> </p>
    </article>
  </body>
</html>