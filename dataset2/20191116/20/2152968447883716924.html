<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/16/200-000-chehi-poiskaha-ostavkata-na-miliardera-babish.429880"/>
    <meta property="og:site_name" content="Dnes.bg"/>
    <meta property="article:published_time" content="2019-11-16T20:47:00+00:00"/>
    <meta property="og:title" content="200 000 чехи поискаха оставката на милиардера Бабиш"/>
    <meta property="og:description" content="Бабиш е обвинен в корупция и се разследва от ЕК | Dnes.bg"/>
  </head>
  <body>
    <article>
      <h1>200 000 чехи поискаха оставката на милиардера Бабиш</h1>
      <h2>Бабиш е обвинен в корупция и се разследва от ЕК</h2>
      <address><time datetime="2019-11-16T20:47:00+00:00">16 Nov 2019, 20:47</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000252061-middle.jpg"/>
        </figure>
        <p>Снимка: Reuters</p>
        <p>1<a href="https://www.dnes.bg/world/2019/11/16/200-000-chehi-poiskaha-ostavkata-na-miliardera-babish.429880,image2#photo">2</a><a href="https://www.dnes.bg/world/2019/11/16/200-000-chehi-poiskaha-ostavkata-na-miliardera-babish.429880,image3#photo">3</a><a href="https://www.dnes.bg/world/2019/11/16/200-000-chehi-poiskaha-ostavkata-na-miliardera-babish.429880,image4#photo">4</a><a href="https://www.dnes.bg/world/2019/11/16/200-000-chehi-poiskaha-ostavkata-na-miliardera-babish.429880,image5#photo">5</a><a href="https://www.dnes.bg/world/2019/11/16/200-000-chehi-poiskaha-ostavkata-na-miliardera-babish.429880,image6#photo">6</a><a href="https://www.dnes.bg/world/2019/11/16/200-000-chehi-poiskaha-ostavkata-na-miliardera-babish.429880,image7#photo">7</a><a href="https://www.dnes.bg/world/2019/11/16/200-000-chehi-poiskaha-ostavkata-na-miliardera-babish.429880,image8#photo">8</a><a href="https://www.dnes.bg/world/2019/11/16/200-000-chehi-poiskaha-ostavkata-na-miliardera-babish.429880,image9#photo">9</a><a href="https://www.dnes.bg/world/2019/11/16/200-000-chehi-poiskaha-ostavkata-na-miliardera-babish.429880,image10#photo">10<br/></a>Над 200 000 чехи се събраха днес в Прага, за да поискат оставката на премиера милиардер Андрей Бабиш, съобщи Франс прес.<br/><br/>Бабиш е обвиняван в корупция и срещу него се води разследване на Европейската комисия по подозрение в конфликт на интереси заради холдинга му "Агроферт". <br/><br/>Председателят на правителството на Чехия отхвърля тези обвинения, пише БТА.<br/><br/>Бабиш бе уличен и като агент на службите по времето на комунизма, показват тайни досиета на полицията от 80-те. Милиардерът отрича и това.<br/><br/>Над 200 000 души участват в демонстрацията в парка "Летна", съобщи в "Туитър" чешката полиция. Протестът бе организиран в навечерието на 30-ата годишнина от Нежната революция, свалила от власт комунистите в бивша Чехословакия.<br/><br/>Движението "Милион и един моменти за демокрацията", организатор на протеста, призова премиера да намери решение на конфликта на интереси или да подаде оставка.</p>
      </anchor>
    </article>
  </body>
</html>