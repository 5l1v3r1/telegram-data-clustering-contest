<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/16/ministrom-oborony-moldovy-stav-pryhylnyk-bojovykiv-ldnr/"/>
    <meta property="og:site_name" content="Рубрика"/>
    <meta property="article:published_time" content="2019-11-16T20:01:51+00:00"/>
    <meta property="og:title" content="Міністром оборони Молдови став прихильник бойовиків &quot;ЛДНР&quot;"/>
    <meta property="og:description" content="Віктор Гайчук, який обійняв посаду міністра оборони Молдови у сформованому 14 листопада уряді Йона Кіку, виявився прихильником терористичних угруповань на Донбасі. Про це повідомив місцевий сайт OMEGA. Нинішній глава міноборони Молдови захоплювався “духом і мужністю” донбаських бойовиків ще в листопаді 2016 року, виступаючи на заході в Академії наук Молдови. “Мене часто запитують, навіщо Молдові армія, […]"/>
  </head>
  <body>
    <article>
      <h1>Міністром оборони Молдови став прихильник бойовиків "ЛДНР"</h1>
      <address><time datetime="2019-11-16T20:01:51+00:00">16 Nov 2019, 20:01</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/Viktor-Gajchuk-860x541.jpg"/>
      </figure>
      <p>
        <b>
          <b>Віктор Гайчук, який обійняв посаду міністра оборони Молдови у сформованому 14 листопада уряді Йона Кіку, виявився прихильником терористичних угруповань на Донбасі.</b>
        </b>
      </p>
      <p>Про це повідомив місцевий сайт <a href="https://omg.md/index.php?newsid=17798">OMEGA.</a></p>
      <p>Нинішній глава міноборони Молдови захоплювався “духом і мужністю” донбаських бойовиків ще в листопаді 2016 року, виступаючи на заході в Академії наук Молдови.</p>
      <p>“Мене часто запитують, навіщо Молдові армія, якщо ми ніколи не переможемо? І я наводжу лише один приклад – Донбас. У Донбасу військових близько 10 тисяч, практично як у Національній армії Молдови. А в українського війська 168 тисяч. Так, по-простому. Тобто, дух, віра є ефективнішою в боротьбі. Якщо боєць вірить у свого командира, любить батьківщину, тоді він переможе і з менш сучасним озброєнням, ніж у супротивника”, – заявив тоді Гайчук.</p>
      <figure>
        <iframe src="https://www.youtube.com/embed/8dlOtd95Q7U" width="560" height="315" data-service="Youtube" scrolling="no"/>
      </figure>
      <p>За даними видання, до приходу в уряд Гайчук був радником президента Молдови Ігоря Додона, секретарем Вищої ради безпеки.</p>
      <p>Гайчук є родичем Додона.</p>
    </article>
  </body>
</html>