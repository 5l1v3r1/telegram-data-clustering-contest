<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/shiv-sena-mps-to-sit-in-opposition-benches-in-rajya-sabha678.html"/>
    <meta property="og:site_name" content="DoolNews"/>
    <meta property="article:published_time" content="2019-11-16T20:01:00+00:00"/>
    <meta property="og:title" content="രാജ്യസഭയില്‍ ശിവസേന എം.പിമാര്‍ക്ക് സീറ്റ് പ്രതിപക്ഷത്ത്; മഹാരാഷ്ട്ര പ്രതിസന്ധിക്ക് പിന്നാലെ സീറ്റ് ക്രമീകരണത്തില്‍ മാറ്റം"/>
    <meta property="og:description" content="Maharashtra National News India മുംബൈ: മഹാരാഷ്ട്രയില്‍ സര്‍ക്കാര്‍ രൂപികരിക്കുന്നതുമായി ബന്ധപ്പെട്ട് ബി.ജെ.പിക്കും ശിവസേനക്കും ഇടയില്‍ അഭിപ്രായ ഭിന്നത രൂപപ്പെട്ടതിന് പിന്"/>
  </head>
  <body>
    <article>
      <h1>രാജ്യസഭയില്‍ ശിവസേന എം.പിമാര്‍ക്ക് സീറ്റ് പ്രതിപക്ഷത്ത്; മഹാരാഷ്ട്ര പ്രതിസന്ധിക്ക് പിന്നാലെ സീറ്റ് ക്രമീകരണത്തില്‍ മാറ്റം</h1>
      <address><time datetime="2019-11-16T20:01:00+00:00">16 Nov 2019, 20:01</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ സര്‍ക്കാര്‍ രൂപികരിക്കുന്നതുമായി ബന്ധപ്പെട്ട് ബി.ജെ.പിക്കും ശിവസേനക്കും ഇടയില്‍ അഭിപ്രായ ഭിന്നത രൂപപ്പെട്ടതിന് പിന്നാലെ രാജ്യസഭയില്‍ ശിവസേന എം.പി മാരുടെ സീറ്റ് ക്രമീകരണത്തില്‍ മാറ്റം.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>പാര്‍ലമെന്റിലെ ശീതകാല സമ്മേളനം ആരംഭിച്ചപ്പോള്‍ ശിവസേന എംപിമാരായ സഞ്ജയ് റാവത്ത്, അനില്‍ ദേശായി എന്നിവര്‍ പ്രതിപക്ഷ ബെഞ്ചിലാണ് ഇരിക്കുന്നത്. രാജ്യസഭയില്‍ ശിവസേനക്ക് മൂന്ന് എം.പിമാരാണുള്ളത്.</p>
      <related>
        <a href="https://www.doolnews.com/rajasthan-cm-ashok-gehlot-sanctions-rs-188-crore-for-madrasas-after-centre-stops-giving-grants5476.html?utm_source=doolnews&amp;utm_medium=related"/>
      </related>
      <p>ശിവസേന എം.പിമാരുടെ സീറ്റ് ക്രമീകരണം മാറ്റിയെന്നും റാവത്തും ദേശായിയും ഇപ്പോള്‍ പ്രതിപക്ഷ ബെഞ്ചിലാണ് ഇരിക്കുന്നതെന്നും രാജ്യസഭാ വൃത്തങ്ങള്‍ അറിയിച്ചു.</p>
      <p>മഹാരാഷ്ട്രയില്‍ സര്‍ക്കാര്‍ രൂപീകരണവുമായി ബന്ധപ്പെട്ട് മുഖ്യമന്ത്രി പദത്തെ ചൊല്ലിയായിരുന്നു ഇരു പാര്‍ട്ടികളും തമ്മില്‍ ഭിന്നത ഉടലെടുത്തത്. രണ്ടര വര്‍ഷക്കാലം മുഖ്യമന്ത്രി പദം പങ്കിട്ടെടുക്കാമെന്നതായിരുന്നു ശിവസേനയും ബി.ജെ.പിയും തമ്മിലുള്ള ധാരണയെന്ന് ശിവസേന വ്യക്തമാക്കി. എന്നാല്‍ ബി.ജെ.പി ഇത് നിഷേധിക്കുകയായിരുന്നു.</p>
      <p>പിന്നാലെ ശിവസേന എന്‍.സി.പിയും കോണ്‍ഗ്രസുമായി ചേര്‍ന്ന് സംസ്ഥാനത്ത് സര്‍ക്കാര്‍ രൂപീകരിക്കാനുള്ള ശ്രമത്തിലാണ്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/WOHPLaovcuQ" width="500" height="281" data-service="Youtube" scrolling="no"/>
      </figure>
    </article>
  </body>
</html>