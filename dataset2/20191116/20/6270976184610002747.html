<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/16/potop-u-venetsiyi/"/>
    <meta property="og:site_name" content="Рубрика"/>
    <meta property="article:published_time" content="2019-11-16T20:25:53+00:00"/>
    <meta property="og:title" content="Потоп у Венеції: площу Святого Марка вже відкрили, але рівень води ще високий"/>
    <meta property="og:description" content="Площа Святого Марка у Венеції знову доступна для відвідання через день після її закриття в зв’язку з надзвичайно сильною повінню. Про це повідомляє AFP. «Площа (Святого Марка у Венеції – ред.) була відкрита знову в суботу, але в неділю в місті ще очікують підвищення рівня води до 160 сантиметрів (над рівнем моря – ред.), який […]"/>
  </head>
  <body>
    <article>
      <h1>Потоп у Венеції: площу Святого Марка вже відкрили, але рівень води ще високий</h1>
      <address><time datetime="2019-11-16T20:25:53+00:00">16 Nov 2019, 20:25</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/1573931554-466-860x580-c-1.jpg"/>
      </figure>
      <p>Фото AFP<br/><b><b>Площа Святого Марка у Венеції знову доступна для відвідання через день після її закриття в зв’язку з надзвичайно сильною повінню.</b></b></p>
      <p>Про це повідомляє <a href="https://news.yahoo.com/st-marks-closed-fresh-flood-hits-venice-143012063.html">AFP.</a></p>
      <p>«Площа (Святого Марка у Венеції – ред.) була відкрита знову в суботу, але в неділю в місті ще очікують підвищення рівня води до 160 сантиметрів (над рівнем моря – ред.), який хоча й нижче максимуму в 187 сантиметрів, що був зафіксований у вівторок, але ще є небезпечним», – йдеться в повідомленні.</p>
      <figure>
        <img src="https://rubryka.com/wp-content/uploads/2019/11/1573931574-157.jpg"/>
        <figcaption>Фото AFP</figcaption>
      </figure>
      <p>Напередодні в п’ятницю мер міста Луїджи Бруньяро розпорядився закрити площу через погодні умови, які призвели до того, що церкви, магазини і будинки в місті, яке є об’єктом всесвітньої спадщини ЮНЕСКО, були затоплені надзвичайно інтенсивною повінню.</p>
      <figure>
        <img src="https://rubryka.com/wp-content/uploads/2019/11/1573931562-656.jpg"/>
        <figcaption>Фото AFP</figcaption>
      </figure>
      <p>Як зазначає видання, станом на суботу місцева влада цивільного захисту знизила червоний рівень тривоги для регіону Венеції до оранжевого.</p>
      <p>Ця криза спонукала уряд країни виділити 20 мільйонів євро на боротьбу з руйнуванням.</p>
      <figure>
        <img src="https://rubryka.com/wp-content/uploads/2019/11/630_360_1573931535-730.jpg"/>
        <figcaption>Фото AFP</figcaption>
      </figure>
      <h3>Що стало причиною повені</h3>
      <p>Мер Луїджі Брюгнаро впевнений, що причиною стихійного лиха в Венеції стала зміна клімату. Масштаби катастрофи через повінь поки важко оцінити.</p>
      <p>“Потужна повінь у Венеції, що викликала підтоплення значної частини італійського міста, є прямим результатом зміни клімату. Тепер уряд повинен прислухатися. Це наслідки зміни клімату… втрати будуть великими”, – сказав він.</p>
      <p>Нагадаємо, що <a href="https://rubryka.com/2019/11/14/u-venetsiyi-ogolosyly-nadzvychajnyj-stan/">у Венеції оголосили надзвичайний стан.</a></p>
    </article>
  </body>
</html>