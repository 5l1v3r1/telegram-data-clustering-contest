<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/turechchina-ne-vidmovitsya-vid-vikoristannya-rosiyskih-s-400-novini-svitu-50053954.html"/>
    <meta property="og:site_name" content="НВ"/>
    <meta property="article:published_time" content="2019-11-16T20:17:00+00:00"/>
    <meta property="og:title" content="Туреччина не відмовиться від використання російських С-400"/>
    <meta property="og:description" content="У Туреччині підкреслили, що Анкара закупила російську техніку і буде використовувати її."/>
  </head>
  <body>
    <article>
      <h1>Туреччина не відмовиться від використання російських С-400</h1>
      <h2>У Туреччині підкреслили, що Анкара закупила російську техніку і буде використовувати її.</h2>
      <address>
        <time datetime="2019-11-16T20:17:00+00:00">16 Nov 2019, 20:17</time>
      </address>
      <p>Про це повідомляє <a href="https://www.dw.com/uk/%D1%82%D1%83%D1%80%D0%B5%D1%87%D1%87%D0%B8%D0%BD%D0%B0-%D0%BD%D0%B5-%D0%B2%D1%96%D0%B4%D0%BC%D0%BE%D0%B2%D0%B8%D1%82%D1%8C%D1%81%D1%8F-%D0%B2%D1%96%D0%B4-%D0%B2%D0%B8%D0%BA%D0%BE%D1%80%D0%B8%D1%81%D1%82%D0%B0%D0%BD%D0%BD%D1%8F-%D1%80%D0%BE%D1%81%D1%96%D0%B9%D1%81%D1%8C%D0%BA%D0%B8%D1%85-%D0%B7%D1%80%D0%BA-%D1%81-400/a-51277592">DW</a>, посилаючись на заяву глави Департаменту оборонної промисловості Туреччини Ісмаїла Деміра.</p>
      <p>Заява пролунала за кілька днів після переговорів у Вашингтоні між президентами Туреччини і США Реджепом Таїпом Ердоганом і Дональдом Трампом.</p>
      <p>«Некоректно сказати, що ми просто не будемо використовувати їх, коли йдеться про систему, яку ми закупили для власних потреб і за яку ми заплатили стільки грошей. Нам треба йти далі і поважати підписані нами угоди », — наголосив Ісмаїл Демір.</p>
      <p>Він також повідомив, що турецький персонал продовжує вивчати в Росії використання С-400, але в Туреччині не буде російських фахівців, які будуть керувати цими комплексами.</p>
      <p>Нагадаємо, у липні 2019 року <a href="https://nv.ua/ukr/world/geopolitics/rosiya-pochala-pershi-postavki-zrk-s-400-do-turechchini-50031697.html">почалися поставки російських ЗРК С-400</a> для потреб турецької армії. Анкара пояснила, що <a href="https://nv.ua/ukr/world/countries/zrk-s-400-v-minoboroni-turechchini-poyasnili-pokupku-rosiyskogo-ozbroyennya-50031885.html">контракт з Москвою «продиктований реаліями»,</a> оскільки повітряний простір Туреччини є незахищеним.</p>
      <p>Плани придбати російські ЗРК викликали серйозне занепокоєння з боку США. Вашингтон заявив, що російська ракетна система була розроблена для знищення американських і союзних літаків, в тому числі винищувачів нового покоління F-35. В адміністрації США назвали придбання Туреччиною С-400 «несумісним» з продажем F-35.</p>
    </article>
  </body>
</html>