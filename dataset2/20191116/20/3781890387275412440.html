<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742038"/>
    <meta property="og:site_name" content="เดลินิวส์"/>
    <meta property="article:published_time" content="2019-11-16T20:30:00+00:00"/>
    <meta property="og:title" content="&quot;แฟร์สตัปเพน&quot;คว้าโพลบราซิเลียนจีพี."/>
    <meta property="og:description" content="'แม็กซ์ แฟร์สตัปเพน' ยอดนักซิ่ง เรด บูลล์ ผงาดคว้าตำแหน่งโพลโพซิชันไปครองอย่างงดงามในศึก เอฟ วัน สนามรองสุดท้าย รายการ 'บราซิเลียน กรังด์ปรีซ์'"/>
  </head>
  <body>
    <article>
      <h1>"แฟร์สตัปเพน"คว้าโพลบราซิเลียนจีพี.</h1>
      <address>
        <time datetime="2019-11-16T20:30:00+00:00">16 Nov 2019, 20:30</time>
      </address>
      <p>
        <b>"แม็กซ์ แฟร์สตัปเพน" ยอดนักซิ่ง เรด บูลล์ ผงาดคว้าตำแหน่งโพลโพซิชันไปครองอย่างงดงามในศึก เอฟ วัน สนามรองสุดท้าย รายการ "บราซิเลียน กรังด์ปรีซ์"</b>
      </p>
      <p>ศึกรถสูตรหนึ่งชิงแชมป์โลก 2019 สนามที่ 20 รายการ "บราซิเลียน กรังด์ปรีซ์" ที่เมืองเซา เปาโล ประเทศบราซิล เมื่อวันเสาร์ที่ผ่านมา เป็นการประลองความเร็วในรอบคัดเลือกจัดอันดับกริดสตาร์ต ผลปรากฏว่า แม็กซ์ แฟร์สตัปเพน นักซิ่งเลือดดัตช์ของ เรด บูลล์ ผงาดคว้าตำแหน่งโพลโพซิชันไปครองได้สำเร็จ หลังทำเวลาต่อรอบดีที่สุด 1 นาที 07.503 นาที ส่วนอันดับ 2 เป็น เซบาสเตียน เวทเทล นักขับชาวเยอรมันของ เฟอร์รารี และอันดับ 3 ลูอิส แฮมิลตัน แชมป์โลก 6 สมัยชาวอังกฤษ ของ เมอร์เซเดส<br/><br/>ด้าน อเล็กซ์ อัลบอน อังศุสิงห์ นักขับหนุ่มไทย ของ เรด บูลล์ ควอลิฟายเข้ามาในอันดับ 6 แต่จะได้ขยับขึ้นไปออกสตาร์ตในอันดับ 5 เนื่องจาก ชาร์ลส์ เลอแคลร์ นักขับชาวโมนาโกของ เฟอร์รารี ที่ทำเวลาเข้ามาเป็นอันดับ 4 นั้น โดนลงโทษปรับ 10 อันดับจากการเปลี่ยนชุดเครื่องยนต์มากเกินกำหนด<br/><br/>สำหรับรอบแข่งขันจริงจะมีขึ้นในคืนวันอาทิตย์ที่ 17 พ.ย. เวลา 00.10 น. หรือ ช่วงเช้ามืดวันจันทร์ตามเวลาประเทศไทย.<br/><br/><b>ภาพ gettyimages</b><br/><br/><br/> </p>
    </article>
  </body>
</html>