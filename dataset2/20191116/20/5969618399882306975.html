<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Basket/Euroleague/eb-news/eb_fenerbahce_ulker/fenermpaxtse-den-paraiththhke-o-omprantovits-ton-sthrizoyme.5641257.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-16T20:09:00+00:00"/>
    <meta property="og:title" content="Φενέρμπαχτσε: Δεν παραιτήθηκε ο Ομπράντοβιτς, τον στηρίζουμε"/>
    <meta property="og:description" content="Η Φενέρμπαχτσε εξέδωσε ανακοίνωση μέσω της οποίας διαψεύδει όσα γράφτηκαν στην Τουρκία περί παραίτησης του Ζέλικο Ομπράντοβιτς, καθώς και περί αιτήματος του Σέρβου τεχνικού για άμεση συνάντηση με τον Αλί Κοτς."/>
  </head>
  <body>
    <article>
      <h1>Φενέρμπαχτσε: Δεν παραιτήθηκε ο Ομπράντοβιτς, τον στηρίζουμε</h1>
      <h2>Η Φενέρμπαχτσε εξέδωσε ανακοίνωση μέσω της οποίας διαψεύδει όσα γράφτηκαν στην Τουρκία περί παραίτησης του Ζέλικο Ομπράντοβιτς, καθώς και περί αιτήματος του Σέρβου τεχνικού για άμεση συνάντηση με τον Αλί Κοτς.</h2>
      <address><time datetime="2019-11-16T20:09:00+00:00">16 Nov 2019, 20:09</time> by <a rel="author">Χρήστος Μπαρούνης</a></address>
      <p>Η <a href="https://www.sport24.gr/Basket/Euroleague/tsska-fenermpaxtse-88-70-thn-isopedwse-me-tzeims-kai-strelnieks.5640542.html">νέα ήττα της Φενέρμπαχτσε</a> σε συνδυασμό φυσικά με την... <a href="https://www.sport24.gr/Basket/Euroleague/eb-news/eb_fenerbahce_ulker/omprantovits-kata-paiktwn-sto-time-out-ante-g-m-te-ntroph-sas.5640801.html">αγανάκτηση του ίδιου του Ζέλικο Ομπράντοβιτς</a> πυροδότησαν δημοσιεύματα που έκαναν λόγο για παραίτηση του Σέρβου τεχνικού.</p>
      <p>Αυτά έσπευσε να "σβήσει" η τουρκική ομάδα, μέσω επίσημης ανακοίνωσης και -διπλής- διάψευσής της. Η <a href="https://www.sport24.gr/Basket/Euroleague/eb-news/eb_fenerbahce_ulker/fenermpaxtse-omprantovits-hfaisteio-etoimo-na-ekragei.5641032.html">Φενέρμπαχτσε</a> ξεκαθάρισε πως ο πολύπειρος τεχνικός δεν έχει παραιτηθεί, οτι η διοίκηση τον στηρίζει, ενώ παράλληλα διέψευσε (αφού πρώτα κατονόμασε) και τον δημοσιογράφο ο οποίος έγραψε για αίτημα του Ομπράντοβιτς να συναντηθεί την προσεχή Δευτέρα απευθειας με τον Αλί Κοτς, τον πρόεδρο δηλαδή του συλλόγου, χωρίς να μιλήσει με τη διοίκηση της μπασκετικής ομάδας.</p>
      <p>Αναλυτικά η ανακοίνωση: <i>"Τα νέα που θέλουν τον προπονητή της μπασκετικής ομάδας της Φενέρμπαχτσε, Ζέλικο Ομπράντοβιτς να έχει παραιτηθεί και τα οποία είδαμε σε διάφορα Μέσα και στα social media δεν ανταποκρίνονται στην πραγματικότητα. Ο προπονητής μας είναι ακόμα στην αρχή του καθήκοντός του, η διοίκηση τον στηρίζει και η ομάδα μας έχει πίστη ότι θα ζήσουμε πάλι επιτυχημένες ημέρες.</i></p>
      <p>
        <i>Επίσης, η δημοσίευση του Ahmet Ercanlar ότι ο Ομπράντοβιτς ζήτησε να συναντηθεί απευθείας με τον πρόεδρο του συλλόγου, απορρίπτοντας συνάντηση με τη διοίκηση της μπασκετικής ομάδας είναι απολύτως εσφαλμένη και το μοιραζόμαστε με το κοινό μας"</i>
      </p>
      <p>
        <b>Photo Credits: Eurokinissi</b>
      </p>
    </article>
  </body>
</html>