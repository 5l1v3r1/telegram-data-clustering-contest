<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/16/braca-azar-razmontirala-rusiju-gol-san-marina-posle-dve-godine/"/>
    <meta property="og:site_name" content="Sportska centrala"/>
    <meta property="article:published_time" content="2019-11-16T20:50:37+00:00"/>
    <meta property="og:title" content="Braća Azar razmontirala Rusiju, gol San Marina posle dve godine"/>
    <meta property="og:description" content="Prvih pet utakmica današnjeg programa kvalifikacija za Evropsko prvenstvo proteklo je shodno očekivanjima. U grupi E Vels je završio posao protiv Azerbejdžana u prvoh pola časa i dobio ono što je želeo – međusobni duel sa Mađarskom u poslednjem kolu odlučiće o putniku na EURO 2020. pod uslovom da Slovačka ne napravi iznenađenje u Hrvatskoj. […]"/>
  </head>
  <body>
    <article>
      <h1>Braća Azar razmontirala Rusiju, gol San Marina posle dve godine</h1>
      <address><time datetime="2019-11-16T20:50:37+00:00">16 Nov 2019, 20:50</time> by <a rel="author">Zile</a></address>
      <p>Prvih pet utakmica današnjeg programa kvalifikacija za Evropsko prvenstvo proteklo je shodno očekivanjima.</p>
      <p>U grupi E Vels je završio posao protiv Azerbejdžana u prvoh pola časa i dobio ono što je želeo – međusobni duel sa Mađarskom u poslednjem kolu odlučiće o putniku na EURO 2020. pod uslovom da Slovačka ne napravi iznenađenje u Hrvatskoj. Golove za ekipu Rajana Gigsa postigli su Mur i Vilson.</p>
      <p>U derbiju grupe I Belgija je deklasirala Rusiju u St. Peterburgu i na najbolji način potvrdila prvo mesto u grupi. Još ranije obe reprezentacije obezbedile su plasman na šampionat Evrope, a u današnjem meču blistala su braća Azar. Torgen je na asistenciju Edena postigao pri gol, do kraja prvog poluvremena Eden je postigao dva gola, a potpuni debakl Rusije zaokružio je Lukaku. Čast „zbornaje komande“ spasao je Džikija desetak minuta pre kraja.</p>
      <p>Možda i najviše razloga za sreću posle ovih utakmica, ma kako to čudno zvučalo, ima reprezentacija San Marina. Iako su još jednom poraženi, iako su zauzeli poslednje mesto u grupi sa 46 primljenih golova, imaju razlog za zadovoljstvo jer su postigli prvi gol u ovim kvalifikacijama. Junak se zove Marko Berardi koji je u 77. minutu zatresao mrežu golmana Nepogodova. Prethodni gol u kvalifikacijama postigli su pre dve godine u duelu sa Azerbejdžanom.</p>
      <p>Slovenija je minimalnim rezultatom bila bolja od Letonije, dok je u meču koji ništa nije značio Škotska slavila na Kipru.</p>
      <p>Grupa E</p>
      <p><b>Azerbejdžan – Vels 0:2</b> (0:2)<br/><i>Mur 10′, Vilson 34′</i></p>
      <p>Grupa G</p>
      <p><b>Slovenija – Letonija 1:0</b> (0:0)<br/><i>Tarasovs 53’ag</i></p>
      <p>Grupa I</p>
      <p><b>Rusija – Belgija 1:4</b> (0:3)<br/><i>Džikija 79′ – T. Azar 19′, E. Azar 33′, 40′, Lukaku 72′</i></p>
      <p><b>Kipar – Škotska 1:2</b> (0:1)<br/><i>Efrem 47′ – Kristi 12′, MekGin 53</i>‘</p>
      <p><b>San Marino – Kazahstan 1:3</b> (0:3)<br/><i>Bernardi 77′ – Zajnudtinov 6′, Sujumbajev 22′, Šetkin 26′</i></p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/16/poznata-jos-cetiri-putnika-na-euro-2020/"/>
        <a href="https://www.sportskacentrala.com/2019/11/15/dve-skandinavske-ekipe-se-pridruzile-ucenicima-evropskog-prvenstva-srbija-saznala-rivala-u-barazu/"/>
        <a href="https://www.sportskacentrala.com/2019/11/14/englezi-sedmicom-na-ep-turci-cesi-i-trikolori-zavrsili-posao/"/>
        <a href="https://www.sportskacentrala.com/2019/10/21/uefa-bez-milosti-nova-kazna-za-srbiju/"/>
        <a href="https://www.sportskacentrala.com/2019/10/15/tenzije-u-bukurestu-rumuni-obaraju-partizanov-rekord-norvezani-prete-prekidom/"/>
        <a href="https://www.sportskacentrala.com/2019/10/14/tragedija-u-sofiji-navijac-engleske-preminuo-uoci-meca-sa-bugarskom/"/>
        <a href="https://www.sportskacentrala.com/2019/10/12/azuri-u-zelenom-do-plasmana-na-ep-norvezani-sve-blizi-okrsaju-sa-srbijom-video/"/>
        <a href="https://www.sportskacentrala.com/2019/10/12/pjanic-ubacio-bosance-u-poslednji-vagon-vredna-pobeda-danske-nad-sajdzijama-video/"/>
        <a href="https://www.sportskacentrala.com/2019/09/23/uefa-kaznila-slovacku/"/>
      </related>
    </article>
  </body>
</html>