<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_u-chomu-pidozryuyut-zatrimanogo-golovu-ukreksimbanku-gricenka/938497"/>
    <meta property="og:site_name" content="Gazeta.ua"/>
    <meta property="article:published_time" content="2019-11-16T20:40:00+00:00"/>
    <meta property="og:title" content="У чому підозрюють затриманого голову Укрексімбанку Гриценка"/>
    <meta property="og:description" content="Голову правління Укрексімбанку Олександра Гриценка підозрюють у сприянні легалізації доходів, отриманих незаконним шляхом чиновниками часів екс-президента Віктора Януковича. &quot;Затримання відбувалося в рамках кримінального провадження за ознаками вчинення злочинів, передбачених ч. 1 ст. 255 ..."/>
  </head>
  <body>
    <article>
      <h1>У чому підозрюють затриманого голову Укрексімбанку Гриценка</h1>
      <address><time datetime="2019-11-16T20:40:00+00:00">16 Nov 2019, 20:40</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938497_w_300.jpg?v=0"/>
        <figcaption>Гриценка підозрюють у сприянні легалізації незаконних доходів. Фото: УНІАН</figcaption>
      </figure>
      <p>Голову правління Укрексімбанку <b>Олександра Гриценка</b> підозрюють у сприянні легалізації доходів, отриманих незаконним шляхом чиновниками часів екс-президента <b>Віктора Януковича</b>.</p>
      <p>"Затримання відбувалося в рамках кримінального провадження за ознаками вчинення злочинів, передбачених ч. 1 ст. 255 (створення злочинної організації), ч. 5 ст. 191 (привласнення, розтрата майна або заволодіння ним шляхом зловживання службовим становищем), ч. 3 ст. 209 (легалізація (відмивання) доходів, одержаних злочинним шляхом). Зокрема, він підозрюється у сприянні легалізації доходів, отриманих незаконним шляхом високопоставленими чиновниками часів Януковича. Зловживаючи своїм службовим становищем, затриманий вивів з-під арешту майно одного з медіа-холдингів", – повідомили у прес-службі Служби безпеки України.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_zvilnyat-prokurora-yakij-viv-spravu-burisma/938250"/>
      </related>
      <p>Гриценкові забезпечили право на захист і спілкування з адвокатами. Його помістили в ізолятор тимчасового утримання.</p>
      <blockquote>Голову Укрексімбанку Олександра Гриценка <a href="https://gazeta.ua/articles/life/_stalo-vidomo-scho-stalos-iz-golovoyu-ukreksimbanku-gricenkom/938487">затримали співробітники СБУ за дорученням Генеральної прокуратури</a>. Його не викрадали, повідомила кореспонденту УНІАН речниця СБУ Олена Гітлянська.</blockquote>
    </article>
  </body>
</html>