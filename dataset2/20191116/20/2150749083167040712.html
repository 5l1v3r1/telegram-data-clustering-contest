<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/naybrutalnishe-zatrimannya-na-ochah-ditini-voytsitska-pro-situatsiyu-navkogo-gritsenka/"/>
    <meta property="og:site_name" content="Прямий"/>
    <meta property="article:published_time" content="2019-11-16T20:47:00+00:00"/>
    <meta property="og:title" content="Найбрутальніше затримання на очах дитини: Войцицька про ситуацію навкого Гриценка"/>
    <meta property="og:description" content="Держава і правоохоронні органи мають думати, що вони робить на очах дітей. Таку думку в ток-шоу &quot;Прямий ефір&quot; висловила голова правління Громадської"/>
  </head>
  <body>
    <article>
      <h1>Найбрутальніше затримання на очах дитини: Войцицька про ситуацію навкого Гриценка</h1>
      <address>
        <time datetime="2019-11-16T20:47:00+00:00">16 Nov 2019, 20:47</time>
      </address>
      <p>
        <b>Держава і правоохоронні органи мають думати, що вони робить на очах дітей.</b>
      </p>
      <p>Таку думку в ток-шоу <b>"Прямий ефір"</b> висловила голова правління Громадської спілки "Національна освітня асоціація"<b> Вікторія Войцицька</b>, коментуючи затримання Олександра Гриценка на очах у його дитини.</p>
      <p>"Держава має думати і правоохоронні органи не тільки про те, що вони мають ганятися за злочинцями, тут ще питання, чи дійсно ця людина є злочинцем, а і про те, що вона робить на очах дітей. Уявіть тільки, яку психологічну травму було нанесено цій дитині. Одній і другій, яка перебувала в цей час в квартирі з вчителькою. Що запам’ятає ця дитина? Те, що серед білого дня, гуляючи з власним татом незрозумілі люди хапають її батька, штовхають у чорну машину і забирають невідомо куди… Невже не можна було уникнути такої травми, яка залишиться у дитини, як у однієї, так і другої на все життя?.. На моє переконання, з точки зору людського відчуття, це нонсенс, такого не може бути в Україні у 21 столітті, це неприпустимо", - сказала Войцицька.</p>
      <p>Раніше народний депутат з фракції "Європейська Солідарність" Ростислав Павленко заявив, що акт проти Гриценка <a href="https://prm.ua/sogodnishniy-akt-povertaye-do-pam-yati-chasi-nkvs-pavlenko-pro-zatrimannya-gritsenka/">повертає до пам’яті якісь часи НКВС</a> чи ті країни, в яких право людини і належність процедур – це лише загальні фрази.</p>
      <p>Політолог Андрій Смолій заявив, що затримання голови АТ "Укрексімбанк" Олександра Гриценка -<a href="https://prm.ua/yde-zamah-kolomoyskogo-na-bankivsku-reformu-2014-2016-rokiv-ekspert-pro-zatrimannya-gritsenka/"> це замах олігарха Ігоря Коломойського на ту банківську реформу</a>, яка відбулася в нас у 2014-2016 роках.</p>
      <p>Нагадаємо, очільника АТ "Укрексімбанк" Олександра Гриценка сьогодні, 16 листопада,<a href="https://prm.ua/golovu-ukreksimbanku-gritsenka-vikrali-siloviki/"> забрали силовики в автобус на очах у дитини, з якою він гуляв.</a></p>
      <related>
        <h4>Схожі новини</h4>
        <a href="https://prm.ua/navit-u-chasi-yezhova-do-ditey-vorogiv-narodu-stavilisya-tsivilizovanishe-advokat-pro-zatrimannya-glavi-ukreksimbanku/"/>
        <a href="https://prm.ua/shhaslive-interv-yu-z-timofiyem-milovanovim-pro-kolomoyskogo-vpliv-oligarhiv-na-zelenskogo-ta-privatizatsiyu-ukrspirtu/"/>
        <a href="https://prm.ua/bankira-gritsenka-zatrimav-odiozniy-prokuror-kulik/"/>
      </related>
    </article>
  </body>
</html>