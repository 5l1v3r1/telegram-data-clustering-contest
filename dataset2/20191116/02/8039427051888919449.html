<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955963"/>
    <meta property="og:site_name" content="Andhrajyothy"/>
    <meta property="article:published_time" content="2019-11-16T02:58:37+00:00"/>
    <meta property="og:title" content="సెమీస్‌లో శ్రీకాంత్‌"/>
    <meta property="og:description" content="ADVT"/>
  </head>
  <body>
    <article>
      <h1>సెమీస్‌లో శ్రీకాంత్‌</h1>
      <address>
        <time datetime="2019-11-16T02:58:37+00:00">16 Nov 2019, 02:58</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హాంకాంగ్‌:</b> భారత బ్యాడ్మింటన్‌ స్టార్‌ కిడాంబి శ్రీకాంత్‌ చాన్నాళ్ల తర్వాత ఫామ్‌లోకొచ్చాడు. హాంకాంగ్‌ ఓపెన్‌లో సెమీఫైనల్‌ చేరి పతకం దిశగా దూసుకెళ్తున్నాడు. శుక్రవారం జరిగిన పురుషుల సింగిల్స్‌ క్వార్టర్‌ఫైనల్లో శ్రీకాంత్‌ 21-13తో తొలి గేమ్‌ గెలిచి ఆధిక్యంలో ఉన్నాడు. ఈ దశలో ప్రత్యర్థి, చైనా స్టార్‌ చెన్‌ లోంగ్‌ గాయం కారణంగా రెండో గేమ్‌ ఆడకుండానే మ్యాచ్‌ నుంచి వైదొలిగాడు. దీంతో శ్రీకాంత్‌ నేరుగా సెమీ్‌సలో అడుగుపెట్టాడు. కొన్నాళ్లుగా ఫామ్‌లేమితో తంటాలుపడుతున్న ప్రపంచ మాజీ నెంబర్‌వన్‌ శ్రీకాంత్‌.. వరల్డ్‌ టూర్‌ ఈవెంట్‌లో సెమీస్‌ చేరడం ఎనిమిది నెలల తర్వాత ఇదే తొలిసారి కావడం విశేషం. అంతకుముందు మార్చిలో జరిగిన ఇండియా ఓపెన్‌ సూపర్‌-500 టోర్నీలో క్వార్టర్స్‌ దాటాడు. శనివారం జరిగే ఫైనల్‌ బెర్త్‌ ఫైట్‌లో లోకల్‌ ఫేవరెట్‌ షట్లర్‌ లీ చెక్‌ యుయితో శ్రీకాంత్‌ తలపడనున్నాడు. మరో క్వార్టర్స్‌లో లీ చెక్‌ 21-14, 21-19తో మాజీ ప్రపంచ చాంపియన్‌ విక్టర్‌ అక్సెల్‌సన్‌ (డెన్మార్క్‌)కు షాకిచ్చి సెమీస్‌ చేరాడు. లీ చెక్‌తో శ్రీకాంత్‌ తలపడడం ఇది రెండోసారి. నిరుడు ఇండియా ఓపెన్‌లో ఇద్దరి మధ్య మ్యాచ్‌ జరగగా.. అందులో శ్రీకాంత్‌ గెలుపొందాడు.</p>
    </article>
  </body>
</html>