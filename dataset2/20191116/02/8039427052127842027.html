<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=955900"/>
    <meta property="og:site_name" content="Andhrajyothy"/>
    <meta property="article:published_time" content="2019-11-16T02:05:02+00:00"/>
    <meta property="og:title" content="బ్యాంకు డిపాజిట్లపై మరింత బీమా కవరేజీ"/>
    <meta property="og:description" content="ADVT"/>
  </head>
  <body>
    <article>
      <h1>బ్యాంకు డిపాజిట్లపై మరింత బీమా కవరేజీ</h1>
      <address>
        <time datetime="2019-11-16T02:05:02+00:00">16 Nov 2019, 02:05</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>ఆర్థిక మంత్రి నిర్మలా సీతారామన్‌</b>
        </li>
      </ul>
      <p><b>న్యూఢిల్లీ:</b> బ్యాంకుల్లో డిపాజిట్లు చేసిన కస్టమర్లకు మరింత భరోసా లభించనుంది. ప్రస్తుతం బ్యాంకు డిపాజిట్లపై అమల్లో ఉన్న రూ.లక్ష బీమా కవరేజీని పెంచే ఆలోచన చేస్తున్నట్టు కేంద్ర ఆర్థిక మంత్రి నిర్మలా సీతారామన్‌ శుక్రవారంనాడు పేర్కొన్నారు. అంతేకాకుండా మల్టీ స్టేట్‌ కోఆపరేటివ్‌ బ్యాంకుల నియంత్రణకు చర్యలు తీసుకోనున్నట్టు తెలిపారు. ఈ రెండింటికీ సంబంధించి పార్లమెంట్‌ శీతాకాల సమావేశాల్లో చట్టాలను తీసుకురానున్నామని చెప్పారు. సోమవారం నుంచి పార్లమెంట్‌ సమావేశాలు ప్రారంభంకానున్నాయి.</p>
      <p> ఇటీవలే పంజాబ్‌ అండ్‌ మహారాష్ట్ర కోఆపరేటివ్‌ బ్యాంకు (పీఎంబీ)లో కుంభకోణం వెలుగుచూసిన ఫలితంగా ఆ బ్యాంకుకు చెందిన లక్షలాది మంది కస్టమర్లు ఇబ్బందులు ఎదుర్కోవాల్సి వచ్చింది. ఈ నేపథ్యంలో డిపాజిట్‌దారుల ప్రయోజనాలను కాపాడేందుకు కొత్త చట్టాలు తీసుకురావాలని ప్రభుత్వం యోచిస్తోంది. ఇక బ్యాంకులు విఫలమైన సందర్భంలో డిపాజిటర్లు తమ డిపాజిట్లపై రూ.లక్ష బీ మా కవరేజీని డిపాజిట్‌ ఇన్సూరెన్స్‌ అండ్‌ క్రెడిట్‌ గ్యారెంటీ కార్పొరేషన్‌ నుంచి పొందడానికి అవకాశం ఉంది. ఏళ్లు గడుస్తున్నా దీన్ని మాత్రం పెంచడం లేదు. పరిస్థితులు మారుతున్న నేపథ్యంలో బీమా కవరేజీని పెంచాలని అన్నివర్గాల నుంచి డిమాండ్లు వెల్లువెత్తుతున్నాయి.</p>
    </article>
  </body>
</html>