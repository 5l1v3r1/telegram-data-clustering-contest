<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/dama-cozumleri-16-kasim-2019-spor-kasim-2019-1"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-16T02:00:00+00:00"/>
    <meta property="og:title" content="Dama çözümleri (16 Kasım 2019)"/>
    <meta property="og:description" content="Dama çözümleri (16 Kasım 2019) | aydinlik.com.tr"/>
  </head>
  <body>
    <article>
      <h1>Dama çözümleri (16 Kasım 2019)</h1>
      <address>
        <time datetime="2019-11-16T02:00:00+00:00">16 Nov 2019, 02:00</time>
      </address>
      <p>
        <b>Türk Daması Federasyonu Yönetim Kurulu Üyesi ve Sponsorluk Kurulu Başkanı Ahmet Murat Çelik'in hazırladığı Dama Köşesi her cumartesi Aydınlık Gazetesi'nde, yanıtlar Aydinlik.com.tr'de. 16 Kasım 2019 tarihli dama soru ve çözümleri aşağıda...</b>
      </p>
      <p>
        <b>DAMA OKUR YAZARLIĞINI YAYGINLAŞTIRMAK</b>
      </p>
      <p>Turnuvalar dönemi başlamadan önce Güneydoğu "Anadolu'da Dama" adlı bir yazı dizisine başlamıştık o yazıya devam edeceğiz ancak bu hafta damanın kronik bir sorunundan bahsetmek istiyorum. "Kayıt altına alma" daha geçtiğimiz üç ay içerisinde üç uluslararası turnuva geçirdik. Hepsi de çok coşkulu ve iyi geçti. Lakin turnuva maçlarının tahlillerini yapalım dediğimizde sadece video ile kaydedilen ilk 4 masanın oyunlarına ulaşabiliriz. O da belki. İşte satranç ve damanın arasındaki gelişim ve yaygınlaşmasındaki derin farkı oluşturan temel nedenlerden biri de budur.</p>
      <p>Bütün satranç müsabakalarında istediginiz maçı alıp analiz edip hem hataları görüp giderir, hemde kayıt altına almış olursunuz. Notasyon denilen mucize yani satranç okuryazarlığı bunu mümkün kılıyor. Dama maalesef online müsabakalar hariç hala bu nimeti keşfedebilmiş değil. Oysa yapılacak şey çok basit satrançtaki kalıbı olduğu gibi alıp damaya uyarlamak. Sanki bizim için çalışmış ve bu mucizevi sistemi bizim için oluşturmuşlar.</p>
      <figure>
        <img src="https://www.aydinlik.com.tr/_usr/files/img/20191115174630436_ee9fbe8339ae1854246704786bca7c961.jpg"/>
      </figure>
      <p>Peki bu notasyon damaya ne kazandırır? Öncelikle aynı hataları defalarca tekrarlamayı ortadan kaldırır. Daha etkili hamlelerin keşfi için elde kayıt olmasini sağlar. Ustaların oyun tarzını anlamak ise yeni sporcuların gelişimine katkı sağlar. Gelecek nesillere ismi efsane olmuş sporcuların tarzını gösterir ve kendi sistemlerini oluşturmalarını sağlar. Bizler daha önce çok üst seviye oyuncuların (İbrahim Bey, Ethem Efendi, Asaf Bey, Eyüp'lü Ayhan, Kasabalı Mehmet) yaptıkları oyunları biliyoruz ama onların stillerini maalesef bilmiyoruz çünkü sadece oyun anlari kayıt altına alınmış oyunların o pozisyona nasıl geldiği hakkında bilgi verilmemiştir. O da tamamen değil, bir bölümü.</p>
      <p>Şu anda internette oynanan oyunlarda böyle bir kayıt geleneği olsa da hem kayıtlar kişisel hemde oyunlar çok kısa süreli (1+2 3+2) gibi oyunlar olduğundan ustaların tarzı hakkında gerçekçi bir bilgi vermiyor. Umarım turnuvalarda notasyon bir an önce oturmuş bir gelenek haline gelir ve bu jenerasyon gerçek dama kayıtlarının başlatıcısı olur. Herşeye rağmen artan turnuvalar gelecek için umut veriyor.</p>
      <p>Bu hafta da sorularımız büyük usta Mohamad Mahmood SHEHAB'dan gelecek.</p>
      <hr/>
      <p>
        <b>16 Kasım 2019 tarihli dama ve çözümleri</b>
      </p>
      <p>
        <b>Soru-1:</b>
      </p>
      <figure>
        <img src="https://www.aydinlik.com.tr/_usr/files/img/20191115174814348_ee9fbe8339ae1854246704786bca7c961.jpg"/>
      </figure>
      <p>
        <b>Yanıtı:</b>
      </p>
      <figure>
        <iframe src="https://www.youtube.com/embed/thhRaLDmXkg" width="640" height="360" data-service="Youtube" scrolling="no"/>
      </figure>
      <hr/>
      <p>
        <b>Soru-2:</b>
      </p>
      <figure>
        <img src="https://www.aydinlik.com.tr/_usr/files/img/20191115174925849_ee9fbe8339ae1854246704786bca7c961.jpg"/>
      </figure>
      <p>
        <b>Yanıtı:</b>
      </p>
      <figure>
        <iframe src="https://www.youtube.com/embed/3mPRf7ICng0" width="640" height="360" data-service="Youtube" scrolling="no"/>
      </figure>
      <related>
        <h4>Benzer Haberler</h4>
        <a href="https://www.aydinlik.com.tr/dama-cozumleri-2-kasim-2019-spor-kasim-2019-2"/>
        <a href="https://www.aydinlik.com.tr/dama-cozumleri-9-kasim-2019-spor-kasim-2019"/>
        <a href="https://www.aydinlik.com.tr/dama-cozumleri-27-temmuz-2019-spor-temmuz-2019-1"/>
        <a href="https://www.aydinlik.com.tr/dama-cozumleri-24-agustos-2019-spor-agustos-2019-4"/>
      </related>
    </article>
  </body>
</html>