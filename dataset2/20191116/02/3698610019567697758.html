<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/zakon-pro-kriminalnu-vidpovidalnist-za-pidrobku-likiv-peredaniy-na-pidpis-prezidentu-329896_.html"/>
    <meta property="og:site_name" content="DT.ua"/>
    <meta property="article:published_time" content="2019-11-16T02:41:00+00:00"/>
    <meta property="og:title" content="Закон про кримінальну відповідальність за підробку ліків переданий на підпис президенту"/>
    <meta property="og:description" content="Відтепер за підробку лікарських препаратів можна потрапити за ґрати щонайменше на п'ять років."/>
  </head>
  <body>
    <article>
      <h1>Закон про кримінальну відповідальність за підробку ліків переданий на підпис президенту</h1>
      <h2>Відтепер за підробку лікарських препаратів можна потрапити за ґрати щонайменше на п'ять років.</h2>
      <address>
        <time datetime="2019-11-16T02:41:00+00:00">16 Nov 2019, 02:41</time>
      </address>
      <p>Законопроект №1152-1 "Про внесення змін до Кримінального кодексу України щодо відповідальності за <a href="https://dt.ua/ECONOMICS/v-ukrayini-pridumali-markuvannya-vid-falshivih-likiv-318522_.html"><b>фальсифікацію лікарських засобів</b></a> або обігу фальсифікованих лікарських засобів" переданий на підпис президенту України Володимиру Зеленському, свідчить інформація на сайті <a href="http://w1.c1.rada.gov.ua/pls/zweb2/webproc4_1?pf3511=66431">Верховної Ради України</a><a href="http://w1.c1.rada.gov.ua/pls/zweb2/webproc4_1?pf3511=66920">.</a></p>
      <p>Останній етап проходження документа – переданий на підпис президенту. Проект закону 15 листопада схвалив голова ВРУ Дмитро Разумков.</p>
      <p>Нагадаємо, 12 листопада Верховна Рада <a href="https://dt.ua/POLITICS/rada-vvela-kriminalnu-vidpovidalnist-za-pidrobku-likiv-329399_.html"><b>впровадила кримінальну відповідальність за фальсифікацію лікарських засобів</b></a>. За законопроект № 1152-1 у другому читанні "Про внесення змін до Кримінального кодексу України щодо відповідальності за фальсифікацію лікарських засобів або обіг фальсифікованих лікарських засобів" на засіданні у вівторок проголосували 363 народних депутати.</p>
      <footer>За матеріалами: <a href="https://dt.ua/go/aHR0cDovL3JhZGEuZ292LnVh">Верховна Рада</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>