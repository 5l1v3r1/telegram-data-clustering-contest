<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/blgariya-s-3-medala-na-turnira-v-pamet-na-naim-406846.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-16T02:41:39+00:00"/>
    <meta property="og:title" content="България с 3 медала на турнира в памет на Наим"/>
    <meta property="og:description" content="Стилиян Гроздев е шампион до 67 кг в Газиантеп"/>
  </head>
  <body>
    <article>
      <h1>България с 3 медала на турнира в памет на Наим</h1>
      <address><time datetime="2019-11-16T02:41:39+00:00">16 Nov 2019, 02:41</time> by <a rel="author">Пламен Вълков</a></address>
      <p>Един златен и два бронзови медала в двубоите завоюваха българските щанги на започналия в петък Газиантеп (Турция) първи мемориален турнир в памет на легендарния трикратен олимпийски шампион Наим Сюлейманоглу.</p>
      <p>В кат. 67 кг Стилян Гроздев грабна титлата с три първи места – в двубоя и в отделните движения. Представителят на русенската школа с лични треньори Кръстина и Радослав Атанасови спечели изхвърлянето със 133 кг, след това отнесе конкуренцията и в изтласкването със 163 кг, за да триумфира в общото класиране с 296 кг.</p>
      <p>Малко по-рано на подиума в Газиантеп първа от нашите при най-леките в кат. 49 кг излезе Даниела Пандова. Тя спечели бронз в двубоя със 158 кг, плюс бронзовите отличия в отделните движения с 67 кг изхвърляне и с</p>
      <p>91 кг изтласкване.</p>
      <p>По същия начин три трети места извоюва другата ни представителка при жените Мая Иванова. В кат. 55 кг тя сърба двубой 174 кг (75 кг</p>
      <p>изхвърляне и 99 кг изтласкване).</p>
      <p>„Турнирът е много силен, като малко световно първенство. В Газиантеп пристигнаха щангисти от 28 държави, тъй като надпреварата е олимпийска квалификация,“ заяви старши треньорът на националните отбори Иван Иванов, олимпийски шампион от Барселона 1992.</p>
      <p>В събота в кат. 81 се очакват изявите на европейския шампион и бронзов медалист от световното тази година Божидар Андреев, а</p>
      <p>българското участие ще завърши в неделя с опитите на Васил Господинов в кат. 109 кг.</p>
    </article>
  </body>
</html>