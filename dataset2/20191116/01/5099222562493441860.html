<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23494477-afacerea-epstein-printul-andrew-spune-nu-aminteste-femeia-care-acuza-intretinut-relatii-sexuale.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-16T01:19:00+00:00"/>
    <meta property="og:title" content="Afacerea Epstein: Prinţul Andrew spune că nu-şi aminteşte de femeia care-l acuză că a întreţinut relaţii sexuale cu ea"/>
    <meta property="og:description" content="Prinţul Andrew, al cărui nume a fost implicat în afacerea Epstein, a afirmat că nu-şi aminteşte să se fi întâlnit cu femeia care l-a acuzat de agresiune sexuală când era"/>
  </head>
  <body>
    <article>
      <h1>Afacerea Epstein: Prinţul Andrew spune că nu-şi aminteşte de femeia care-l acuză că a întreţinut relaţii sexuale cu ea</h1>
      <address><time datetime="2019-11-16T01:19:00+00:00">16 Nov 2019, 01:19</time> by <a rel="author">A.Z.</a></address>
      <p><b>Prinţul Andrew, al cărui nume a fost implicat în afacerea Epstein, a afirmat că nu-şi aminteşte să se fi întâlnit cu femeia care l-a acuzat de agresiune sexuală când era minoră, potrivit extraselor dintr-un interviu pentru BBC date publicităţii vineri seară, scrie Agerpress, citând AFP.</b> <br/><br/>"Nu-mi amintesc să mă fi întâlnit vreodată cu această femeie", a declarat al doilea fiu al reginei Angliei Elisabeta a II-a despre Virginia Roberts, devenită Giuffre după căsătorie, potrivit transcrierii interviului care va fi difuzat sâmbătă seară de BBC, în emisiunea Newsnight. <br/><br/>Virginia Roberts, una din reclamantele din afacerea Epstein, a afirmat că a fost forţată să întreţină relaţii sexuale cu prinţul Andrew la Londra, în 2001, pe când avea 17 ani, apoi în alte două rânduri la New York şi pe insula privată a omului de afaceri american din Caraibe.</p>
    </article>
  </body>
</html>