<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/apple-vidalyaye-programi-pov-yazani-z-veypingom-329893_.html"/>
    <meta property="og:site_name" content="DT.ua"/>
    <meta property="article:published_time" content="2019-11-16T01:14:00+00:00"/>
    <meta property="og:title" content="Apple видаляє програми, пов'язані з вейпінгом"/>
    <meta property="og:description" content="Компанія прийняла таке рішення на тлі звісток про смерть 42 осіб в США після куріння електронних сигарет."/>
  </head>
  <body>
    <article>
      <h1>Apple видаляє програми, пов'язані з вейпінгом</h1>
      <h2>Компанія прийняла таке рішення на тлі звісток про смерть 42 осіб в США після куріння електронних сигарет.</h2>
      <address>
        <time datetime="2019-11-16T01:14:00+00:00">16 Nov 2019, 01:14</time>
      </address>
      <p>Компанія Apple видалить зі свого магазину App Store 181 додаток, пов'язаний з <b><a href="https://zn.ua/novosti-kompaniy/kurilschiki-evrosoyuza-vystupayut-protiv-nalogov-na-elektronnye-sigarety-291236_.html">курінням вейпів</a></b>.</p>
      <p>Як пише CNBC з посиланням на заяву компанії, мова йде про програми, за допомогою яких користувачі можуть управляти температурою і підсвічуванням пристроїв, а також спілкуватися один з одним в спеціалізованих соцмережах і читати новини на тему вейпінгу.</p>
      <p>Програми для покупки електронних сигарет і картриджів для них в App Store також будуть під забороною, як це було і раніше.</p>
      <p>Однак користувачі, які вже встановили ці програми, зможуть продовжити ними користуватися.</p>
      <p>"Ми дуже піклуємося про те, щоб наш магазин додатків був надійним місцем для клієнтів, особливо молоді. Ми постійно оцінюємо програми і вивчаємо останні дані, щоб визначити ризики для здоров'я і благополуччя користувачів", - заявили в компанії Apple.</p>
      <p>Компанія ухвалила таке рішение після того, як 14 листопада Центр контролю і профілактики захворювань США опублікував доповідь з новими даними про смерть 42 американців. Причиною їх смерті експерти назвали хворобу легенів, викликану курінням електронних сигарет. Загалом Центр зафіксував 2172 випадки захворювань від вейпінгу.</p>
      <p>Відзначимо, за даними ЮНІСЕФ, 50% українських підлітків <a href="https://dt.ua/UKRAINE/v-ukrayini-18-pidlitkiv-probuvali-narkotiki-86-vzhivali-alkogol-yunisef-325959_.html"><b>мають досвід куріння</b></a>, 86% вживали алкоголь і 18% пробували наркотики.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>