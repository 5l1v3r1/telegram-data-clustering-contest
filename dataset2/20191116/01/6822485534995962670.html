<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980825004.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-16T01:00:00+00:00"/>
    <meta property="og:title" content="گازوئیل هم گران می‌شود؟"/>
    <meta property="og:description" content="به گزارش شاتا، محمد رضا کلامی در پایان جلسه فوق‌العاده ستاد تنظیم بازار کشور در جمع خبرنگاران گفت: خوشبختانه هم اکنون بیش از ۱۰ میلیون تن کالا در انبارها مراکز ذخیره سازی کشور موجود است هیچ کمبودی در این حوزه نداریم."/>
  </head>
  <body>
    <article>
      <h1>گازوئیل هم گران می‌شود؟</h1>
      <address>
        <time datetime="2019-11-16T01:00:00+00:00">16 Nov 2019, 01:00</time>
      </address>
      <p>مدیرکل دفتر برنامه‌ریزی تامین، توزیع و تنظیم بازار وزارت صنعت، معدن و تجارت اعلام کرد: ستادهای تنظیم بازار کشور مکلف شدند به صورت ویژه رصد و پایش روزانه بازار را در دستور کار خود قرار دهند.</p>
      <p>به گزارش شاتا، محمد رضا کلامی در پایان جلسه فوق‌العاده ستاد تنظیم بازار کشور در جمع خبرنگاران گفت: خوشبختانه هم اکنون بیش از ۱۰ میلیون تن کالا در انبارها مراکز ذخیره سازی کشور موجود است هیچ کمبودی در این حوزه نداریم.<br/>وی ادامه داد: از هفته گذشته برنامه ریزی لازم برای توزیع هدف‌مند کالاهای ذخیره سازی شده انجام شده است.</p>
      <p>کلامی افزود: در چارچوب این برنامه تصمیم گرفته شده تا گوشت و برنج به میزان کافی و به صورت هدفمند و سهمیه بندی شده بین مردم توزیع شود.</p>
      <p>دبیر ستاد تنظیم بازار کشور تصریح کرد: همه دستگاه‌های عامل در تامین آرامش بازار و مسئول در تامین کالاهای مورد نیاز مردم از جمله جهاد کشاورزی، نفت و...، مکلف اند با رصد و پایش دقیق اقلام کالایی ذیل مسئولیتشان مانع از افزایش هرگونه قیمت در سطح کشور شوند.</p>
      <p>کلامی تاکید کرد: خوشبختانه کالا به میزان کافی در کشور وجود دارد و در صورت بروز هرگونه تخلف، با برخورد مواجه خواهد شد.وی خاطرنشان کرد: قیمت گازوئیل تغییری نداشته و به وجهی افزایش قیمت در این مقطع زمانی پذیرفتنی نیست.</p>
    </article>
  </body>
</html>