<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2819438-u-es-vikrili-sprobu-perevezti-majze-600-nelegaliv-u-avtokontejnerah.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-16T01:08:00+00:00"/>
    <meta property="og:title" content="У ЄС викрили спробу перевезти майже 600 нелегалів у автоконтейнерах"/>
    <meta property="og:description" content="Правоохоронці кількох країн ЄС у результаті спецоперації викрили злочинну мережу, яка займалася нелегальним перевезенням до Європи біженців із Близького Сходу,"/>
  </head>
  <body>
    <article>
      <h1>У ЄС викрили спробу перевезти майже 600 нелегалів у автоконтейнерах</h1>
      <h2>Правоохоронці кількох країн ЄС у результаті спецоперації викрили злочинну мережу, яка займалася нелегальним перевезенням до Європи біженців із Близького Сходу,</h2>
      <address>
        <time datetime="2019-11-16T01:08:00+00:00">16 Nov 2019, 01:08</time>
      </address>
      <p>Як повідомляє агентство <a href="http://www.eurojust.europa.eu/press/PressReleases/Pages/2019/2019-11-14.aspx">Євроюст</a>, ці перевезення супроводжувалися ризиком для здоров’я та життя нелегальних мігрантів.</p>
      <p>«Національні органи Німеччини, Румунії, Угорщини, Великої Британії та Туреччини розслідували діяльність 36 осіб, яким висунуто обвинувачення у незаконному переправленні щонайменше 580 мігрантів, за що злочинці отримали понад 2 мільйони євро», - ідеться в повідомленні.</p>
      <p>Зазначається, що нелегальні перевізники та їхні клієнти подорожували з Ірану, Іраку й Сирії через Туреччину і Грецію до Румунії.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2813544-u-britanii-znajsli-se-odnu-vantazivku-z-migrantami.html">У Британії знайшли ще одну вантажівку з мігрантами</a>
      </blockquote>
      <p>У цій країні їх пересаджували в автофургони, які прямували до Німеччини через територію <a href="https://www.ukrinform.ua/tag-ugorsina">Угорщини</a> та Чехії.</p>
      <p>«Такій спосіб транспортування міг виявитися для мігрантів фатальним», - йдеться у повідомленні.</p>
      <p>Уточнюється, що правоохоронці розпочали розслідування діяльності цього злочинного угруповання ще у 2018 році.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2811658-u-grecii-zatrimali-refrizerator-z-41-nelegalom.html">У Греції затримали рефрижератор з 41 нелегалом</a>
      </blockquote>
      <p>Як повідомлялося, у жовтні поліцейські виявили в індустріальному парку у британському місті Грейсе (Ессекс) вантажівку з 39 трупами. У цій справі були затримані п'ять осіб, у тому числі водій фури.</p>
      <p>Згодом поліція графства Ессекс повідомила, що загиблі були громадянами В'єтнаму.</p>
    </article>
  </body>
</html>