<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/berdych-se-dnes-v-londyne-rozlouci-s-tenisovou-karierou/1821709?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-16T01:04:00+00:00"/>
    <meta property="og:title" content="Berdych se dnes v Londýně rozloučí s tenisovou kariérou"/>
    <meta property="og:description" content="Londýn - Tenista Tomáš Berdych se dnes během semifinálového programu Turnaje mistrů v Londýně rozloučí po 17 letech s aktivní kariérou. Někdejší finalista Wimbledonu a čtvrtý hráč světa chystal oznámení odchodu ze scény jako překvapení, média však o něm informovala již během týdne."/>
  </head>
  <body>
    <article>
      <h1>Berdych se dnes v Londýně rozloučí s tenisovou kariérou</h1>
      <address><time datetime="2019-11-16T01:04:00+00:00">16 Nov 2019, 01:04</time> by <a rel="author" href="http://www.ctk.cz/" target="_blank">ČTK</a></address>
      <p>Londýn - Tenista Tomáš Berdych se dnes během semifinálového programu Turnaje mistrů v Londýně rozloučí po 17 letech s aktivní kariérou. Někdejší finalista Wimbledonu a čtvrtý hráč světa chystal oznámení odchodu ze scény jako překvapení, média však o něm informovala již během týdne.</p>
      <p>Konec kariéry dvojnásobného vítěze Davisova poháru byl víceméně jasný už od letošního US Open. V New Yorku Berdych po vyřazení v prvním kole prohlásil, že je hodně nereálné, že by hrál ještě v roce 2020.</p>
      <p>Čtyřiatřicetiletý vítěz 13 turnajů ATP má chronické problémy vyplývající z vrozené vady levé kyčle. Během kariéry většinou hrál bez výraznějších komplikací, až uplynulé dva roky se opotřebení projevilo a účast na turnajích často rušil. Letos Berdych klesl v žebříčku až na 103. místo.</p>
    </article>
  </body>
</html>