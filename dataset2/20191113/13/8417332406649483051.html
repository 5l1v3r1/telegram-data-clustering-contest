<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/13/Mann-d%C3%B8mt-til-flere-%C3%A5rs-fengsel-for-ildsp%C3%A5settelse-20387475.ece"/>
    <meta property="og:site_name" content="adressa.no"/>
    <meta property="article:published_time" content="2019-11-13T13:39:36+00:00"/>
    <meta property="og:title" content="Mann dømt til flere års fengsel for ildspåsettelse"/>
    <meta property="og:description" content="En 46 år gammel polsk mann er dømt til tre og et halvt års fengsel for å ha tent på et hus i Skien i fjor vinter."/>
  </head>
  <body>
    <article>
      <h1>Mann dømt til flere års fengsel for ildspåsettelse</h1>
      <address><time datetime="2019-11-13T13:39:36+00:00">13 Nov 2019, 13:39</time> by <a rel="author">(NTB) NTB</a></address>
      <p>En 46 år gammel polsk mann er dømt til tre og et halvt års fengsel for å ha tent på et hus i Skien i fjor vinter.</p>
      <aside><a href="https://www.adressa.no/nyheter/innenriks/2019/11/13/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/13/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/13/javascript:void(0);">Del denne artikkelen på e-post</a></aside>
      <p>Mannen ble kastet ut fra en leilighet i det aktuelle huset kun to uker før brannstiftelsen, skriver <a href="https://www.ta.no/nyheter/skien/nedre-telemark-tingrett/46-aring-domt-til-flere-ars-fengsel-for-mordbrann/s/5-50-841514?access=granted">Telemarksavisa</a>.</p>
      <p>I Nedre Telemark tingrett kommer det fram at mannen gikk med en bensinkanne i sentrum og ble stanset av politiet kun en time før brannen startet.</p>
      <p>Han fikk gå videre etter å ha forklart at han skulle hjelpe noen kamerater med en bil, men kort tid senere brøt det ut en boligbrann i en leilighet der en kvinne sov. Hun ble reddet ut av brannvesenet og politi.</p>
      <p>– Han var klar over at flere personer bodde i huset, og han var derfor også klar over at mennesker lett kunne omkommet i brannen som utviklet seg, heter det i dommen.</p>
      <p>Mannen nekter straffskyld og sier at han ikke husker hendelser fra den natten på grunn av høyt alkoholinntak. Han har tidligere sonet 13 år i fengsel i Polen, ifølge avisen.</p>
      <p>(©NTB)</p>
    </article>
  </body>
</html>