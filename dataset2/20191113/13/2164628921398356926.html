<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42801_Urodzhenka-Khmelnichchini-televeducha-Alla-Mazur-zakhvorila-na-rak"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-13T13:43:00+00:00"/>
    <meta property="og:title" content="Уродженка Хмельниччини, телеведуча Алла Мазур захворіла на рак"/>
    <meta property="og:description" content="Відома українська журналістка Алла Мазур, яка з 1997 року є ведучою «ТСН» на каналі «1+1», повідомила 12 листопада у Facebook, що в неї"/>
  </head>
  <body>
    <article>
      <h1>Уродженка Хмельниччини, телеведуча Алла Мазур захворіла на рак</h1>
      <address>
        <time datetime="2019-11-13T13:43:00+00:00">13 Nov 2019, 13:43</time>
      </address>
      <p>
        <b>Відома українська журналістка Алла Мазур, яка з 1997 року є ведучою «ТСН» на каналі «1+1», повідомила 12 листопада у Facebook, що в неї виявили злоякісну пухлину.</b>
      </p>
      <blockquote>
        <i>У мене виявили злоякісну пухлину. Вони, виявляється, є безсимптомні. І я - починаю боротися. Вдячна собі, що таки знайшла час для огляду. Вдячна українським лікарям, які вчасно відправили на біопсію: виконавши міжнародний протокол. Вдячна за допомогу моїй родині, моїм друзям, моїм колегам з ТСН, готовим підставити плече у важку хвилину. Сподіваюсь на делікатність колег з інших видань. І розказую, щоб надихнути кожну українську жінку - особливо після 45-ти - проходити профілактичний огляд хоча б раз в рік. І зробити це - невідкладно. Ставитись до себе уважно. Знаходити час - і перевірятись. Бажано - кількома способами. І навіть в кількох установах. Тоді шанси на здорове життя значно зростають, - </i>
        <b>
          <i>йдеться у дописі.</i>
        </b>
      </blockquote>
      <related>
        <h4>Читайте також:</h4>
        <a href="http://press-centr.com/ua/news/36929_U-Rivnomu-uchni-vlashtuvali-blahodiyniy-yarmarok-FOTO"/>
      </related>
      <p>Алла Мазур народилася 16 вересня 1965 року в Зінькові Віньковецького району. Її батьки та молодший брат - медики. Сама ж Алла, навчаючись у зіньківській школі, в якій на дошці пошани, за повідомленням <a href="https://ye.ua/syspilstvo/45937_Alla_Mazur_yaka_rodom_z_Hmelnichchini_rozpovila_pro_viyavlenu_v_neyi_puhlinu.html">"Є"</a>, висить її фото, почала писати замітки в району газету й досить швидко вголос заявила про свій талант. Згодом вступила на факультет журналістики Київського державного університету імені Шевченка. Потім була робота на «Українському радіо» та «УТ-1», де обіймала досить престижні посади, була автором програм на політичну тематику. Саме Алла Мазур у далекому 1997 році стала ведучою першого в історії ефіру «ТСН» на каналі «1+1». З того часу працює на цьому телеканалі. </p>
      <p>
        <i>Фото з Facebook Алли Мазур</i>
      </p>
    </article>
  </body>
</html>