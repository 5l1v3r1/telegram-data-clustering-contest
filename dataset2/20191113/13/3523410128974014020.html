<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639800/%D8%A2%D9%82%D8%A7%DB%8C-%D8%B1%D9%88%D8%AD%D8%A7%D9%86%DB%8C-%D8%A7%DA%AF%D8%B1-%D9%BE%D8%B3%D8%B1%D8%AA-%D9%87%D9%85-%D8%A8%DB%8C%DA%A9%D8%A7%D8%B1-%D8%A8%D9%88%D8%AF-%D9%85%DB%8C%E2%80%8C%DA%AF%D9%81%D8%AA%DB%8C-%D9%88%D8%B8%DB%8C%D9%81%D9%87-%D8%AF%D9%88%D9%84%D8%AA-%D8%A7%DB%8C%D8%AC%D8%A7%D8%AF-%D8%B4%D8%BA%D9%84-%D9%86%DB%8C%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-13T13:18:00+00:00"/>
    <meta property="og:title" content="آقای روحانی! اگر پسرت هم بیکار بود می‌گفتی «وظیفه دولت ایجاد شغل نیست»"/>
    <meta property="og:description" content="اظهارات رئیس جمهور که گفته بود هرکس بیکار است خودش مقصر است و وظیفه دولت ایجاد شغل نیست باعث انتقاد توکلی نماینده سابق مجلس شد."/>
  </head>
  <body>
    <article>
      <h1>
        <a href="https://www.bultannews.com/fa/news/639800/%D8%A2%D9%82%D8%A7%DB%8C-%D8%B1%D9%88%D8%AD%D8%A7%D9%86%DB%8C-%D8%A7%DA%AF%D8%B1-%D9%BE%D8%B3%D8%B1%D8%AA-%D9%87%D9%85-%D8%A8%DB%8C%DA%A9%D8%A7%D8%B1-%D8%A8%D9%88%D8%AF-%D9%85%DB%8C%E2%80%8C%DA%AF%D9%81%D8%AA%DB%8C-%D9%88%D8%B8%DB%8C%D9%81%D9%87-%D8%AF%D9%88%D9%84%D8%AA-%D8%A7%DB%8C%D8%AC%D8%A7%D8%AF-%D8%B4%D8%BA%D9%84-%D9%86%DB%8C%D8%B3%D8%AA">آقای روحانی! اگر پسرت هم بیکار بود می‌گفتی «وظیفه دولت ایجاد شغل نیست»</a>
      </h1>
      <h2>اظهارات رئیس جمهور که گفته بود هرکس بیکار است خودش مقصر است و وظیفه دولت ایجاد شغل نیست باعث انتقاد توکلی نماینده سابق مجلس شد.</h2>
      <address><time datetime="2019-11-13T13:18:00+00:00">13 Nov 2019, 13:18</time> by <a rel="author">بولتن نیوز | bultannews.com</a></address>
      <p><b>گروه اقتصادی:</b> توکلی نماینده سابق مجلس با انتقاد از اظهارات رئیس جمهور که گفته بود "هرکس بیکار است خودش مقصر است" و "وظیفه دولت ایجاد <b>شغل</b> نیست" گفت: آیا اگر پسر آقای روحانی هم بیکار بود، ایشان نظرش در مورد افراد بیکار همین بود؟ آیا چند میلیون جوان تحصیلکرده در خانه نشسته اند و هیچ تلاشی برای پیدا کردن شغل نمی‌کنند؟ وظیفه دولت ایجاد شغل، به معنای استخدام بیکاران نیست، ولی باید زمینه را برای اشتغال آفرینی در جامعه فراهم کند.</p>
      <p> </p>
      <p>به گزارش <a href="https://www.bultannews.com/">بولتن نیوز</a>، وی در خصوص اظهارات چند روز پیش <b>رئیس جمهور</b> در انتقاد از قوه قضاییه اظهار کرد: ایشان با این اظهارات در معرض این قضاوت مردم هستند که چون عملکرد اقتصادی خوبی نداشتند، می‌خواهند فضای عمومی جامعه را منحرف کنند و در حال فرافکنی هستند.</p>
      <p>برخورد با فساد بدون برخورد با مفسد امکان پذیر نمی‌شود.</p>
      <p>آقای روحانی می‌گویند برای مبارزه با فساد لوایح سه گانه‌ای را به مجلس فرستاده‌اند، اما باید بدانند که این لوایح برای اصلاح ساختارهاست.</p>
      <p>مفسدان قوی شده‌اند و جلوی اصلاح ساختاری را می‌گیرند. بنابراین لازمه اصلاح ساختاری از میان برداشتن موانع آن است.</p>
    </article>
  </body>
</html>