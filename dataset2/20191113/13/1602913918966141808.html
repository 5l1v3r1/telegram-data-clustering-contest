<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/noul-premier-ludovic-orban-o-demite-din-nou-pe-lia-olguta-vasilescu-18577986"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-13T13:01:48+00:00"/>
    <meta property="og:title" content="Noul premier Ludovic Orban o demite din nou pe Lia Olguţa Vasilescu"/>
    <meta property="og:description" content="Lia Olguţa Vasilescu a reacţionat, miercuri, după ce Ludovic Orban a anunţat că o demite din funcţia de consilier, afirmând că mandatul ei a încetat deja. ”Ce bucurii mărunte au frustraţii de la PNL. Ce aş fi putut eu să îl consiliez pe şeful unui guvern de manelisti?”, a scris ea pe Facebook."/>
  </head>
  <body>
    <article>
      <h1>Noul premier Ludovic Orban o demite din nou pe Lia Olguţa Vasilescu</h1>
      <address>
        <time datetime="2019-11-13T13:01:48+00:00">13 Nov 2019, 13:01</time>
      </address>
      <p>Lia Olguţa Vasilescu a reacţionat, miercuri, după ce Ludovic Orban a anunţat că o demite din funcţia de consilier, afirmând că mandatul ei a încetat deja. ”Ce bucurii mărunte au frustraţii de la PNL. Ce aş fi putut eu să îl consiliez pe şeful unui guvern de manelisti?”, a scris ea pe Facebook.</p>
      <p>”Ce bucurii mărunte au frustraţii de la PNL... Ludovic cel mic anunţă că m-a demis din funcţia de consilier onorific al premierului, funcţie neremunerată, oricum... Păi, eu nu eram consilier la tine, ca să mă demiţi tu de pe undeva”, a scris pe Facebook Lia Olguţa Vasilescu.</p>
      <p>Ea a precizat că a fost consilierul Vioricai Dăncilă şi mandatul a încetat odată cu al fostului premier.</p>
      <p>”Ce aş fi putut eu să îl consiliez pe şeful unui guvern de manelisti care tăie pensii şi salarii, când eu ştiu doar să le cresc? Pe infrastructura, la fel, ce aş putea să consiliez un premier care, când a fost ministru la Transporturi, a construit km de hârtii şi niciun cm de autostradă?Ăştia nu au ce face şi demit oameni care nu sunt în guvernul lor, doar că să se dea importanţi! Ludovic, după două săptămâni te-ai prins că nu vin la serviciu? Crezi că sunt că ţine să dau consultaţii telefonice?”, a adăugat Vasilescu.</p>
      <p>Premierul Ludovic Orban a afirmat, miercuri, că a demis încă un rând de reprezentanţi ai PSD din cadrul Guvernului, inclusiv pe Olguţa Vasilescu din funcţia de consilier al premierului. El a precizat că acum aceasta se poate ocupa „liniştită” de campanie.</p>
      <p>„Am mai demis înca un rând de reprezentanţi ai PSD, dar plăcerea cea mai mare mi-a făcut să o demit pe doamna Vasilescu din funcţia de consilier al premierului. Am eliberat-o de această funcţie ca să se ocupe liniştită de campanie”, a spus Ludovic Orban, la începutul şedinţei de Guvern.</p>
      <p>Lia Olguţa Vasilescu a fost numită consilier onorific al premierului pe probleme de infrastructură, în luna martie a acestui an. Anunţul a fost făcut atunci de Liviu Dragnea.</p>
    </article>
  </body>
</html>