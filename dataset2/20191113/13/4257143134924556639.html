<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/13/nincs-meg-jol-mohamed-szalah"/>
    <meta property="og:site_name" content="infostart"/>
    <meta property="article:published_time" content="2019-11-13T13:15:00+00:00"/>
    <meta property="og:title" content="Nincs még jól Mohamed Szalah"/>
    <meta property="og:description" content="Az egyiptomi labdarúgó-válogatott sérülés miatt nem számíthat legjobbjára a soron következő két Afrika Kupa-selejtezőn."/>
  </head>
  <body>
    <article>
      <h1>Nincs még jól Mohamed Szalah</h1>
      <address><time datetime="2019-11-13T13:15:00+00:00">13 Nov 2019, 13:15</time> by <a rel="author">Infostart / MTI</a></address>
      <h3>Az egyiptomi labdarúgó-válogatott sérülés miatt nem számíthat legjobbjára a soron következő két Afrika Kupa-selejtezőn.</h3>
      <p>Az egyiptomi labdarúgó-válogatott sérülés miatt nem számíthat legjobbjára, Mohamed Szalahra soron következő két Afrika Kupa-selejtezőjén.</p>
      <p>Az észak-afrikai ország szövetsége kedden Twitter-oldalán közölte, hogy a Bajnokok Ligája-győztes Liverpool támadója nem játszhat csütörtökön Kenya és hétfőn a Comore-szigetek ellen, és egy képet is közzétett, amelyen a futballista bokarögzítővel a lábán látható.</p>
      <p>Szalah október eleje óta küszködik bokasérüléssel, ennek ellenére szombaton játszott és gólt is szerzett a Manchester City elleni angol bajnoki rangadón (3-1), amelyet követően csapata nyolcpontos előnnyel vezeti a Premier League-t.</p>
      <p>
        <i>Nyitókép: Zurab Kurcikidze</i>
      </p>
    </article>
  </body>
</html>