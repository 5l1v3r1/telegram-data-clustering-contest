<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/13/goncharuk-poobitsyav-shho-tsej-den-uvijde-v-istoriyu-ukrayiny/"/>
    <meta property="og:site_name" content="Рубрика"/>
    <meta property="article:published_time" content="2019-11-13T13:41:43+00:00"/>
    <meta property="og:title" content="Гончарук пообіцяв, що цей день увійде в історію України"/>
    <meta property="og:description" content="Прем’єр-міністр Олексій Гончарук пообіцяв, що цей день увійде в історію України. Про це він написав у Facebook, коментуючи те, що Верховна Рада у першому читанні проголосувала за проєкт закону № 2178-10 щодо скасування мораторію на продаж сільськогосподарської землі. “Так! 240 — за! Нарешті це сталося! 13 листопада — день, який увійде в історію України. Народні […]"/>
  </head>
  <body>
    <article>
      <h1>Гончарук пообіцяв, що цей день увійде в історію України</h1>
      <address><time datetime="2019-11-13T13:41:43+00:00">13 Nov 2019, 13:41</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/Goncharuk-860x580.jpg"/>
      </figure>
      <p>
        <b>
          <b>Прем’єр-міністр Олексій Гончарук пообіцяв, що цей день увійде в історію України.</b>
        </b>
      </p>
      <p>Про це він написав у Facebook, <a href="https://rubryka.com/2019/11/13/pislya-usih-superechok-rada-progolosuvala-za-zakonoproekt-pro-rynok-zemli/">коментуючи те, що Верховна Рада у першому читанні проголосувала за проєкт закону № 2178-10 щодо скасування мораторію на продаж сільськогосподарської землі.</a></p>
      <p>“Так! 240 — за! Нарешті це сталося! 13 листопада — день, який увійде в історію України. Народні депутати проголосували за лібералізацію українського ринку землі. Закінчується епоха, де народу — мораторій, а “своїм людям” — усе. Нарешті ми можемо здійснити перехід від феодалізму до реальних ринкових відносин, як повноцінна, розвинута країна. Українці мають право вільно розпоряджатися своїм майном! Дякую колегам-депутатам за підтримку!”, – написав він.</p>
      <p>Раніше <a href="https://rubryka.com/2019/11/13/ministr-ekonomiky-predstavyv-zakon-pro-zemlyu-pid-kryky-ganba/">міністр економіки представив закон про землю під крики “Ганьба”.</a></p>
    </article>
  </body>
</html>