<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/slavi-sgafi-zhestoko-v-irlandiya-nalagat-mu-tezhka-globa_news709040.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-13T13:18:00+00:00"/>
    <meta property="og:title" content="Слави сгафи жестоко в Ирландия, налагат му тежка глоба"/>
    <meta property="og:description" content="Българинът е осъден на 12 месеца без книжка, карал детето си към болница без столче"/>
  </head>
  <body>
    <article>
      <h1>Слави сгафи жестоко в Ирландия, налагат му тежка глоба</h1>
      <h2>Българинът е осъден на 12 месеца без книжка, карал детето си към болница без столче</h2>
      <address>
        <time datetime="2019-11-13T13:18:00+00:00">13 Nov 2019, 13:18</time>
      </address>
      <p>https://blitz.bg/obshtestvo/slavi-sgafi-zhestoko-v-irlandiya-nalagat-mu-tezhka-globa_news709040.html Blitz.bg</p>
      <figure>
        <img src="https://static.blitz.bg/documents/thumbnails/730/201711/1511767220-261104istock-11385854-medium.jpg"/>
        <figcaption>Снимка: Guliver / iStock</figcaption>
      </figure>
      <p><b>Българин, който от две години живее в Ирландия, беше наказан строго от съда. Той няма да може да шофира в следващите 12 месеца, след като е бил заловен да кара болното си дете към лечебно заведение, съобщава bg-voice.com.</b><br/><br/>Нарушението му било, че детето не седяло в обезопасително столче. Освен това българинът Слави Митев бил с отнета книжка, а колата му нямала застраховка.</p>
      <p>По време на делото 30-годишният мъж се признал за виновен. Магистратите обаче не се смилили над него и му наложили и глоба от 450 британски лири.</p>
      <p>Митев бил спрян в град Лурган, на пътя за Пещ. Разпитаните полицаи дори обяснили, че по време на проверката децата се държали невъзпитано. Това също натежало при взимането на решението от магистратите.Той е осъден по две обвинения – за това, че е возел детето си, което нямало 13 години, без столче и за това, че нямал застраховка и шофьорска книжка.</p>
      <p>Проблем се оказала и предишна подобна проява на Слави, който година по-рано отново бил спрян да шофира без книжка.</p>
    </article>
  </body>
</html>