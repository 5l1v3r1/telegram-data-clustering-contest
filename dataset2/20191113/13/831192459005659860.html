<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/tin-ekopse-kommatia-giati-den-ithele-ta-paidia-toy-ti-dilose-o-rosos-istorikos-poy-katakreoyrgise-tin-eromeni-kai-mathitria-toy/"/>
    <meta property="og:site_name" content="europost.gr"/>
    <meta property="article:published_time" content="2019-11-13T13:50:57+00:00"/>
    <meta property="og:title" content="Την έκοψε κομμάτια γιατί δεν ήθελε τα παιδιά του! Τι δήλωσε ο Ρώσος ιστορικός που κατακρεούργησε την ερωμένη και μαθήτριά του!"/>
    <meta property="og:description" content="«Το τελευταίο διάστημα οι αντιδράσεις της ήταν φοβερές σε σχέση με τα παιδιά μου. Με το που τα ανέφερα άρχισε να εξοργίζεται. Στη συνέχεια χάσαμε τον έλεγχο», δήλωσε ο διάσημος Ρώσος ιστορικός Σοκολόφ, απολογούμενος στους"/>
  </head>
  <body>
    <article>
      <h1>Την έκοψε κομμάτια γιατί δεν ήθελε τα παιδιά του! Τι δήλωσε ο Ρώσος ιστορικός που κατακρεούργησε την ερωμένη και μαθήτριά του!</h1>
      <address>
        <time datetime="2019-11-13T13:50:57+00:00">13 Nov 2019, 13:50</time>
      </address>
      <p>«Το τελευταίο διάστημα οι αντιδράσεις της ήταν φοβερές σε σχέση με τα παιδιά μου. Με το που τα ανέφερα άρχισε να εξοργίζεται. Στη συνέχεια χάσαμε τον έλεγχο», δήλωσε ο διάσημος Ρώσος ιστορικός Σοκολόφ, απολογούμενος στους ανακριτές της Αγίας Πετρούπολης, για την άγρια και απεχθή δολοφονία της 24χρονης ερωμένης και μαθήτριάς του Αναστασίας.</p>
      <p>Ο ακαδημαϊκός καθηγητής διευκρίνισε ότι πυροβόλησε την Αναστασία τέσσερις φορές με τουφέκι και στη συνέχεια την έκοψε κομμάτια και αφού συσκεύασε επιμελώς σε δέμα τα μέλη του τεμαχισμένου σώματος, το πέταξε στον ποταμό Κίροφσκι, από όπου το ανέσυραν δύτες της τοπικής Αστυνομίας.</p>
      <p>Να σημειωθεί ότι ο καθηγητής Σοκολόφ είχε παρσημοφορηθεί πρόσφατα από τον Γάλλο Πρόεδρο Μακρόν ως ένας από τους διαπρεπέστερους μελετητές του έργου και της προσωπικότητας του Μεγάλου Ναπολέοντος. Μάλιστα, ο Σοκολόφ είχε ταυτιστεί βιωματικά σε τόσο μεγάλο βαθμό με τον Γάλλο αυτοκράτορα, ώστε σε πλήθος βιντεοσκοπημένων σκηνών εμφανίζεται να τον μιμείται, να φοράει τις στολές του και να ιππεύει σε άλογα παρόμοια με τα δικά του!</p>
      <p>Εννοείται ότι σε όλες αυτές τις αναπαραστάσεις, η άγρια δολοφονημένη Αναστασία, εκαλείτο από τον μέντορα και εραστή της να παριστάνει την Ιωσηφίνα, με αντίστοιχη ενδυμασία και κόμμωση.</p>
      <p>Τα τραγικά και πρωτοφανή συμβάντα έχουν συγκλονίσει την κοινή γνώμη της Ρωσίας και την ακαδημαϊκή κοινότητα της αχανούς χώρας.</p>
    </article>
  </body>
</html>