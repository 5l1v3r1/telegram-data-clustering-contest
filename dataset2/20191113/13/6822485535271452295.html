<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822081.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T13:04:00+00:00"/>
    <meta property="og:title" content="دژپسند: تعلل، علت اصلی انسداد دو میلیارد دلار در آمریکا بود"/>
    <meta property="og:description" content="به گزارش ایرنا، «فرهاد دژپسند» ظهر امروز (چهارشنبه) در حاشیه نشست هیات دولت و در پاسخ به سوالی درباره گم شدن دو میلیارد دلار پول بلوکه شده ایران در آمریکا گفت: این موضوع دو مقطع زمانی دارد؛ مقطع اول در بازه زمانی خرید است که سبد سهام متناسب با شرایط بین المللی خریده می‌شود."/>
  </head>
  <body>
    <article>
      <h1>دژپسند: تعلل، علت اصلی انسداد دو میلیارد دلار در آمریکا بود</h1>
      <address>
        <time datetime="2019-11-13T13:04:00+00:00">13 Nov 2019, 13:04</time>
      </address>
      <p>وزیر امور اقتصاد و دارایی با اشاره به پول بلوکه شده ایران در آمریکا گفت: نقد اصلی بر این است که چرا در مهلت مقرر ۱۰ ماهه مبلغ دو میلیارد دلار نقد نشد که تبعاتی همچون انسداد پول را به همراه داشت.</p>
      <p>به گزارش ایرنا، «فرهاد دژپسند» ظهر امروز (چهارشنبه) در حاشیه نشست هیات دولت و در پاسخ به سوالی درباره گم شدن دو میلیارد دلار پول بلوکه شده ایران در آمریکا گفت: این موضوع دو مقطع زمانی دارد؛ مقطع اول در بازه زمانی خرید است که سبد سهام متناسب با شرایط بین المللی خریده می‌شود.</p>
      <p>وی ادامه داد: در مقطع زمانی دوم مهلتی برای نقد کردن آن مبلغ داشتیم، با علم به این موضوع که اگر در مهلت تعیین‌شده این کار را انجام ندهیم ممکن است تبعات منفی مانند انسداد داشته باشد.</p>
      <p>به گفته وزیر اقتصاد و دارایی، نقد اصلی بر این است که چرا در مهلت مقرر ۱۰ ماهه این کار انجام نشد.</p>
      <p>دژپسند خاطرنشان کرد: دولت فقط پیگیر این موضوع نبود و در شورای امنیت نیز مطرح شد، حتی وزیر اقتصاد در دولت یازدهم موضوع را به تفصیل به قوه قضائیه منعکس کرد.</p>
    </article>
  </body>
</html>