<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/x019-cosa-ci-aspettiamo-dallevento-xbox/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-13T13:07:00+00:00"/>
    <meta property="og:title" content="X019: cosa ci aspettiamo dall’evento Xbox"/>
    <meta property="og:description" content="Cosa ci aspettiamo durante questo X019? Giochi? Servizi? Scopritelo in questo articolo approfondito che va ad analizzare le nostre aspettative."/>
  </head>
  <body>
    <article>
      <h1>X019: cosa ci aspettiamo dall’evento Xbox</h1>
      <address><time datetime="2019-11-13T13:07:00+00:00">13 Nov 2019, 13:07</time> by <a rel="author">Andrea Riviera</a></address>
      <p>L’anno scorso c’eravamo fatti un’idea sbagliata sull’X018, credendo a un ritorno in vecchio stile alle vecchie conferenze in cui c’erano poche chiacchiere e tanti trailer con anche annunci di spessore. Le cose sono cambiate, lo show è tornato, ma è divenuto più interlocutore, meno impattante ma ha comunque mantenuto l’anima esclusiva e di rivelazioni dei precedenti, introducendo l’acquisizione di Obsidian e inXile e annunciando il DLC di Forza Horizon 4 oltre che una serie di nuovi giochi per Xbox Game Pass.</p>
      <p>Quest’anno l’X0 che andrà in scena il 14 e 15 novembre sembra decisamente più organizzato e grande. <b>Si sposta infatti da Città del Messico a Londra,</b> includendo più inviti per la stampa e per la community e il più grande Inside Xbox mai andato in onda. Insomma, una vera festa per Xbox, in cui saranno presenti Phil Spencer, Major Nelson e tutti gli studi di Xbox Game Studios con alcuni rispettivi sviluppatori o responsabili. La domanda quindi nasce spontanea, cosa possiamo aspettarci?</p>
      <h3>X019: Giochi, giochi e giochi</h3>
      <p>Aaron Greenberg, <b>responsabile del marketing Xbox</b> ha promesso un Inside Xbox pieno di giochi, con novità dai titoli già usciti e annunci di nuovi giochi. Tuttavia, se dobbiamo essere concreti nella nostra analisi, possiamo ritenere che difficilmente Microsoft annuncerà qualcosa di davvero importante considerando la next gen alle porte, ma non è escluso che una grande sorpresa o un paio ci siano effettivamente.</p>
      <p>Questo non toglie che ci saranno importanti notizie su Ori and the Will of the Wisps, Battletoads, <b>Microsoft Flight Simulator</b>, Gears Tactics e Bleeding Edge, i videogiochi in esclusiva in arrivo nel 2020. Gli studi Xbox Game Studios porteranno anche i multipiattaforma Minecraft Dungeons, Wasteland 3, Psychonauts 2 e non sono esclusi alcuni giochi terze parti come Crossfire X o Star Wars Jedi Fallen Order.</p>
      <p>Microsoft ha promesso anche ulteriori aggiornamenti sull’uscita di Halo Reach per Xbox One e PC, e sui contenuti di Sea of Thieves e Gears 5. Probabile quindi che vedremo dei DLC nuovi che andranno a continuare il già ottimo supporto di questi mesi, aggiungendo mappe, modalità e personaggi.</p>
      <figure>
        <img src="https://www.tomshw.it/images/images/2018/11/obsidian-entertainment-8676.768x432.jpg"/>
      </figure>
      <slideshow>
        <figure>
          <img src="https://www.tomshw.it/images/images/2019/05/wasteland-3-33150.768x432.jpg"/>
        </figure>
        <figure>
          <img src="https://www.tomshw.it/images/images/2019/10/halo-reach-57479.768x432.jpg"/>
        </figure>
        <figure>
          <img src="https://www.tomshw.it/images/images/2019/08/ori-and-the-blind-forest-47312.768x432.jpg"/>
        </figure>
        <figure>
          <img src="https://www.tomshw.it/images/images/2019/10/microsoft-flight-simulator-58511.768x432.jpg"/>
        </figure>
      </slideshow>
      <p>Novità ce ne saranno? Come abbiamo già detto non ci aspettiamo uno show sui livello dell’E3 o del PlayStation Experence, qualcosa però è papabile. Ci piacerebbe vedere un teaser su <b>Halo Infinite</b> ma sappiamo tutti che per farlo occorrerà attendere L’E3 2020. Troviamo invece possibile il primo trailer gameplay di Age of Empires IV per PC – è stato aperto un countdown sul sito ufficiale da poco – e un gioco Xbox Game Studios non ancora annunciato. Negli ultimi giorni <b>si è molto parlato di un videogioco RPG-Survival Obsidian esclusivo in sviluppo da diverso tempo</b>, ancora prima di The Outer Worlds che potrebbe essere annunciato a sorpresa proprio durante l’X019, ma questa rimane una supposizione basata su voci dei classici insider dell’Internet e che quindi va presa con le dovute “pinze”.</p>
      <h3>Servizi e Project Scarlett</h3>
      <p>I servizi avranno un ruolo da protagonisti anche durante questo X019. Sono infatti attesi numerosi annunci per i nuovi arrivi all’interno dei cataloghi Xbox Game Pass PC e Xbox One sia per quanto riguarda videogiochi tripla A che indie. Difficili dire quali saranno le aggiunte, ma si presuppone che siano di altissimo valore anche questa volta, intanto il 15 novembre arriverà per Xbox Game Pass PC <b>Age of Empires II Definitive Edition.</b></p>
      <figure>
        <img src="https://www.tomshw.it/images/images/2018/12/project-xcloud-12108.768x432.jpg"/>
      </figure>
      <p>C’è però tanta curiosità per <b>Project xCloud</b>. Il servizio in streaming di Microsoft è appena entrato in Beta in Inghilterra e Stati Uniti, ma potrebbero arrivare presto nuove informazioni sull’arrivo nel nostro paese, magari con più delucidazioni per quanto riguarda eventuali costi, giochi e disponibilità, oltre al nome ufficiale che potrebbe chiamarsi banalmente Xbox Game Streaming. Attualmente infatti non è chiaro come funzionerà Project xCloud, se avrà un abbonamento a parte o gestirà quello legato a Xbox Game Pass.</p>
      <p>Per quanto concerne la console next gen di Microsoft, <b>Project Scarlett</b>, nelle ultime ore si è parlato di una nuova data d’uscita fissata per il 6 novembre 2020 e novità in arrivo proprio durante l’X019. Anche in questo caso lo riteniamo improbabile, anche se non impossibile, sarà curioso capire cosa succederà giovedì alle 21:00, orario d’inizio dello show. Voi che aspettative avete?</p>
    </article>
  </body>
</html>