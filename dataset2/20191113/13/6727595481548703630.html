<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/student-hitting-official-with-chair-at-gandhi-ashram-in-up-s-raebareli-147.html"/>
    <meta property="og:site_name" content="DoolNews"/>
    <meta property="article:published_time" content="2019-11-13T13:14:00+00:00"/>
    <meta property="og:title" content="വനിതാ ശിശു ക്ഷേമ ഉദ്യോഗസ്ഥയെ വിദ്യാര്‍ഥികള്‍ മര്‍ദ്ദിച്ചു; മാനേജ്‌മെന്റിന്റെ നിര്‍ദേശപ്രകാരമെന്ന് ആരോപണം"/>
    <meta property="og:description" content="National News Students India റായ്ബറേലി: ഉത്തര്‍പ്രദേശില്‍ വനിതാ ശിശു ക്ഷേമ ഉദ്യോഗസ്ഥയെ വിദ്യാര്‍ഥികള്‍ മര്‍ദ്ദിച്ചു. റായ്ബറേലിയി ഗാന്ധി സേവാ നികേതന്‍ ആശ്രമത്തിലെ വിദ്യാര"/>
  </head>
  <body>
    <article>
      <h1>വനിതാ ശിശു ക്ഷേമ ഉദ്യോഗസ്ഥയെ വിദ്യാര്‍ഥികള്‍ മര്‍ദ്ദിച്ചു; മാനേജ്‌മെന്റിന്റെ നിര്‍ദേശപ്രകാരമെന്ന് ആരോപണം</h1>
      <address><time datetime="2019-11-13T13:14:00+00:00">13 Nov 2019, 13:14</time> by <a rel="author">ന്യൂസ് ഡെസ്‌ക്</a></address>
      <p>റായ്ബറേലി: ഉത്തര്‍പ്രദേശില്‍ വനിതാ ശിശു ക്ഷേമ ഉദ്യോഗസ്ഥയെ വിദ്യാര്‍ഥികള്‍ മര്‍ദ്ദിച്ചു. റായ്ബറേലിയി ഗാന്ധി സേവാ നികേതന്‍ ആശ്രമത്തിലെ വിദ്യാര്‍ഥികളാണ് ഉദ്യോഗസ്ഥയെ മര്‍ദ്ദിച്ചത്.</p>
      <p>ആശ്രമത്തിലെ മാനേജ്‌മെന്റിന്റെ നിര്‍ദേശപ്രകാരം വിദ്യാര്‍ഥികള്‍ തന്നെ മര്‍ദ്ദിച്ചതെന്ന് ശിശു ക്ഷേമ ഉദ്യോഗസ്ഥ മമത ദുബെ ആരോപിക്കുന്നു.</p>
      <p>വിദ്യാര്‍ഥികള്‍ അസഭ്യം പറഞ്ഞെന്നും കസേരയെടുത്ത് അടിച്ചെന്നും മമത ആരോപിക്കുന്നു. സംഭവത്തില്‍ ആശ്രമത്തിനെതിരെ ജില്ലാ മജിസ്ട്രേറ്റിന് പരാതി നല്‍കിയതായും മമത പറഞ്ഞു. വിദ്യാര്‍ഥികള്‍ മമതയെ മര്‍ദ്ദിക്കുന്നതിറെ സി.സി.ടി.വി ദൃശ്യങ്ങള്‍ പ്രചരിക്കുന്നുണ്ട്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <related>
        <a href="https://www.doolnews.com/class-topper-in-all-subjects-madras-student-kills-self-789.html?utm_source=doolnews&amp;utm_medium=related"/>
      </related>
      <p>ആശ്രമത്തിലെ മാനേജ്‌മെന്റ് തന്നെ കുറച്ചു കാലമായി ബുദ്ധിമുട്ടിക്കുകയാണെന്ന് മമത പറഞ്ഞു. രണ്ട് ദിവസം മുമ്പ്, താന്‍ അകത്തുണ്ടായിരുന്നപ്പോള്‍ കക്കൂസിന്റെ വാതില്‍ വിദ്യാര്‍ഥികള്‍ പൂട്ടിയിരുന്നതായും മമത പറഞ്ഞു.</p>
      <p>‘അധികാരികളോട് ഇതേക്കുറിച്ച് സംസാരിച്ചപ്പോള്‍ കുട്ടികള്‍ക്ക് ഇഷ്ടമുള്ളത് അവര്‍ ചെയ്യുമെന്നാണ് മറുപടി നല്‍കിയത്. ഇതിന് രണ്ട് ദിവസത്തിന് ശേഷം ആശ്രമത്തില്‍ ചെന്നപ്പോഴാണ് കുട്ടികള്‍ കൂട്ടംചേര്‍ന്ന് മര്‍ദ്ദിച്ചതെന്നും’ മമത പറഞ്ഞു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>ഇതുകൂടാതെ പലപ്പോഴായി കുട്ടികളുടെ അടുത്തുനിന്നും മോശം അനുഭവങ്ങള്‍ ഉണ്ടായിട്ടുണ്ടെന്നും മമത പറഞ്ഞു. സംഭവത്തെക്കുറിച്ച് പൊലീസ് അന്വേഷണം ആരംഭിച്ചു.</p>
      <figure>
        <iframe src="https://www.youtube.com/embed/ABOIUa8k3TY" width="500" height="281" data-service="Youtube" scrolling="no"/>
      </figure>
    </article>
  </body>
</html>