<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nur.kz/1827093-nr-sltanda-zastar-kamkorlyk-mekenzajy-akciasyn-tkizude.html"/>
    <meta property="og:site_name" content="NUR.KZ - Свежие новости Казахстана."/>
    <meta property="article:published_time" content="2019-11-13T13:05:14+00:00"/>
    <meta property="og:title" content="Нұр-Сұлтанда жастар «Қамқорлық мекенжайы» акциясын өткізуде"/>
    <meta property="og:description" content="Өткен жексенбі, 10 қараша күні Нұр-Сұлтан қаласында дауылды ескерту жарияланып, көптеген аумақ қалың қардың астында қалды. Осы орайда «Қамқорлық мекенжайы» акциясына қатысып жатқан «Астана жастары» ЖРО-ның еріктілері мен белсенділ"/>
  </head>
  <body>
    <article>
      <h1>Нұр-Сұлтанда жастар «Қамқорлық мекенжайы» акциясын өткізуде</h1>
      <address><time datetime="2019-11-13T13:05:14+00:00">13 Nov 2019, 13:05</time> by <a rel="author">Раяна Ринатовна</a></address>
      <p>
        <b>Өткен жексенбі, 10 қараша күні Нұр-Сұлтан қаласында дауылды ескерту жарияланып, көптеген аумақ қалың қардың астында қалды. Осы орайда «Қамқорлық мекенжайы» акциясына қатысып жатқан «Астана жастары» ЖРО-ның еріктілері мен белсенділері қарт кісілерге көмек көрсетуде деп хабарлайды қала әкімдігінің ресми сайты.</b>
      </p>
      <p>Жастар бір апта бойы ардагерлерге, жалғызбасты зейнеткерлерге және көпбалалы отбасыларға барлық тұрғын үй алаңының аумағын қардан және мұздан тазартуға тегін және ерікті түрде көмек көрсетеді.</p>
      <p>
        <b>Акцияға елуден астам адам қатысады. Аумақты тазарту қаланың барлық шалғай аудандарында және тұрғын үй алаптарының түрлі бөліктерінде өтеді.</b>
      </p>
      <p>Акция қатысушылары қажетті құрал-жабдықтармен қамтамасыз етіледі, сондай-ақ қарды шығару үшін арнайы техника жұмылдырылады.</p>
      <p>Нұр-Сұлтан <a href="http://astana.gov.kz/kz/news/news/20967">әкімдігінің ресми сайтының </a>жазуынша, елорданың барлық ауданын қардан тазарту, көктайғақтың алдын алу үшін құм-тұз қоспасын себу жұмыстары жүргізіліп жатыр.</p>
      <p>
        <b>Кеше, яғни 12 қараша күні қаланы санитарлық тазалауға 1008 бірлік арнайы техника жұмылдырылған. Сонымен бірге, 1749 жол тазалау қызметкерлері жұмыс жасауда.</b>
      </p>
      <p>Қала аудандарындағы көрсеткіш мынадай:</p>
      <p>«Алматы» ауданы – 223 бірлік техника мен 390 жол жұмысшысы.  </p>
      <p>«Байқоңыр» ауданы – 149 бірлік пен 320 жол жұмысшысы.</p>
      <p>«Есіл» ауданы – 385 бірлік техника мен 538 жол жұмысшысы.</p>
      <p>«Сарыарқа» ауданы – 251 бірлік пен 501 жол жұмысшысы.</p>
    </article>
  </body>
</html>