<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=953944"/>
    <meta property="og:site_name" content="Andhrajyothy"/>
    <meta property="article:published_time" content="2019-11-13T13:27:15+00:00"/>
    <meta property="og:title" content="శబరిమలపై సుప్రీంకోర్టు తీర్పు రేపే...."/>
    <meta property="og:description" content="ADVT"/>
  </head>
  <body>
    <article>
      <h1>శబరిమలపై సుప్రీంకోర్టు తీర్పు రేపే....</h1>
      <address>
        <time datetime="2019-11-13T13:27:15+00:00">13 Nov 2019, 13:27</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> శబరిమల ఆలయంలోకి అన్ని వయసుల మహిళలను అనుమతించడంపై దాఖలైన రివ్యూ పిటిషన్లపై సుప్రీంకోర్టు రేపు తీర్పు వెలువరించనుంది. భారత ప్రధాన న్యాయమూర్తి జస్టిస్ రంజన్ గొగోయ్ నేతృత్వంలోని ఐదుగురు న్యాయమూర్తుల ధర్మాసనం శబరిమల రివ్యూ పిటిషన్లపై విచారణ జరిపింది. జస్టిస్ గొగోయ్‌తో పాటు జస్టిస్ రోహింటన్ నారీమన్, జస్టిస్ ఏఎం ఖన్వీల్కర్, జస్టిస్ చంద్రచూడ్, జస్టిస్ ఇందు మల్హోత్రా తదితరులు ఈ ధర్మాసనంలో ఉన్నారు. రివ్యూ పిటిషన్లపై ఓ రోజంతా వాదనలు విన్న ధర్మాసనం ఈ ఏడాది ఫిబ్రవరి 6న తీర్పును రిజర్వ్‌లో పెట్టింది. కాగా అయోధ్య రామజన్మభూమి-బాబ్రీ మసీదు కేసులో సుప్రీంకోర్టు తీర్పును గౌరవించినట్టే శబరిమల ఆలయంలోకి అన్ని వయసుల మహిళలను అనుమతించడంపైనా సుప్రీం తీర్పును స్వాగతించాలంటూ కేరళ దేవస్వోం మంత్రి కడకంపల్లి సురేంద్రన్ ఇప్పటికే బీజేపీ నేతలను కోరారు.</p>
      <p> అన్ని వయసుల మహిళలను శబరిమల ఆలయంలోకి అనుమతిస్తూ గతేడాది సెప్టెంబర్ 28న సుప్రీంకోర్టు తీర్పు వెలువరించింది. దీంతో ఈ తీర్పును పునఃసమీక్షించాలంటూ సుప్రీంకోర్టులో మొత్తం 64 రివ్యూ పిటిషన్లు దాఖలయ్యాయి. ఎన్నో ఏళ్లుగా కొనసాగుతున్న శబరిమల అయ్యప్పస్వామి ఆలయ ఆచారాలు, సంస్కృతిని పరిరక్షించాలంటూ పిటిషనర్లు ధర్మాసనాన్ని కోరారు. మరోవైపు ఈ నెల 16 నుంచి మండల పూజ కోసం అయ్యప్ప ఆలయాన్ని తెరుస్తున్న నేపథ్యంలో కేరళ పోలీసులు 10 వేలకు పైగా సిబ్బందితో శబరిమలలో పటిష్ట భద్రతా ఏర్పాట్లు చేశారు.</p>
    </article>
  </body>
</html>