<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/rada-pidtrimala-u-pershomu-chitanni-zakonoprojekt-pro-rinok-zemli-639676.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T13:23:15+00:00"/>
    <meta property="og:title" content="Закон про продаж землі ухвалено у першому читанні"/>
    <meta property="og:description" content="240 депутатів проголосувало «за»"/>
  </head>
  <body>
    <article>
      <h1>Закон про продаж землі ухвалено у першому читанні</h1>
      <address>
        <time datetime="2019-11-13T13:23:15+00:00">13 Nov 2019, 13:23</time>
      </address>
      <h4>240 депутатів проголосувало «за»</h4>
      <p>Верховна Раді сьогодні, 13 листопада, проголосувала у першому читанні за законопроєкт про ринок землі.</p>
      <p>«За» проголосувало 240  депутатів.</p>
      <figure>
        <img src="https://glavcom.ua/img/forall/users/107/10724/screenshot_6_02.jpg"/>
      </figure>
      <p>Нагадаємо, сьогодні депутати обговорювали законопроєкти «Про внесення змін до деяких законодавчих актів України щодо обігу земель сільськогосподарського призначення», № 2178 та альтернативні №№ 2178-1, 2178-2, 2178-3, 2178-4, 2178-5, 2178-6, 2178-7, 2178-8, 2178-9, 2178-10.</p>
      <p>У першому читанні також планувалося розглянути ще два законопроекти, що стосуються земельних відносин: проект Закону «Про внесення змін до Земельного кодексу України та інших законодавчих актів щодо удосконалення системи управління та дерегуляції у сфері земельних відносин» №2194 і проект Закону «Про внесення змін до деяких законодавчих актів щодо продажу земельних ділянок державної та комунальної власності або прав на них (оренди, суперфіцію, емфітевзису) через електронні аукціони», №2195.</p>
      <p>У другому читанні планується розгляд проекту Закону «Про внесення зміни до статті 4 Закону України «Про використання земель оборони» щодо підвищення ефективності використання виділених земельних ділянок», №0855.</p>
      <p>Згідно з порядком денним, у першому читанні планується розглянути проекти законів, що стосуються вдосконалення адміністрування податків, надання правової допомоги, судової системи.</p>
      <p>Ряд законопроектів планується розглянути у другому читанні, зокрема: «Про розвиток та державну підтримку малого і середнього підприємництва в Україні», №0942; «Про внесення змін до деяких законів України, які регулюють відносини, пов'язані з одержанням документів дозвільного характеру», №0897.</p>
      <p>Для включення до порядку денного та прийняття рішення пропонується проект Закону «Про внесення змін до Закону України «Про деякі питання ввезення на митну територію України та реєстрації транспортних засобів», №2078 і альтернативний №2078-1.</p>
      <p>У Раді зранку зареєструвалося 266 народних депутатів.</p>
      <p>Як повідомлялося, сьогодні <a href="https://glavcom.ua/country/society/u-radi-sogodni-zemelniy-den-639571.html">у Раді сьогодні «земельний день».</a></p>
      <p>Нагадаємо, сьогодні парламентарям <a href="https://glavcom.ua/news/agrariji-pid-radoyu-pidklali-svinyu-nardepam-foto-639557.html">аграрії під Радою підклали свиню нардепам (фото).</a></p>
      <p>
        <a href="https://glavcom.ua/kyiv/news/akciji-protestu-pid-radoyu-policiya-pracyuje-u-posilenomu-rezhimi-foto-639346.html">Акції протесту під Радою продовжуються: поліція працює у посиленому режимі (фото)</a>
      </p>
      <related>
        <a href="https://glavcom.ua/news/rinok-zemli-nardep-shahov-nazvav-svojih-koleg-ditmi-z-sirnikami-639674.html"/>
        <a href="https://glavcom.ua/news/rada-prodovzhila-zasidannya-do-1500-iz-zablokovanoyu-prezidijeyu-639641.html"/>
        <a href="https://glavcom.ua/news/rada-planuje-zaboroniti-plastikovi-ta-oksorozkladni-paketi--639628.html"/>
      </related>
    </article>
  </body>
</html>