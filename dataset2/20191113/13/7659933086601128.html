<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/1990111/%D8%AA%D8%B8%D8%A7%D9%87%D8%B1%D8%A7%D8%AA-%D8%B9%D8%B1%D8%A7%D9%82%DB%8C%E2%80%8C%D9%87%D8%A7-%D8%AF%D8%B1-%D9%85%D8%AD%D8%A7%D8%B5%D8%B1%D9%87-%D9%86%D8%B2%D8%A7%D8%B9-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%E2%80%93-%D8%A7%DB%8C%D8%B1%D8%A7%D9%86%DB%8C"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-13T13:15:00+00:00"/>
    <meta property="og:title" content="تظاهرات عراقی‌ها در محاصره نزاع آمریکایی – ایرانی"/>
    <meta property="og:description" content=" اظهارات جنین هنیس پلاسخارت رئیس هیئت نمایندگی سازمان ملل متحد در عراق (یونامی) به نقل از علی سیستانی مرجع تقلید شیعیان عراق از دیدار آنها در نجف، نگرانی سیاستمداران حاکم را افزایش داد؛ به طوری که خود از طرف مرجعیت و هم از طرف مردم خشمگین در فشار می‌"/>
  </head>
  <body>
    <article>
      <h1>تظاهرات عراقی‌ها در محاصره نزاع آمریکایی – ایرانی</h1>
      <h2>سیستانی سیاستمداران را نگران و تنور اعتراضات را گرم کرد</h2>
      <address>
        <time datetime="2019-11-13T13:15:00+00:00">13 Nov 2019, 13:15</time>
      </address>
      <p> اظهارات جنین هنیس پلاسخارت رئیس هیئت نمایندگی سازمان ملل متحد در عراق (یونامی) به نقل از علی سیستانی مرجع تقلید شیعیان عراق از دیدار آنها در نجف، نگرانی سیاستمداران حاکم را افزایش داد؛ به طوری که خود از طرف مرجعیت و هم از طرف مردم خشمگین در فشار می‌بینند.<br/><br/>به گزارش الشرق الاوسط، هشدار سیستانی گزینه «طی کردن مسیر دیگری» را در صورت عدم پاسخگویی مسئولان سه قوه و رهبران حزبی به خواسته‌های معترضان را پیش رو گذاشت و در عین حال این هشدار تنور اعتراضات را گرم نگه داشت به طوری که معترضان یک موضع صریح در حمایت خود یافته‌اند.<br/><br/>همچنین نزاع آمریکایی – ایرانی وارد خط تظاهرات عراق از کانال انتخابات پیش از موعد شد که کاخ سفید خواستار آن شده‌است. در واکنش به این فراخوان، ریاست جمهوری عراق تأکید کرد «هرگونه دخالت خارجی پذیرفتنی نیست».<br/><br/>از سوی دیگر، عمار الحکیم رئیس جریان حکمت ملی در بیانیه ای گفته‌است «همه انواع دخالت خارجی در امور داخلی عراق را محکوم می‌کنیم»، مقتدی صدر رهبر جریان صدر نیز به نوبه خود تأکید کرد «ملت عراق سرنوشت خویش را به دست خود تعیین می‌کند».<br/><br/>در این میان، وزارت خارجه آمریکا روز گذشته گفت که مایک پمپئو وزیر خارجه این کشور در تماس تلفنی با عادل عبدالمهدی نخست‌وزیر عراق نسبت به کشته شدن معترضان ابراز تاسف کرد و از او خواست تا اقدامات فوری برای تطبیق خواسته‌های تظاهرکنندگان اتخاذ کند.</p>
    </article>
  </body>
</html>