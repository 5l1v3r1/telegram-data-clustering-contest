<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/13/ook-in-innovatie-faalt-lieve-stad-van-hoop-keihard-30ste-op-wereldranglijst/"/>
    <meta property="og:site_name" content="ThePostOnline"/>
    <meta property="article:published_time" content="2019-11-13T13:02:00+00:00"/>
    <meta property="og:title" content="Ook in innovatie faalt Lieve Stad van Hoop keihard, 30ste op wereldranglijst"/>
    <meta property="og:description" content="Vorig jaar nog 18e, jaar daarvoor nog 12e"/>
  </head>
  <body>
    <article>
      <h1>Ook in innovatie faalt Lieve Stad van Hoop keihard, 30ste op wereldranglijst</h1>
      <h2>Vorig jaar nog 18e, jaar daarvoor nog 12e</h2>
      <address><time datetime="2019-11-13T13:02:00+00:00">13 Nov 2019, 13:02</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Geen stad ter wereld is zo innovatief als New York. De Big Apple staat op de eerste plaats van de Innovation Cities Index, een jaarlijkse ranglijst van onderzoeksbureau 2thinknow. Tokio, vorig jaar koploper, is gezakt naar de tweede plaats. Londen is gezakt van plek twee naar drie.</p>
      <p>Grote verliezer is San Francisco. Het stedelijke gebied stond vorig jaar derde, maar vindt zichzelf nu terug op nummer negen. Silicon Valley, bakermat van bedrijven als Apple, Facebook, Google en Uber, kampt met schandalen in de techwereld. Bovendien heeft de stad zelf een groot zwerversprobleem. Andere steden in de top tien zijn Los Angeles, Singapore, Parijs, Chicago, Boston en Toronto.</p>
      <p>Amsterdam is de eerste Nederlandse stad op de ranglijst. De hoofdstad staat dertigste, maar glijdt weg. Vorig jaar was Amsterdam 18e en het jaar daarvoor 12e. In 2015 was Amsterdam zelfs zevende van de wereld, direct achter New York. Rotterdam is dit jaar gestegen van 111 naar 83, Den Haag van 110 naar 97, Eindhoven van 140 naar 137 en Utrecht van 179 naar 175.</p>
      <p>De ranglijst kijkt naar 162 punten die iets kunnen zeggen over innovatie in een stad. Het gaat bijvoorbeeld om het aantal start-ups en hun prestaties, de snelheid van internetverbindingen, het beleid van overheden, maar ook de infrastructuur in een stad. Verder kijken de onderzoekers naar de veiligheid op straat, gezondheidszorg, natuur en cultuur, omdat zulke zaken een stad aantrekkelijker kunnen maken voor hoogopgeleide jongeren.</p>
      <p>
        <i>Anp</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p>Â </p>
    </article>
  </body>
</html>