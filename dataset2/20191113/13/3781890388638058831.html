<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/741508"/>
    <meta property="og:site_name" content="เดลินิวส์"/>
    <meta property="article:published_time" content="2019-11-13T13:10:00+00:00"/>
    <meta property="og:title" content="'ฟอร์จูนเนอร์หัวร้อน'ชนแล้วหนี จยย.พลเมืองดีก็ไม่รอด"/>
    <meta property="og:description" content="แห่แชร์คลิป 'ฟอร์จูนเนอร์หัวร้อน' ขับชนแล้วหนี พลเมืองดีขี่ จยย.ไล่ตามและขวางหน้า เจอชนล้มคว่ำระนาว พบคนขับเป็นชายสุงอายุรุ่นลุง"/>
  </head>
  <body>
    <article>
      <h1>'ฟอร์จูนเนอร์หัวร้อน'ชนแล้วหนี จยย.พลเมืองดีก็ไม่รอด</h1>
      <address>
        <time datetime="2019-11-13T13:10:00+00:00">13 Nov 2019, 13:10</time>
      </address>
      <p>
        <b>แห่แชร์คลิป "ฟอร์จูนเนอร์หัวร้อน" ขับชนแล้วหนี พลเมืองดีขี่ จยย.ไล่ตามและขวางหน้า เจอชนล้มคว่ำระนาว พบคนขับเป็นชายสุงอายุรุ่นลุง</b>
      </p>
      <p>เมื่อวันที่ 13 พ.ย. กลายเป็นคลิปที่ถูกแชร์ส่งต่อและพูดถึงในเวลาอันรวดเร็ว สำหรับกรณีที่มีผู้โพสต์คลิปรถฟอร์จูนเนอร์หัวร้อนขับรถชน จยย.หลายคันที่ขวางหน้าระเนระนาด ก่อนจะพยายามขับหลบหนีไม่ยอมจอดแล้วลงมาดู แม้ว่าบรรดา จยย.คันอื่นจะขี่ไล่ตามและบีบแตรเรียกแล้ว โดยก่อนเกิดเหตุรถฟอร์จูนเนอร์ได้เฉี่ยวชน จยย.ฮอนด้า ซีบีอาร์ แถวพระโขนง ก่อนจะขับหนีจนมาติดการจราจรที่หนาแน่นช่วงใต้รถไฟฟ้าบีทีเอส สถานีพระโขนง</p>
      <figure>
        <img src="https://www.dailynews.co.th/admin/upload/20191113/news_NyWorGsCMo200813_533.jpg?v=20191114045?v=5552"/>
      </figure>
      <p>จากนั้นคนขี่ จยย.พลเมืองดีอีกหลายคนที่ขี่ตามมาได้เคาะกระจกเรียกเพื่อจะแจ้งให้รู้ว่าที่กระทำเป็นการชนแล้วหนี แต่คนขับฟอร์จูนเนอร์ก็ยังไม่ยอม พร้อมกับขับหนีต่อไปอีก กระทั่งตำรวจช่วยสกดจับเอาไว้ได้ที่ขนส่งเอกมัย โดยพบว่าคนขับรถฟอร์จูนเนอร์หัวร้อนคนดังกล่าวเป็นชายสูงอายุรุ่นลุง และอดีตนายทหารบกยศ "พลตรี" รวมทั้งจะแจ้งข้อหาเอาผิดกับกลุ่ม จยย.พลเมืองดีฐานกักขังหน่วงเหนี่ยวกับทางพนักงานสอบสวน สน.คลองตัน อีกด้วย.<br/><br/><i>คลิปจากเฟซบุ๊ก @Warayoot Pinjai<br/></i><br/><a href="https://www.facebook.com/DJZixzanova/videos/2624535270970300/UzpfSTEwMDAxOTQ3OTY5NjI3ODo0NDY3ODUxNTkzMTQxMzc/"><b>ชมคลิป 1...</b></a><br/><br/><b><a href="https://www.facebook.com/100001806015930/videos/3299207493482752/UzpfSTEwMDAwMzc4MjM3NDU3NDpWSzoyMzc0NDk5NTQ1OTg5MjE1/">ชมคลิป 2...</a></b><br/><br/><br/><br/><br/> </p>
    </article>
  </body>
</html>