<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158288_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-13T13:28:00+00:00"/>
    <meta property="og:title" content="Орел вкара 4 на Спартак в Лебница"/>
    <meta property="og:description" content="Изтребител разби със 7:3 Рилци в Ново Делчево"/>
  </head>
  <body>
    <article>
      <h1>Орел вкара 4 на Спартак в Лебница</h1>
      <address>
        <time datetime="2019-11-13T13:28:00+00:00">13 Nov 2019, 13:28</time>
      </address>
      <p>Много силен мач изиграха футболистите на Орел Лебница като домакини  срещу гостуващия тим от Спартак Склаве за първенството на областната група Струма 1 – 9 кръг.  <br/><br/>Над 200 зрители станаха свидетели на много разнообразни и интересни атаки на футболистите на домакините. Времето беше слънчево, терена – отлично подготвен. Само неточния мерник бе причина футболистите на Орел да не нанесат далеч по-тежко поражение на гостите от  Склаве. В 9-та минута Боян Атанасов бе изведен в наказателното поле на гостите и нападателят на Орел не сгреши за 1:0. В 24-та минута при настъпило меле в наказателното поле на гостите Атанас Дафинков се<br/>оказа най-съобразителен и изпрати топката в мрежата за 2:0. При контраатака на гостите Димитър Джалков беше повален извън наказателното поле от централния<br/>защитник на гостите и главния съдия   показа директен червен картон  на нарушителя.<br/><br/>През втората част на мача в отбора на домакините бяха извършени две смени. Титулярния вратар Христов бе заменен от резервата Влахов, а в атака – Донушев зае мястото на Цулев. Донушев се оказа златната смяна за отбора на домакините, той се отчете с два красиви гола и направи резултата 4:0 за отбора на Орел.<br/><br/>С тази победа футболистите на Орел Лебница се утвърдиха на първото място в таблицата с 21 точки, а Спартак Склаве останаха девети с 9 точки.<br/><br/><b>В директен мач от 9 кръг за първенството на областната група Струма-1 се срещнаха отборите на Изтребител Ново Делчево и Рилци-2006 от с.Рилци</b>. И двата тима до момента деляха второ място със спечелени 16 точки.<br/><br/>Това беше много добре известно за възпитаниците на Атанас Балкански и макар на тежък наводнен терен футболистите на домакините показаха как трябва да се играе за победа. Първият гол в срещата във 2-ра минута отбеляза Илия Чакалов след перфектно центриране на Илия Атанасов. Пет минути по-късно увлечени напред<br/>домакините се оголиха и при бърза контраатака отборът на Рилци изравни за 1:1.<br/><br/>В 12-та минута Илия Атанасов след атака по левия фланг центрира удачно в наказателното поле на гостите, където Венци Стоянов от воле едва не скъса мрежата, изпращайки топката в нея за 2:1. 4 минути преди края на първата част на двубоя при поредна грешка в защитата на домакините резултата бе изравнен за 2:2.<br/><br/>На почивката наставникът на Изтребител Атанас Балкански направи бърз разбор на мача от първото полувреме и даде указания как да се играе през втората част на срещата, за да се стигне до победа. През второто полувреме отборът на Изтребител излезе коренно променен, със стегната защита, точни пасове и заигравания по крилата и всичко това даде своя положителен резултат. В 54-та минута Илия Атанасов от 17-18 метра не остави никакви надежди за стража на гостите за 3:2.  4 минути<br/>по-късно Симеон Кременлиев центрира отдясно и Илия Чакалов с красиво попадение покачи на 4:2. В 64-та минута след центриране от ъглов удар от Васил Захариев високо в наказателното поле на Рилци и там Венци Стоянов изпрати топката в мрежата на Рилци за 5:2. Три минути по-късно гостите след центриране отляво в<br/>наказателното поле на домакините при недоразумение между вратаря и защитата на<br/><br/>Изтребител се стигна до намаляване на резултата на 5:3. При скоростна  атака по левия фланг на Венци Стоянов бързоногият нападател по диагонала насочи<br/>кълбото в далечния ъгъл за 6:3. Седмият гол в срещата за отбора на домакините отбеляза Атанас Ставрев, който бе изведен пред наказателното поле на гостите и<br/>се стигна до 7:3.<br/><br/>При този резултат приключи този дерби мач и отборът на Изтребител е втори с 19 точки, а този на Рилци-трети с 16 точки.</p>
    </article>
  </body>
</html>