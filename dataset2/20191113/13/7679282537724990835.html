<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-test-match-indore-live-streaming-live-tv-2847298.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-13T13:05:53+00:00"/>
    <meta property="og:title" content="INDvsBAN: इंदौर में खेला जाएगा पहला टेस्ट मैच, पढ़ें कहां देख सकेंगे मैच"/>
    <meta property="og:description" content="भारत और बांग्लादेश के बीच टेस्ट सीरीज का पहला मैच इंदौर के होलकर स्टेडियम में गुरुवार (14 नवंबर) से खेला जाएगा। टी-20 सीरीज गंवाने के बाद बांग्लादेश का पूरा ध्यान टेस्ट सीरीज में जीत हासिल करना है।..."/>
  </head>
  <body>
    <article>
      <h1>INDvsBAN: इंदौर में खेला जाएगा पहला टेस्ट मैच, पढ़ें कहां देख सकेंगे मैच</h1>
      <address><time datetime="2019-11-13T13:05:53+00:00">13 Nov 2019, 13:05</time> by <a rel="author">लाइव हिन्दुस्तान,नई दिल्ली</a></address>
      <p>भारत और बांग्लादेश के बीच टेस्ट सीरीज का पहला मैच इंदौर के होलकर स्टेडियम में गुरुवार (14 नवंबर) से खेला जाएगा। टी-20 सीरीज गंवाने के बाद बांग्लादेश का पूरा ध्यान टेस्ट सीरीज में जीत हासिल करना है। इस कड़ी में टीम ने पहले मैच के लिए रणनीति तैयार कर ली है। टीम के अधिकतर खिलाड़ी मैच से पहले अभ्यास में जुटे हुए हैं। यह मुकाबला काफी दिलचस्प होगा। आगे पढ़िए आप कहां देख सकेंगे लाइव स्ट्रीमिंग....</p>
      <p>टेस्ट सीरीज का पहला मैच इंदौर में खेला जाना है। इसकी लाइव स्ट्रीमिंग टीवी चैनल स्टार स्पोर्ट्स नेटवर्क पर देखा जा सकेगा। यह एचडी चैनल पर भी उपलब्ध है। इसके अलावा आप मोबाइल फोन या इंटरनेट पर पर होटस्टार के जरिए देख सकेंगे। इसके साथ साथ आप मैच से जुड़े लाइव अपडेट्स और स्कोर को livehindustan.com पर भी देख सकेंगे। </p>
      <p>अगर होलकर स्टेडियम के पिच की बात करें तो यहां बल्लेबाजों को मदद मिलेगी। इसका सबसे बड़ा कारण है यहां की छोटी बाउंड्री। हालांकि एक अहम बात यह भी है कि पिच में उछाल भी है। लिहाजा तेज गेंदबाजों को मदद भी मिल सकती है।</p>
      <p>संभावित प्लेइंग इलेवन<br/>भारतः रोहित शर्मा, मयंक अग्रवाल, विराट कोहली (कप्तान), चेतेश्वर पुजारा, अजिंक्य रहाणे, ऋद्धिमान साहा, रवींद्र जडेजा, रविचंद्रन अश्विन, मोहम्मद शमी, ईशांत शर्मा, उमेश यादव।</p>
      <p>बांग्लादेशः लिटन दास, इमरुल काएस, मोमिनुल हक, मुश्फिकुर रहीम, महमुदुल्ला (कप्तान), मोसदक हुसैन, सैफ हसन, मेंहदी हसन मिराज, इबादत हुसैन, एल-अमिन हुसैन, मुश्फिजुर रहमान।<br/> </p>
    </article>
  </body>
</html>