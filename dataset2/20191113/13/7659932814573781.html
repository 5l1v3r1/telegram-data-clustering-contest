<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1990071/almanyadan-t%C3%BCrk-ve-makedon-dea%C5%9F-%C5%9F%C3%BCphelilerine-g%C3%B6zalt%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-13T13:00:00+00:00"/>
    <meta property="og:title" content="Almanya'dan Türk ve Makedon DEAŞ şüphelilerine gözaltı"/>
    <meta property="og:description" content="Almanya, DEAŞ’a mensup 7 vatandaşını teslim almaya hazırlanırken güvenlik makamları da hala ülkedeki unsurlar tarafından yapılan terör planlarını ortaya çıkarmaya devam ediyor. Frankfurt Başsavcılığı'na göre 12 Kasım’da Rhine-Main bölgesinde saldırı"/>
  </head>
  <body>
    <article>
      <h1>Almanya'dan Türk ve Makedon DEAŞ şüphelilerine gözaltı</h1>
      <address>
        <time datetime="2019-11-13T13:00:00+00:00">13 Nov 2019, 13:00</time>
      </address>
      <p>Almanya, DEAŞ’a mensup 7 vatandaşını teslim almaya hazırlanırken güvenlik makamları da hala ülkedeki unsurlar tarafından yapılan terör planlarını ortaya çıkarmaya devam ediyor.<br/><br/>Frankfurt Başsavcılığı'na göre 12 Kasım’da Rhine-Main bölgesinde saldırı hazırlığındaki 3 kişi (2 Türk ve 1 Kuzey Makedonya vatandaşı) Offenbach şehrinde gözaltına alındı.<br/><br/>Frankfurt savcısı Nadja Niesen yaptığı açıklamada ana şüphelinin patlayıcı imal etmek isteyen 24 yaşındaki Makedon asıllı Alman vatandaşı olduğunu ve internet üzerinden silah almaya çalıştığını söyledi. 24 yaşındaki şüphelinin suç ortaklarının 22 ve 21 yaşındaki iki Türk uyruklu kişi olduğu belirtildi.<br/><br/>Savcı  Niesen, polisin, soruşturmaların değerlendirildiği elektronik ve kağıt dosyalar da dahil, tutukluların kınandığı çok sayıda delile sahip olduğunu açıkladı.<br/><br/>İddialara göre 24 yaşındaki Kuzey Makedonya asıllı şüpheli, baş şüpheli ve şüphelilerin üçü de DEAŞ’a mensup. Aynı şekilde üç şüpheli de “mümkün olduğunca fazla kafiri öldürecek” saldırı planları yapıyordu. İddiaya göre ayrıca, baş şüpheli “çeşitli patlayıcılara ve ilgili malzemelere” sahipti.<br/><br/>Alman istihbarat servisleri ve polis, 2016'da Berlin'de bir Noel pazarına düzenlenen saldırıda 12 kişinin yaşamını yitirmesinden sonra İslamcı militanlar tarafından düzenlenebilecek potansiyel saldırılar nedeniyle alarm durumunda bulunuyor.<br/><br/>Türkiye 7 DEAŞ'lıyı Almanya'ya iade ediyor<br/><br/>Öte yandan bugün (13 Kasım) Almanya’ya DEAŞ ile bağlantıları olmasından şüphelenilen ve Türkiye’nin Alman vatandaşı oldukları için sınır dışı etme kararı aldığı 7 kişinin iade edilmesi bekleniyor. Ankara, yaklaşık 1200 DEAŞ unsurunun (yarısı yabancı) Suriye cezaevlerinde tutulduğunu açıkladı.<br/><br/>Aynı şekilde Almanya hükümeti, Ankara’nın Alman vatandaşlarını sınır dışı etme niyetinde olduğunu doğruladı. Terör örgütlerine mensup olma suçlamasıyla aleyhlerinde delil toplamak ve mümkünse tutuklamak amacıyla sınır dışı edilen kişiler hakkında Türkiye’den ek bilgi talep edildiği belirtildi.<br/><br/>Berlin henüz, Ankara’nın sınır dışı edeceği unsurları kınayacak herhangi bir delile sahip değil. Almanya hükümeti sözcüsü, “Bu insanların DEAŞ’a mensup olduklarını kanıtlayacak herhangi bir bilgiye sahip değiliz” açıklamasında bulundu. Almanya, sınır dışı edilecek unsurların arasında iki kadının da bulunduğuna dikkati çekti. Türkiye ayrıca, geçen pazartesi günü bir kişiyi de Almanya’ya geri göndermişti. Alman yetkililer, söz konusu kişinin DEAŞ ile bir ilişkisinin olmadığını savunmuştu. Ankara ayrıca, cuma günü iki kişiyi daha sınır dışı etmeyi planlıyor.<br/><br/>Bu çerçevede bu hafta sınır dışı edilecek unsurların sayısı 3’ü erkek, 5’i kadın ve 2’si çocuk olmak üzere 10’a ulaşacak. Bazı kesimler de bugün Türkiye’nin kararına tepkisi göz önüne alındığında Almanya’nın geçmişte Suriye’deki Kürt tutuklu savaşçılarının ve ailelerinin teslim edilmesini reddetmesini eleştirdi.<br/><br/>Öte yandan Şarku2l Avsat'ın haberine göre Almanya Dışişleri Bakanlığı sözcüsü, Türkiye’nin kararı karşısında şaşkın olmadığını ve iki taraf arasında konuya ilişkin bir işbirliğinin mevcut olduğunu açıkladı. Almanya Dışişleri Bakanlığı’na göre, Ankara’nın Almanya’ya iade etmek istediği ve DEAŞ’a mensup olduklarından şüphelenilen yaklaşık 20 Türk vatandaşı daha bulunuyor.<br/><br/>Ancak Bakanlık’a göre bu unsurların uyrukları, “belirsiz”. Türkiye İçişleri Bakanı Süleyman Soylu, ülkesinin Türkiye veya Suriye vatandaşlığına sahip olmayan DEAŞ şüphelilerini, ülkeleri vatandaşlıktan atmış olsa bile mensup oldukları ülkelere iade edeceğini açıklamıştı. Soylu, vatandaşlıktan çıkarılmalarının “haksız” olduğunu, çünkü bunun yabancı DEAŞ mensuplarıyla başa çıkma hususunda tüm sorumluluğu Türkiye’ye yüklediğini belirtmişti.</p>
    </article>
  </body>
</html>