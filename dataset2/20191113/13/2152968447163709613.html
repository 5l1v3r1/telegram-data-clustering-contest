<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/13/otkriha-tialoto-na-zagubilata-se-jena-v-rila.429507"/>
    <meta property="og:site_name" content="Dnes.bg"/>
    <meta property="article:published_time" content="2019-11-13T13:52:00+00:00"/>
    <meta property="og:title" content="Откриха тялото на загубилата се жена в Рила"/>
    <meta property="og:description" content="Според спасителите, често променяла маршрутите си | Dnes.bg"/>
  </head>
  <body>
    <article>
      <h1>Откриха тялото на загубилата се жена в Рила</h1>
      <h2>Според спасителите, често променяла маршрутите си</h2>
      <address><time datetime="2019-11-13T13:52:00+00:00">13 Nov 2019, 13:52</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Намериха тялото на изгубилата се преди 4 дни в Рила 64-годишна жена. Жената е допуснала най-голямата грешка, като е тръгнала на преход сама. Маршрутът, по който се е движила, също не е съвсем ясен, съобщава Нова тв.</p>
      <p>Тялото е било открито по обед в района на Рилския манастир, въпреки че временно бе преустановено търсенето, заради лошите метеорологични условия.</p>
      <p>Според спасителите жената е била с лабилна психика и често е променяла решенията и маршрутите си.</p>
      <p>Вчера издирването й продължи около 10 часа като 25 спасители и две спасителни кучета са обходили целия Мальовишки дял. Те са търсили при изключително сурови условия – между 80 и 100 км в час са ветровете в Рила.</p>
      <p>От авиобаза Крумово бяха осигурили хеликоптер, но заради рязкото влошаване на времето, той не е успял да излети. В издирването са се включили и доброволци от Пловдив и София.</p>
      <p>В планината времето е изключително неподходящо за туризъм. Спасителите съветват всички туристи да следят прогнозата за времето и да на тръгват на походи при дъжд и мъгла.</p>
      <p> </p>
      <related>
        <h4>Още по темата</h4>
        <a href="https://www.dnes.bg/stranata/2019/11/13/chetvyrti-den-moje-li-da-ocelee-izgubilata-se-jena-v-rila.429458"/>
        <a href="https://www.dnes.bg/stranata/2019/11/12/drama-v-rila-treti-den-diriat-jena-loshoto-vreme-prechi-za-polet.429349"/>
      </related>
    </article>
  </body>
</html>