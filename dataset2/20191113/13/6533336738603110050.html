<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-30/sport/falcao-schiaffo-ldquo-divino-rdquo-cristiano-ronaldo-ldquo-ha-218914.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-13T13:06:59+00:00"/>
    <meta property="og:title" content="Falcao, schiaffo “divino' a cr7:ha sbagliato. deve avere rispetto per l’allenatore e i compagni"/>
    <meta property="og:description" content="- FALCAO, SCHIAFFO “DIVINO” A CRISTIANO RONALDO: “HA SBAGLIATO. DEVE AVERE RISPETTO PER L’ALLENATORE E I COMPAGNI” (E CHI SI E’ RIFIUTATO DI TIRARE IL RIGORE NELLA FINALE DI COPPA CAMPIONI HA AVUTO RISPETTO PER ALLENATORE E COMPAGNI?) – “CONTE O SARRI? DIPENDE. IO PREFERISCO…” – &quot;LA ROMA? C’E’ UN BEL PROGETTO, ORA PERÒ BISOGNA SEGUIRE FONSECA”- IL CONSIGLIO ALLE RIVALI DEI BIANCONERI: “PER VINCERE IMITATE LA JUVE - E SU DE ROSSI... - -"/>
  </head>
  <body>
    <article>
      <h1>Falcao, schiaffo “divino' a cr7:ha sbagliato. deve avere rispetto per l’allenatore e i compagni</h1>
      <address>
        <time datetime="2019-11-13T13:06:59+00:00">13 Nov 2019, 13:06</time>
      </address>
      <p>
        <b>- <br/><b>FALCAO, SCHIAFFO “DIVINO” A CRISTIANO RONALDO: “HA SBAGLIATO. DEVE AVERE RISPETTO PER L’ALLENATORE E I COMPAGNI” (E CHI SI E’ RIFIUTATO DI TIRARE IL RIGORE NELLA FINALE DI COPPA CAMPIONI HA AVUTO RISPETTO PER ALLENATORE E COMPAGNI?) – “CONTE O SARRI? DIPENDE. IO PREFERISCO…” – "LA ROMA? </b>C’E’ UN BEL PROGETTO, ORA PERÒ BISOGNA SEGUIRE FONSECA”- IL CONSIGLIO ALLE RIVALI DEI BIANCONERI: “<b>PER VINCERE IMITATE LA JUVE - E SU DE ROSSI...<br/></b>- <br/>-</b>
      </p>
      <hr/>
      <figure>
        <a href="https://www.dagospia.com/mediagallery/Dago_fotogallery-255339/1237771.htm">
          <img src="https://cdn-static.dagospia.com/img/foto/11-2019/falcao-1237771.png"/>
        </a>
        <figcaption>falcao</figcaption>
      </figure>
      <p>
        <b>Fabrizio Ponciroli per <a href="http://www.leggo.it/">www.leggo.it</a></b>
      </p>
      <p>Zitti tutti, parla <b>Paulo Roberto Falcao</b>. E ne ha per tutti, soprattutto per <b>Cristiano Ronaldo</b>, criticato per l'uscita polemica dal campo domenica scorsa, ma anche per il calcio italiano, ancora troppo distante dal modello vincente della Juve. Il brasiliano, 66 anni, è ancora oggi uno dei calciatori più amati al mondo, in Brasile, naturalmente, ma anche in Italia e a Roma, dove ha giocato dal 1980 al 1985, vincendo lo scudetto del 1983. A Montecarlo è stato premiato come Legend del Golden Foot 2019.</p>
      <p>
        <b>In Italia c'è un caso Cristiano Ronaldo, se lo aspettava?</b>
      </p>
      <p>«Quando un giocatore viene sostituito, deve avere rispetto per l'allenatore e per il compagno di squadra che entrerà al suo posto. Vale per tutti i giocatori, quindi anche per CR7»</p>
      <p>
        <b>Caso Ronaldo a parte, in Italia la Juventus domina da anni.</b>
      </p>
      <p>«Non è una novità. Se c'è una squadra che vince sempre, significa che sta facendo le cose al meglio. E allora mi chiedo: perché non imitare quella squadra? Bisogna prendere spunto dai migliori».</p>
      <p>
        <b>La Juve ha un segreto per vincere così tanto?</b>
      </p>
      <figure>
        <a href="https://www.dagospia.com/mediagallery/Dago_fotogallery-255339/1085859.htm">
          <img src="https://cdn-static.dagospia.com/img/foto/11-2018/falcao-andreotti-viola-1085859.jpg"/>
        </a>
        <figcaption>falcao andreotti viola</figcaption>
      </figure>
      <p>«No, è solo una squadra forte e ha una società incredibile alle spalle. Sanno sempre cosa fare, come comportarsi e come gestire i giocatori».</p>
      <p>
        <b>L'Inter, con Conte, sta provando a raggiungerla. In campionato è a un solo punto di distacco.</b>
      </p>
      <p>«Non sarà facile raggiungerla. La Juve è troppo abituata a vincere. Conte, comunque, è un allenatore molto abile, che sa tirare fuori il meglio dai suoi giocatori. Lo sta facendo anche all'Inter».</p>
      <p>
        <b>Meglio Sarri o Conte come stile di gioco?</b>
      </p>
      <p>«Dipende. La grandezza di un allenatore è quella di saper tirare fuori il meglio dai propri giocatori. A me piacciono i tecnici che puntano, sempre e comunque, alla vittoria e che non fanno mai calcoli».</p>
      <p>
        <b>In Italia e a Roma in particolare Falcao è considerato un mito del calcio mondiale.</b>
      </p>
      <figure>
        <a href="https://www.dagospia.com/mediagallery/Dago_fotogallery-255339/1085857.htm">
          <img src="https://cdn-static.dagospia.com/img/foto/11-2018/totti-falcao-1-1085857.jpg"/>
        </a>
        <figcaption>totti falcao 1</figcaption>
      </figure>
      <p>«Fa piacere essere ricordato così. Ormai sono passati più di 30 anni da quando giocavo nella Roma ma, ogni volta che torno, ricevo tanti attestati di stima. È emozionante. Credo che, al di là di quello che ho fatto in campo, sia importante come mi sia comportato. Ho cercato sempre di essere corretto e leale».</p>
      <p>
        <b>Che ne pensa della Roma di oggi?</b>
      </p>
      <figure>
        <a href="https://www.dagospia.com/mediagallery/Dago_fotogallery-255339/1231286.htm">
          <img src="https://cdn-static.dagospia.com/img/foto/10-2019/goal-di-notte-falcao-1231286.png"/>
        </a>
        <figcaption>goal di notte falcao</figcaption>
      </figure>
      <p>«Mi auguro possa arrivare il più in alto possibile. Mi sembra ci sia un bel progetto, ora però bisogna insistere e seguire il nuovo tecnico Fonseca».</p>
      <p>
        <b>Rispetto a club come la Juve, alla Roma manca uno stadio di proprietà.</b>
      </p>
      <p>«Il calcio moderno va verso quella direzione, i club più forti del mondo hanno tutti stadi di proprietà. E' evidente che per la Roma quello deve essere l'obiettivo finale».</p>
      <p>
        <b>Falcao a Roma ha lasciato un segno incancellabile. Con l'addio di Daniele De Rossi, dopo quello di Totti nel 2017, in giallorosso non ci sono più bandiere.</b>
      </p>
      <figure>
        <a href="https://www.dagospia.com/mediagallery/Dago_fotogallery-255339/1085856.htm">
          <img src="https://cdn-static.dagospia.com/img/foto/11-2018/totti-falcao-1085856.png"/>
        </a>
        <figcaption>totti falcao</figcaption>
      </figure>
      <p>«Il calcio moderno va avanti e corre veloce; su De Rossi, però, vorrei dire una cosa: ha avuto coraggio ad andare a giocare in Argentina, in un grande club come il Boca Juniors. Sono ammirato dalla sua decisione; credo che i giocatori italiani siano troppo legati alla serie A e facciano poca esperienza all'estero. In questo De Rossi può diventare un esempio».</p>
      <figure>
        <a href="https://www.dagospia.com/mediagallery/Dago_fotogallery-255339/1085862.htm">
          <img src="https://cdn-static.dagospia.com/img/foto/11-2018/viola-falcao-liedholm-1085862.jpg"/>
        </a>
        <figcaption>viola falcao liedholm</figcaption>
      </figure>
      <p><b>Quando si parla con Falcao, inevitabilmente il discorso vola su quel famoso Italia-Brasile 3-2 del Mondiale 1982</b>.</p>
      <p>«E' vero, se ne parla ancora tanto. Sai io che dico sempre? Se quel Brasile perdente è ancora così amato, significa che è stato davvero speciale. Non ha vinto, è vero, eppure tutti si ricordano di quella Seleçao con in squadra me, Zico, Junior, Socrates e gli altri».</p>
      <p>
        <b>Dopo CR7 alla Juve, come vedrebbe l'arrivo in Italia anche di Neymar?</b>
      </p>
      <p>«Insieme a Messi e Cristiano Ronaldo è uno dei tre top player mondiali. Ultimamente ha perso un po' il sorriso, è meno allegro rispetto al passato, ma resta un giocatore che può fare la differenza ovunque, anche nel campionato italiano. E magari da voi ritroverebbe anche l'allegria».</p>
      <figure>
        <a href="https://www.dagospia.com/mediagallery/Dago_fotogallery-255339/1216057.htm">
          <img src="https://cdn-static.dagospia.com/img/foto/09-2019/giuseppe-e-paulo-roberto-falcao-1216057.png"/>
        </a>
        <figcaption>giuseppe e paulo roberto falcao</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255339/1071406.htm">
          <img src="https://cdn-static.dagospia.com/img/foto/10-2018/lamberto-giorgi-falcao-1071406.png"/>
        </a>
        <figcaption>lamberto giorgi falcao</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255339/947654.htm">
          <img src="https://cdn-static.dagospia.com/img/foto/10-2017/maradona-falcao-947654.jpg"/>
        </a>
        <figcaption>maradona falcao</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255339/595883.htm">
          <img src="https://cdn-static.dagospia.com/img/foto/10-2014/1981-la-prodezza-di-falcao-che-stende-la-juventus-595883.jpg"/>
        </a>
        <figcaption>1981 la prodezza di falcao che stende la juventus</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255339/601618.htm">
          <img src="https://cdn-static.dagospia.com/img/foto/10-2014/paulo-roberto-falcao-601618.jpg"/>
        </a>
        <figcaption>Paulo Roberto Falcao</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255339/492964.htm">
          <img src="https://cdn-static.dagospia.com/img/foto/09-2013/barilla-falcao-obrigado-269738.jpg"/>
        </a>
        <figcaption>barilla falcao obrigado</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255339/754890.htm">
          <img src="https://cdn-static.dagospia.com/img/foto/01-2016/attrice-bianco-rosso-verdone-che-disse-no-a-falcao-754890.jpg"/>
        </a>
        <figcaption>ATTRICE BIANCO ROSSO VERDONE CHE DISSE NO A FALCAO</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255339/754891.htm">
          <img src="https://cdn-static.dagospia.com/img/foto/01-2016/falcao-754891.jpg"/>
        </a>
        <figcaption>FALCAO</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255339/770302.htm">
          <img src="https://cdn-static.dagospia.com/img/foto/03-2016/falcao-e-bruno-conti-770302.jpg"/>
        </a>
        <figcaption>FALCAO E BRUNO CONTI</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255339/770303.htm">
          <img src="https://cdn-static.dagospia.com/img/foto/03-2016/falcao-770303.jpg"/>
        </a>
        <figcaption>FALCAO</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255339/770304.htm">
          <img src="https://cdn-static.dagospia.com/img/foto/03-2016/un-giovane-roberto-falcao-770304.jpg"/>
        </a>
        <figcaption>UN GIOVANE ROBERTO FALCAO</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255339/770305.htm">
          <img src="https://cdn-static.dagospia.com/img/foto/03-2016/liedholm-conti-dino-viola-falcao-770305.jpg"/>
        </a>
        <figcaption>LIEDHOLM - CONTI - DINO VIOLA - FALCAO</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255339/770333.htm">
          <img src="https://cdn-static.dagospia.com/img/foto/03-2016/falcao-durante-la-finale-di-coppa-campioni-contro-il-liverpool-770333.jpg"/>
        </a>
        <figcaption>FALCAO DURANTE LA FINALE DI COPPA CAMPIONI CONTRO IL LIVERPOOL</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255339/898389.htm">
          <img src="https://cdn-static.dagospia.com/img/foto/05-2017/falcao-nappi-898389.jpg"/>
        </a>
        <figcaption>FALCAO NAPPI</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255339/945880.htm">
          <img src="https://cdn-static.dagospia.com/img/foto/10-2017/andreotti-falcao-viola-945880.png"/>
        </a>
        <figcaption>andreotti falcao viola</figcaption>
      </figure>
    </article>
  </body>
</html>