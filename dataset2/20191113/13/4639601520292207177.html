<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/13/society/i-viktoria-saronei-ti-xora-pou-tha-xtypisei-tis-epomenes-ores-xartes/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-13T13:12:01+00:00"/>
    <meta property="og:title" content="Η «Βικτώρια» σαρώνει τη χώρα : Πού θα «χτυπήσει» τις επόμενες ώρες (χάρτες)"/>
    <meta property="og:description" content="Το νέο κύμα κακοκαιρίας «Βικτώρια» συνεχίζει να σαρώνει τη χώρα αφήνοντας πίσω της εκτεταμένες καταστροφές και πλημμυρισμένους δρόμους ενώ δύσκολες ώρες αναμένεται να περάσουν οι κάτοικοι πολλών περιοχών μέχρι το βράδυ οπότε και αναμένεται επιδείνωση των φαινομένων."/>
  </head>
  <body>
    <article>
      <h1>Η «Βικτώρια» σαρώνει τη χώρα : Πού θα «χτυπήσει» τις επόμενες ώρες (χάρτες)</h1>
      <h2>Το νέο κύμα κακοκαιρίας «Βικτώρια» συνεχίζει να σαρώνει τη χώρα αφήνοντας πίσω της εκτεταμένες καταστροφές και πλημμυρισμένους δρόμους ενώ δύσκολες ώρες αναμένεται να περάσουν οι κάτοικοι πολλών περιοχών μέχρι το βράδυ οπότε και αναμένεται επιδείνωση των φαινομένων.</h2>
      <address><time datetime="2019-11-13T13:12:01+00:00">13 Nov 2019, 13:12</time> by <a rel="author">ΤοΒΗΜΑ Team</a></address>
      <p>Το νέο κύμα κακοκαιρίας «Βικτώρια» συνεχίζει να σαρώνει τη χώρα αφήνοντας πίσω της εκτεταμένες καταστροφές και πλημμυρισμένους δρόμους ενώ δύσκολες ώρες αναμένεται να περάσουν οι κάτοικοι πολλών περιοχών μέχρι το βράδυ οπότε και αναμένεται επιδείνωση των φαινομένων.</p>
      <p>Σύμφωνα με τα νεότερα προγνωστικά στοιχεία οι βροχές και οι καταιγίδες που συνοδεύουν την <i>κακοκαιρία «Βικτώρια»</i>αναμένεται να συνεχιστούν σε πολλές περιοχές της χώρας έως το βράδυ της Τετάρτης, με έμφαση στα ανατολικά και νότια ηπειρωτικά, στην Κεντρική και Ανατολική Μακεδονία, στη Θράκη, στο Αιγαίο και στην Κρήτη.</p>
      <p>
        <a href="https://www.in.gr/2019/11/13/economy/oikonomikes-eidiseis/pou-exoun-ta-lefta-tous-oi-ellines-poses-einai-oi-katatheseis-sto-eksoteriko/">Που έχουν τα λεφτά τους οι Ελληνες – Πόσες είναι οι καταθέσεις στο εξωτερικό</a>
      </p>
      <h3>Έντονα φαινόμενα το μεσημέρι</h3>
      <p>Μάλιστα, από τις μεσημεριανές ώρες όλα τα στοιχεία συνηγορούν στο σχηματισμό μιας σημαντικής σε έκταση ζώνης σύγκλισης από το Κεντρικό έως το Νοτιοδυτικό Αιγαίο, όπου θα εκδηλωθούν βροχές και καταιγίδες ιδιαίτερα μεγάλης κατά τόπους έντασης.</p>
      <p>Η ζώνη αυτή, σύμφωνα με το meteo.gr,  σταδιακά θα κινηθεί προς τα ανατολικά, επηρεάζοντας την Εύβοια, τις Κυκλάδες, την Κρήτη και το βράδυ τα Δωδεκάνησα.</p>
      <p>Επισημαίνεται ότι  στις περιοχές που θα επηρεαστούν από τα πολύ έντονα φαινόμενα είναι αρκετά πιθανό να βρεθούν μετά το μεσημέρι τμήματα του νομού Αττικής και ενδεχομένως της πόλης της Αθήνας.</p>
      <p>*Στους χάρτες που ακολουθούν παρουσιάζονται οι εκτιμώμενες βροχοπτώσεις σε επιλεγμένα τρίωρα (βροχές εντός του τελευταίου τριώρου από την αναγραφόμενη στο χάρτη ώρα).</p>
      <figure>
        <img src="https://www.in.gr/wp-content/uploads/2019/11/vroxix-600x493.jpg"/>
      </figure>
      <figure>
        <img src="https://www.in.gr/wp-content/uploads/2019/11/vroxix1-600x493.jpg"/>
      </figure>
      <figure>
        <img src="https://www.in.gr/wp-content/uploads/2019/11/vroxix2-600x493.jpg"/>
      </figure>
      <h4>Σαρώνει η «Βικτώρια»</h4>
      <p>Τις προηγούμενες ώρες η κακοκαιρία έπληξε με σφοδρότητα πολλές περιοχές της χώρας.</p>
      <p>Κατά τη διάρκεια της νύχτας και έως τις 09:00 το πρωί της Τετάρτης 13/11 τα εντονότερα φαινόμενα σημειώθηκαν στην Κρήτη (ιδιαίτερα στο νομό Χανίων) ενώ έντονες βροχοπτώσεις έπληξαν  και την Αττική.</p>
      <p>Στον πίνακα που ακολουθεί παρουσιάζονται οι 8 σταθμοί του <b><i><a href="https://www.meteo.gr/Gmap.cfm">δικτύου του Εθνικού Αστεροσκοπείου Αθηνών / meteo.gr</a></i></b> που κατέγραψαν τα μεγαλύτερα ύψη βροχόπτωσης έως τις 08:30 το πρωί της Τετάρτης 13/11.</p>
      <figure>
        <img src="https://www.in.gr/wp-content/uploads/2019/11/metrisibroxi-600x380.jpg"/>
      </figure>
      <p>
        <a href="https://www.tovima.gr/2019/11/13/society/kykloforiako-komfouzio-giati-epestrepse-stin-athina-pou-epikratei-xaos/">Γιατί επέστρεψε το κυκλοφοριακό κομφούζιο στην Αθήνα</a>
      </p>
    </article>
  </body>
</html>