<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89502"/>
    <meta property="og:site_name" content="Denník politika"/>
    <meta property="article:published_time" content="2019-11-13T13:35:03+00:00"/>
    <meta property="og:title" content="Súd rozhoduje o väzbe pre troch obvinených z vraždy Kuciaka"/>
    <meta property="og:description" content="13.11.2019 (Webnoviny.sk) – Špecializovaný trestný súd v Pezinku od 12:30 rozhoduje o ďalšej väzbe pre trojicu obvinenú v kauze vraždy novinára Jána Kuciaka."/>
  </head>
  <body>
    <article>
      <h1>Súd rozhoduje o väzbe pre troch obvinených z vraždy Kuciaka</h1>
      <address><time datetime="2019-11-13T13:35:03+00:00">13 Nov 2019, 13:35</time> by <a rel="author">Webnoviny</a></address>
      <p>13.11.2019 (Webnoviny.sk) – Špecializovaný trestný súd v Pezinku od 12:30 rozhoduje o ďalšej väzbe pre trojicu obvinenú v kauze vraždy novinára Jána Kuciaka.</p>
      <h3>Kočnera sa konanie netýka</h3>
      <p>Prokurátor Úradu špeciálnej prokuratúry podal v tomto prípade obžalobu na Tomáša Sz., Miroslava M., Alenu Zs. Tiež na podnikateľa Mariana K., ktorý je momentálne tiež stíhaný väzobne, ale pre kauzu údajného falšovania zmeniek v hodnote desiatok miliónov eur. Z tohoto dôvodu sa ho stredajšie konanie pred súdom netýka.</p>
      <p>Obvinených pred súd predviedli eskorty kukláčov za sprísnených bezpečnostných podmienok. Ďalší pôvodne obvinený Zoltán A. bol vyčlenený na samostatné konanie a v prípade vystupuje ako svedok. S prokurátorom už uzavrel dohodu o vine a treste, ktorú ešte musí odobriť súd.</p>
      <h3>Vražda podnikateľa Molnára</h3>
      <p>V obžalobe proti štvorici je zahrnutých šesť skutkov, vrátane vraždy Jána Kuciaka a jeho partnerky Martiny Kušnírovej a tiež vraždy kollárovského podnikateľa Petra Molnára z roku 2016. V prípade uznania viny hrozí obvineným trest 25 rokov alebo doživotie.</p>
      <p>Jána Kuciaka a jeho partnerku zastrelili vo februári 2018 v ich dome v obci Veľká Mača pri Galante. Kuciak pracoval pre portál Aktuality.sk a zaoberal sa ja kauzami spojenými s Marianom K.</p>
      <p>Viac k témam: <a href="https://www.webnoviny.sk/tag/vrazda-novinara/"><u>vražda novinára</u></a><br/>Zdroj: Webnoviny.sk – <a href="https://www.webnoviny.sk/sud-rozhoduje-o-vazbe-pre-troch-obvinenych-z-vrazdy-kuciaka/"><u>Súd rozhoduje o väzbe pre troch obvinených z vraždy Kuciaka</u></a> © SITA Všetky práva vyhradené.</p>
    </article>
  </body>
</html>