<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/startira-vtoriyat-etap-na-aktsiya-zima-406628.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-13T13:22:07+00:00"/>
    <meta property="og:title" content="Стартира вторият етап на акция &quot;Зима&quot;"/>
    <meta property="og:description" content="Във фокуса ще бъдат готовността на шофьорите за зимния сезон и особено гумите"/>
  </head>
  <body>
    <article>
      <h1>Стартира вторият етап на акция "Зима"</h1>
      <address><time datetime="2019-11-13T13:22:07+00:00">13 Nov 2019, 13:22</time> by <a rel="author">Стандарт</a></address>
      <p>От Пътна полиция обявиха, че започват втория етап на акция "Зима". При него във фокуса на проверките ще бъде готовността на шофьорите за студения зимен сезон като особено внимание ще се обръща на оборудването със зимни гуми.</p>
      <p>От полицията ще започнат да глобяват още от днес. Акцент във втория етап на акцията ще са и пешеходците - пресичат ли правилно и дали шофьорите отнемат предимството им. Засиленият контрол ще продължи до 20 ноември.</p>
      <p>За последните 2 дни при инциденти на пътя са загинали четирима пешеходци. За това от Пътна полиция настояват пешеходците да са видими на пътя и да не са с тъмно облекло, докато се движат по улиците. За последните 10 дни са били установени над 40 000 нарушения.</p>
      <p>От 21 до 30 ноември ще се проведе третият етап от акция „Зима”. Тогава полицаите ще следят основно за техническата изправност на автомобилите.</p>
    </article>
  </body>
</html>