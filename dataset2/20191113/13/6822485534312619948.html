<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822082.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T13:06:00+00:00"/>
    <meta property="og:title" content="ترامپ رئیس دفترش را تهدید به اخراج کرده است"/>
    <meta property="og:description" content="به گزارش ایسنا، سه مقام آگاه از این مساله به روزنامه واشنگتن پست گفته‌اند، دونالد ترامپ، رییس جمهور آمریکا از تایید توقیف کمک نظامی به اوکراین برای اعمال فشار بر کی‌یف از سوی میک مالوینی، رییس دفترش خشمگین بوده است."/>
  </head>
  <body>
    <article>
      <h1>ترامپ رئیس دفترش را تهدید به اخراج کرده است</h1>
      <address>
        <time datetime="2019-11-13T13:06:00+00:00">13 Nov 2019, 13:06</time>
      </address>
      <p>دونالد ترامپ طی چند هفته اخیر رییس دفتر موقت خود را بر سر اشتباهات اخیرش در میانه تحقیقات استیضاح به اخراج تهدید کرده است.</p>
      <p>به گزارش ایسنا، سه مقام آگاه از این مساله به روزنامه واشنگتن پست گفته‌اند، دونالد ترامپ، رییس جمهور آمریکا از تایید توقیف کمک نظامی به اوکراین برای اعمال فشار بر کی‌یف از سوی میک مالوینی، رییس دفترش خشمگین بوده است.</p>
      <p>به گزارش پایگاه خبری هیل، گزارش شده که معاونان ارشد ترامپ به او توصیه کرده‌اند که اخراج مالوینی در چنین برهه حساسی به ویژه با توجه به نقش او در تصمیم‌گیری برای توقف موقت کمک نظامی به اوکراین و هرج و مرجی که به دنبال تلاش برای یافتن جانشینی برای او ایجاد می‌شود، پیامدهای نامطلوبی را در پی خواهد داشت.</p>
      <p>یکی از مشاوران ترامپ به روزنامه واشنگتن پست گفت: فکر نمی‌کنم تا پس از ماه دسامبر شاهد کناره‌گیری او باشیم اما رییس جمهور از این اقدام او بسیار خشمگین بود. آن روز، روز بسیار بدی برای رییس جمهور بود.</p>
      <p>یکی از مقامات ارشد آمریکا نیز در این باره گفته است: ترامپ نظر همه را درباره مالوینی می‌پرسد. او مشخصا از او ناراحت است. به او توصیه شده که آخرین چیزی که در این شرایط نیاز دارد، یک جابه‌جایی دیگر در میان کارکنانش است.</p>
    </article>
  </body>
</html>