<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/kulonleges-allas-uresedett-meg-a-windsori-kastelyban-erzsebet-kiralyno-takaritot-keres/186496"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-13T13:00:00+00:00"/>
    <meta property="og:title" content="Különleges állás üresedett meg a windsori kastélyban – Erzsébet királynő takarítót keres"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Különleges állás üresedett meg a windsori kastélyban – Erzsébet királynő takarítót keres</mark>
      </h1>
      <address><time datetime="2019-11-13T13:00:00+00:00">13 Nov 2019, 13:00</time> by <a rel="author">Bors</a></address>
      <p>
        <b>A királyi család rajongói előnyben! </b>
        <b>A királyi család rajongói előnyben!</b>
      </p>
      <p>Akinek minden álma az volt, hogy a királyi palotában éljen, most itt a remek alkalom! Sőt, még fizetnek is érte! Egy szerencsés ugyanis hamarosan takarítóként kísérheti végig a királyi család mindennapjait.</p>
      <p>Az angol királyi család <a href="https://theroyalhousehold.tal.net/vx/lang-en-GB/mobile-0/appcentre-1/brand-3/xf-53d686893387/candidate/so/pm/1/pl/4/opp/2170-Daily-Cleaner/en-GB">honlapján közzétett</a> álláshirdetésből minden kritérium és tudnivaló kiderül, így minden jelentkező pontosan tudja majd, mire vállalkozik.</p>
      <figure>
        <img src="http://media.borsonline.hu/cikk/20/192079/big-lead/650x360/2022255_000-1lb9fz.jpg"/>
        <figcaption>Erzsébet királynő takarítót keres © AFP</figcaption>
      </figure>
      <p>Az állás betöltésének feltétele, hogy a leendő takarító rendelkezzen vendéglátós- vagy házvezetői tapasztalattal, hogy jó szeme legyen az apró részletekhez, és persze az igényesen végezze munkáját.</p>
      <p>A leendő takarító windsori kastély fő irodáját és annak gazdag enteriőrjét tartja majd rendben hétfőtől vasárnapig, heti 30 órában. Az éves fizetés körülbelül 5 millió 800 ezer forintra jön ki, ami azt jelenti, hogy a királyi takarító <b>havonta</b> közel <b>félmillió</b> <b>forint</b>nak megfelelő angol fontért tartja rendben a rezidenciát.</p>
      <p>Ez meglehetősen kecsegtető ajánlat, főleg azoknak, akik rajonganak a királyi családért: a leendő takarító ugyanis minden nap közel öt órát tölthet a windsori kastélyban.</p>
    </article>
  </body>
</html>