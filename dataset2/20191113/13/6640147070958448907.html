<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/age-of-empires-iv-x019/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-13T13:44:00+00:00"/>
    <meta property="og:title" content="Age of Empires IV: Microsoft lascia intendere che sarà all’X019"/>
    <meta property="og:description" content="Il capo marketing di Xbox Aaron Greenberg ha pubblicato sul proprio profilo Twitter un teaser che conferma la presenza di Age of Empires IV all'X019."/>
  </head>
  <body>
    <article>
      <h1>Age of Empires IV: Microsoft lascia intendere che sarà all’X019</h1>
      <address><time datetime="2019-11-13T13:44:00+00:00">13 Nov 2019, 13:44</time> by <a rel="author">Gianluca Saitto</a></address>
      <p><b>Age of Empires IV</b> è stato annunciato ufficialmente durante la Gamescom 2017 e da allora non abbiamo saputo più nulla a riguardo dello strategico in tempo reale di Relic Entertainment. Tuttavia, il lungo silenzio si sta per spezzare definitivamente.</p>
      <p>Dopo il countdown apparso sul sito ufficiale del gioco, e tutte le voci di corridoio che davano per presente all X019 il nuovo capitolo di Age of Empires, oggi arriva quella che sembra essere una<b> conferma da parte di Microsoft</b>. Aaron Greenberg, il capo del marketing di Xbox, ha pubblicato sul proprio profilo Twitter un post che fa intendere senza troppi giri di parole che Age of Empires 4 sarà mostrato all’X019, evento tutto a tema Xbox che si terrà a Londra dal 14 al 16 novembre.</p>
      <figure>
        <iframe data-src="https://twitter.com/aarongreenberg/status/1194547758734233600?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/05/age-of-empire-iv-33594.768x432.jpg"/>
        </figure>
        <figure>
          <img src="https://www.tomshw.it/images/images/2019/05/age-of-empire-iv-33592.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/call-of-duty-modern-warfare-trials/">Call of Duty Modern Warfare: la modalità Trials sta per tornare</a></p>
      <p>All’inizio di quest’anno, Greenberg aveva annunciato che <b>il gameplay di Age of Empires 4 sarebbe stato mostrato proprio durante l’X019</b>, e ora ha offerto ai giocatori una nuova gif per attirare le attenzioni degli appassionati della saga. Questo piccolo teaser è stato accompagnato anche da una riga di testo scritta dal capo del marketing di Xbox, che recita <i>“Una nuova era è alle porte dell’X019”</i>.</p>
      <p>l’X019 inizierà domani 14 novembre e presenterà l’evento Inside Xbox più grande e longevo di sempre a detta di Microsoft. Sarà possibile seguire l’evento tramite i canali ufficiali Xbox, e vi ricordiamo che le trasmissioni inizieranno alle ore 21:00, orario italiano. <b>Siete pronti per ricevere delle novità riguardo Age of Empires IV?</b> Diteci la vostra nella sezione dedicata ai commenti.</p>
      <blockquote>Per ingannare l’attesa di un nuovo capitolo dello strategico in tempo reale Microsoft potete acquistare Age of Empires III Complete Collection su Amazon a <a href="https://toms.it/L6zvk">questo indirizzo</a>.</blockquote>
    </article>
  </body>
</html>