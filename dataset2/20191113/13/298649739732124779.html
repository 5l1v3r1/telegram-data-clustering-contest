<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/13/farsi-il-conto-corrente-di-google-top10_20191113_145850/"/>
    <meta property="og:site_name" content="Askanews"/>
    <meta property="article:published_time" content="2019-11-13T13:58:50+00:00"/>
    <meta property="og:title" content="Farsi il conto corrente di Google"/>
    <meta property="og:description" content="New York, 13 nov. (askanews) – Google è pronta a entrare nel settore bancario. Il prossimo anno, offrirà conti correnti gestiti da Citigroup e una piccola banca di credito cooperativo dell’Università di Stanford. Lo riporta il Wall Street Journal. Il colosso di Mountain View seguirà la strada tracciata da altri gruppi tecnologici: Facebook, che vuole […]"/>
  </head>
  <body>
    <article>
      <h1>Farsi il conto corrente di Google</h1>
      <h2>Quello che nacque come motore di ricerca entra nel settore bancario</h2>
      <address>
        <time datetime="2019-11-13T13:58:50+00:00">13 Nov 2019, 13:58</time>
      </address>
      <figure>
        <img src="http://www.askanews.it/wp-content/uploads/2019/11/20191113_145849_C8CDCD2F.jpg"/>
      </figure>
      <p>New York, 13 nov. (askanews) – Google è pronta a entrare nel settore bancario. Il prossimo anno, offrirà conti correnti gestiti da Citigroup e una piccola banca di credito cooperativo dell’Università di Stanford. Lo riporta il Wall Street Journal.</p>
      <p>Il colosso di Mountain View seguirà la strada tracciata da altri gruppi tecnologici: Facebook, che vuole la sua valuta digitale, ha lanciato Facebook Pay, una piattaforma per i pagamenti valida anche su WhatsApp e Instagram; Apple, recentemente, ha lanciato la propria carta di credito. L’obiettivo di tutti i colossi tech, naturalmente, è quello di raccogliere un numero sempre più consistente di dati sugli utenti.</p>
      <p>A24/Pca/Int2</p>
    </article>
  </body>
</html>