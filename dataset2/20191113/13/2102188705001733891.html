<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/13/653666/"/>
    <meta property="og:site_name" content="Економічна правда"/>
    <meta property="article:published_time" content="2019-11-13T13:35:00+00:00"/>
    <meta property="og:title" content="Нафтогаз зриває плани Газпрому на розміщення євробондів — РосЗМІ"/>
    <meta property="og:description" content="“Газпром” скасував намічене на цей тиждень розміщення євробондів в швейцарських франках через ризик втратити гроші у разі дій “Нафтогазу України”."/>
  </head>
  <body>
    <article>
      <h1>Нафтогаз зриває плани Газпрому на розміщення євробондів — РосЗМІ</h1>
      <address>
        <time datetime="2019-11-13T13:35:00+00:00">13 Nov 2019, 13:35</time>
      </address>
      <p>"Газпром" скасував намічене на цей тиждень розміщення євробондів в швейцарських франках через ризик втратити гроші у разі дій "Нафтогазу України".</p>
      <p>Про це повідомляє "<a href="https://www.interfax.ru/business/683985">Інтерфакс</a>" з посиланням на інформоване джерело.</p>
      <p>За словами джерела, юристи, що займалися організацією угоди не змогли твердо гарантувати, що залучені кошти не будуть втрачені. Він не виключив, що в разі відкриття сприятливого "вікна" компанія може і залучити фінансування найближчим часом, так як нова програма бондів підготовлена ​​і для неї є всі документи та інформаційні матеріали.</p>
      <p>В кінці листопада "Газпром" повинен випустити звіт за три квартали по МСФО (міжнародним стандартам фінансової звітності).</p>
      <p>Це вимагає оновлення емісійних документів до розміщення і в цьому випадку компанія вже не вийде з новими бондами до кінця року, зорієнтував співрозмовник "Інтерфаксу".</p>
      <p>Повідомляється, що в минулу п'ятницю "Газпром" опублікував матеріали нової програми бондів нової SPV Gaz Finance PLC з лімітом в 30 млрд євро, включаючи оновлений інформаційний меморандум.<br/><br/><b>Нагадаємо</b>:</p>
      <p>
        <i>Нещодавно, НАК "Нафтогаз України" домоглася <a href="https://www.epravda.com.ua/news/2019/11/11/653550/">арешту рахунків SPV-компанії єврооблігацій "Газпрому"</a> в японських ієнах - GazAsia Capital S.A.</i>
      </p>
      <p>
        <i>Раніше російська сторона пропонувала "обнулити" 22 мільярди доларів претензій в обмін на новий транзит, Нафтогаз <a href="https://www.epravda.com.ua/news/2019/11/5/653361/">не бачить для цього підстав.</a></i>
      </p>
      <p>
        <i>Перед цим в Брюсселі відбулися тристоронні газові переговори між Україною, Росією та ЄС про новий довгостроковий контракт на транзит російського газу через Україну, після яких віцепрезидент Єврокомісії Марош Шефчович висловив розчарування.</i>
      </p>
      <p>
        <i>Шефчович зазначив, що не вдалося домовитись щодо тривалості контракту, обсягів та тарифів. За його словами, параметри, які він представив, були прийнятні для українських партнерів, але росіяни на них не погоджувалися.</i>
      </p>
    </article>
  </body>
</html>