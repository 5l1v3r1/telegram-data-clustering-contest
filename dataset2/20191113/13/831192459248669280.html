<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/etsi-itan-to-s3x-stin-archaia-ellada-i-diaforetiki-optiki-kai-oi-perierges-antilipseis-poy-sokaroyn-ti-ypostirizan-ippokratis-dimokritos-kai-aristotelis-foto-2/"/>
    <meta property="og:site_name" content="europost.gr"/>
    <meta property="article:published_time" content="2019-11-13T13:30:04+00:00"/>
    <meta property="og:title" content="Έτσι ήταν το σ3ξ στην αρχαία Ελλάδα!… Η διαφορετική οπτική και οι περίεργες αντιλήψεις που σοκάρουν – Τι υποστήριζαν Ιπποκράτης, Δημόκριτος και Αριστοτέλης?… (Φωτο)"/>
    <meta property="og:description" content="Οι αρχαίοι Έλληνες είχαν μία διαφορετική οπτική για το σεξ, με περίεργες αντιλήψεις! Μάλιστα ο Δημόκριτος πίστευε ότι οι άνθρωποι παίρνουν την ίδια ευχαρίστηση από το… ξύσιμο, όσο και από το σεξ. Διαβάστε παρακάτω... Ο Αριστοτέλης αναρωτιόταν"/>
  </head>
  <body>
    <article>
      <h1>Έτσι ήταν το σ3ξ στην αρχαία Ελλάδα!… Η διαφορετική οπτική και οι περίεργες αντιλήψεις που σοκάρουν – Τι υποστήριζαν Ιπποκράτης, Δημόκριτος και Αριστοτέλης?… (Φωτο)</h1>
      <address>
        <time datetime="2019-11-13T13:30:04+00:00">13 Nov 2019, 13:30</time>
      </address>
      <p>Οι αρχαίοι Έλληνες είχαν μία διαφορετική οπτική για το σεξ, με περίεργες αντιλήψεις!</p>
      <p>Μάλιστα ο Δημόκριτος πίστευε ότι οι άνθρωποι παίρνουν την ίδια ευχαρίστηση από το… ξύσιμο, όσο και από το σεξ. Διαβάστε παρακάτω…</p>
      <p>Ο Αριστοτέλης αναρωτιόταν γιατί οι άνθρωποι ντρέπονται να παραδεχτούν ότι τους αρέσει η σεξουαλική συνεύρεση, ενώ δε συμβαίνει το ίδιο με το ποτό ή το φαγητό. Μήπως αυτό οφείλεται στο γεγονός, αναφέρει στα Προβλήματα, ότι επιθυμούμε πράγματα που θέλουμε οπωσδήποτε να αποκτήσουμε –με ορισμένα από αυτά να είναι απαραίτητα για τη ζωή- ενώ η σεξουαλική επιθυμία δεν είναι ζωτικής σημασίας;</p>
      <p>Ο Επίκουρος –ναι, αυτός που θεωρεί την ευχαρίστηση ως το νόημα της ζωής- δήλωνε ότι το σεξ δεν έχει κάνει ποτέ καλό σε κανέναν και ότι κανείς θα έπρεπε να είναι ευχαριστημένος αν δεν του έχει κάνει κακό.</p>
      <p>Από την άλλη, γράφει ο συγγραφέας J.C. McKeown σε άρθρο του στη Huffington Post, όσοι ασκούσαν την ιατρική στην αρχαία Ελλάδα είχαν μια περισσότερο θετική στάση απέναντι στην ερωτική επαφή. Τη συνιστούσαν μάλιστα ως τρόπο αντιμετώπισης ενός ευρύτατου φάσματος παθήσεων όπως: η κατάθλιψη, η δυσπεψία, ο ίκτερος, οι πόνοι στη μέση, η αδύναμη όραση κ.ά.</p>
      <figure>
        <img src="https://europost.gr/wp-content/uploads/2019/05/sex_achient_4-300x283.jpg"/>
      </figure>
      <p>Ο Ιπποκράτης, ο πατέρας της ιατρικής, υποστήριζε ότι η χωρίς όρια σεξουαλική επαφή μπορούσε να θεραπεύσει τη δυσεντερία. Ακόμη, ότι το σεξ μπορεί να ανακουφίσει από το δάγκωμα ενός φιδιού ή σκορπιού, ωστόσο μπορεί τη σύντροφο εκείνου που δαγκώθηκε καθώς επίσης και να κάνει καλό στη διανοητική υγεία του ατόμου.</p>
      <p>Σε ιατρικά κείμενα της αρχαίας Ελλάδας παρέχονται ακόμη «συνταγές» θεραπείας της αντρικής ανικανότητας, όπως για παράδειγμα η επάλειψη του πέους με ένα μείγμα από πιπέρι, ελαιόλαδο και μέλι. Αν κάποιος ήθελε να κάνει το πέος του να δείχνει… μεγαλύτερο, έπρεπε να βουτήξει τη ρίζα ενός φυτού –δε γνωρίζουμε ποιου- σε καλής ποιότητας κρασί για τρεις ημέρες και όποτε το χρειαζόταν να το δένει στο μηρό του, προσθέτει ο συγγραφέας.</p>
      <p>Ο Αριστοτέλης, ακόμη, πίστευε ότι το μέγεθος… μετράει, όμως είχε μια διαφορετική θεωρία! Πίστευε ότι όσο πιο μακρύ ήταν το πέος ενός άντρα, τόσο πιο μακριά έπρεπε να «ταξιδέψει» το σπέρμα, με αποτέλεσμα να είναι πιο δύσκολο να τεκνοποιήσει!</p>
      <p>Στις παρακάτω εικόνες παρουσιάζονται μερικές από τις περίεργες αντιλήψεις που είχαν στην αρχαία Ελλάδα για το σεξ- άλλες φορές με σατιρική διάθεση, άλλες ήδη γνωστές και άλλες εντελώς παράξενες.</p>
      <p>Ο J.C. McKeown έγραψε το παραπάνω άρθρο με αφορμή την κυκλοφορία του νέου του βιβλίου «The Cabinet of Greek Curiosities: Strange Tales and Surprising Facts From the Cradle of Western Civilization».</p>
      <figure>
        <img src="https://europost.gr/wp-content/uploads/2019/05/gre1-247x300.jpg"/>
      </figure>
      <p>Γυναίκα σε χωράφι με φαλλούς: Μια γυναίκα περιποιείται το χωράφι της που είναι γεμάτο με… φαλλούς διακωμωδεί την κατάσταση.</p>
      <figure>
        <img src="https://europost.gr/wp-content/uploads/2019/05/gre5-300x288.jpg"/>
      </figure>
      <p>Νόμισμα με ένα σάτυρο σε στύση: Απεικονίζει ένα σάτυρο –μισός άντρας, μισός κατσίκα, ο οποίος μπορεί να μην είχε την καλύτερη εξωτερική εμφάνιση, αλλά του… περίσσευε ο πόθος. Τέτοια νομίσματα κυκλοφορούσαν στην αρχαία Θράκη και Μακεδονία στα τέλη του 6ου –αρχές του 5ου αιώνα προ Χριστού.</p>
      <figure>
        <img src="https://europost.gr/wp-content/uploads/2019/05/gre7-300x297.jpg"/>
      </figure>
      <p>Σεξ επί πληρωμή: «Το αγόρι είναι όμορφο» αναγράφεται στο πάνω μέρος αυτής της εικόνας. Οι ομοφυλόφιλοι που εκδίδονταν στην Αθήνα έχαναν τα πολιτικά τους δικαιώματα, ενώ για όσα δημόσια πρόσωπα υπήρχε η υποψία ότι είχαν τέτοιου είδους επαφές, υπήρχε κατακραυγή. Από την άλλη, γράφει ο J.C. McKeown, ο Αριστοτέλης σημειώνει: «Στην Κρήτη η ομοφυλοφιλία “θεσπίστηκε” προκειμένου να περιοριστούν οι γεννήσεις, λόγω των σεξουαλικών συνευρέσεων με γυναίκες.</p>
    </article>
  </body>
</html>