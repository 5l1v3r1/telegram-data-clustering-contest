<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/imamoglu-karsiti-bildiri-okuyan-murat-kazanasmazin-yeni-gorevi-ne-oldu/926839"/>
    <meta property="og:site_name" content="medya faresi"/>
    <meta property="article:published_time" content="2019-11-13T13:03:00+00:00"/>
    <meta property="og:title" content="İmamoğlu karşıtı bildiri okuyan Murat Kazanasmaz'ın yeni görevi ne oldu?"/>
    <meta property="og:description" content="23 Haziran seçimleri öncesinde İBB Başkanı İmamoğlu'nu hedef alan bir açıklama metni okuyan akabinde de ağustos ayında İBB'deki işine son verilen Murat Kazanasmaz, Polis Radyosu'nda Genel Koordinatör oldu."/>
  </head>
  <body>
    <article>
      <h1>İmamoğlu karşıtı bildiri okuyan Murat Kazanasmaz'ın yeni görevi ne oldu?</h1>
      <h2>23 Haziran seçimleri öncesinde İBB Başkanı İmamoğlu'nu hedef alan bir açıklama metni okuyan akabinde de ağustos ayında İBB'deki işine son verilen Murat Kazanasmaz, Polis Radyosu'nda Genel Koordinatör oldu.</h2>
      <address>
        <time datetime="2019-11-13T13:03:00+00:00">13 Nov 2019, 13:03</time>
      </address>
      <p>Bir grup İBB çalışanı, 23 Haziran İstanbul Büyükşehir Belediye Başkanlığı tekrar seçimlerinden tam 2 hafta önce İBB binası önünde Ekrem İmamoğlu'nu hedef alan miting düzenlemiş, mitingde konuşmayı trafik uzmanı, İBB çalışanı Murat Kazanasmaz yapmıştı.</p>
      <p>Açıklamada "İstanbulumuz için yıllardır kaynakları etkin ve verimli kullanarak yapılan yüzlerce hizmet ve faaliyeti bir algı operasyonu ile 'israf' kavramına sıkıştırma 'insafsızlığı' gösterenleri kınıyoruz" denilerek Ekrem İmamoğlu protesto edilmişti.</p>
      <p>Kamuoyunda da tepkiye neden olan açıklamayı okuyan Murat Kazanasmaz'ın Ağustos ayında işine son verilmişti.</p>
      <p>POLİS RADYOSU'NDA GÖREVE BAŞLADI</p>
      <p>Kazanasmaz'ın bu ayın başında Polis Teşkilatı Haberleşme Dairesi Başkanlığı'na bağlı olan ve Türkiye genelinde ulusal yayın yapan Polis Radyosu'nda göreve başladığı öğrenildi.</p>
      <p>Sözcü'ye kısa bir açıklama yapan Kazanasmaz "Polis Radyosu Genel Koordinatörü" olarak görevlendirildiğini söyledi.</p>
    </article>
  </body>
</html>