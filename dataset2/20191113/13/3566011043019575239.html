<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547068.html/%D8%A7%D9%88%D9%84%DB%8C%D9%86-%D8%A7%DA%A9%D8%B1%D8%A7%D9%86-%D9%88%DB%8C%DA%98%D9%87-%D9%81%DB%8C%D9%84%D9%85-%D8%B3%DB%8C%D9%86%D9%85%D8%A7%DB%8C%DB%8C--%D9%85%D9%86%D8%B7%D9%82%D9%87-%D9%BE%D8%B1%D9%88%D8%A7%D8%B2-%D9%85%D9%85%D9%86%D9%88%D8%B9--%D8%A8%D8%A7-%D8%AD%D8%B6%D9%88%D8%B1-%D9%87%D8%A7%D8%AF%DB%8C-%D8%AD%D8%AC%D8%A7%D8%B2%DB%8C-%D9%81%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T13:27:00+00:00"/>
    <meta property="og:title" content="اولین اکران ویژه فیلم سینمایی «منطقه پرواز ممنوع» با حضور هادی حجازی فر"/>
    <meta property="og:description" content="اولین اکران ویژه فیلم سینمایی «منطقه پرواز ممنوع» فردا پنجشنبه 23 آبان ماه با حضور بازیگران این فیلم ازجمله هادی حجازی فر در پردیس سینمایی آزادی برگزار می‌شود."/>
  </head>
  <body>
    <article>
      <h1>اولین اکران ویژه فیلم سینمایی «منطقه پرواز ممنوع» با حضور هادی حجازی فر</h1>
      <address>
        <time datetime="2019-11-13T13:27:00+00:00">13 Nov 2019, 13:27</time>
      </address>
      <p>اولین اکران ویژه فیلم سینمایی «منطقه پرواز ممنوع» فردا پنجشنبه 23 آبان ماه با حضور بازیگران این فیلم ازجمله هادی حجازی فر در پردیس سینمایی آزادی برگزار می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از عمار فیلم، اولین اکران ویژه فیلم سینمایی «منطقه پرواز ممنوع» فردا پنجشنبه 23 آبان ماه در سانس های ۱۸ و ۱۹ با حضور بازیگران این فیلم شامل هادی حجازی فر، بهار نوحیان، علی زکریایی و سایر عوامل این فیلم در پردیس سینمایی آزادی برگزار می‌شود.</p>
      <p>این فیلم با بازی متفاوت هادی حجازی‌فر، دو جایزه بهترین بازیگر و پرمخاطب‌ترین فیلم جشنواره کودکان و نوجوانان را از آن خود کرده است.</p>
      <p>فیلم سینمایی «منطقه پرواز ممنوع» به کارگردانی امیر داسارگر و تهیه کنندگی حامد بامروت نژاد، روایتگر داستان سه نوجوان است که در حین آماده‌ شدن برای مسابقه ساخت پهپاد، با پیدا شدن یک یوزپلنگ در حوالی محل زندگیشان، وارد مسائل و درگیری‌های مختلف و مهیجی می‌شوند.</p>
      <p>انتهای پیام/</p>
    </article>
  </body>
</html>