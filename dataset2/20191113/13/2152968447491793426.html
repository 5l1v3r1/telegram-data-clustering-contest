<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sofia/2019/11/13/stolichen-elektrotransport-vatmankata-e-vinovna-shte-ia-globim.429490"/>
    <meta property="og:site_name" content="Dnes.bg"/>
    <meta property="article:published_time" content="2019-11-13T13:38:00+00:00"/>
    <meta property="og:title" content="&quot;Столичен електротранспорт&quot;: Ватманката е виновна, ще я глобим!"/>
    <meta property="og:description" content="Стрелката на релсовия път е прясно ремонтирана, категорични са те | Dnes.bg"/>
  </head>
  <body>
    <article>
      <h1>"Столичен електротранспорт": Ватманката е виновна, ще я глобим!</h1>
      <h2>Стрелката на релсовия път е прясно ремонтирана, категорични са те</h2>
      <address><time datetime="2019-11-13T13:38:00+00:00">13 Nov 2019, 13:38</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Във вторник трамвай излезе от релсите и блъсна жена в близост до Съдебната палата в центъра на София. Стрелка от релсовия път не е превключила добре и това довело до дерайлирането на мотрисата, предава NOVA.</p>
      <p>Ватманката не успяла да отвори стрелката автоматично и опитала да направи това ръчно. Жената ще бъде санкционирана, тъй като явно не е свършила работата си добре, съобщиха от "Столичен електротранспорт". От там са категорични,че причината за злополуката не е техническа неизправност и става въпрос за човешки пропуск. Стрелката била нова. Сменена е след ремонта на ул. "Граф Игнатиев".</p>
      <p>
        <a href="https://www.dnes.bg/sofia/2019/11/12/vatmankata-smeniala-strelkata-rychno-i-tramvaiat-derailiral.429382">Ватманката сменяла стрелката ръчно и трамваят дерайлирал</a>
      </p>
      <p>„Става дума за прибързаност и припряност, недобре свършена работа от страна на ватманката”, категоричен е Иво Василев, заместник-директор на дружеството.</p>
      <p>Жената, управлявала трамвая, е с 13-годишен опит и досега не е имала подобни инциденти.</p>
      <p>"От името на "Столичен електротранспорт" се извинявам и пожелавам скорошно оздравяване на жената”, каза Иво Василев.</p>
      <related>
        <h4>Още по темата</h4>
        <a href="https://www.dnes.bg/sofia/2019/11/13/dve-versii-za-incidenta-s-tramvaia-problem-sys-strelkata-ili-skorost.429447"/>
        <a href="https://www.dnes.bg/sofia/2019/11/12/iztegliha-derailiraliia-tramvai-do-sydebnata-palata.429396"/>
      </related>
    </article>
  </body>
</html>