<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/experts/cifrovi-bliznyuki-chi-mozhut-tehnologiji-vryatuvati-ukrajinsku-promislovist-novini-ukrajini-50053189.html"/>
    <meta property="og:site_name" content="НВ"/>
    <meta property="article:published_time" content="2019-11-13T13:30:00+00:00"/>
    <meta property="og:title" content="Цифрові близнюки. Чи можуть технології врятувати українську промисловість"/>
    <meta property="og:description" content="Індекс промислового виробництва України практично не демонструє зростання. Поміж актуальних проблем — відставання в інноваційному розвитку"/>
  </head>
  <body>
    <article>
      <h1>Цифрові близнюки. Чи можуть технології врятувати українську промисловість</h1>
      <h2>Індекс промислового виробництва України практично не демонструє зростання. Поміж актуальних проблем — відставання в інноваційному розвитку</h2>
      <address><time datetime="2019-11-13T13:30:00+00:00">13 Nov 2019, 13:30</time> by <a rel="author">Максим Севостьянов</a></address>
      <p>Протягом останніх років українська економіка зазнає кризи. Це <a href="https://index.minfin.com.ua/economy/index/industrial/">підтверджує</a> індекс промислового виробництва українських підприємств. <b>Основні причини:</b></p>
      <p>● низький рівень конкурентоспроможності;</p>
      <p>● слабкі експортні позиції країни;</p>
      <p>● критичний рівень зносу фондів;</p>
      <p>● відтік кадрів;</p>
      <p>● невдала регуляторна політика;</p>
      <p>● відсутність інноваційної системи.</p>
      <p>Рішення кожної з цих проблем окремо здатне поліпшити ситуацію. Проте саме брак інновацій може позбавити українське виробництво перспектив. У цьому напрямку Україна активно втрачає позиції, за підсумками 2018 року країна <a href="https://www.bloomberg.com/news/articles/2019-01-22/germany-nearly-catches-korea-as-innovation-champ-u-s-rebounds">полишила</a> рейтинг 50 інноваційних економік світу.</p>
      <p>
        <b>«Інтегратори» інновацій</b>
      </p>
      <p>Власники і менеджмент топових компаній усвідомлюють весь комплекс проблем: і брак ініціативних фахівців, і рівень зносу обладнання, і відсутність технологій. Українські компанії-лідери зважають на те, що навіть локальне впровадження сучасних рішень дозволить їм швидко скоротити відставання від зарубіжних конкурентів. На глобальному ринку компанії, що працюють «по-старому», програють боротьбу, коли йдеться про якість та ефективність. Час простих рішень минув.</p>
      <p>Перешкоди на шляху технологізації і діджиталізаціі промислового виробництва — невисока швидкість впровадження інновацій, нестача підтримки з боку держави і відсутність кваліфікованих кадрів, здатних взяти на себе роль лідера змін. Цих людей називають «інтеграторами». Тільки пошук, навчання і розвиток таких працівників дозволить українським промисловим корпораціям швидко змінити парадигму стагнації на парадигму технологічного розвитку. Часом внутрішнього інноватора знайти не вдається. Тоді корпорації запрошують сторонніх. Наприклад, ми співпрацювали з «Метінвест Інжиніринг». це «інтегратор» холдингу «Метінвест», одне з виробництв якого — «Азовсталь». Саме там ми провели наземне і лідарне сканування території ділянки газопроводу доменного газу.</p>
      <p>Проблема, яку ми вирішували, є типовою для української промисловості: відсутня або застаріла документація об'єкта. Без неї неможлива ні реконструкція, ні модернізація.</p>
      <p>Ці проблеми — не поодинокі. Не секрет, що більшість підприємств в Україні побудовані в 1960−70-ті роки. Єдиний варіант прискореного розвитку цих об'єктів з мінімальними (щодо спорудження нового заводу) інвестиціями — діджиталізація, переведення в цифровий формат і подальша робота з ним. За нашими оцінками, на впровадження технології «цифрових двійників» в українській промисловості знадобляться роки. Але «перші ластівки» вже є.</p>
      <p>
        <b>Навіщо потрібні «цифрові двійники»</b>
      </p>
      <p>Наші фахівці використовували лідарне сканування за допомогою дрона і наземного сканування насичених комунікаціями ділянок. Такі типи сканування потрібні для створення «цифрового двійника» вВіртуального прототипу) об'єкта. Він дозволяє моделювати роботу машини на етапі проектування і відстежувати всі її процеси під час життєвого циклу. Крім того, він допомагає дистанційно оптимізувати процеси, проводити експерименти й оцінювати їх результати, не зупиняючи виробничі потужності, а також збирає дані про стан техніки в режимі реального часу.</p>
      <p>У фіналі роботи ми об'єднали результати лідарного і наземного сканування й отримали єдину хмару з більш ніж мільярд точок. Це дозволило нам створити максимально точну цифрову копію для геометричних вимірів і подальшого створення 3D-моделі.</p>
      <p>Агентство Gartner <a href="https://www.gartner.com/en/newsroom/press-releases/2019-02-20-gartner-survey-reveals-digital-twins-are-entering-mai">вважає</a>, що до 2021 року більше половини промислових компаній створюватимуть «цифрових двійників», що підвищить їх ефективність не менш як на 10%.</p>
      <p>«Цифрові близнюки» — форпост інновацій в промисловості і реальна можливість скоротити відставання від конкурентів. Для початку — за рахунок оптимізації роботи вузлів, згодом — всього виробництва. Відстеження рівня зносу обладнання, зменшення періодів простою, підвищення ефективності співробітників, спосіб впоратися з відтоком кадрів — це лишень частина переваг для промисловості. Впровадження технологій — питання виживання підприємств і їхньої прибутковості.</p>
    </article>
  </body>
</html>