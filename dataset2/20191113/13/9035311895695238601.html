<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/13/video-uzay-gunlukleri-parmitano-tamami-kadinlardan-olusan-ilk-uzay-yuruyusunu-anlatti"/>
    <meta property="og:site_name" content="euronews"/>
    <meta property="article:published_time" content="2019-11-13T13:16:40+00:00"/>
    <meta property="og:title" content="Parmitano, tamamı kadınlardan oluşan ilk uzay yürüyüşünü anlattı"/>
    <meta property="og:description" content="Avrupa Uzay Ajansı (ESA) astronotu Luca Parmitano 'Uzay Günlükleri' programının bu bölümünde Uluslararası Uzay İstasyonu'ndaki (UUİ) görevlerini euronews’e anlatıyor. Parmitano bu hafta, ilk kez yüzde 100 kadın astronotlardan oluşan bir ekibin uzay yürüyüşünü anlattı"/>
  </head>
  <body>
    <article>
      <h1>Parmitano, tamamı kadınlardan oluşan ilk uzay yürüyüşünü anlattı</h1>
      <address><time datetime="2019-11-13T13:16:40+00:00">13 Nov 2019, 13:16</time> by <a rel="author">Euronew </a></address>
      <figure>
        <img src="https://static.euronews.com/articles/stories/04/29/73/14/1280x720_cmsv2_280a7016-92a6-596f-83ec-4c55aa0d1c0c-4297314.jpg"/>
      </figure>
      <p>Avrupa Uzay Ajansı (ESA) astronotu Luca Parmitano 'Uzay Günlükleri' programının bu bölümünde Uluslararası Uzay İstasyonu'ndaki (UUİ) görevlerini euronews’e anlatıyor.</p>
      <p>Medya sektörüne de adımını atan astronot euronews için UUİ'den görüntüler yollayarak bize oradaki hayatı tanıtıyor.</p>
      <p>Parmitano bu hafta, ilk kez yüzde 100 kadın astronotlardan oluşan bir ekibin uzay yürüyüşünü anlattı:</p>
      <p>"UUİ astronotu olarak tarihi bir ana şahit oldum. İlk kez İki kadın meslektaşım erkek astronot olmadan harika bir uzay yürüyüşü yaptı. Her şey çok güzel geçti.</p>
      <p>Andrew Morgan operasyonu içeriden yönetti ben de onun asistanıydım. Robotik kolu yönlendirmek benim işimdi, böylelikle Christina Koch ve Jessica Meir’e eşlik ettim.”</p>
      <p>Geçtiğimiz ay, Amerikalı kadın astronotlar Koch ve Meir, Uluslararası Uzay İstasyonu'nun dışındaki bir güç panelini değiştirmek için bir yürüyüş gerçekleştirmişti.</p>
      <p>NASA söz konusu yürüyüşün 29 Mart tarihinde yapılmasını planlamış ancak kadın astronotlara uygun ekipman olmadığı için görev ertelenmişti.</p>
      <p>
        <i>Euronews Uzay Günlükleri Avrupa Uzay Ajansı (ESA) iş birliğiyle hazırlanmaktadır.</i>
      </p>
    </article>
  </body>
</html>