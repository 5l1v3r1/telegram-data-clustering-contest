<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/13/tekintelyes-meretu-sportcsarnok-epulhet-hajduboszormenyben"/>
    <meta property="og:site_name" content="infostart"/>
    <meta property="article:published_time" content="2019-11-13T13:26:00+00:00"/>
    <meta property="og:title" content="Tekintélyes méretű sportcsarnok épülhet Hajdúböszörményben"/>
    <meta property="og:description" content="1,76 milliárd forintba kerülhet a létesítmény, ennek jelentős része taotámogatás lesz."/>
  </head>
  <body>
    <article>
      <h1>Tekintélyes méretű sportcsarnok épülhet Hajdúböszörményben</h1>
      <address><time datetime="2019-11-13T13:26:00+00:00">13 Nov 2019, 13:26</time> by <a rel="author">Infostart</a></address>
      <h3>1,76 milliárd forintba kerülhet a létesítmény, ennek jelentős része taotámogatás lesz.</h3>
      <p>Feltételes közbeszerzés jöhet az új hajdúböszörményi sportcsarnok ügyében, a becsült költség 1,76 milliárd forint - olvasható a <a href="https://civishir.hu/helyben-jaro/2019/11/felteteles-kozbeszerzes-johet-az-uj-hajduboszormenyi-sportcsarnok-ugyeben?fbclid=IwAR0No4lTaDi4R8as4ANvXDnTfJ5TRH8uZ3nN7G22MoHACh-AeG-XhfrX-o4">CívisHír.hu</a> portálon.</p>
      <p>A projektgazda a városi önkormányzat, a cél egy többfunkciós kézilabdacsarnok létesítése a Vásár tér 27. szám alatt.</p>
      <p>A helyi képviselő-testület november 13-i ülésén megszavazhatja, hogy az önkormányzat közreműködjön a beruházó Hajdúböszörményi Torna Egylet (HTE) mellett a tervezéshez és kivitelezéshez kapcsolódó közbeszerzési eljárások lebonyolításában, melyekhez 6,7 millió forintot biztosítana is a város.</p>
      <p>A létesítményben még bálok, szalagavatók, nagyobb közösségi események is lehetnének, 700 fős lesz a lelátó, két emeletes lesz az épület.</p>
      <p>A pénz 1,22 milliárd forint értékben taoforrás lehet, bő fél milliárd forintot a kormány és a helyi önkormányzat ad össze.</p>
      <p>Az építés egy éven belül elkezdődhet.</p>
      <p>
        <i>Nyitókép: CívisHír.hu</i>
      </p>
    </article>
  </body>
</html>