<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/DTP/na-hmelnichchini-vodiyka-zbila-pensionerku-bilya-pishohidnogo-perehodu-10969010.html"/>
    <meta property="og:site_name" content="Всім"/>
    <meta property="article:published_time" content="2019-11-13T13:13:00+00:00"/>
    <meta property="og:title" content="На Хмельниччині водійка збила пенсіонерку біля пішохідного переходу"/>
    <meta property="og:description" content="Аварія сталася напередодні у Шепетівці. Жінка переходила дорогу на відстані близько 2-х метрів від пішохідного переходу й потрапила під колеса. "/>
  </head>
  <body>
    <article>
      <h1>На Хмельниччині водійка збила пенсіонерку біля пішохідного переходу</h1>
      <address><time datetime="2019-11-13T13:13:00+00:00">13 Nov 2019, 13:13</time> by <a rel="author" href="https://vsim.ua/authors/ivanka" target="_blank">Іванка ЧАБАНЮК</a></address>
      <ul>
        <li>Аварія сталася напередодні у Шепетівці. Жінка переходила дорогу на відстані близько 2-х метрів від пішохідного переходу й потрапила під колеса. </li>
      </ul>
      <p>Дорожньо-транспортна пригода сталася 12 листопада по вулиці Старокостянтинівське шосе у райцентрі. 38-річна місцева жителька на мікроавтобусі "Ford" збила пенсіонерку, яка перетинала проїжджу частину на відстані близько 2-х метрів від пішохідного переходу. Про це інформують у ГУ НП області.</p>
      <p>У результаті ДТП 66-річна жінка отримала травми. У неї діагностували перелом колінного суглоба та забої грудної клітини. Постраждалу госпіталізували до травматологічного відділення місцевої лікарні.</p>
      <p>За даним фактом працівники поліції відкрили кримінальне провадження за частиною 1 статті 286 (Порушення правил безпеки дорожнього руху або експлуатації транспорту особами, які керують транспортними засобами) Кримінального кодексу України. Наразі слідчі дії тривають.</p>
      <p>
        <b>Читайте також: </b>
        <a href="https://vsim.ua/DTP/travmovani-pasazhiri-ta-42-pyanih-za-kermom-hronika-dtp-u-hmelnitskomu-10967853.html">Травмовані пасажири та 42 п’яних за кермом: хроніка ДТП у Хмельницькому</a>
      </p>
      <p> </p>
    </article>
  </body>
</html>