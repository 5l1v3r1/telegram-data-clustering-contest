<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/buryata-viktoriya-udari-grtsiya-406631.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-13T13:47:19+00:00"/>
    <meta property="og:title" content="Бурята &quot;Виктория&quot; удари Гърция"/>
    <meta property="og:description" content="Особено потърпевш е остров Корфу, където днес училищата са затворени"/>
  </head>
  <body>
    <article>
      <h1>Бурята "Виктория" удари Гърция</h1>
      <address><time datetime="2019-11-13T13:47:19+00:00">13 Nov 2019, 13:47</time> by <a rel="author">Стандарт</a></address>
      <p>Бурята "Виктория", която удари вчера Гърция, наводни улици, затвори училища, има паднали дървета и свлачища в много части на страната. Бурята е засегнала и остров Крит, както и островите в Йонийско море. Най-потърпевш обаче е остров Корфу, където днес училищата са затворени, съобщава МИА.</p>
      <p>Корабите на острова останаха закотвени в пристанищата поради силните ветрови, а силният дъжд наводни улиците и създаде проблеми с придвижването.</p>
      <p>На извънредно заседание късно снощи кметовете на общини на остров Корфу в координация с директорите на училищата, решиха днес основните и средните училища да останат затворени, предаде БГНЕС.</p>
      <p>Бурята е засегнала и други острови в Йонийско море, Закинтос и Кефалония, причинявайки проблеми и щети по улиците и на домовете. Най-голямо количество дъжд е било регистрирано от Гръцката национална обсерватория на остров Итака вчера, където за около 8 часа са паднали 71 литра на квадратен метър. Вчерашната буря засегна остров Крит и Атина късно снощи. Проливен дъжд тази сутрин създаде проблеми по улиците на гръцката столица.</p>
    </article>
  </body>
</html>