<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/13/tagadja-bunosseget-a-tomeggyilkossagokkal-vadolt-szir-ferfi"/>
    <meta property="og:site_name" content="infostart"/>
    <meta property="article:published_time" content="2019-11-13T13:36:00+00:00"/>
    <meta property="og:title" content="Tagadja bűnösségét a tömeggyilkosságokkal vádolt szír férfi"/>
    <meta property="og:description" content="Tagadta bűnösségét a tömeges kivégzésekkel, terrorcselekménnyel és emberiesség elleni bűntettel vádolt szír férfi a Fővárosi Törvényszéken - szigorú biztonsági intézkedések között - szerdán megkezdődött büntetőperben."/>
  </head>
  <body>
    <article>
      <h1>Tagadja bűnösségét a tömeggyilkosságokkal vádolt szír férfi</h1>
      <address><time datetime="2019-11-13T13:36:00+00:00">13 Nov 2019, 13:36</time> by <a rel="author">Infostart / MTI</a></address>
      <h3>Tagadta bűnösségét a tömeges kivégzésekkel, terrorcselekménnyel és emberiesség elleni bűntettel vádolt szír férfi a Fővárosi Törvényszéken - szigorú biztonsági intézkedések között - szerdán megkezdődött büntetőperben.</h3>
      <p>Az előkészítő ülésen ismertetett vádirat szerint Haszán F. Szíriában a polgárháború idején az Iszlám Állam terrorszervezet katonája volt, egy kisebb egységet irányított, és 2015-ben részt vett egy nyilvános lefejezésben és több kivégzésben; legalább 25 ember haláláért felelős.</p>
      <p>A 27 éves féri tagadta bűnösségét, állította, hogy az Iszlám Állam "be akarta ugyan sorozni", de inkább vállalta a börtönt, mint hogy beálljon hozzájuk. Mint mondta, soha nem bántott senkit, és a vádbeli cselekmények idején nem is volt Szíriában.</p>
      <p>A tárgyalás pénteken tanúk meghallgatásával folytatódik.</p>
      <p>
        <i>Nyitókép: MTI/Szigetváry Zsolt</i>
      </p>
    </article>
  </body>
</html>