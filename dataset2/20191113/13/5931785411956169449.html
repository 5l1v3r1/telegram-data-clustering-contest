<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/13/berdih-zavrsava-karijeru/"/>
    <meta property="og:site_name" content="Sportska centrala"/>
    <meta property="article:published_time" content="2019-11-13T13:23:12+00:00"/>
    <meta property="og:title" content="Berdih završava karijeru, otac mu pokvario iznenađenje!"/>
    <meta property="og:description" content="Tomaš Berdih objaviće završetak teniske karijere u subotu, 17. novembra, prenose svetski mediji. Češki teniser je odlučio da stavi tačku na igračke dane zbog čestih povreda. Ovu vest objavio je njegov otac Martin, i kako Tomaš kaže pokvario mu iznenađenje. – Ako želite da budete iznenađenji nemojte pratiti medije i društvene mreže. Ipak, to danas […]"/>
  </head>
  <body>
    <article>
      <h1>Berdih završava karijeru, otac mu pokvario iznenađenje!</h1>
      <address><time datetime="2019-11-13T13:23:12+00:00">13 Nov 2019, 13:23</time> by <a rel="author">Milos</a></address>
      <p>Tomaš Berdih objaviće završetak teniske karijere u subotu, 17. novembra, prenose svetski mediji.</p>
      <p>Češki teniser je odlučio da stavi tačku na igračke dane zbog čestih povreda. Ovu vest objavio je njegov otac Martin, i kako Tomaš kaže pokvario mu iznenađenje.</p>
      <p>– Ako želite da budete iznenađenji nemojte pratiti medije i društvene mreže. Ipak, to danas nije moguće . Greška se desila, planirao sam iznenađenje u subotu kada treba da budem u Londonu ali to više nije moguće. Šta da se radi. Više informacija od mene u subotu, napisao je Berdih.</p>
      <p>Najbolji plasman na ATP listi bio mu je četvrto mesto u maju 2015. godine.</p>
      <p>Tokom karijere osvojio je 13 ATP titula u singlu i dve u dublu, a zaradio je skoro 30 miliona dolara samo od turnirskih nagrada.</p>
      <p>Berdih je dva puta sa Češkom došao do trofeja u Dejvis kupu, igrao je finale Vimbldona 2010. godine, a na sva tri preostala Grend slema je stizao do polufinala.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/03/20/nista-od-duela-djokovica-i-berdiha-u-majamiju/"/>
        <a href="https://www.sportskacentrala.com/2019/01/05/bautista-agut-vlada-dohom/"/>
        <a href="https://www.sportskacentrala.com/2018/07/18/us-open-bez-nekadasnjeg-polufinaliste/"/>
        <a href="https://www.sportskacentrala.com/2018/02/14/viktor-bez-sanse-protiv-ceha/"/>
        <a href="https://www.sportskacentrala.com/2018/01/24/sjajni-federer-zakazao-polufinale-sa-cungom/"/>
        <a href="https://www.sportskacentrala.com/2018/01/16/prosli-federer-tim-berdih-poznat-termin-meca-troicki-kirjos/"/>
        <a href="https://www.sportskacentrala.com/2018/01/10/berdih-bolji-od-nadala-u-finalu-taj-brejk-tensa/"/>
      </related>
    </article>
  </body>
</html>