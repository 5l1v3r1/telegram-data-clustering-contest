<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.vita.it/it/article/2019/11/13/curare-e-prendersi-cura/153277/"/>
    <meta property="og:site_name" content="VITA"/>
    <meta property="article:published_time" content="2019-11-13T13:51:00+00:00"/>
    <meta property="og:title" content="Curare è prendersi cura"/>
    <meta property="og:description" content="Si terrà giovedì 21 novembre a Roma il convegno organizzato dall’Associazione italiana contro Leucemie, linfomi e mieloma in occasione dei 50 anni di fondazione. Al centro dell’incontro i temi della mobilità sanitaria e dei servizi alla persona con particolare attenzione alle attività svolte a favore dei malati e dei caregiver. All'evento partecipano anche Aism e Antea, le federazioni Fiagop, Fnopi e Uniamo, e la fondazione Human Foundation"/>
  </head>
  <body>
    <article>
      <h1>Curare è prendersi cura</h1>
      <address><time datetime="2019-11-13T13:51:00+00:00">13 Nov 2019, 13:51</time> by <a rel="author">Redazione</a></address>
      <p>
        <b>Si terrà giovedì 21 novembre a Roma il convegno organizzato dall’Associazione italiana contro Leucemie, linfomi e mieloma in occasione dei 50 anni di fondazione. Al centro dell’incontro i temi della mobilità sanitaria e dei servizi alla persona con particolare attenzione alle attività svolte a favore dei malati e dei caregiver. All'evento partecipano anche Aism e Antea, le federazioni Fiagop, Fnopi e Uniamo, e la fondazione Human Foundation</b>
      </p>
      <p>È in programma <b>giovedì 21 novembre, a Roma,</b> allo Spazio Wegil di largo Ascianghi, <b>dalle ore 10.30</b>, il convegno “<b><i>Curare è prendersi cura. La salute al centro</i></b>” organizzato <b>da Ail - Associazione Italiana contro Leucemie, linfomi e mieloma</b>, in occasione dei 50 anni della sua fondazione.</p>
      <p>Alla manifestazione parteciperanno anche le associazioni <b>Aism</b> e <b>Antea</b>, le federazioni <b>Fiagop</b>, <b>Fnopi </b>e <b>Uniamo</b>, e la fondazione <b>Human Foundation</b>. Tra le Istituzioni saranno presenti il <b>viceministro alla Salute</b>, Pierpaolo Sileri; il <b>sottosegretario al ministero del Lavoro e delle Politiche sociali</b> con delega al Terzo Settore, Stanislao Di Piazza; il p<b>residente della commissione Affari sociali della Camera</b>, Marialucia Lorefice; <b>l’ex sottosegretario al ministero del Lavoro e delle Politiche sociali</b> con delega al Terzo Settore, Claudio Durigon.</p>
      <p>Il convegno sarà dedicato ai temi della <b>mobilità sanitaria</b> e dei <b>servizi alla persona</b>: si porrà l’accento sulle attività svolte a favore dei malati e dei caregiver e sulle difficoltà incontrate quotidianamente dai molti volontari che operano sul territorio nazionale. Un momento di confronto per ragionare su come le organizzazioni non profit possano offrire un valore aggiunto per garantire accessibilità alle cure, nello stesso tempo riducendo i disagi per chi è malato e sostenendo le Istituzioni.</p>
      <p>Il convegno sarà anche l’occasione per presentare alle Istituzioni, in maniera unitaria, delle proposte per agevolare il lavoro quotidiano delle associazioni del Terzo Settore, svolto al fianco dei malati.</p>
      <p>In apertura image by eliola from Pixabay</p>
    </article>
  </body>
</html>