<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903612/mazzu-was-gedoemd-om-te-falen-bij-krc-genk-dat-waren-de-twee-grootste-problemen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T13:27:00+00:00"/>
    <meta property="og:title" content="Mazzu gedoemd om te falen bij KRC Genk: ‘Dat waren de twee grootste problemen’"/>
    <meta property="og:description" content="Felice Mazzu en KRC Genk zijn uit elkaar gegaan. De resultaten van de landskampioen waren te slecht en Stef Wijnants vindt dat de oefenmeester gedoemd was om te falen bij de Limburgers."/>
  </head>
  <body>
    <article>
      <h1>Mazzu gedoemd om te falen bij KRC Genk: ‘Dat waren de twee grootste problemen’</h1>
      <address>
        <time datetime="2019-11-13T13:27:00+00:00">13 Nov 2019, 13:27</time>
      </address>
      <p>
        <b>Felice Mazzu en KRC Genk zijn uit elkaar gegaan. De resultaten van de landskampioen waren te slecht en Stef Wijnants vindt dat de oefenmeester gedoemd was om te falen bij de Limburgers.</b>
      </p>
      <p>Mazzu had volgens Wijnants twee grote problemen. "Ten eerste de bescheidenheid van Mazzu. Dat is natuurlijk een mooie eigenschap als mens. Maar als trainer moet je daar soms overstappen. Hij is een beetje als Alice in Wonderland in Genk terechtgekomen, alsof het een sprookje was. Hij, de mijnwerkerszoon uit Charleroi, die plots de landskampioen mocht gaan trainen. Daar heeft hij te lang mee opgescheept gezeten, vind ik”, vertelt Wijnants aan <a href="https://sporza.be/nl/2019/11/12/stef-wijnants-over-mazzu-weg-bij-genk/"><i>Sporza</i></a>.</p>
      <p>Ook verliep de communicatie stroef. "Hij sprak geen Nederlands - dat is natuurlijk allemaal geen probleem als je goeie resultaten haalt - en heel gebrekkig Engels. Als je zo'n grote internationale spelersgroep hebt als bij Genk, moet je je spelers zowel in groep als individueel kunnen raken. Als je dat niet op een heel gedegen manier kan uitleggen tijdens trainingen, tijdens besprekingen, dan heb je een groot probleem. Dit alles samen heeft ervoor gezorgd dat de mayonaise niet gepakt heeft."</p>
      <aside>Lees meer<br/><a href="https://www.voetbalprimeur.be/nieuws/903594/-mazzu-is-illusie-armer-maar-circa-550-000-euro-rijker-.html?itm_source=www.voetbalprimeur.be&amp;itm_medium=highlighted-content">'Mazzu is illusie armer, maar circa 550.000 euro rijker'</a></aside>
    </article>
  </body>
</html>