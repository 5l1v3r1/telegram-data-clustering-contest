<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158284_1.html"/>
    <meta property="og:site_name" content="Novsport"/>
    <meta property="article:published_time" content="2019-11-13T13:11:00+00:00"/>
    <meta property="og:title" content="Черно море тренира в намален състав и с юноши"/>
    <meta property="og:description" content="“Моряците” ще гостуват на Нефтохимик в Бургас в петък за контрола"/>
  </head>
  <body>
    <article>
      <h1>Черно море тренира в намален състав и с юноши</h1>
      <address>
        <time datetime="2019-11-13T13:11:00+00:00">13 Nov 2019, 13:11</time>
      </address>
      <p>Отборът на Черно море тренира в намален състав. Днешното занимание на “моряците” се проведе на стадион “Тича” във Варна, а в него взеха участие четирима юноши от школата на тима. Това са Мартин Милушев, Павел Георгиев, Стефан Петков и Димитър Иванов.<br/><br/>С тима на тренират халфът Патрик Андраде и вратарят Иван Дичевски. Двамата се възстановяват от контузии. Патрик получи травма в мача с ЦСКА във Варна, а Иван Дичевски на тренировка с националния отбор U19. Талантливият млад страж на Черно море се прибра във Варна да се лекува.<br/><br/>Отсъстват Исмаил Иса и Виктор Попов, които са в националния отбор за мача с Парагвай, както и Илиан Илиев – младши, Иван Дюлгеров и Мартин Минчев, които са с младежката формация на България. При младите “лъвове” U19 пък е нападателят Денислав Ангелов.<br/><br/>В петък Черно море ще проведе контролна среща, която е продиктувана от паузата в шампионата заради националните отбори. “Моряците” ще гостуват на Нефтохимик в Бургас. Треньорът Илиан Илиев ще използва в проверката и доста юноши от школата на тима.</p>
    </article>
  </body>
</html>