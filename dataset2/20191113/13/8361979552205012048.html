<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/u-kitaji-zafiksuvali-legenevu-chumu-50053305.html"/>
    <meta property="og:site_name" content="НВ"/>
    <meta property="article:published_time" content="2019-11-13T13:29:00+00:00"/>
    <meta property="og:title" content="У Китаї зафіксували два випадки легеневої чуми"/>
    <meta property="og:description" content="У Пекіні у двох осіб діагностували легеневу чуму — вкрай рідкісне і дуже небезпечне інфекційне захворювання, яке без належного лікування є смертельним."/>
  </head>
  <body>
    <article>
      <h1>У Китаї зафіксували два випадки легеневої чуми</h1>
      <h2>У Пекіні у двох осіб діагностували легеневу чуму — вкрай рідкісне і дуже небезпечне інфекційне захворювання, яке без належного лікування є смертельним.</h2>
      <address>
        <time datetime="2019-11-13T13:29:00+00:00">13 Nov 2019, 13:29</time>
      </address>
      <p>Як повідомляє <a href="https://www.msn.com/en-us/travel/news/two-treated-for-deadly-pneumonic-plague-in-beijing/ar-BBWH1qK">AFP,</a> на легеневу чуму захворіли двоє жителів Внутрішньої Монголії - автономного району на півночі Китаю.</p>
      <p>На даний момент вони проходять лікування в центральній районній лікарні Пекіна, де проживає понад 21 млн осіб.</p>
      <p>Місцева влада запевнила, що «вжиті відповідні заходи профілактики і контролю».</p>
      <p>У Всесвітній організації охорони здоров'я (ВООЗ) підтвердили, що китайська влада повідомила їх про випадки чуми.</p>
      <p>Читайте також:<br/><a href="https://techno.nv.ua/ukr/popscience/privit-serednovichchya-vse-shcho-vidomo-pro-noviy-spalah-bubonnoji-chumi-50020208.html">&amp;nbspПривіт, Середньовіччя. Все, що відомо про новий спалах бубонної чуми</a></p>
      <p>За даними ВООЗ, найбільш поширеною формою чуми є бубонна. Легенева чума є «найнебезпечнішою формою чуми» і за відсутності лікування завжди призводить до летального результату. Смерть настає приблизно через 24-72 години.</p>
      <p>Бактерія Yersinia pesti, яка є збудником чуми, передається від тварин (в основному щурів) людині під час укусу інфікованої блохи, в результаті незахищеного контакту з інфікованими тканинами і повітряно-крапельним шляхом.</p>
      <p>За даними ВООЗ, в 2010-2015 роках в усьому світі було зареєстровано 3248 випадків захворювання на чуму, в тому числі 584 випадки зі смертельними наслідками.</p>
      <p>Нагадаємо, що в травні 2019 року <a href="https://nv.ua/ukr/world/countries/u-mongoliji-ogolosili-karantin-cherez-zagibel-dvoh-osib-vid-bubonnoji-chumi-50019764.html">на заході Монголії оголосили карантин</a> після загибелі подружньої пари від бубонної чуми.</p>
    </article>
  </body>
</html>