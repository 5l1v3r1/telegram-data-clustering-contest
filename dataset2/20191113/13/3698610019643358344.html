<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/rada-virishila-prodovzhiti-sogodnishnye-zasidannya-329495_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T13:05:00+00:00"/>
    <meta property="og:title" content="Рада вирішила продовжити сьогоднішнє засідання"/>
    <meta property="og:description" content="Сьогодні депутати розглядають законопроекти щодо ринку землі."/>
  </head>
  <body>
    <article>
      <h1>Рада вирішила продовжити сьогоднішнє засідання</h1>
      <h2>Сьогодні депутати розглядають законопроекти щодо ринку землі.</h2>
      <address>
        <time datetime="2019-11-13T13:05:00+00:00">13 Nov 2019, 13:05</time>
      </address>
      <p>Засідання Верховної Ради, на якому депутати розглядають законопроекти про <b><a href="https://dt.ua/POLITICS/zelenskiy-vranci-perekonuvav-deputativ-slugi-narodu-progolosuvati-za-zakonoproekt-pro-stvorennya-rinku-zemli-329461_.html">ринок землі</a></b>, продовжили до 15:00. За таке рішення проголосували 234 народних депутата.</p>
      <p>Зазначимо, що продовжити роботу парламентарії вирішили після перерви, під час якої вони обговорювали земельний ринок. Спікер Верховної Ради Дмитро Разумков зібрав керівників фракцій на нараду після того, як навколо законопроектів щодо ринку землі розгорілися суперечки.</p>
      <p>Деякі депутати на продовження роботи відреагували невдоволенням і вигуками "Ганьба".</p>
      <p>Нагадаємо, що Верховна <b><a href="https://dt.ua/POLITICS/rada-sogodni-rozglyane-odinadcyat-zakonoproyekiv-pro-rinok-zemli-329455_.html">Рада сьогодні розгляне в першому читанні законопроекти про ринок землі</a></b>, яким передбачається відкриття ринку сельхосземель з 1 жовтня 2020 року. Напередодні президент Володимир Зеленський запевнив, що<b><a href="https://dt.ua/ECONOMICS/zemlyu-zmozhut-kupvati-lishe-gromadyani-ukrayini-zelenskiy-329208_.html"> землю в Україні зможуть купувати лише українські громадяни</a></b>. Іноземці зможуть купувати земельні ділянки лише у випадку, якщо про це українці проголосують на всеукраїнському референдумі.</p>
      <p>Зазначимо, що за даними соціологічних досліджень більше половини населення України підтримують запровадження ринку землі в країні, однак <b><a href="https://dt.ua/ECONOMICS/mayzhe-70-ukrayinciv-proti-dozvolu-inozemcyam-kupuvati-zemlyu-socopituvannya-327865_.html">69% проти надання дозволу іноземцям купувати землю коли-небудь.</a></b> Однак згідно з планами Кабміну, у першу чергу право на купівлю землі отримають українці, а <b><a href="https://dt.ua/UKRAINE/rinok-zemli-dlya-inozemciv-planuyut-vidkriti-cherez-chotiri-roki-bogdan-329040_.html">для іноземців ринок відкриють через 4 роки</a></b>.</p>
      <p>Детальніше про реформу ринку землі читайте в статті <b><a href="https://dt.ua/macrolevel/zemelna-reforma-chi-viboyistiy-shlyah-u-daleke-minule-327387_.html">"Земельна реформа чи вибоїстий шлях в далеке минуле"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>