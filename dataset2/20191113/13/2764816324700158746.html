<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/hlidac-shopu-slevy-cena-sledovani-srovnani"/>
    <meta property="og:site_name" content="Cnews.cz"/>
    <meta property="article:published_time" content="2019-11-13T13:58:31+00:00"/>
    <meta property="og:title" content="Hlídač shopů vám ukáže, jak Alza a spol. čarují s cenami"/>
    <meta property="og:description" content="Zapomeňte na Heuréku. Hlídač shopů nesrovnání ceny produktu napříč obchody, ale dlouhodobě sleduje ceny produktů v jednom obchodě. Odhalí reálné slevy."/>
  </head>
  <body>
    <article>
      <h1>Hlídač shopů vám ukáže, jak Alza a spol. čarují s cenami</h1>
      <address><time datetime="2019-11-13T13:58:31+00:00">13 Nov 2019, 13:58</time> by <a rel="author" href="https://www.cnews.cz/lide/vaclavik/" target="_blank">Lukáš Václavík</a></address>
      <slideshow>
        <figure>
          <a href="https://www.cnews.cz/hlidac-shopu-slevy-cena-sledovani-srovnani/galerie-178810-1">
            <img src="https://www.cnews.cz/wp-content/uploads/2019/11/hlidac-shopu-1.png"/>
          </a>
        </figure>
        <figure>
          <a href="https://www.cnews.cz/hlidac-shopu-slevy-cena-sledovani-srovnani/galerie-178810-2">
            <img src="https://www.cnews.cz/wp-content/uploads/2019/11/hlidac-shopu-2.png"/>
          </a>
        </figure>
        <figure>
          <a href="https://www.cnews.cz/hlidac-shopu-slevy-cena-sledovani-srovnani/galerie-178810-3">
            <img src="https://www.cnews.cz/wp-content/uploads/2019/11/hlidac-shopu-4.png"/>
          </a>
        </figure>
        <figure>
          <a href="https://www.cnews.cz/hlidac-shopu-slevy-cena-sledovani-srovnani/galerie-178810-4">
            <img src="https://www.cnews.cz/wp-content/uploads/2019/11/hlidac-shopu-3.png"/>
          </a>
        </figure>
      </slideshow>
      <p>
        <a href="https://www.cnews.cz/hlidac-shopu-slevy-cena-sledovani-srovnani/galerie-178810-1">VŠECHNY FOTOGRAFIE</a>
      </p>
      <p>Do oficiálního <a href="https://www.cnews.cz/prehled-slev-cerny-patek-black-friday-2019">Černého pátku</a> zbývají dva týdny, ale české e-shopy s elektronikou se již zbláznily a „Black Friday“ hromadně spustily nyní. Slevy až 90 % přitom nemusí být reálné. Zákazníci by se měli mít na pozoru a výsledné ceny ověřit v jiných obchodech přes Heuréku, Zboží.cz apod., viz <a href="https://www.cnews.cz/falesne-slevy-vyprodeje-black-friday-cerny-patek-navod">Pozor na falešné výprodeje</a>.</p>
      <p>České firmy Apify, Keboola a TopMonks spolupracují na vývoji tak trochu jiného srovnávače. Jmenuje se Hlídač shopů a neporovnává ceny napříč e-shopy, ale dlouhodobě monitoruje cenu daného produktu v rámci jednoho obchodu. Z toho pak lze zjistit, jestli před akcí nedošlo ke zdražení či jestli aktuální cena po slevě je opravdu ta nejnižší, jako kdy obchod nabízel.</p>
      <p>Hlídač shopů aktuálně monitoruje 13 obchodů a bezmála milion produktových stránek. V hledáčku jsou Alza, CZC, Datart, Tesco, Kasa, Košík, Lekárna.cz, Mall, Mironet, Mountfield, Notino, Rohlík a T.S.Bohemia. Historii cen a slev můžete sledovat přímo na webu <a href="https://www.hlidacshopu.cz/">hlidacshopu.cz</a> po zadání odkazu, případně si práci usnadnit instalací doplňku pro Chromu nebo Firefox.</p>
      <p>Díky Hlídači se dozvíte reálnou slevu. Tu provozovatelé popisují jako slevu vztaženou k maximální ceně, za kterou se produkt prodávat v posledních 90 dnech. Nikoliv k doporučené ceně, za kterou se třeba nikdy ani neprodával. <a href="https://www.hlidacshopu.cz/dashboard/">V aktuálním monitoru</a> zaměřeném na Black Friday má Alza 321 zlevněných produktů v průměru o 29 %, ale reálně slevy činí jen 18 %. U CZC jsou uváděné slevy 33 %, reálně je to 22 %. Největší kouzelníci jsou na Mallu a T.S.Bohemii, kde mezi uváděnými a reálnými slevami je rozdíl 16 procentních bodů.</p>
      <slideshow>
        <figure>
          <a href="https://www.cnews.cz/hlidac-shopu-slevy-cena-sledovani-srovnani/galerie-178810-1">
            <img src="https://www.cnews.cz/wp-content/uploads/2019/11/hlidac-shopu-1.png"/>
          </a>
        </figure>
        <figure>
          <a href="https://www.cnews.cz/hlidac-shopu-slevy-cena-sledovani-srovnani/galerie-178810-2">
            <img src="https://www.cnews.cz/wp-content/uploads/2019/11/hlidac-shopu-2.png"/>
          </a>
        </figure>
        <figure>
          <a href="https://www.cnews.cz/hlidac-shopu-slevy-cena-sledovani-srovnani/galerie-178810-3">
            <img src="https://www.cnews.cz/wp-content/uploads/2019/11/hlidac-shopu-4.png"/>
          </a>
        </figure>
        <figure>
          <a href="https://www.cnews.cz/hlidac-shopu-slevy-cena-sledovani-srovnani/galerie-178810-4">
            <img src="https://www.cnews.cz/wp-content/uploads/2019/11/hlidac-shopu-3.png"/>
          </a>
        </figure>
      </slideshow>
      <p>
        <a href="https://www.cnews.cz/hlidac-shopu-slevy-cena-sledovani-srovnani/galerie-178810-1">VŠECHNY FOTOGRAFIE</a>
      </p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/dny-dopravy-zdarma-2019-nebudou"/>
        <a href="https://www.cnews.cz/cina-singles-day-den-nezadanych-2019"/>
        <a href="https://www.cnews.cz/alzaboxy-vanoce-2019"/>
        <a href="https://www.cnews.cz/prehled-slev-cerny-patek-black-friday-2019"/>
        <a href="https://www.cnews.cz/celni-urad-praha-ruzyne-zabavene-mobily-bazar"/>
      </related>
    </article>
  </body>
</html>