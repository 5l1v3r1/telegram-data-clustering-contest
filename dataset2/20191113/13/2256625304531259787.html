<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158287_1.html"/>
    <meta property="og:site_name" content="Novsport"/>
    <meta property="article:published_time" content="2019-11-13T13:18:00+00:00"/>
    <meta property="og:title" content="Светкавица Митиново записа разгромна победа със 7:1 над Подгорец Коларово"/>
    <meta property="og:description" content="В Михнево местния Ураган загуби с 1:6 от Калабак Самуилово"/>
  </head>
  <body>
    <article>
      <h1>Светкавица Митиново записа разгромна победа със 7:1 над Подгорец Коларово</h1>
      <address>
        <time datetime="2019-11-13T13:18:00+00:00">13 Nov 2019, 13:18</time>
      </address>
      <p>Светкавица Митиново победи Подгорец Коларово със 7:1 и продължава да е временен водач в таблицата на Областна група Струма-2<br/><br/>Пет мача от 8 кръг за първенството на областната група Струма-2 трябваше да се изиграят по програма. По известни причини мачът Огражден-1955 – ФК Беласица-08 не се игра, което бе съгласувано с ОблС на БФС Благоевград.<br/><br/>Отборът на Стрела загуби служебно с 0:3 като домакин от ФК Локомотив Генерал Тодоров. Причините за това са, че петричкия тим не е създал нужната организация за  спазване на разпорежданията на Наредбата за провеждане на първенства и турнири.<br/><br/>В Михнево местния Ураган загуби с 1:6 от Калабак Самуилово. При това положение само с 1 точка тимът от Михнево е на последно място в класирането. ФК Калабак са вече с 12 спечелени точки и заемат трето място в таблицата.<br/><br/>Струма Марикостиново надигра по всички линии отбора на Граничар Кулата, побеждавайки ги с 8:0. Така възпитаниците на Атанас Терзиев с 15 точки заемат второто място във временното класиране,  само с 3 по-малко от лидера Светкавица Митиново. Граничар Кулата дели 4-то място с отбора на Локомотив Генерал Тодоров със спечелени 10 точки.<br/><br/>Най-голямата изненада в кръга поднесоха футболистите на Светкавица Митиново ,които надиграха тотално Подгорец Коларово, побеждавайки ги със 7:1. Головете за победителите отбелязаха – Георги Кокалков и Велик Опренов- по два и Иван Цветков, Росен Симонски и Ангел Гацев-по един. Почетното попадение за отбора на гостите бе дело на Димитър Мицков. С тази победа отборът на Светкавица Митиново се утвърди в челото на таблицата, а сегашния шампион – Подгорец Коларово – с 9 точки заема 6-то място.</p>
    </article>
  </body>
</html>