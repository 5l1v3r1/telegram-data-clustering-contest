<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-pakistani-facebookians-are-provoking-the-youth-of-bareilly-on-ayodhya-2846569.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-13T02:15:50+00:00"/>
    <meta property="og:title" content="अयोध्या पर फैसला आने के बाद सक्रिय हो गए पाकिस्तानी फेसबुकिए, भड़काने का कर रहे काम"/>
    <meta property="og:description" content="उत्तर प्रदेश के बरेली का अमन-चैन पाकिस्तान को रास नहीं आ रहा है। इस वजह से पाकिस्तानी फेसबुकिये अयोध्या पर फैसला आने के बाद अचानक सक्रिय हो गए हैं। उन्होंने आधा दर्जन से ज्यादा फेसबुक ग्रुपों पर..."/>
  </head>
  <body>
    <article>
      <h1>अयोध्या पर फैसला आने के बाद सक्रिय हो गए पाकिस्तानी फेसबुकिए, भड़काने का कर रहे काम</h1>
      <address><time datetime="2019-11-13T02:15:50+00:00">13 Nov 2019, 02:15</time> by <a rel="author">वरिष्ठ संवाददाता, बरेली।</a></address>
      <p>उत्तर प्रदेश के बरेली का अमन-चैन पाकिस्तान को रास नहीं आ रहा है। इस वजह से पाकिस्तानी फेसबुकिये अयोध्या पर फैसला आने के बाद अचानक सक्रिय हो गए हैं। उन्होंने आधा दर्जन से ज्यादा फेसबुक ग्रुपों पर अपनी पकड़ बना ली है। वह भड़काऊ पोस्ट डालकर बरेली के युवाओं को बरगलाने की कोशिश कर रहे हैं। बरेली के युवाओं से जुड़े करीब 400 पाकिस्तानी सोशल साइट पर सक्रिय हैं। साइबर सेल उनके रिकार्ड खंगालने की कोशिश कर रही है। उनके भड़काऊ पोस्ट रिमूव कराये जा रहे हैं। उनकी आईडी भी ब्लाक हो रही हैं।</p>
      <p>साइबर सेल के सूत्रों के मुताबिक फेसबुक ग्रुप तो पाकिस्तान के अली शाह ने विवादित ढांचे के नाम पर तैयार किया है। इस ग्रुप में बरेली, अलीगढ़, अयोध्या, हैदराबाद, दिल्ली व लखनऊ समेत देश भर के 1900 से ज्यादा मुस्लिम युवाओं को जोड़ा गया है। ग्रुप में कई विवादित पोस्ट भी किए गए हैं। पाकिस्तान के एहतेशाम भाटी ने बरेली मुस्लिम ग्रुप में अयोध्या फैसले पर भड़काऊ पोस्ट डाली है। इसके अलावा बाबरी मस्जिद को लेकर भी कई सारी विवादित बातें कहीं हैं।</p>
      <p>बरेली मसलक के युवाओं ने ओवैसी की तरह ऐसे भड़काने वाली पोस्ट पर विरोध जताया है। उन्होंने लिखा है कि ये हमारे देश का आंतरिक मामला है। तुम अपने काम से काम रखो। कुछ ग्रुप ऐसे हैं। जिनमें बरेली के लोगों की कराची में रिश्तेदारी हैं। उनके शादी संबंध हैं। हाल में ही में दो ऐसे खास शख्स ट्रेस किये गये हैं। जिनकी पाकिस्तान में रिश्तेदारी है। फेसबुक पर उन्हें भी जोड़कर विवादित पोस्ट डाली जा रही है।</p>
      <p>
        <b>ये भी पढ़ें: <a href="https://www.livehindustan.com/national/story-ayodhya-verdict-on-kartik-poornima-2019-snan-more-then-five-lakh-devotees-gathers-2846554.html">फैसले के बाद अयोध्या में उमड़ पड़े 5 लाख से ज्यादा भक्त, जानें वजह</a></b>
      </p>
    </article>
  </body>
</html>