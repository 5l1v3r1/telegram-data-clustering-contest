<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191113_04713693"/>
    <meta property="og:site_name" content="De Standaard"/>
    <meta property="article:published_time" content="2019-11-13T02:18:00+00:00"/>
    <meta property="og:title" content="Elon Musk trekt met Tesla naar Berlijn"/>
    <meta property="og:description" content="Tesla gaat in de omgeving van Berlijn een auto- en accufabriek bouwen. Dat heeft Tesla-baas Elon Musk bekendgemaakt."/>
  </head>
  <body>
    <article>
      <h1>Elon Musk trekt met Tesla naar Berlijn</h1>
      <address>
        <time datetime="2019-11-13T02:18:00+00:00">13 Nov 2019, 02:18</time>
      </address>
      <p>Tesla gaat in de omgeving van Berlijn een auto- en accufabriek bouwen. Dat heeft Tesla-baas Elon Musk bekendgemaakt.</p>
      <p>Volgens het automagazine <i>Autobild</i> zou de fabriek een plaats krijgen op de bouwsite van BER, de - toekomstige - nieuwe luchthaven van Berlijn.</p>
      <p>Tesla was al lang op zoek naar een geschikte locatie. Verschillende landen lonkten, in de hoop dat ze de fabriek naar hun grondgebied konden halen. Eerder dit jaar stelde Musk echter al dat Duitsland de eerste keuze was.</p>
      <p><i>Gigafactory 4</i> wordt de eerste Europese fabriek van de bekende automaker. Elon Musk zei op Twitter dat Tesla in Berlijn ‘batterijen, aandrijflijnen en voertuigen gaat bouwen, te beginnen met model Y’</p>
      <figure>
        <iframe data-src="https://twitter.com/elonmusk/status/1194364798407852032?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <figure>
        <iframe data-src="https://twitter.com/elonmusk/status/1194373823912538112?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Eerder dit jaar opende <i>Gigafactory 3</i> van Tesla in de Chinese metropool Shanghai.</p>
      <p> </p>
    </article>
  </body>
</html>