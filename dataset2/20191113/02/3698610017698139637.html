<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/vice-spikerka-senatu-boliviyi-poklala-na-sebe-obov-yazki-prezidenta-329446_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T02:17:00+00:00"/>
    <meta property="og:title" content="Віце-спікерка Сенату Болівії поклала на себе обов'язки президента"/>
    <meta property="og:description" content="Жанін Аньєс залишилася єдиним представником влади, яка має право тимчасово виконувати функції президента."/>
  </head>
  <body>
    <article>
      <h1>Віце-спікерка Сенату Болівії поклала на себе обов'язки президента</h1>
      <h2>Жанін Аньєс залишилася єдиним представником влади, яка має право тимчасово виконувати функції президента.</h2>
      <address>
        <time datetime="2019-11-13T02:17:00+00:00">13 Nov 2019, 02:17</time>
      </address>
      <p>Друга заступниця голови Палати Сенаторів <b><a href="https://dt.ua/WORLD/prezident-boliviyi-zayaviv-pro-sprobu-derzhavnogo-perevorotu-329057_.html">Болівії</a></b>, опозиціонерка Жанін Аньєс повідомила, що тимчасово виконуватиме функції президента країни до проведення позачергових виборів. Відповідну заяву віце-спікерка верхньої палати болівійського парламенту зробила у вівторок, 12 листопада, після того, як депутати обох палат не змогли зібрати кворум для призначення тимчасового глави держави, передає <a href="https://p.dw.com/p/3SuRH">Deutsche Welle</a>.</p>
      <p>В умовах вакууму влади, який утворився в країні після відставки президента Ево Моралеса, віце-президента Альваро Гарсія та голів обох палат Законодавчої Асамблеї: спікера Палаті Сенаторів Адріани Сальватьєри і спікера Палати Депутатів Віктора Борди, Аньєс залишилася єдиним легітимним представником вищого політичного керівництва, який може тимчасово виконувати функції президента.</p>
      <p>Аньєс заявила, що виконувати президентські функції у перехідний період і докладе максимум зусиль, щоб якомога швидше провести вибори.</p>
      <figure>
        <iframe src="https://www.youtube.com/embed/VE8KWIxJ6TY" width="640" height="360" data-service="Youtube" scrolling="no"/>
      </figure>
      <p>Президент <b><a href="https://dt.ua/WORLD/prezident-boliviyi-ogolosiv-pro-vidstavku-na-tli-masovih-protestiv-329159_.html">Ево Моралес подав у відставку</a></b> 10 листопада, на тлі масових протестів в Болівії, коли до протестувальників приєдналися армія і поліцейські підрозділи.</p>
      <p><b><a href="https://dt.ua/WORLD/kolishniy-prezident-boliviyi-morales-otrimav-politichniy-pritulok-u-meksici-329299_.html">Моралес втік з Болівії і отримав політичний притулок у Мексиці</a></b>. Слідом за ним <b><a href="https://dt.ua/WORLD/vische-kerivnictvo-boliviyi-pishlo-u-vidstavku-slidom-za-prezidentom-329201_.html">посади залишили більшість прихильників президента</a></b>.</p>
      <p>Протести в Болівії спалахнули 20 жовтня, коли Вищий виборчий суд оголосив <b><a href="https://dt.ua/WORLD/u-boliviyi-proyshli-vibori-lidiruye-chinniy-prezident-evo-morales-327287_.html">переможцем першого туру президентських виборів Ево Моралеса</a></b>, незважаючи на численні порушення й фальсифікації, зафіксовані спостерігачами.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3d3dy5kdy5kZS8lRDElODIlRDAlQjUlRDAlQkMlRDElOEItJUQwJUI0JUQwJUJEJUQxJThGL3MtOTExOQ==">Deutsche Welle (Русская редакция)</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>