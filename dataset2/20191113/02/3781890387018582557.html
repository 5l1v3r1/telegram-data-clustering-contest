<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/741361"/>
    <meta property="og:site_name" content="เดลินิวส์"/>
    <meta property="article:published_time" content="2019-11-13T02:15:00+00:00"/>
    <meta property="og:title" content="มันมากลางดึก! โจรชักมีดบุกเดี่ยวชิงเงิน'แฟมิลี่มาร์ท'"/>
    <meta property="og:description" content="โจรซิ่งจยย. บุกร้านแฟมิลี่มาร์ท กลางดึก ชักมีดขู่พนักงานสาว ชิงเงิน 5พันเผ่นหนีลอยนวล ตร.เร่งล่าตัว"/>
  </head>
  <body>
    <article>
      <h1>มันมากลางดึก! โจรชักมีดบุกเดี่ยวชิงเงิน'แฟมิลี่มาร์ท'</h1>
      <address>
        <time datetime="2019-11-13T02:15:00+00:00">13 Nov 2019, 02:15</time>
      </address>
      <p>
        <b>โจรซิ่งจยย. บุกร้านแฟมิลี่มาร์ท กลางดึก ชักมีดขู่พนักงานสาว ชิงเงิน 5พันเผ่นหนีลอยนวล ตร.เร่งล่าตัว</b>
      </p>
      <p>เมื่อวันที่ 13 พ.ย. ร​.ต.อ.อัณณพ สีเขียว รอง สว.(สอบส​วน) สน.ลำผักชี รับแจ้งเหตุคนร้​ายชิงทรัพย์ร้านสะดวกแฟมิลี่​มาร์ท เลขที่13/8-9 สาขาเชื่​อมสัมพันธ์29 ที่ ถนนเชื่อมสัมพันธ์​ขาออก แขวงโคกแฝด เขตหนองจอก จึงนำกำลังรุดไปตรวจสอบ ที่เกิดเหตุพบพนักงานหญิงของร้านยื​นรอให้การด้วยความตื่นตกใจ ว่า ก่อนเกิดเหตุ มีคนร้ายเป็นชาย 1 คน ตั​วเล็ก ผิวคล้ำ สวมเสื้อยืดสีดำ นุ่ง​กางเกงยีน ใส่หมวกนิรภัยเต็​มใบสีดำ เดินตรงเข้ามาที่หน้าเคาน์​เตอร์ ทำทีสั่งซื้อบุหรี่ 1 ซอง​ <br/><br/>ขณะพนักงานกำลังจะคิดเงิน คนร้​ายได้แสดงตัวเป็นโจรโดยชักอาวุธมีดขึ้นมาข่มขู่ให้​ส่งเงินมา ด้วยความตกใจ ทำให้​เปิดลิ้นชักเก็บเงินไม่ได้ เพื่​อนร่วมงานต้องมาช่วยเปิดให้ ก่อนหยิบเงินสด 4,000-5,000 บาทส่งให้ไป จากนั้น คนร้ายได้วิ่งไปขึ้นรถจยย.ฮอนด้า เวฟ สี​น้ำเงิน ไม่ทราบทะเบียน ขี่หลบหนีไปทางฝั่งสุวิ​นทวงศ์ อย่างลอยนวล เบื้องต้​นตำรวจจะตรวจสอบกล้​องวงจรปิด เพื่อหาตัวคนร้​ายมาดำเนินคดีตามกฎหมายต่อไป.<br/> </p>
      <figure>
        <img src="https://www.dailynews.co.th/admin/upload/20191113/news_uzBEgrfOwq072832_533.jpg?v=20191113141?v=2269"/>
      </figure>
    </article>
  </body>
</html>