<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/vajna-timi-josnoje-hasznalhatja-andy-luxusautojat/186465"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-13T02:20:00+00:00"/>
    <meta property="og:title" content="Vajna Timi jósnője használhatja Andy luxusautóját"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Vajna Timi jósnője használhatja Andy luxusautóját</mark>
      </h1>
      <address><time datetime="2019-11-13T02:20:00+00:00">13 Nov 2019, 02:20</time> by <a rel="author">uv</a></address>
      <p>
        <b>Baranyi Rozi használta Andy Vajna imádott Bentleyjét, az elhunyt producer neje ugyanis a közel negyvenmilliós luxusjárgánnyal segítette ki jósnőjét. Rozi pedig a vajbőr ülésbe huppanva a filmmogul jelenlétét is érezte. </b>
        <b>Baranyi Rozi használta Andy Vajna imádott Bentleyjét, az elhunyt producer neje ugyanis a közel negyvenmilliós luxusjárgánnyal segítette ki jósnőjét. Rozi pedig a vajbőr ülésbe huppanva a filmmogul jelenlétét is érezte.</b>
      </p>
      <p>Mondják, hogy bajban ismerszik meg az igaz barát. Vajna Timi olyan szerencsés, hogy évek óta egy igazi lelki társ áll mellette. Ő Baranyi Rozi, aki nem csak a jóban, de a rosszban is kitartott a 36 évesen megözvegyült nő mellett.</p>
      <p>A médium lapunknak korábban már mesélt róla, hogy milyen szoros kapocs van köztük Timivel.<br/>A sokéves támogatás, barátság pedig abszolút kölcsönös, ezt mutatja az is, hogy Rozi, barátnője elhunyt férjének féltve őrzött, angol luxusautójával furikázhat. A hír a Bors olvasó-riporterétől futott be lapunkhoz, aki többször is látta a jósnőt a különleges autóval, leginkább a II. kerület környékén kocsikázni.</p>
      <figure>
        <img src="http://media.borsonline.hu/cikk/20/192044/big-lead/650x360/2021701_screen-shot-2019-11-12-at-174247.jpg"/>
        <figcaption>A luxusjárgányt licitre bocsátja az özvegy, a pénzzel pedig beteg gyerekeket segít</figcaption>
      </figure>
      <p>– Valóban használtam Andy autóját, mert az én kocsim rossz volt, és amíg javították, Timi odaadta a Bentleyt. Fantasztikus járgány – magyarázta a Bors érdeklődésére Rozi, aki lapunknak elárulta, a vajbőr ülésbe huppanva nem csak a lóerőket, mást is érzékelt.</p>
      <p>– Amikor beültem a Bentley-be, az első két alkalommal na­gyon éreztem Andy jelenlétét. De ez teljesen normális. Szerette ezt az autót, sokat és szívesen ült benne, én pedig egyértel­műen kötöttem a személyéhez a kocsit. Ez olyan, mint amikor valaki elveszíti a szerettét és hozzáér a tárgyaihoz: automatikusan érzékeli ôt, mert szerette és hiányzik neki – magyarázta a jósnő, aki azzal a 2007-es limitált szériás Bentleyvel furikázhatott, amit Timi nemsokára árverésre bocsát.</p>
      <figure>
        <img src="http://media.borsonline.hu/cikk/20/192044/gallery-picture/645w/2021710_11157369-746625175458236-3386563482519226095-o.jpg"/>
        <figcaption>Az autót Amerikából hozatta Andy Vajna</figcaption>
      </figure>
      <p>– Ha beül valaki, érezheti a malibui, Los Angeles-i napfényt – mondta elcsukló hangon az özvegy nemrég, a TV2 Mokka-interjújában, ahol elmondta, hogy férjével a legkedvesebb emlékei ehhez az autóhoz fűződnek, de maga Andy súgta meg neki, hogy a kétszáz aukciós tárgy között legyen ott az imádott, sötétkék, vajbőr belsős autója is.</p>
      <p>– Aki a legtöbbet ajánlja, azé lesz az autó, de biztos vagyok benne, hogy Timi fejében van egy limit, ami alatt nem adja oda. Én úgy sejtem, olyan 100-120 ezer eurót érhet most Andy autója – mondta Rozi, aki maga is szívesen lenne a Bentley új tulajdonosa, de mint mondja, nincs lehetősége se megvásárolni, se fenntartani a luxusjárgányt.<br/>Mint megtudtuk, Vajna Timi jövőre egy évre a tengerentúlra költözik az amerikai állampolgársága miatt, ezért is szerette volna még idén elárverezni Andy személyes tárgyait, és maga mögött hagyni a fájó múltat. Barátnője pedig azt is elmondta lapunknak, hogy azután majd interneten tartják a kapcsolatot, de tervben van, hogy ki is látogat majd Tímeához.</p>
    </article>
  </body>
</html>