<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/741374"/>
    <meta property="og:site_name" content="เดลินิวส์"/>
    <meta property="article:published_time" content="2019-11-13T02:58:00+00:00"/>
    <meta property="og:title" content="'บิ๊กป้อม'เชื่อ'ปารีณา'สู้ปมที่ดินภบท.ได้"/>
    <meta property="og:description" content="“บิ๊กป้อม”ชี้ปมที่ดิน'ปารีณา'เป็นเรื่องส่วนตัว เชื่อ'เอ๋'สู้ได้ ขอเวลาหน่วยงานตรวจสอบ มั่นใจไม่กระทบพปชร."/>
  </head>
  <body>
    <article>
      <h1>'บิ๊กป้อม'เชื่อ'ปารีณา'สู้ปมที่ดินภบท.ได้</h1>
      <address>
        <time datetime="2019-11-13T02:58:00+00:00">13 Nov 2019, 02:58</time>
      </address>
      <p>
        <b>“บิ๊กป้อม”ชี้ปมที่ดิน"ปารีณา"เป็นเรื่องส่วนตัว เชื่อ"เอ๋"สู้ได้ ขอเวลาหน่วยงานตรวจสอบ มั่นใจไม่กระทบพปชร.</b>
      </p>
      <p>เมื่อวันที่ 13 พ.ย. ที่ทำเนียบรัฐบาล  พล.อ. ประวิตร วงษ์สุวรรณ  รองนายกรัฐมนตรี​และในฐานะประธานยุทธศาสตร์​พรรคพลังประชารัฐ(พปชร.) กล่าวถึงกรณีที่น.ส.ปารีณา ไกรคุปต์ ส.ส.ราชบุรี พรรคพลังประชารัฐ ถูกร้องให้ตรวจสอบที่ดิน ภบท.5 กว่า 1,700 ไร่ ในพื้นที่หมู่ 6 ต.รางบัว อ.จอมบึง จ.ราชบุรี ว่า ต้องให้หน่วยงานที่เกี่ยวข้​องตรวจสอบก่อน ให้เวลาเขาหน่อย เรื่องนี้ถือเป็นเรื่องส่วนตั​วของน.ส.ปารีณา ไม่จำเป็นต้องเรียกมาพูดคุย<br/><br/>เมื่อถามว่า พรรคพลังประชารัฐ ต้องจัดทีมกฎหมายช่วยเหลือน.ส.​ปารีณา ในคดีต่างๆหรือไม่ พล.อ.ประวิตร กล่าวว่า น.ส.ปารีณาสู้ได้อยู่แล้ว ไม่ต้องห่วง และถ้าเรื่องนี้เป็นความจริง ก็ไม่เป็นไร เมื่อถามว่ามองว่าเหตุการณ์ที่​เกิดขึ้น เป็นเพราะก่อนหน้านี้ไปเปิ​ดโปงการบุกรุกที่ดินนางสมพร จึงรุ่งเรืองกิจ มารดาของนายธนาธร จึงรุ่งเรืองกิจ หัวหน้าพรรคอนาคต(อนค)หรือไม่ พล.อ. ประวิตร กล่าวว่า แล้วแต่ใครจะคิด<br/>               <br/>ผู้สื่อข่าวถามว่าสังคมอาจกั​งวลว่าน.ส.ปารีณาอยู่พรรครั​ฐบาลอาจไม่ถูกตรวจสอบ และไม่มีความผิด พล.อ.ประวิตร กล่าวว่า เป็นเรื่องของกฎหมาย อย่าไปคิดมาก เป็นเรื่องของการตรวจสอบการ ไม่เป็นไรให้มีการตรวจสอบไป ยืนยันไม่กระทบต่อพรรคพลั​งประชารัฐ.<br/> </p>
    </article>
  </body>
</html>