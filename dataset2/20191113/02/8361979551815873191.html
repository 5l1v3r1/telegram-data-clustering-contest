<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr//bisoprolol-yak-priymati-aritmiya-serceva-nedostatnist-instrukciya-cina-50053057.html"/>
    <meta property="og:site_name" content="НВ"/>
    <meta property="article:published_time" content="2019-11-13T02:07:00+00:00"/>
    <meta property="og:title" content="Під наглядом лікаря. Кому і як потрібно приймати Бісопролол"/>
    <meta property="og:description" content="Препарат Бісопролол широко застосовується для лікування різних кардіологічних захворювань під регулярним наглядом лікаря."/>
  </head>
  <body>
    <article>
      <h1>Під наглядом лікаря. Кому і як потрібно приймати Бісопролол</h1>
      <h2>Препарат Бісопролол широко застосовується для лікування різних кардіологічних захворювань під регулярним наглядом лікаря.</h2>
      <address>
        <time datetime="2019-11-13T02:07:00+00:00">13 Nov 2019, 02:07</time>
      </address>
      <p>Бісопролол — це β-адреноблокуючий засіб, який призначають для лікування ішемічної хвороби серця, артеріальної гіпертензії, порушень серцевого ритму. Бісопролол є необхідним препаратом для базової системи охорони здоров’я і входить в <a href="https://apps.who.int/iris/bitstream/handle/10665/93142/EML_18_eng.pdf;jsessionid=48E402D522AC315F07DC0247D94943D3?sequence=1">перелік найважливіших ліків</a>.</p>
      <p>Читайте також:</p>
      <ul>
        <li>
          <a href="https://nv.ua/ukr//eleuterokok-nastoyanka-dlya-pidvishchennya-tonusu-yak-priymati-cini-50051534.html">Для бадьорості і підвищення імунітету. Як приймати настоянку елеутерококу</a>
        </li>
        <li>
          <a href="https://nv.ua/ukr//ehinaceya-nastoyanka-yak-priymati-dlya-pidvishchennya-imunitetu-50051751.html">Щоб не хворіти. Як діє настоянка ехінацеї</a>
        </li>
      </ul>
      <h3>Бісопролол: інструкція</h3>
      <p><a href="https://ad.admitad.com/g/2tfvvt69s5e4339c87f04eb18bd82b/?ulp=https%3A%2F%2Fwww.apteka24.ua%2F%3Fq%3D%25D0%25B1%25D0%25B8%25D1%2581%25D0%25BE%25D0%25BF%25D1%2580%25D0%25BE%25D0%25BB%25D0%25BE%25D0%25BB&amp;subid=Bisoprolol">Препарат Бісопролол</a> надає антиаритмічну, гіпотензивну, а також антиангінальну дію. Його призначають для зменшення частоти серцевих скорочень і зниження скоротливості міокарда.</p>
      <p>
        <b>Показання до прийому Бісопрололу:</b>
      </p>
      <ul>
        <li>аритмія</li>
        <li>ішемічна хвороба серця (стенокардія)</li>
        <li>артеріальна гіпертензія</li>
        <li>хронічна серцева недостатність</li>
      </ul>
      <p>
        <b>Протипоказання до прийому ліків:</b>
      </p>
      <ul>
        <li>синдром слабкості синусового вузла</li>
        <li>шокові стани</li>
        <li>атріовентрикулярна блокада II і III ступеня</li>
        <li>виражена синоатріальна блокада</li>
        <li>схильність до бронхоспазму</li>
        <li>брадикардія</li>
        <li>виражена гіпотензія</li>
        <li>гіперчутливість до будь-яких компонентів препарату</li>
      </ul>
      <p>Для людей з цукровим діабетом, важкою реакцією підвищеної чутливості в анамнезі, метаболічним ацидозом, тиреотоксикозом і в ряді інших випадків препарат може бути заборонений до застосування.</p>
      <p>При вагітності, годуванні груддю Бісопролол заборонений. Також препарат не призначають дітям.</p>
      <p>Від прийому Бісопрололу може виникати запаморочення, втома, порушення сну, зору, брадикардія, нудота, болі в животі, судоми, свербіж.</p>
      <h3>Як правильно приймати Бісопролол?</h3>
      <p><a href="https://www.ncbi.nlm.nih.gov/pubmed/2439789?dopt=Abstract">За даними досліджень</a>, період напіввиведення препарату з плазми становить 10−11 годин. Це дозволяє призначати дозу прийому препарату один раз на день. Ефект від прийому <a href="https://ad.admitad.com/g/knm5ipikd2e4339c87f0243ce6009f/?ulp=https%3A%2F%2Fwww.add.ua%2Fcatalogsearch%2Fresult%2F%3Fcat%3D0%26q%3D%25D0%25B1%25D0%25B8%25D1%2581%25D0%25BE%25D0%25BF%25D1%2580%25D0%25BE%25D0%25BB%25D0%25BE%25D0%25BB&amp;subid=Bisoprolol">препарату Бісопролол</a> настає через 1−3 години і триває протягом 24 годин.</p>
      <p>Ліки рекомендують приймати вранці натщесерце або під час сніданку. Дозування Бісопрололу може визначити тільки лікар після вивчення аналізів пацієнта.</p>
      <p>
        <b>Дозування препарату Бісопролол:</b>
      </p>
      <ul>
        <li><i>при артеріальній гіпертензії та ішемічній хворобі серця</i> призначають по 10 мг препарату один раз в день</li>
      </ul>
      <ul>
        <li><i>при лікуванні хронічної серцевої недостатності</i> призначають по 1,25 мг на добу протягом першого тижня. Далі доза поступово збільшується. Другий тиждень — по 2,5 мг на добу. Третій тиждень — по 3,75 мг на добу. З четвертого по восьмий тиждень — по 5 мг на добу. З восьмого по дванадцятий тиждень — до 7,5 мг на добу. І після дванадцятого тижня — по 10 мг</li>
      </ul>
      <p>Доза може бути збільшена або зменшена тільки за рекомендацією лікаря! Лікар також може скорегувати режим прийому ліків. Важливо пам’ятати, що протягом перших 4 годин після початку лікування, пацієнт обов’язково повинен пройти різні дослідження — вимірювання артеріального тиску, чи немає погіршення симптомів і т. д.</p>
      <p>При передозуванні препарату, яке може проявлятися гіпотензією, брадикардією, бронхоспазмом або сильним уповільненням частоти серцевих скорочень, лікування негайно має бути припинено.</p>
      <p><i><b>Важливо не забувати, що лікування препаратом Бісопролол вимагає регулярного контролю у лікаря.</b></i> Пацієнт повинен перевіряти артеріальний тиск, робити ЕКГ, стежити за частотою серцевих скорочень, функціями нирок, печінки і вмістом глюкози в крові.</p>
      <p>Заборонено збільшувати і зменшувати дозування препарату або припиняти лікування без вказівок лікаря.</p>
      <p>
        <i>Правова інформація. Ця стаття містить загальні відомості довідкового характеру і не повинна розглядатися як альтернатива рекомендацій лікаря. НВ не несе відповідальності за будь-який діагноз, поставлений читачем на основі матеріалів сайту. НВ також не несе відповідальності за зміст інших інтернет-ресурсів, посилання на які присутні в цій статті. Якщо вас турбує стан вашого здоров’я, зверніться до лікаря.</i>
      </p>
      <p>Читайте також:</p>
      <ul>
        <li>
          <a href="https://nv.ua/ukr//glicin-instrukciya-yak-priymati-tabletki-cina-50051467.html">Солодка пігулка. Гліцин при стресах і поганому сні</a>
        </li>
      </ul>
    </article>
  </body>
</html>