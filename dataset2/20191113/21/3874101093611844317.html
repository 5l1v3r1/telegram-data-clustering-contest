<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/whatsappin-kurucusu-facebook-birakin-diyor_85022.html"/>
    <meta property="og:site_name" content="CHIP Online"/>
    <meta property="article:published_time" content="2019-11-13T21:03:00+00:00"/>
    <meta property="og:title" content="WhatsApp'ın Kurucusu, Facebook'u Bırakın Diyor"/>
    <meta property="og:description" content="WhatsApp'ın kurucu ortağı, Facebook'un skandallarını unutmadı ve kullanıcılara oldukça sert bir öneride bulundu!"/>
  </head>
  <body>
    <article>
      <h1>WhatsApp'ın Kurucusu, Facebook'u Bırakın Diyor</h1>
      <h2>WhatsApp'ın kurucu ortağı, Facebook'un skandallarını unutmadı ve kullanıcılara oldukça sert bir öneride bulundu!</h2>
      <address><time datetime="2019-11-13T21:03:00+00:00">13 Nov 2019, 21:03</time> by <a rel="author">CHIP Online</a></address>
      <p><b>Cambridge Analytica</b> skandalının patlamasının üzerinden neredeyse iki sene geçti. Bu süre içerisinde <b>Facebook</b>'ta yeni gizlilik skandalları yaşandı ancak sosyal platformun kullanıcıları, büyük oranda <b>Facebook'a güvenmeye devam ediyor</b>.</p>
      <p>WhatsApp'ın kurucularından, artık WhatsApp'ta çalışmayan <b>Brian Acton</b> ise kullanıcıların hala Facebook'u bırakması gerektiğini düşünüyor. Wired'ın 25. yıl dönümü etkinliğinde konuşan Acton, Facebook'u terk etme kararının arkasında durduğunu, diğer kullanıcıların bu konuda kendi kararını vermesi gerektiğini söyledi.</p>
      <p>Mart 2018'de Facebook'a karşı bir hareket ortaya çıkmış, Twitter'da <b>#deletefacebook</b> ('Facebook'u sil') etiketi yükselişe geçmişti. Bu sırada birçok ünlü kişi ve şirket Facebook hesabını kapatsa da, hareket Facebook'un inanılmaz boyutlardaki kullanıcı kitlesi içinde oldukça zayıf kaldı.</p>
    </article>
  </body>
</html>