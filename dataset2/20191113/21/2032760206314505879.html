<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89540"/>
    <meta property="og:site_name" content="Denník politika"/>
    <meta property="article:published_time" content="2019-11-13T21:35:09+00:00"/>
    <meta property="og:title" content="Ak vo voľbách vyhrajú konzervatívci, bude to podľa bývalého ministra Gaukeho pre Veľkú Britániu katastrofa"/>
    <meta property="og:description" content="13.11.2019 (Webnoviny.sk) – Bývalý minister za britskú Konzervatívnu stranu v stredu povedal, že ak by konzervatívci v nadchádzajúcich decembrových voľbách získali väčšinu, bolo by to pre Veľkú Britániu „katastrofálne“. Ide o posledný príklad toho, ako brexit rozbil tradičné stranícke spojenectvá v tejto politicky hlboko rozdelenej krajine."/>
  </head>
  <body>
    <article>
      <h1>Ak vo voľbách vyhrajú konzervatívci, bude to podľa bývalého ministra Gaukeho pre Veľkú Britániu katastrofa</h1>
      <address><time datetime="2019-11-13T21:35:09+00:00">13 Nov 2019, 21:35</time> by <a rel="author">Webnoviny</a></address>
      <p>13.11.2019 (Webnoviny.sk) – Bývalý minister za britskú Konzervatívnu stranu v stredu povedal, že ak by konzervatívci v nadchádzajúcich decembrových voľbách získali väčšinu, bolo by to pre Veľkú Britániu <i>„katastrofálne“.</i> Ide o posledný príklad toho, ako brexit rozbil tradičné stranícke spojenectvá v tejto politicky hlboko rozdelenej krajine.</p>
      <p>David Gauke pôsobil ako minister spravodlivosti do júla tohto roka. Podľa jeho slov by jasné víťazstvo premiéra Borisa Johnsona s veľkou pravdepodobnosťou vyústilo do odchodu Británie z Európskej únie bez dohody o budúcich obchodných vzťahoch. “<i>A to by bolo podľa mňa katastrofálne pre prosperitu tejto krajiny, ochromilo by to celé odvetvia,“</i> povedal exminister.</p>
      <p>Gauke sa bude uchádzať o poslanecký mandát ako nezávislý kandidát. Sám radí, aby ľudia znemožnili Johnsonovi získať väčšinu tým, že budú voliť nezávislých kandidátov a proeurópskych Liberálnych demokratov.</p>
      <p>Viac k témam: <a href="https://www.webnoviny.sk/tag/brexit/"><u>Brexit</u></a><br/>Zdroj: Webnoviny.sk – <a href="https://www.webnoviny.sk/ak-vo-volbach-vyhraju-konzervativci-bude-to-podla-byvaleho-ministra-gaukeho-pre-velku-britaniu-katastrofa/"><u>Ak vo voľbách vyhrajú konzervatívci, bude to podľa bývalého ministra Gaukeho pre Veľkú Britániu katastrofa</u></a> © SITA Všetky práva vyhradené.</p>
    </article>
  </body>
</html>