<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/transitmigranten-voor-6e-keer-opgepakt-in-haven-zeebrugge/"/>
    <meta property="og:site_name" content="SCEPTR"/>
    <meta property="article:published_time" content="2019-11-13T21:14:41+00:00"/>
    <meta property="og:title" content="Transitmigranten voor 6e keer opgepakt in haven Zeebrugge"/>
    <meta property="og:description" content="Twee transitmigranten uit Eritrea riskeren een celstraf nadat ze voor de zesde keer op korte tijd opgepakt werden in de haven van Zeebrugge."/>
  </head>
  <body>
    <article>
      <h1>Transitmigranten voor 6e keer opgepakt in haven Zeebrugge</h1>
      <address><time datetime="2019-11-13T21:14:41+00:00">13 Nov 2019, 21:14</time> by <a rel="author" href="https://sceptr.net/author/tomlallemand/" target="_blank">Tom Lallemand</a></address>
      <p>
        <b>Twee transitmigranten uit Eritrea riskeren een celstraf nadat ze voor de zesde keer op korte tijd opgepakt werden in de haven van Zeebrugge.<a href="https://www.hln.be/in-de-buurt/brugge/hardleerse-transmigranten-riskeren-9-maanden-cel-nadat-ze-uit-huiftrailer-werden-gehaald-in-havengebied~aa6ab734/"> Dat meldt Het Laatste Nieuws</a>. Amper een maand geleden kregen ze nog een effectieve gevangenisstraf van zes maanden. Eén van hen kreeg daarna nog eens zes maanden cel. </b>
      </p>
      <p>Momenteel zouden er <a href="https://www.humo.be/humo-archief/359929/200-000-mensen-leven-onder-de-radar-bijna-25-van-de-belgische-economie-is-zwart-en-illegaal">ruim 200.000 illegalen</a> en transitmigranten (illegalen die geen asiel willen aanvragen in ons land maar willen doorreizen) verblijven in ons land. Zeker in West-Vlaanderen, gezien haar geografische ligging een trekpleister voor transitmigranten, ondervindt men dagelijks de gevolgen van de illegalen die er verblijven. <a href="https://sceptr.net/2018/07/illegalen-teisteren-zeebrugge-inbraken-diefstallen-en-aanranding/">Diefstallen en inbraken zijn er dagelijkse kost</a>, maar ook <a href="https://sceptr.net/2019/01/man-44-neergestoken-door-groep-illegalen-in-zeebrugge/">steekpartijen</a> en <a href="https://sceptr.net/2018/10/vrouw-aangerand-door-illegale-transitmigrant-in-zeebrugge/">aanrandingen</a> zijn er niet zeldzaam meer.</p>
      <h3>Duo transitmigranten zes keer opgepakt in haven Zeebrugge</h3>
      <p>Ook in de haven van Zeebrugge krijgt men dagelijks te maken met de overlast van transitmigranten. Die proberen in te breken in de haven in de hoop dat ze vervolgens met een schip naar Groot-Brittannië kunnen. Twee transitmigranten uit Eritrea werden de laatste jaren maar liefst zes keer betrapt en gearresteerd toen ze waren binnengedrongen in de Zeebrugse haven.</p>
      <p>Op 9 oktober kregen de Eritreeërs beide een effectieve celstraf van 6 maanden opgelegd en twee weken later kreeg één van hen opnieuw een effectieve celstraf van 6 maanden. Maar tot op heden lopen ze nog steeds vrij rond en blijven ze proberen. Vandaag verschenen ze opnieuw voor de correctionele rechtbank van Brugge, waar ze zich moesten verantwoorden voor hun zesde inbraak. Het parket vorderde een celstraf van 9 maanden<a href="https://sceptr.net/">.</a> </p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/straf-voor-waarschuwingsschot-al-ingetrokken-maar-wegpolitie-staakt-verder/"/>
        <a href="https://sceptr.net/2019/11/oostende-vier-illegalen-opgepakt-na-diefstal-15-smartphones/"/>
        <a href="https://sceptr.net/2019/10/politie-pakt-28-illegale-transitmigranten-op-in-station-berchem/"/>
      </related>
    </article>
  </body>
</html>