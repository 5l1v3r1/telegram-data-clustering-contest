<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191113_04715207"/>
    <meta property="og:site_name" content="De Standaard"/>
    <meta property="article:published_time" content="2019-11-13T21:50:00+00:00"/>
    <meta property="og:title" content="Tsitsipas bereikt halve finales op ATP Finals na zege tegen titelverdediger Zverev"/>
    <meta property="og:description" content="Stefanos Tsitsipas (ATP 6) heeft zich op de ATP Finals in Londen (9 miljoen dollar) geplaatst voor de halve finales."/>
  </head>
  <body>
    <article>
      <h1>Tsitsipas bereikt halve finales op ATP Finals na zege tegen titelverdediger Zverev</h1>
      <address>
        <time datetime="2019-11-13T21:50:00+00:00">13 Nov 2019, 21:50</time>
      </address>
      <p>
        <b>Stefanos Tsitsipas (ATP 6) heeft zich op de ATP Finals in Londen (9 miljoen dollar) geplaatst voor de halve finales.</b>
      </p>
      <p>De 21-jarige Griek won woensdagavond in de O2 Arena met 6-3 en 6-2 van de Duitse titelverdediger Alexander Zverev (ATP 7). Eerder had hij de Rus Daniil Medvedev (ATP 4) verslagen met 7-6 (7/5) en 6-4.</p>
      <p>Medvedev verloor woensdag ook zijn tweede match tegen Rafael Nadal (ATP 1) met 6-7 (3/7), 6-3 en 7-6 (7/4). Nadal, die in zijn openingsmatch tegen Zverev onderuitging, speelt vrijdag nog tegen de al geplaatste Tsitsipas. Zverev ontmoet dan Medvedev.</p>
      <p>In de groep Björn Borg is de Oostenrijker Dominic Thiem (ATP 5) al geplaatst voor de halve finales na zeges tegen de Serviër Novak Djokovic (ATP 2) en de Zwitser Roger Federer (ATP 3). Die twee tenoren treffen elkaar donderdagavond met als inzet een plaats bij de laatste vier. De Italiaan Matteo Berrettini (ATP 8) is uitgeschakeld.</p>
    </article>
  </body>
</html>