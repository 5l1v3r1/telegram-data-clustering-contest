<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639854/%D8%AA%D8%B1%D8%A7%D9%85%D9%BE-%D9%81%D9%82%D8%B7-%D8%A8%D9%87-%D8%AE%D8%A7%D8%B7%D8%B1-%D9%86%D9%81%D8%AA-%D8%AF%D8%B1-%D8%B3%D9%88%D8%B1%DB%8C%D9%87-%D8%AD%D8%B6%D9%88%D8%B1-%D8%AF%D8%A7%D8%B1%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-13T21:42:00+00:00"/>
    <meta property="og:title" content="ترامپ: فقط به خاطر نفت در سوریه حضور داریم"/>
    <meta property="og:description" content="رئیس جمهور آمریکا در دیدار با همتای ترکیه‌ای خود اذعان کرد که آمریکا نیرو‌های خود را فقط برای نفت سوریه در این کشور نگاه داشته است."/>
  </head>
  <body>
    <article>
      <h1>
        <a href="https://www.bultannews.com/fa/news/639854/%D8%AA%D8%B1%D8%A7%D9%85%D9%BE-%D9%81%D9%82%D8%B7-%D8%A8%D9%87-%D8%AE%D8%A7%D8%B7%D8%B1-%D9%86%D9%81%D8%AA-%D8%AF%D8%B1-%D8%B3%D9%88%D8%B1%DB%8C%D9%87-%D8%AD%D8%B6%D9%88%D8%B1-%D8%AF%D8%A7%D8%B1%DB%8C%D9%85">ترامپ: فقط به خاطر نفت در سوریه حضور داریم</a>
      </h1>
      <h2>رئیس جمهور آمریکا در دیدار با همتای ترکیه‌ای خود اذعان کرد که آمریکا نیرو‌های خود را فقط برای نفت سوریه در این کشور نگاه داشته است.</h2>
      <address><time datetime="2019-11-13T21:42:00+00:00">13 Nov 2019, 21:42</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، دونالد ترامپ، رئیس جمهور آمریکا در دیدار با رجب طیب اردوغان، همتای ترکیه‌ای خود در واشنگتن گفت: آمریکا نیروهای خود را فقط برای حفاظت از نفت در سوریه نگاه داشته است.</p>
      <p>او افزود: با رئیس جمهور ترکیه موضوع خرید اس ۴۰۰ روسیه و جنگنده‌های اف ۳۵ را بررسی خواهم کرد.</p>
      <p>ترامپ همچنین گفت: اردوغان دوست من است و من مشکلات ترکیه را درک می کنم. تلاش می‌کنیم مبادلات تجاری خود با ترکیه را از ۲۰ میلیارد دلار به ۱۰۰ میلیارد دلار افزایش دهیم.</p>
      <p>رئیس جمهور آمریکا افزود: آتش بس در سوریه پایدار است. ترکیه ۱۰۰ عنصر داعشی را بازداشت کرده است.</p>
      <p>دونالد ترامپ، رئیس‌جمهور آمریکا بار‌ها ابراز تمایل کرده که نیرو‌های آمریکایی مستقر در سوریه باید به خانه بازگردند، با این حال، بخش اعظم نیرو‌های باقیمانده آمریکا در سوریه در مناطق نفت‌خیز این کشور و در جوار میادین نفتی حضور یافته‌اند. رئیس‌جمهور آمریکا نیز علی‌رغم تصمیم خود برای خروج نیروهایش از سوریه اعلام کرده واشنگتن علاقمند است حفاظت از نفت سوریه را برعهده بگیرد و باید مراقب نفت این کشور خاورمیانه‌ای بود.</p>
      <p>در این میان، وزارت دفاع روسیه ارتش آمریکا را به کمک در عملیات قاچاق نفت سوریه به خارج از این کشور متهم کرده و با انتشار عکس‌های ماهواره‌ای از میادین نفتی که تحت کنترل آمریکاست این موضوع را اثبات نموده است.</p>
    </article>
  </body>
</html>