<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/597231/dyo-xronia-fylaki-se-opoion-trava-fotografies-kato-apo-foustes-stin-germania"/>
    <meta property="og:site_name" content="SIGMALIVE"/>
    <meta property="article:published_time" content="2019-11-13T21:26:00+00:00"/>
    <meta property="og:title" content="Δυο χρόνια φυλακή σε όποιον τραβά φωτογραφίες κάτω από φούστες στην Γερμανία"/>
    <meta property="og:description" content="Στην ψήφιση νομοσχεδίου που απαγορεύει την λήψη φωτογραφιών κάτω από φουστάνια προχώρησε η γερμανική Βουλή. Η νομοθεσία, ποινικοποιεί και την φωτογράφιση..."/>
  </head>
  <body>
    <article>
      <h1>Δυο χρόνια φυλακή σε όποιον τραβά φωτογραφίες κάτω από φούστες στην Γερμανία</h1>
      <address><time datetime="2019-11-13T21:26:00+00:00">13 Nov 2019, 21:26</time> by <a rel="author">sigmalive</a></address>
      <p>Στην ψήφιση νομοσχεδίου που απαγορεύει την λήψη φωτογραφιών κάτω από φουστάνια προχώρησε η γερμανική Βουλή. Η νομοθεσία, ποινικοποιεί και την φωτογράφιση των θυμάτων δυστυχημάτων.</p>
      <p>«Η λήψη φωτογραφιών μιας γυναίκας κάτω από το φουστάνι της είναι μια υποτιμητική και αδικαιολόγητη παραβίαση του ιδιωτικού της χώρου», ανέφερε η υπουργός Δικαιοσύνης, Κριστίν Λάμπρεχτ.</p>
      <p>Η νομοθεσία, εξάλλου, ποινικοποιεί και την φωτογράφιση των θυμάτων δυστυχημάτων «που απεικονίζει τους νεκρούς με προσβλητικό τρόπο», σύμφωνα με την Γερμανίδα υπουργό Δικαιοσύνης.</p>
      <p>«Πρέπει να διασώσουμε τους συγγενείς των θυμάτων από ακόμα περισσότερο πόνο εξαιτίας των φωτογραφιών», ανέφερε η Λάμπρεχτ.</p>
      <p>Τόσο η φωτογράφιση κάτω από φουστάνια όσο και η λήψη φωτογραφιών θυμάτων, πλέον, θα τιμωρούνται με δύο χρόνια φυλάκιση.</p>
      <p>Να σημειώσουμε ότι η φωτογράφιση κάτω από φουστάνια γυναικών χωρίς την θέλησή τους είναι ήδη παράνομη σε χώρες όπως η Σκωτία, η Ινδία, η Νέα Ζηλανδία και η Φινλανδία και αλλού, όπως αναφέρει η Deutsche Welle.</p>
    </article>
  </body>
</html>