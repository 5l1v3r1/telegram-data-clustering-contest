<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597230/paidovoulioi-ekpaideftikoi-etairoi-prepei-na-vriskontai-se-synexi-dialogo"/>
    <meta property="og:site_name" content="SIGMALIVE"/>
    <meta property="article:published_time" content="2019-11-13T21:21:00+00:00"/>
    <meta property="og:title" content="Παιδοβουλή:Οι εκπαιδευτικοί εταίροι πρέπει να βρίσκονται σε συνεχή διάλογο"/>
    <meta property="og:description" content="Τη θέση ότι όλοι οι εκπαιδευτικοί εταίροι, με την σοβαρότητα και τη διαφάνεια που αρμόζει, θα πρέπει να καταγράψουν τα τυχόν προβλήματα που παρατηρούν στην..."/>
  </head>
  <body>
    <article>
      <h1>Παιδοβουλή:Οι εκπαιδευτικοί εταίροι πρέπει να βρίσκονται σε συνεχή διάλογο</h1>
      <address><time datetime="2019-11-13T21:21:00+00:00">13 Nov 2019, 21:21</time> by <a rel="author">sigmalive</a></address>
      <p>Τη θέση ότι όλοι οι εκπαιδευτικοί εταίροι, με την σοβαρότητα και τη διαφάνεια που αρμόζει, θα πρέπει να καταγράψουν τα τυχόν προβλήματα που παρατηρούν στην εφαρμογή του θεσμού της αξιολόγησης του Μαθητή, είτε αυτά οφείλονται στην νομοθεσία, είτε στην υλοποίησή της και να βρίσκονται σε συνεχή διάλογο με σκοπό την άμβλυνση τους, εκφράζει η Κυπριακή Παιδοβουλή.</p>
      <p>Σε ανακοίνωσή της, η Κυπριακή Παιδοβουλή αναφέρει ότι συμμετείχε σήμερα σε διαβούλευση με την Επίτροπο Προστασίας των Δικαιωμάτων του Παιδιού, τη ΠΣΕΜ και μέλη της Ομάδας Εφήβων Συμβούλων της Επιτρόπου, για το θέμα της Αξιολόγησης του Μαθητή στο πλαίσιο του θεσμού των εξετάσεων ανά τετράμηνο, κατά την οποία εξέφρασε την συγκεκριμένη θέση.</p>
      <p>Η Κυπριακή Παιδοβουλή αναφέρει ότι η Επίτροπος είπε ότι βλέπει αρχικά θετικά την μεταρρύθμιση της αξιολόγησης του μαθητή στο πλαίσιο των τετράμηνων, παρόλο που σε επιμέρους και σε διαδικαστικά ζητήματα προκύπτουν κάποια προβλήματα.</p>
    </article>
  </body>
</html>