<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/bgfootballother/sasho-angelov-igrachite-promeniha-otnoshenieto-si-kym-trenirovki-i-machove-1405999.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-13T21:15:00+00:00"/>
    <meta property="og:title" content="Сашо Ангелов: Играчите промениха отношението си към тренировки и мачове"/>
    <meta property="og:description" content="Бившият треньор на Ботев (Враца) Сашо Ангелов проговори за причините, накарали го да напусне клуба Той заяви, че е изстискал максимума от настоящите играчи на Ботев и че след запазването на мястото им в елита през миналия сезон голяма част от тях са започнали да се влагат по-малко в тренировки и мачове"/>
  </head>
  <body>
    <article>
      <h1>Сашо Ангелов: Играчите промениха отношението си към тренировки и мачове</h1>
      <address><time datetime="2019-11-13T21:15:00+00:00">13 Nov 2019, 21:15</time> by <a rel="author">Sportlive.bg</a></address>
      <p>Бившият треньор на <b><a href="https://www.sportlive.bg/tags/13003">Ботев (Враца)</a></b> Сашо Ангелов проговори за причините, накарали го да напусне клуба. Той заяви, че е изстискал максимума от настоящите играчи на Ботев и че след запазването на мястото им в елита през миналия сезон голяма част от тях са започнали да се влагат по-малко в тренировки и мачове.</p>
      <p><i>"Решението го взех сам за себе си. То стоеше в мен последния месец, защото не виждах в отбора този хъс, който исках да виждам. Не сме отбор, който разполага със средства, че да можем да си позволим всеки. Миналата година същите момчета искаха да се окажат в efbet Лига, а тази година вече помислиха, че са доказани и промениха отношението си към тренировките и мачовете. Това е една от причините да си тръгна. Нямам нищо против отбора, няма да кажа лоша дума за състезател или ръководство. Там са минали 3 години от живота ми, за които аз обаче се изчерпах. Отборът просто не играеше с този дух, който знаех преди това. Това, което постигнахме миналата година, бе таванът. Успях да изсмуча всичко от футболистите и знаех, че тази година ще е такава, каквато се получи"</i>, призна Ангелов пред "Диема спорт".</p>
      <p><i>"Просто вдигнахме летвата много за отбор като нашия. Опитах се, разговарях с доста футболисти от отбора. Финансовите способности на другите клубове обаче ги привлякоха. Това също е една от причините. Трябва да си знаем мястото, на става само с характер, воля и патриотизъм. Може да стане няколко пъти, но после класата си проличава"</i>, каза още българският специалист. <b><i><a href="https://www.sportlive.bg/bgfootball/bgfootballother/Dve-seriozni-imena-otkazali-na-Botev-(Vraca)-pregovarq-se-s-oshte-dvama-1403860.html">Вижте кои треньори отказаха на Ботев, за да се стигне до назначението на Антони Здравков. </a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/bgfootballother/Golqmo-ime-za-Botev-(Vraca)-vleze-v-shtaba-na-Zdravkov-1405830.html"/>
        <a href="https://www.sportlive.bg/bgfootball/bgfootballother/Bivsh-trenxor-na-Levski-i-Ludogorec-poe-Botev-(Vraca)-1405087.html"/>
        <a href="https://www.sportlive.bg/bgfootball/bgfootballother/V-sledvashtite-dni-shte-stane-qsno-dali-Valeri-Bozhinov-shte-ostane-v-Botev-Vraca-1404498.html"/>
        <a href="https://www.sportlive.bg/bgfootball/lokomotivpd/Lokomotiv-(Plovdiv)-premina-i-prez-Botev-Vraca-1404485.html"/>
        <a href="https://www.sportlive.bg/bgfootball/bgfootballother/Botev-(Vraca)-ostana-bez-trenxor-1403311.html"/>
      </related>
    </article>
  </body>
</html>