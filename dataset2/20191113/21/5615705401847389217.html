<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204433-tramp-bilshe-dbav-pro-rozsliduvannya-proti-bajdena-nizh-dumav-pro-ukrayinu-tejlor"/>
    <meta property="og:site_name" content="Mind UA"/>
    <meta property="article:published_time" content="2019-11-13T21:26:00+00:00"/>
    <meta property="og:title" content="Трамп більше дбав про розслідування проти Байдена, ніж думав про Україну – Тейлор"/>
    <meta property="og:description" content="За словами тимчасового повіренного у справах США в Україні, у Трампа склалось враження,що українська сторона обвела його навколо пальця"/>
  </head>
  <body>
    <article>
      <h1>Трамп більше дбав про розслідування проти Байдена, ніж думав про Україну – Тейлор</h1>
      <h2>За словами тимчасового повіренного у справах США в Україні, у Трампа склалось враження,що українська сторона обвела його навколо пальця</h2>
      <address>
        <time datetime="2019-11-13T21:26:00+00:00">13 Nov 2019, 21:26</time>
      </address>
      <p>Тимчасовий повірений у справах США в Україні Вільям Тейлор <a href="https://www.youtube.com/watch?v=GDHK-qpTccM">розкрив </a>нові подробиці телефонного дзвінка між Трампом і послом США в ЄС, який відбувся на наступний день після того, як президент Трамп поговорив з Володимиром Зеленським 25 липня.</p>
      <p>За словами американського дипломата, посол США в ЄС Гордон Сондленд подзвонив Трампу і «розповів йому про свої зустрічі в Києві».</p>
      <p>«Після розмови з президентом Трампом член мого штабу запитав посла Сондленда, що президент Трамп думає про Україну. Посол Сондленд відповів, що президент Трамп більше дбав про розслідування проти Байдена, на якому наполягав Джуліані », – сказав він.</p>
      <p>«Посол Сонленд, який і сам є бізнесменом, намагався пояснити взаємовідношення і розуміння бізнесмена з клієнтом, якому він виписує чек. І тоді він чітко дав зрозуміти, що президент Трамп собі уявляв можливість надати військову допомога Україні, як ніби-то це укладення угоди, як ніби він повинен виписати чек», – розповів Тейлор.</p>
      <p>«Там(в Україні – ред.) повинні були висловити якусь подяку. І вони отримували підтримку і висловлювали за це подяку. Але нічого Україна не винна була президенту Трампу. Було таке відчуття у Трампа. В обговореннях з інавгураційної делегацією, яка повернулася 23 травня. У Трампа було таке відчуття, що Україна його обвела навколо пальця. Він вважав, що Україна повинна якось виправитися», – додав він.</p>
      <p>Нагадаємо: до цього <a href="https://mind.ua/news/20204124-impichment-trampa-klyuchovij-svidok-zminiv-svidchennya-i-zavdav-najvazhchogo-udaru-po-zahistu-prezidenta">ключовий свідок у процесі</a> про імпічмент президента Трампа, посол США при Євросоюзі Гордон Сондленд, несподівано змінив свої свідчення, заявивши, що Вашингтон пропонував відновити військову допомогу Києву в розмірі $391 млн тільки в обмін на особисту згоду президента України почати розслідування відносно колишнього віцепрезидента США Джо Байдена і його сина Хантера.</p>
      <p>У Вашингтоні його свідчення вже назвали «найважчим ударом» по стратегії захисту президента Трампа.</p>
      <related>
        <h4>Також читайте</h4>
        <a href="https://mind.ua/news/20204430-glava-derzhavi-pidpisav-zakon-shchodo-auditu-bezpeki-avtomobilnih-dorig"/>
        <a href="https://mind.ua/news/20204429-zelenskij-pidpisav-zakon-pro-vikrivachiv-korupciyi"/>
        <a href="https://mind.ua/news/20204421-tramp-zaproponuvav-erdoganu-ugodu-na-100-mlrd-i-shlyahi-virishennya-pitannya-z-s-400"/>
      </related>
    </article>
  </body>
</html>