<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/maradu-case-accused-bail-request-rejected"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-13T21:27:00+00:00"/>
    <meta property="og:title" content="മരട്‌ കേസ്; പ്രതികളുടെ ജാമ്യാപേക്ഷ തള്ളി"/>
    <meta property="og:description" content="മൂവാറ്റുപുഴ: മരട് കേസില്‍ പ്രതികളുടെ ജാമ്യാപേക്ഷ മൂവാറ്റുപുഴ വിജിലന്‍സ് കോടതി തള്ളി. ഫ്‌ളാറ്റ് ഉടമ സാനി ഫ്രാന്‍സിസ്, പഞ്ചായത്ത് ഉദ്യോഗസ്ഥരായ മുഹമ്മദ് അഷറഫ്, പിഎ ജോസഫ് എന്നിവരുടെ ജാമ്യാപേക്ഷയാണ് തള്ളിയത്. നിയമ വിരുദ്ധമായി മൂന്ന്..."/>
  </head>
  <body>
    <article>
      <h1>മരട്‌ കേസ്; പ്രതികളുടെ ജാമ്യാപേക്ഷ തള്ളി</h1>
      <address><time datetime="2019-11-13T21:27:00+00:00">13 Nov 2019, 21:27</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>മൂവാറ്റുപുഴ: മരട് കേസില്‍ പ്രതികളുടെ ജാമ്യാപേക്ഷ മൂവാറ്റുപുഴ വിജിലന്‍സ് കോടതി തള്ളി. ഫ്‌ളാറ്റ് ഉടമ സാനി ഫ്രാന്‍സിസ്, പഞ്ചായത്ത് ഉദ്യോഗസ്ഥരായ മുഹമ്മദ് അഷറഫ്, പിഎ ജോസഫ് എന്നിവരുടെ ജാമ്യാപേക്ഷയാണ് തള്ളിയത്. നിയമ വിരുദ്ധമായി മൂന്ന് ഫ്‌ളാറ്റുകള്‍ നിര്‍മ്മിക്കാനുള്ള ഒത്താശയാണ് പ്രതികള്‍ ചെയ്തത്. </p>
      <p>കേസുമായി ബന്ധപ്പെട്ട് ആല്‍ഫാ സെറീന്‍ ഫ്‌ളാറ്റ് ഉടമ പോള്‍ രാജിന്റെ ജാമ്യാപേക്ഷ ഈ മാസം 20 ന് കോടതി പരിഗണിക്കും.</p>
      <p>അതേസമയം മരടിലെ ഫ്ളാറ്റ് ഉടമകള്‍ക്ക് ബാക്കി നഷ്ടപരിഹാരത്തിനായി അപേക്ഷ നല്‍കാമെന്ന് ജസ്റ്റിസ് ബാലകൃഷ്ണന്‍ നായര്‍ കമ്മീഷന്‍ അറിയിച്ചിരുന്നു. ആദ്യഘട്ട നഷ്ടപരിഹാരം ലഭിച്ചവര്‍ക്കാണ് ബാക്കി തുകയ്ക്കായുള്ള അപേക്ഷ നല്‍കാന്‍ കഴിയുക.</p>
    </article>
  </body>
</html>