<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/meninger/ordetfritt/2019/11/13/Debatten-om-Kristin-Lavransdatter-fortsetter-Glitrende-En-av-de-beste-teateropplevelsene-jeg-har-hatt-20377140.ece"/>
    <meta property="og:site_name" content="adressa.no"/>
    <meta property="article:published_time" content="2019-11-13T21:35:05+00:00"/>
    <meta property="og:title" content="Debatten om Kristin Lavransdatter fortsetter: Glitrende! En av de beste teateropplevelsene jeg har hatt"/>
    <meta property="og:description" content="…"/>
  </head>
  <body>
    <article>
      <h1>Debatten om Kristin Lavransdatter fortsetter: Glitrende! En av de beste teateropplevelsene jeg har hatt</h1>
      <h2>Debatt:</h2>
      <address><time datetime="2019-11-13T21:35:05+00:00">13 Nov 2019, 21:35</time> by <a rel="author">Øyvind Brastein</a></address>
      <aside><a href="https://www.adressa.no/meninger/ordetfritt/2019/11/13/javascript:void(0);">Del denne artikkelen på Facebook</a> <a href="https://www.adressa.no/meninger/ordetfritt/2019/11/13/javascript:void(0);">Del denne artikkelen på Twitter</a> <a href="https://www.adressa.no/meninger/ordetfritt/2019/11/13/javascript:void(0);">Del denne artikkelen på e-post</a></aside>
      <p><b>Mye rart er blitt skrevet </b>av negativ karakter om Trøndelag teaters oppsetning av Kristin Lavransdatter. Jeg har lest bøkene om Kristin Lavransdatter. Det er fascinerende hvordan Sigrid Undset har klart å skape et så levende og historisk troverdig tidsbilde av livet i Norge på første halvdel av 1300-tallet.</p>
      <p>
        <b>LES OGSÅ: <a href="https://www.adressa.no/meninger/ordetfritt/2019/10/15/Teatersalen-var-halvfull.-Den-burde-v%C3%A6rt-tom-20162491.ece">Teatersalen var halvfull. Den burde vært tom!</a></b>
      </p>
      <p>
        <b>LES OGSÅ: <a href="https://www.adressa.no/meninger/2019/10/11/Teatersalen-var-halvfull.-Det-burde-v%C3%A6rt-fullt-20137783.ece">En intens teateropplevelse</a></b>
      </p>
      <p>Da jeg så at Kristin Lavransdatter skulle settes opp som teaterstykke, kjøpte jeg straks to billetter; til min kone og meg. Ikke visste jeg da at forestillingen skulle vare i fire og en halv time. Jeg sa klart ifra til min kone at hvis det ble kjedelig, ville jeg gå før forestillingen var ferdig. Imidlertid ble jeg sittende tiden ut, og tiden gikk fort. Jeg ble veldig positivt overrasket.</p>
      <p>
        <b>LES ANMELDELSEN: <a href="https://www.adressa.no/pluss/kultur/2019/10/03/Som-om-tid-og-budsjett-rant-bort-midt-under-lesepr%C3%B8vene-19981690.ece">Kristin Lavransdatter på Trøndelag Teater: Som om tid og budsjett rant bort midt under leseprøvene</a></b>
      </p>
      <p><b>Forestillingen var strippet,</b> både når det gjaldt kostymer og kulisser. Fokus ble derfor rettet mot skuespillerne. Jeg ble veldig imponert over skuespillerprestasjonene. Skuespillerne klarte godt å formidle mellommenneskelige stemninger i handlingen gjennom ord, uttrykk og dramaturgi, ofte med en vellykket humoristisk snert.</p>
      <p>Skuespillerprestasjonene var så glitrende at dette ble en av de beste teateropplevelsene jeg noensinne har hatt. Det sier ikke lite, for jeg begynner å bli en gammel mann. Takk til Trøndelag teater for at dere tør å gå nye veier, og hjertelig takk til skuespillerne for en flott og sterk innsats av høy profesjonell kvalitet.</p>
      <p>
        <b>Følg <a href="https://www.facebook.com/Adressameninger/">Adresseavisen Meninger på Facebook</a> og Adresseavisen på <a href="https://www.facebook.com/adressa.no?fref=ts">Facebook,</a> <a href="https://www.instagram.com/adresseavisen/">Instagram</a> og <a href="https://twitter.com/adresseavisen">Twitter</a></b>
      </p>
    </article>
  </body>
</html>