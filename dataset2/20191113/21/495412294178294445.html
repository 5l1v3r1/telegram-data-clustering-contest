<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-brescia-badalona-streraming-video-tv-gara-decisiva-in-eurocup-basket/1947883/"/>
    <meta property="og:site_name" content="IlSussidiario"/>
    <meta property="article:published_time" content="2019-11-13T21:49:30+00:00"/>
    <meta property="og:title" content="Diretta/ Brescia Badalona (risultato finale 87-83) streaming tv: che Leonessa!"/>
    <meta property="og:description" content="Diretta Brescia Badalona streaming video e tv: orario e risultato live della partita del PalaLeonessa, valida per il gruppo C di basket Eurocup."/>
  </head>
  <body>
    <article>
      <h1>Diretta/ Brescia Badalona (risultato finale 87-83) streaming tv: che Leonessa!</h1>
      <h2>Diretta Brescia Badalona streaming video e tv: orario e risultato live della partita che si gioca al PalaLeonessa, ed è valida per la settima giornata nel gruppo C di basket Eurocup.</h2>
      <address><time datetime="2019-11-13T21:49:30+00:00">13 Nov 2019, 21:49</time> by <a rel="author" href="https://www.ilsussidiario.net/autori/claudio-franceschini/" target="_blank">Claudio Franceschini</a></address>
      <h4>DIRETTA BRESCIA BADALONA (FINALE 87-83): CHE LEONESSA!</h4>
      <p>Leonessa in formato europeo: Brescia vince una combattuta sfida di Eurocup contro Badalona con il punteggio di 87-83, rischiando più del dovuto nel finale. I bresciani infatti alla fine del terzo quarto si erano portati in vantaggio sul 71-57 e anche all’inizio dell’ultimo parziale, sul 76-63, sembravano in pieno controllo della situazione. La formazione spagnola ha avuto invece un sussulto d’orgoglio, andando a rimontare punto su punto e portandosi prima sull’82-79, poi sull’84-81, chiamando l’ultimo time out con 19” ancora a disposizione. Brescia ha saputo però mantenere la giusta dose di sangue freddo, con due liberi di Ventura e un errore di Dimitrijevic che ha portato in lunetta Zerini. Che ha sbagliato però entrambi i tiri, ma con 8” a disposizione la Joventut non è riuscita ad accorciare, blindando la vittoria di Brescia. (agg. di Fabio Belli)</p>
      <h4>DIRETTA STREAMING VIDEO E TV: COME VEDERE LA PARTITA</h4>
      <p>La <b>diretta tv</b> di <b>Brescia Badalona</b> verrà trasmessa su Eurosport 2: il canale si trova al numero 211 del decoder di Sky, e dunque è riservato in esclusiva agli abbonati alla televisione satellitare. I clienti della piattaforma Eurosport Player potranno invece seguire questa partita di Eurocup in <b>diretta streaming video</b>, mentre sul sito www.eurocupbasketball.com troverete le informazioni utili, consultabili liberamente, come il tabellino play-by-play e le statistiche dei giocatori sul parquet.</p>
      <h4>BRESCIA IN FUGA</h4>
      <p>Brescia in fuga nell’ultima parte del secondo quarto nella sfida di Eurocup contro Badalona. Il match era stato equilibrato per quasi metà partita, col primo quarto terminato con il punteggio di 22-24 in favore degli spagnoli e rimasto sul 43-43 fino alle battute conclusive della seconda frazione. E’ stata una tripla di Hoorton a rompere l’equilibrio e a scatenare l’entusiasmo del PalaLeonessa, poi Laquintana e due tiri liberi di Moss hanno fissato il risultato a metà partita sul 52-43. Uno strappo molto importante con Brescia che aveva inizialmente sofferto i ritmi di Badalona, riuscendo però a ribattere punto a punto nel secondo quarto fino a trovare l’importante strappo prima dell’intervallo. (agg. di Fabio Belli)</p>
      <h4>PALLA A DUE!</h4>
      <p>Siamo pronti a vivere la palla a due di <b>Brescia Badalona</b>, e dunque questa partita di Eurocup. Nel fine settimana la Joventut ha centrato un’importante vittoria sul parquet di Saragozza: nel 90-92 del Pabellon Principe Felipe ha brillato in particolare Klemen Prepelic, autore di 23 punti con 8/15 dal campo. Buone prove anche per Xavier Lopez-Arostegui (11 punti e 6 rimbalzi) e Alen Omic (14 punti e 8 rimbalzi) entrambi con 16 di valutazione, mentre ha segnato 14 punti anche Conor Morgan. Nella classifica della Liga ACB, che è a 18 squadre, Badalona occupa adesso la quinta posizione con 4 vittorie e 4 sconfitte: situazione ancora ingarbugliata visto che ci sono altre sette formazioni a quella quota, ma va ricordato che Saragozza fino a quel momento aveva perso appena una delle sette partite giocate in campionato. Non resta adesso che mettersi comodi, lasciare che a parlare sia il parquet del PalaLeonessa e stare a vedere come andranno le cose tra pochi minuti, perchè finalmente la diretta di Brescia Badalona prende il via! (agg. di Claudio Franceschini)</p>
      <h4>I RECORD DI ABASS E VITALI</h4>
      <p>A poche ore da <b>Brescia Badalona</b> vale la pena riportare un paio di dati che riguardano la Leonessa: nella vittoria contro Varese Awudu Abass ha centrato la migliore prova della sua stagione per punti segnati arrivando a 19, inoltre il 9/9 in lunetta ha fatto registrare un record ai tiri liberi. Luca Vitali è invece arrivato a 121 triple realizzate con la maglia della Germani: questo numero lo ha portato sul podio dei realizzatori dall’arco di tutti i tempi in casa Brescia, alle spalle di Marcus Landry (146, già raggiungibile in questa stagione) e l’attuale leader Marco Palumbo, che con i lombardi ha giocato alla fine della carriera tra il 1984 e il 1989, ottenendo una promozione (ma anche una retrocessione) e un secondo turno ai playoff eliminando addirittura Pesaro, ma fermandosi poi al cospetto di Torino. Va anche detto che l’intera squadra bresciana ha tirato domenica con il 66,7% da 2 punti: miglior prestazione in percentuale eguagliata, e terzo dato di tutto il campionato alle spalle di Olimpia Milano e Fortitudo Bologna. (agg. di Claudio Franceschini)</p>
      <h4>LA PARTITA DI ANDATA</h4>
      <p>L’unico precedente di <b>Brescia Badalona</b> si è disputato ovviamente lo scorso 8 ottobre, nel girone di andata di Eurocup: al Palau Olimpic, come abbiamo già detto, la Leonessa era stata battuta per 81-68 andando sotto in particolare nel secondo tempo. Nei 20 minuti conclusivi la Joventut aveva piazzato un parziale di 46-32 con il quale aveva completamente girato una partita che Brescia stava giocando punto a punto; Klemen Prepelic, già grande protagonista dell’oro europeo con la Slovenia, aveva infilato 24 punti e 5 assist dominando la gara nonostante il pessimo 2/11 dall’arco, Alen Omic (visto lo scorso anno a Milano) aveva contribuito con 12 punti e 9 rimbalzi e c’era stata una solida prova anche da parte di Luke Harangody, autore di 11 punti e 7 rimbalzi. Inutili per Brescia i 15 punti di Awudu Abass, che aveva chiuso con 5/14 dal campo e 4 rimbalzi; gli altri giocatori della Germani non avevano rispettato il copione, la squadra aveva tirato con il 18,2% dal perimetro e la sconfitta alla fine era stata inevitabile. (agg. di Claudio Franceschini)</p>
      <h4>ORARIO E PRESENTAZIONE</h4>
      <p><b>Brescia Badalona</b> va in scena alle ore 20:45 di mercoledì 13 novembre, presso il PalaLeonessa: si gioca per la settima giornata di basket <b>Eurocup 2019-2020</b>, e nel gruppo C la Leonessa sta provando a rimanere in linea di galleggiamento per ottenere la qualificazione al prossimo turno. Entrata nel turno come terza forza della classifica insieme al Darussafaka, ma con una differenza canestri nettamente peggiore <a href="https://www.ilsussidiario.net/news/diretta-brescia-darussafaka-streaming-video-tv-big-match-per-la-leonessa-eurocup/1939615/"><b>e una sconfitta interna sul groppone</b></a>, la squadra di Vincenzo Esposito deve vendicare il ko subito in Spagna nella partita di andata: perdendo oggi la Joventut prenderebbe virtualmente tre gare di vantaggio sulla Germani che dunque sarebbe sostanzialmente certa di avere una squadra davanti a sè. Considerato che l’Unics Kazan sta volando, una larga fetta di qualificazione si gioca oggi: vedremo allora se nella diretta di Brescia Badalona i lombardi saranno in grado di prendersi una vittoria determinante per le sorti del girone di Eurocup.</p>
      <h4>DIRETTA BRESCIA BADALONA: RISULTATI E CONTESTO</h4>
      <p>La Germani si presenta sicuramente in maniera positiva a Brescia Badalona: nel lunch match della domenica <a href="https://www.ilsussidiario.net/news/diretta-brescia-varese-streaming-video-tv-affascinante-derby-lombardo-basket-a1/1946061/"><b>ha ottenuto una vittoria convincente contro Varese</b></a>, partendo con il freno a mano tirato ma poi riuscendo a dilagare soprattutto nel secondo tempo. In Eurocup il passo è ancora alterno, come conferma il fatto che la squadra non abbia mai vinto due partite consecutive; per contro non sono nemmeno arrivate due sconfitte in serie, e se le cose continuassero di questo passo un 5-5 sarebbe utile per garantirsi la qualificazione. Tuttavia bisogna stare attenti: la corsa in questo momento viene fatta su Nanterre, che ha un calendario complesso ma parte favorita contro l’Olimpia Lubiana. Il rischio, perdendo oggi, è che la partita del PalaLeonessa contro i francesi diventi decisiva: Esposito vuole arrivare che si arrivi all’ultima giornata dovendo giocarsi l’accesso al turno successivo in un testa a testa, e dunque punterà a vincere questa sera per allontanare i fantasmi e poi puntare sugli incroci del calendario, che certamente giocano a favore visto che, come abbiamo già detto, Brescia parte da una situazione di classifica che in questo momento le porterebbe in dote la qualificazione.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-sassari-strasburgo-streaming-video-tv-la-dinamo-gioca-in-champions-league/1947844/"/>
        <a href="https://www.ilsussidiario.net/news/diretta-venezia-lokomotiv-kuban-streaming-video-tv-reyer-in-striscia-in-eurocup/1947923/"/>
        <a href="https://www.ilsussidiario.net/news/diretta-maccabi-rishon-virtus-bologna-streaming-video-tv-trasferta-in-eurocup/1947898/"/>
        <a href="https://www.ilsussidiario.net/news/diretta-trento-buducnost-streaming-video-tv-partita-da-vincere-per-laquila/1947802/"/>
        <a href="https://www.ilsussidiario.net/news/diretta-paok-brindisi-streaming-video-tv-trasferta-greca-per-vitucci/1947800/"/>
        <a href="https://www.ilsussidiario.net/news/diretta-olimpia-milano-pistoia-streaming-video-tv-tutto-facile-per-messina/1946853/"/>
      </related>
    </article>
  </body>
</html>