<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134606-pergale-dziaugesis-butkevicius-srebiame-tai-ka-pridirbome-pirmajame-rate.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-13T21:19:00+00:00"/>
    <meta property="og:title" content="Pergale džiaugęsis Butkevičius: „Srebiame tai, ką pridirbome pirmajame rate“"/>
    <meta property="og:description" content="Vilniaus „Rytas“ namuose 92:78 pranoko Limožo CSP klubą bei kaip reikiant sustiprino savo šansus kovoje dėl patekimo į „Top 16“ etapą. Savo indėlį įnešė ir Arnas Butkevičius, kuris pelnė 11 taškų, atkovojo 9 kamuolius bei išsiskyrė svarbiu tritaškiu bei galingu dėjimu ketvirtajame kėlinyje. „Agresyvumas lėmė pergalę, kalbu apie gynybos pusę. Be abejo, jie pataikė ir sunkių metimų, galbūt, buvo ir koncentracijos klaidų, bet esmė buvo tie ..."/>
  </head>
  <body>
    <article>
      <h1>Pergale džiaugęsis Butkevičius: „Srebiame tai, ką pridirbome pirmajame rate“</h1>
      <address><time datetime="2019-11-13T21:19:00+00:00">13 Nov 2019, 21:19</time> by <a rel="author">https://www.facebook.com/LMalinauskas</a></address>
      <slideshow>
        <figure>
          <img src="https://www.basketnews.lt/paveikslelis-206614-any630x500.jpg"/>
          <figcaption>Nuotr.: BNS</figcaption>
        </figure>
        <figure>
          <img src="https://www.basketnews.lt/paveikslelis-206610-any630x500.jpg"/>
        </figure>
        <figure>
          <img src="https://www.basketnews.lt/paveikslelis-206609-any630x500.jpg"/>
        </figure>
        <figure>
          <img src="https://www.basketnews.lt/paveikslelis-206611-any630x500.jpg"/>
        </figure>
        <figure>
          <img src="https://www.basketnews.lt/paveikslelis-206613-any630x500.jpg"/>
        </figure>
      </slideshow>
      <p>Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS</p>
      <p>Vilniaus „Rytas“ namuose 92:78 pranoko Limožo CSP klubą bei kaip reikiant sustiprino savo šansus kovoje dėl patekimo į „Top 16“ etapą.</p>
      <p>Savo indėlį įnešė ir Arnas Butkevičius, kuris pelnė 11 taškų, atkovojo 9 kamuolius bei išsiskyrė svarbiu tritaškiu bei galingu dėjimu ketvirtajame kėlinyje.</p>
      <p>„Agresyvumas lėmė pergalę, kalbu apie gynybos pusę. Be abejo, jie pataikė ir sunkių metimų, galbūt, buvo ir koncentracijos klaidų, bet esmė buvo tie maži dalykai, ties kuo ir koncentravomės: atsitverti kamuolius, neduoti antrų šansų, neleisti bėgti į greitą puolimą. Nedarėme kvailų klaidų kaip Limože ir atsirado visai kitas rezultatas“, – po rungtynių sakė Butkevičius.</p>
      <p><b>– Kodėl rungtynių metu nepavyko išlaikyti dviženklės persvaros?</b><br/>– Ypač gaila tos atkarpos antrajame kėlinyje, kada jie pelnė 4 tritaškius iš eilės. Pagavo ritmą, nes iki tol jų rezultatyvumas buvo labai mažas ir matėsi, kad jie neranda vietos aikštelėje. Tie tritaškiai ir neleido (atitrūkti), ką jie geba daryti, matėte, kaip žaidžia. Pataikė metimus vienas prieš vieną. Mes šiandien daug baudų prametėme, laisvų tritaškių. Tas ir neleido atitrūkti didesniu taškų skirtumu.</p>
      <p><b>– Trečiajame kėlinyje turėjote atkarpą, kai atrodė, kad mėgavotės žaidimu. Kaip ta atkarpa atrodė jūsų akimis?</b><br/>– Pagaliau sezone parodėme ilgesnę atkarpą su kažkokia emocija. Tas smagiausia ir norėtųsi, kad pavyktų tai padaryti dažniau. Tas kyla iš komandinio žaidimo, iš gerų epizodų. Apsigini kelis kartus, užpuoli kelis kartus, pajauti smagumą ir rankos atsiriša visiems.</p>
      <figure>
        <iframe src="https://www.youtube.com/embed/lqJ5NGeywtE" width="630" height="354" data-service="Youtube" scrolling="no"/>
      </figure>
      <p><b>– Antroji pergalė Europos taurėje paeiliui, kiek tai prideda pasitikėjimo į likusias rungtynes?</b><br/>– Be kalbų prideda pasitikėjimo, nes žinote, kokia buvo sitaucija prieš tai. Jautėsi emocinis kritimas, norėjosi išlipti iš duobės, nebeturėjome kur trauktis, nes jei būtume pralaimėję Krasnodare, tuos šansus (patekti tolyn) būtume sumažinę iki minimumo. Tos pergalės dabar žūtbūtinės, dabar srebiame savo <i>brudą</i>, kurį pridirbome pirmajame rate.</p>
      <p><b>– Padarėte tik 4 klaidas. Kaip pavyko išpildyti žaidybinį planą ir sumažinti klaidas?</b><br/>– Vienareikšmiškai (pavyko). Akcentavome tai, nes klaidos mus Limože ir nužudė. Jie agresyviai ginasi, bėga į greitą puolimą, pelno lengvus taškus, tai – jų arkliukas. Keturios klaidos labai solidu, norėtųsi daugiau tokių rungtynių, kai kontroliuojame mačo eigą bei ritmą.</p>
      <h3>Fotogalerija</h3>
      <p>Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS</p>
      <figure>
        <img src="https://www.basketnews.lt/paveikslelis-206610-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206612-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206614-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206608-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206609-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206606-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206607-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206611-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206613-crop600x350.jpg"/>
      </figure>
    </article>
  </body>
</html>