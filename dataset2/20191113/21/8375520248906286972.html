<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/ekoaktivistka-greta-tunberg-vidpravilasya-cherez-atlantiku-na-katamarani-639779.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T21:26:46+00:00"/>
    <meta property="og:title" content="Екоактивістка Грета Тунберг відправилася через Атлантику на катамарані"/>
    <meta property="og:description" content="Поїздка може зайняти від двох до чотирьох тижнів у складних умовах"/>
  </head>
  <body>
    <article>
      <h1>Екоактивістка Грета Тунберг відправилася через Атлантику на катамарані</h1>
      <address>
        <time datetime="2019-11-13T21:26:46+00:00">13 Nov 2019, 21:26</time>
      </address>
      <h4>Поїздка може зайняти від двох до чотирьох тижнів у складних умовах</h4>
      <p>Активістка Грета Тунберг вирушила з Північної Америки до Європи через Атлантику на 15-метровому екологічному катамарані.</p>
      <p>Про це у середу <a href="https://apnews.com/">повідомляє</a> Associated Press.</p>
      <p>Тунберг повідомила, що вона вирушила з Вірджинії на катамарані, який належить австралійській сім'ї. Вона хоче прибути до Європи вчасно, щоб потрапити на нараду ООН з клімату, яка відбудеться на початку грудня в Мадриді.</p>
      <p>Човен, який називається La Vagabonde, практично не залишає вуглецевого сліду, має сонячні батареї та гідрогенератори для виробництва енергії.</p>
      <p>У ньому також є туалет, на відміну від яхти, на якій Тунберг припливла з Британії в Нью-Йорк в серпні. Тоді на яхті було тільки відро.</p>
      <p>Власники човна - Райлі Вайтлум і Елейн Кереусі, австралійська пара, яка подорожує світом зі своєю 11-місячною дитиною Ленні. Сім'я, яка має багато дописувачів в інтернеті, відгукнулася на заклик Тунберг в соцмережах про поїздку в Європу без викидів вуглецю. З ними також пливе досвідчена морячка Ніккі Хендерсон.</p>
      <p>Поїздка може зайняти від двох до чотирьох тижнів у складних умовах. Листопад вважається міжсезонням для плавання через Атлантику. У вівторок Тунберг повідомила, що температура впала до одного градуса за Цельсієм і почав йти мокрий сніг.</p>
      <p>На початку листопада міністр екологічних перетворень Іспанії <a href="https://glavcom.ua/world/observe/ispaniya-zaproponuvala-greti-tunberg-dopomogti-peretnuti-atlantiku-637268.html">Тереса Рібера запропонувала шведській активістці Греті Тунберг допомогти перетнути Атлантику</a>, щоб потрапити на кліматичний форум COP25 в Мадрид.</p>
      <p>Раніше голлівудський актор <a href="https://glavcom.ua/world/observe/leonardo-di-kaprio-zustrivsya-z-ekoaktivistkoyu-gretoyu-tunberg-637259.html">Леонардо Ді Капріо поговорив зі шведською 16-річною екоактивісткою Гретою Тунберг</a> і опублікував в своєму Instagram їхню спільну фотографію.</p>
      <p>Нагадаємо, Грета Тунберг - 16-річна шведська екоактивістка. Нещодавно вона <a href="https://glavcom.ua/world/observe/ekoaktivistka-greta-tunberg-stala-laureatom-mizhnarodnoji-dityachoji-premiji-miru-630293.html">стала лауреатом Міжнародної дитячої премії миру.</a></p>
      <related>
        <a href="https://glavcom.ua/world/observe/ispaniya-zaproponuvala-greti-tunberg-dopomogti-peretnuti-atlantiku-637268.html"/>
        <a href="https://glavcom.ua/world/observe/leonardo-di-kaprio-zustrivsya-z-ekoaktivistkoyu-gretoyu-tunberg-637259.html"/>
        <a href="https://glavcom.ua/country/science/na-chest-greti-tunberg-vcheni-nazvali-noviy-vid-zhuka-635422.html"/>
      </related>
    </article>
  </body>
</html>