<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/take-two-yeni-oyunu-ile-gecmise-donus-yapacak_85025.html"/>
    <meta property="og:site_name" content="CHIP Online"/>
    <meta property="article:published_time" content="2019-11-13T21:02:00+00:00"/>
    <meta property="og:title" content="Take-Two, Yeni Oyunu İle &quot;Geçmişe Dönüş Yapacak&quot;"/>
    <meta property="og:description" content="GTA ve Red Dead Redemption serilerinin yayımcısı Take-Two Interactive, büyük bir sürprize imza atmaya hazırlanıyor!"/>
  </head>
  <body>
    <article>
      <h1>Take-Two, Yeni Oyunu İle "Geçmişe Dönüş Yapacak"</h1>
      <h2>GTA ve Red Dead Redemption serilerinin yayımcısı Take-Two Interactive, büyük bir sürprize imza atmaya hazırlanıyor!</h2>
      <address><time datetime="2019-11-13T21:02:00+00:00">13 Nov 2019, 21:02</time> by <a rel="author">CHIP Online</a></address>
      <p><b>Grand Theft Auto</b> gibi büyük oyunların yayımcısı <b>Take-Two Interactive</b>, oldukça ilgi çekici yeni projeler üzerinde çalıştığını açıkladı ve bu açıklamanın içerisinde, popüler oyun markalarına geri dönüş de bulunuyor.</p>
      <p>Firmanın en son finansal açıklamasında şu sözler dikkat çekiyor: "En büyük markalarımızın devamları ve eski efsanelere dönüşü de içeren, tarihimizdeki en güçlü geliştirme hattına sahibiz." Hangi oyun ya da oyunlara dönüş yapıldığı ise ayrı bir soru.</p>
      <p>Take-Two Interactive, <b>GTA 5</b> ve <b>Red Dead Redemption 2</b> geliştiricisi Rockstar Games de dahil olmak üzere pek çok geliştiriciye sahip. Her ne kadar bu açıklamanın GTA 6 sözünü vermesi mümkün olsa da, bir süredir söylentileri olan yeni bir BioShock oyununa yönelik ipucu veriyor olması daha yüksek bir ihtimal gibi gözüküyor. <b>Kotaku</b>, 2018'in başlarındaki bir haberinde "çok gizli bir stüdyonun" BioShock serisine yeni bir oyun üzerinde çalıştığını bildirmişti.</p>
      <p>Kotaku'daki makale içerisinde <b>Mafia 3</b> geliştiricisi stüdyosu Hangar 13'te yaşananlar anlatılıyordu. Site, hemen yan komşuları olan stüdyonun "<b>Parkside</b>" kod adlı bir sonraki BioShock oyununun erken aşamaları üzerinde çalıştığını söylemekteydi.</p>
      <p>BioShock da Take-Two ailesinin bir üyesi ve 2014 yılından beri sessiz dursa da, yayımcının en büyük markalarından biri olarak görülüyor. Bu açıdan da bahsedilen devam oyununun <b>BioShock 3</b> olması şaşırtıcı olmaz. Tabii ki yayımcının, yine sızmış bir başka oyun olan <b>Mafia 4</b>'ten bahsediyor olması da mümkün.</p>
    </article>
  </body>
</html>