<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89536"/>
    <meta property="og:site_name" content="Denník politika"/>
    <meta property="article:published_time" content="2019-11-13T21:35:01+00:00"/>
    <meta property="og:title" content="Maas ponúkol Severnému Macedónsku pomoc a podporu nielen v rokovaniach o členstve v Európskej únii"/>
    <meta property="og:description" content="13.11.2019 (Webnoviny.sk) – Nemecký minister zahraničných vecí Heiko Maas ponúkol pomoc Severnému Macedónsku v jeho snahe začať rokovania o členstve v Európskej únii po tom, ako menšia časť členov únie proces zablokovala."/>
  </head>
  <body>
    <article>
      <h1>Maas ponúkol Severnému Macedónsku pomoc a podporu nielen v rokovaniach o členstve v Európskej únii</h1>
      <address><time datetime="2019-11-13T21:35:01+00:00">13 Nov 2019, 21:35</time> by <a rel="author">Webnoviny</a></address>
      <p>13.11.2019 (Webnoviny.sk) – Nemecký minister zahraničných vecí Heiko Maas ponúkol pomoc Severnému Macedónsku v jeho snahe začať rokovania o členstve v Európskej únii po tom, ako menšia časť členov únie proces zablokovala.</p>
      <p>Šéf nemeckej diplomacie v stredu povedal, že EÚ <i>„musí otvoriť dvere“</i> tejto balkánskej krajine a dodal, že obyvatelia Severného Macedónska by nemali byť sklamaní z neúspechu. Vyjadril sa takto po rokovaniach v Skopje so svojím severomacedónskym partnerom Nikolom Dimitrovom.</p>
      <p>EÚ sa minulý mesiac nedohodla na odštartovaní prístupových rokovaní so Severným Macedónskom a Albánskom, keďže s tým nesúhlasila časť členov únie a predovšetkým Francúzsko.</p>
      <p>Heiko Maas povedal, že Nemecko je Severnému Macedónsku <i>„k dispozícii“</i> a ponúkol krajine dodatočnú podporu v jej ďalšom úsilí o reformu súdnictva a v boji proti korupcii.</p>
      <footer>Zdroj: Webnoviny.sk – <a href="https://www.webnoviny.sk/maas-ponukol-severnemu-macedonsku-pomoc-a-podporu-nielen-v-rokovaniach-o-o-clenstve-v-europskej-unii/"><u>Maas ponúkol Severnému Macedónsku pomoc a podporu nielen v rokovaniach o členstve v Európskej únii</u></a> © SITA Všetky práva vyhradené.</footer>
    </article>
  </body>
</html>