<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/ssed-na-maytseubietsa-ot-plovdiv-opital-se-e-da-narezhe-mayka-si-na-parcheta-video_news709109.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-13T21:58:00+00:00"/>
    <meta property="og:title" content="Съсед на майцеубиеца от Пловдив: Опитал се е да нареже майка си на парчета ВИДЕО"/>
    <meta property="og:description" content="Според съседи и Лилия, и Иван били освидетелствани, живеели сами, след като бащата на Иван ги напуснал преди години"/>
  </head>
  <body>
    <article>
      <h1>Съсед на майцеубиеца от Пловдив: Опитал се е да нареже майка си на парчета ВИДЕО</h1>
      <h2>Според съседи и Лилия, и Иван били освидетелствани, живеели сами, след като бащата на Иван ги напуснал преди години</h2>
      <address>
        <time datetime="2019-11-13T21:58:00+00:00">13 Nov 2019, 21:58</time>
      </address>
      <p>https://blitz.bg/kriminalni/prestplenie/ssed-na-maytseubietsa-ot-plovdiv-opital-se-e-da-narezhe-mayka-si-na-parcheta-video_news709109.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573657663-ads.jpg"/>
        <figcaption>Снимка: Трафик нюз бг.</figcaption>
      </figure>
      <p><b>Психотрилърът в пловдивския район „Тракия“ е дело на 27-годишния Иван. По-рано днес беше намерен трупът на 59-годишната му майка Лилия Алексиева. </b><br/><br/>Часове по-късно синът, който е психично болен е признал, че преди дни е убил жената в дома им, пише Трафик нюз бг.</p>
      <p>Жилището, в което се е разиграла кървавата драма се намира на 5-тия етаж на жилищен блок в близост до голям спортен магазин.<br/><br/>Апартаментът е общински и семейството е настанено по линия на „Жилфонд“.<br/><br/><a href="https://blitz.bg/kriminalni/prestplenie/uzhas-v-plovdiv-sin-ubi-brutalno-mayka-si_news709082.html"><b>Ужас в Пловдив: Син уби брутално майка си!</b></a></p>
      <figure>
        <iframe src="https://www.youtube.com/embed/QWVrhIL3ewI" width="780" height="440" data-service="Youtube" scrolling="no"/>
      </figure>
      <p>Според съседи и Лилия, и Иван били освидетелствани. Живеели сами, след като бащата на Иван ги напуснал преди години.<br/><br/>Съседи разказаха, че от близо 10 дни не са виждали майката Лилия.<br/><br/>Два дни подред на 2-3 ноември домоуправителят търсил семейството, за да събере необходимата такса за входа. Опитите останали напразни.</p>
      <p>„Иван не отваряше, нито майка му, което беше странно. Тя беше тиха жена, Иван също не правеше проблеми. Не комуникираше, не говореше.<br/><br/>Ходеше до магазина и се прибираше. От няколко дни усещахме лоша миризма, но днес вече беше нетърпимо и повикахме полиция.<br/><br/>Още с отварянето на вратата лъхна отвратителна миризма и не посмяхме да влезем“, разказа Чавдар, който е съсед на семейството.<br/><br/>Именно така се стига до разплитането на случая. Хората обясниха, че и други пъти миризмата е била нетърпима, тъй като двамата обитатели на апартамента не се къпали, но този път била направо задушаваща.</p>
      <p>При влизането в апартамента днес в 8:30 часа полицаите заварили Иван, а в другата стая открили трупа на починалата, увит в найлони и одеяла.</p>
      <p>„Имаше счупени стъкла. Най-вероятно Иван се е опитал да разфасова майка си, тъй като на нейния крак имаше рана.<br/><br/>Знаехме от години, че момчето не е добре. Не се къпеха и дори заради тях модифицирахме асансьора да стои постоянно отворен“, допълни съседът.<br/><br/>По тялото имало и други следи от насилие.</p>
      <p>Пред криминалистите синът направил самопризнания, че преди дни двамата се скарали и той нанесъл побой над жената.</p>
      <p>Иван е бил откаран с белезници, а част от съседите били разпитани в 5-то Районно управление.</p>
      <p>Хора работещи в района разказаха, че пред жилищната сграда сутринта е имало над 10 полицейски автомобила, линейка и криминалисти.<br/><br/>Живущи в блока се опасяват, че заради психичното отклонение на Иван, той може да се върне и отново да посегне на някого.<br/><br/>По техни думи последно време младият мъж злоупотребявал и с алкохола.</p>
      <p>Според данни на полицията трупът на майката е престоял около два дни в апартамента.</p>
      <p>Тепърва експертиза ще установи дали Иван може да ръководи постъпките си и съответно дали ще понесе наказателна отговорност.</p>
      <figure>
        <img src="https://trafficnews.bg/data/images/2019_11_13/75614099_2500102146709825_1272618235941879808_n.jpg"/>
      </figure>
      <figure>
        <img src="https://trafficnews.bg/data/images/2019_11_13/75491764_1941749305970989_6523016026437713920_n.jpg"/>
      </figure>
      <figure>
        <img src="https://trafficnews.bg/data/images/2019_11_13/75627624_556431978456245_5488768106056646656_n.jpg"/>
      </figure>
      <figure>
        <img src="https://trafficnews.bg/data/images/2019_11_13/78102577_1379780045537388_9026065744697229312_n.jpg"/>
      </figure>
      <figure>
        <img src="https://trafficnews.bg/data/images/2019_11_13/76653018_728383487660553_2314962401604141056_n.jpg"/>
      </figure>
      <figure>
        <img src="https://trafficnews.bg/data/images/2019_11_13/75472692_660262034502978_4706113434230456320_n.jpg"/>
      </figure>
    </article>
  </body>
</html>