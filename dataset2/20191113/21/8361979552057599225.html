<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/video-zelenskiy-pro-rinok-zemli-novini-ukrajini-50053394.html?utm_source=telegram"/>
    <meta property="og:site_name" content="НВ"/>
    <meta property="article:published_time" content="2019-11-13T21:10:00+00:00"/>
    <meta property="og:title" content="Скасували економічне рабство. Зеленський подякував нардепам за прийняття законопроекту про ринок землі - відео"/>
    <meta property="og:description" content="Президент Володимир Зеленський подякував народним депутатам за те, що вони у першому читанні прийняли законопроект про відкриття ринку землі."/>
  </head>
  <body>
    <article>
      <h1>Скасували економічне рабство. Зеленський подякував нардепам за прийняття законопроекту про ринок землі - відео</h1>
      <h2>Президент Володимир Зеленський подякував народним депутатам за те, що вони у першому читанні прийняли законопроект про відкриття ринку землі.</h2>
      <address>
        <time datetime="2019-11-13T21:10:00+00:00">13 Nov 2019, 21:10</time>
      </address>
      <p>Відповідне відеозвернення глави держави опублікувано у Telegram Зе! Команди.</p>
      <p>«Хочу подякувати кожному нашому депутату від Слуги народу. Сьогодні була дуже важка робота […] Ми зараз ще навіть не усвідомлюємо, що ви відмінили дійсно економічне рабство», — сказав він.</p>
      <figure>
        <embed-post data-src="https://t.me/zelenskiy_komanda2019/1277" data-service="Telegram"/>
      </figure>
      <p>За словами Зеленського, «кожен українець стане власником своєї землі».</p>
      <p>«Я думаю, це обов’язково буде написано у підручниках історії, якої кожен з вас сьогодні став автором. Дякую», — сказав він.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/358/original/1cdeaddcc803136769b90494d5e852d9.png?stamp=1&amp;q=85&amp;w=115"/>
      </figure>
      <p>Олександр Пасховер<br/>Скасуйте кріпосне право</p>
      <p>13 листопада Верховна <a href="https://nv.ua/ukr/biz/economics/rinok-zemli-z-1-zhovtnya-rada-priynyala-zakonoproekt-pro-zemelnu-reformu-v-pershomu-chitanni-novini-ukrajini-50053274.html">Рада підтримала в першому читанні законопроект № 2178−10 про введення ринку землі.</a></p>
      <p>«За» проголосувало 240 нардепів, з них 227 — з фракції Слуги народу, ще 13 — позафракційні.</p>
      <p>Проектом закону пропонується відкрити ринок землі 1 жовтня 2020 року.</p>
      <p>Також вводиться перехідний період до 1 січня 2024 року, коли юридичні особи, кінцевими бенефіціарами яких є іноземці, особи без громадянства або іноземна держава, не зможуть набувати у власність сільгоспземлі державної, комунальної власності, а також пайові землі.</p>
    </article>
  </body>
</html>