<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/13/7231891/"/>
    <meta property="og:site_name" content="Українська правда"/>
    <meta property="article:published_time" content="2019-11-13T21:05:05+00:00"/>
    <meta property="og:title" content="НАБУ провело обшук у сина нардепа Кіссе – ЗМІ"/>
    <meta property="og:description" content="Детективи Національного антикорупційного бюро обшукали автомобіль сина народного депутата-самовисуванця Антона Кіссе."/>
  </head>
  <body>
    <article>
      <h1>НАБУ провело обшук у сина нардепа Кіссе – ЗМІ</h1>
      <address>
        <time datetime="2019-11-13T21:05:05+00:00">13 Nov 2019, 21:05</time>
      </address>
      <p>Детективи Національного антикорупційного бюро обшукали автомобіль сина народного депутата-самовисуванця Антона Кіссе.</p>
      <p><b>Джерело:</b> <a href="https://www.slidstvo.info/news/nabu-provelo-obshuky-v-syna-nardepa-kisse/">Слідство.Інфо</a>, "<a href="https://dumskaya.net/news/syn-odesskogo-nardepa-kisse-figuriruet-v-dele-o-105378/?fbclid=IwAR1J1IsHuDRnC4jwTbTkAW2xbxsweQiH3p-voLxQ6rJPh7cCyh0tsGsu3qg">Думская</a>", Facebook <a href="https://www.facebook.com/BiGMaks911/videos/982591415434226/">Максима Кіссе</a></p>
      <p><b>Деталі:</b> Максим Кіссе розповів журналістам, що його попросили показати особисті документи і телефон і не повідомили, в межах якого провадження проводять обшук.</p>
      <p>У відео на сторінці Facebook Кіссе повідомив, що "надав усе, що їм було потрібно", і роз’їхались у "дружніх позитивних стосунках".</p>
      <p>Водночас, виданню "Думская" джерела в правоохоронних органах повідомили, що слідчі дії пов’язані з кримінальним провадженням щодо корупції в Офісі президента.</p>
      <p>НАБУ підтвердило "Слідству.Інфо" факт обшуку автівки одного з близьких родичів чинних нардепів.</p>
      <p><b>Повідомлення НАБУ:</b> "Слідча дія проведена в межах розслідування фактів пропозиції неправомірної вигоди співробітникам центральних органів державної влади. Затримання за результатами обшуку не здійснювалося".</p>
      <p><b>Що було раніше: </b>12 листопада за підозрою у шахрайстві була затримана керівниця департаменту доступу до інформації в Офісі президента <a href="https://www.pravda.com.ua/news/2019/11/12/7231778/">Світлана Кондзеля</a>, її спільниця <a href="https://www.pravda.com.ua/news/2019/11/12/7231788/">Вікторія Ліснича</a> та інші учасники угруповання.</p>
      <p>Детективи НАБУ задокументували вимагання 300 тисяч доларів за "допомогу" влаштуватися на керівну посаду до НАК "Нафтогаз України".</p>
      <related>
        <a href="https://www.pravda.com.ua/news/2019/11/13/7231876/"/>
        <a href="https://www.pravda.com.ua/news/2019/11/13/7231826/"/>
        <a href="https://www.pravda.com.ua/news/2019/11/12/7231788/"/>
      </related>
    </article>
  </body>
</html>