<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547176.html/%D8%A7%D8%AD%D8%AA%D9%85%D8%A7%D9%84-%D8%A7%D9%81%D8%B4%D8%A7%DB%8C-%D8%A7%D8%A8%D8%B9%D8%A7%D8%AF-%D8%AC%D8%AF%DB%8C%D8%AF%DB%8C-%D8%A7%D8%B2-%D9%BE%D8%B1%D9%88%D9%86%D8%AF%D9%87--%D9%81%D8%B1%DB%8C%D8%AF%D9%88%D9%86--%D8%A8%D8%A7-%D8%A8%D8%A7%D8%B2%D8%AF%D8%A7%D8%B4%D8%AA-%D8%B3%D9%84%D8%B7%D8%A7%D9%86-%D9%81%D9%88%D9%84%D8%A7%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T21:08:00+00:00"/>
    <meta property="og:title" content="احتمال افشای ابعاد جدیدی از پرونده «فریدون» با بازداشت سلطان فولاد"/>
    <meta property="og:description" content="یک منبع آگاه گفت: با دستگیری و بازگرداندن رسول دانیال‌زاده به کشور، به‌زودی ابعاد جدیدی از پرونده اتهامات حسین فریدون، روشن خواهد شد."/>
  </head>
  <body>
    <article>
      <h1>احتمال افشای ابعاد جدیدی از پرونده «فریدون» با بازداشت سلطان فولاد</h1>
      <address>
        <time datetime="2019-11-13T21:08:00+00:00">13 Nov 2019, 21:08</time>
      </address>
      <p>یک منبع آگاه گفت: با دستگیری و بازگرداندن رسول دانیال‌زاده به کشور، به‌زودی ابعاد جدیدی از پرونده اتهامات حسین فریدون، روشن خواهد شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ یک منبع آگاه گفت: با دستگیری و بازگرداندن رسول دانیال‌زاده به کشور به‌زودی ابعاد جدیدی از پرونده اتهامات حسین فریدون روشن خواهد شد.</p>
      <p>به گفته این منبع آگاه، با متواری شدن دانیال‌زاده عملا بخش‌های مهمی از نحوه ارتباطات اقتصادی وی با فریدون مبهم باقی مانده بود که حالا با اعترافات این فرد، دستگاه قضا امکان تکمیل این موارد را در پرونده حمایت فریدون خواهد داشت.</p>
      <p>به گزارش فارس، رسول دانیال‌زاده یکی ابربدهکاران بانکی کشور، برای نفوذ در ساختار بانک‌ها برای اخذ تسهیلات و وام، اقدام به پرداخت رشوه‌های سنگین به مقامات و مدیران ارشد می‌کرده است.</p>
      <p>این گزارش می‌افزاید: دانیال زاده از طریق حسین فریدون توانست تا بسیاری از مدیران عامل بانک ها را تغییر داده و همراه کند؛ 31 میلیارد رشوه به حسین فریدون عملا باعث شد او برای تحقق اهداف خود تا حدود زیادی موفق شود.</p>
      <p>بر پایه این گزارش، ماه گذشته دادگاه تجدید نظر حسین فریدون را به اتهام اخذ رشوه به پنج سال حبس قطعی محکوم کرد. دادگاه همچنین فریدون را به جزای نقدی و رد مال به مبلغ ٣١ میلیارد تومان محکوم کرد.</p>
      <p>انتهای پیام/</p>
    </article>
  </body>
</html>