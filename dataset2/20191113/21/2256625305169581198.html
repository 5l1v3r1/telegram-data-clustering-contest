<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158327_1.html"/>
    <meta property="og:site_name" content="Novsport"/>
    <meta property="article:published_time" content="2019-11-13T21:57:00+00:00"/>
    <meta property="og:title" content="Лестър се подсилва със смъртоносен нападател от Рейнджърс"/>
    <meta property="og:description" content="Откакто се присъедини към шотландския гранд от ХИК Хелзинки през 2017-а година, нападателят има 70 гола в 117 срещи"/>
  </head>
  <body>
    <article>
      <h1>Лестър се подсилва със смъртоносен нападател от Рейнджърс</h1>
      <address><time datetime="2019-11-13T21:57:00+00:00">13 Nov 2019, 21:57</time> by <a rel="author">Николай Георгиев</a></address>
      <p>Лестър Сити възнамерява да предложи солидна оферта през зимата за нападателя на Глазгоу Рейнджърс Алфредо Морелос. Колумбийският стрелец вкарва неспирно за отбора на Стивън Джерард, като има 22 гола в 26 мача досега през сезона.</p>
      <p> <br/>Откакто се присъедини към шотландския гранд от ХИК Хелзинки през 2017-а година, нападателят има 70 гола в 117 срещи за тима от „Айброкс”. През изминалото лято имаше голям интерес към подписа на Морелос и той бе свързван с напускане на шотландската столица, но остана при „сините”.<br/> <br/>Голямо желание имаше от китайски клуб през лятото, а Борусия Дортмунд и Кристъл Палас са други тимове, които следят какво става с него. Мениджърът на Лестър Брендън Роджърс е голям привърженик на играта му, а talkSPORT пише, че ще бъде отправена оферта през лятото, за да може „лисиците” да подсилят опциите си в атакуващата зона на терена.<br/> <br/>Джейми Варди е един от най-добрите нападатели във Висшата лига, но Лестър е с лимитирани алтернативи в тази зона, като Келечи Ихеаначо е в слаба форма, а Шинджи Оказаки напусна през лятото.</p>
    </article>
  </body>
</html>