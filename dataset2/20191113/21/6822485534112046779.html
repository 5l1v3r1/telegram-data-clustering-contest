<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822174.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T21:48:00+00:00"/>
    <meta property="og:title" content="هشدار مجدد همتی به سرمایه گذاری در بازار ارز/ خریدار نداریم؛ عامل گرانی یکباره دلار چیست؟"/>
    <meta property="og:description" content="به گزارش تسنیم، رئیس کل بانک مرکزی در یادداشت جدید اینستاگرامی نسبت به رشد قیمت دلار واکنش نشان داد."/>
  </head>
  <body>
    <article>
      <h1>هشدار مجدد همتی به سرمایه گذاری در بازار ارز/ خریدار نداریم؛ عامل گرانی یکباره دلار چیست؟</h1>
      <address>
        <time datetime="2019-11-13T21:48:00+00:00">13 Nov 2019, 21:48</time>
      </address>
      <p>رئیس کل بانک مرکزی در یادداشت جدید اینستاگرامی نسبت به رشد قیمت دلار واکنش نشان داد.</p>
      <p>به گزارش تسنیم، رئیس کل بانک مرکزی در یادداشت جدید اینستاگرامی نسبت به رشد قیمت دلار واکنش نشان داد.</p>
      <p>در یادداشت همتی آمده است؛</p>
      <p>همانگونه که پیش‌تر نیز مشاهده شده بود، بازار ارز امروز شاهد نوسانات محدودی در مقایسه با روند چند ماه اخیر بود. در این خصوص، نکاتی را به اطلاع مردم عزیز می‌رسانم:</p>
      <p>بانک مرکزی چه در بخش حواله و چه در بخش اسکناس در چند هفته اخیر، خصوصاً امروزف بطور خالص خریدار بوده است و لذا، تامین ارز بصورت آرام و منطقی انجام می‌گیرد. از نظر بانک مرکزی تغییر خاصی در متغیرهای کلیدی بازار نیفتاده است.</p>
      <p>بارها تاکید کرده‌ام به دلیل شرایط خاص تحریمی، برخی عوامل سیاسی و بین‌المللی در مقاطعی ممکن است زمینه تلاش برخی نوسان‌‌گیران را (که از ثبات بازار ارز متضرر شده‌اند) برای القاء انتظارات منفی، بوجود آورد.</p>
      <p>بانک مرکزی با اقتدار به عنوان بازارساز در بازار ارز حضور فعال دارد. مجدداً تاکید می‌کنم که ارز ابزار مناسبی برای سرمایه‌گذاری نیست و ریسک‌های جدی خود را دارد.</p>
      <figure>
        <img src="https://newsmedia.tasnimnews.com/Tasnim/Uploaded/Image/1398/08/22/13980822211134280188890210.jpg"/>
      </figure>
    </article>
  </body>
</html>