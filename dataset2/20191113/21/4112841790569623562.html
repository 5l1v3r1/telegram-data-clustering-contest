<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76554-V-Jokerovi-sa-nachadzala-improvizovana-scena-v-kupelni-Joaquin-Phoenix-v-nej-bol-taky-brutalny-ze-ju-tvorcovia-museli-vymazat"/>
    <meta property="og:site_name" content="REFRESHER"/>
    <meta property="article:published_time" content="2019-11-13T21:04:00+00:00"/>
    <meta property="og:title" content="V Jokerovi sa nachádzala improvizovaná scéna v kúpeľni. Joaquin Phoenix v nej bol taký brutálny, že ju tvorcovia museli vymazať"/>
    <meta property="og:description" content="Režisér nám nechce ukázať vymazané scény, no očividne by to za to stálo."/>
  </head>
  <body>
    <article>
      <h1>V Jokerovi sa nachádzala improvizovaná scéna v kúpeľni. Joaquin Phoenix v nej bol taký brutálny, že ju tvorcovia museli vymazať</h1>
      <address><time datetime="2019-11-13T21:04:00+00:00">13 Nov 2019, 21:04</time> by <a rel="author">Dominik Vetrák</a></address>
      <p>
        <b>Režisér nám nechce ukázať vymazané scény, no očividne by to za to stálo.</b>
      </p>
      <p>Joker bol miestami nesmierne brutálny, nechutný a nepríjemný. <b>Niektoré scény násilie a utrpenie zobrazovali naozaj vierohodne, a tak si film vyslúžil R-kový rating</b>. Rozhodne teda nič pre deti. Ukazuje sa však, že niektoré scény by z filmu urobili ešte väčší „humus“. Museli sa teda vystrihnúť. </p>
      <p>Jednou z takou je istá kúpeľňová scéna. Joaquin Phoenix v nej údajne predvádza improvizáciu na vysokej úrovni. V <a href="https://www.youtube.com/watch?v=7yTD-z6YaVg"><b>rozhovore</b></a> so Santa Barbara International Film Festival Cinema Society režisér Todd Phillips prezradil, ako Phoenix k role pristúpil. O Phoenixovej improvizácii nám čo-to prezradil už kameraman Lawrence Sher. Ten prezradil, že scéna, v ktorej Arthur vlezie do chladničky, nebola vôbec v scenári. Imprizoval ju Joaquin deň po začiatku natáčania. Tej improvizácie bolo z jeho strany oveľa viac, pričom vyniká jedna ďalšia. </p>
      <related>
        <a href="https://refresher.sk/70603-Co-sa-skutocne-stalo-s-Arthurovou-priatelkou-v-Jokerovi-Kameraman-filmu-prezradil-aka-je-pravda"/>
      </related>
      <p>Bola súčasťou „A Study of Insomnia“, ako to režisér s hercom volali. Počas nich sa hlbšie ponárali do charakteru Arthura Flecka a skúmali možnosti jeho správania mimo scenár. A tak sa Joaquin jedného dňa ocitol vo vani v scéne, ktorá by podľa slov režiséra nemohla ísť do R-kovej verzie snímky.<b> Nejde pritom ani tak o sexuálny motív ako o fakt, že sa v nej dejú šialené veci. </b><br/><br/>Bohužiaľ, Phillips má k vystrihnutým/nepoužitým scénam jasný postoj. Nezverejňuje ich. Okrem kino materiálu sa teda zrejme nikdy ničoho ďalšieho nedočkáme, čo je veľká škoda. Možno sa ale niečo z toho použije v prípadnej dvojke. Na tej už údajne Warner pracuje. V každom prípade je očividné, že bez Joaquina Phoenixa by tento film zďaleka nebol taký špeciálny a je kľúčový pre jeho ďalší vývoj.</p>
      <figure>
        <iframe src="https://www.youtube.com/embed/t433PEQGErc" width="700" height="370" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/69176-Joaquina-Phoenixa-a-Roberta-Pattinsona-v-jednom-filme-s-Jokerom-a-Batmanom-neuvidime"/>
        <a href="https://refresher.sk/58412-Psychopaticky-Joker-v-podani-Joaquina-Phoenixa-desi-na-dalsich-lakavych-obrazkoch-z-nakrucania"/>
        <a href="https://refresher.sk/59195-Batmobil-v-akcii-Na-natacani-Jokera-sa-ukazalo-slavne-Batmanove-auto-uvidime-teda-obavaneho-netopiera"/>
        <a href="https://refresher.sk/40949-Joker-z-Temneho-rytiera-a-Joker-zo-Suicide-Squad-zvedu-v-akciou-nadupanom-kratkom-filme-smrtelny-suboj-Ktory-zo-psychopatov-sa-bude-smiat-naposledy"/>
        <a href="https://refresher.sk/52008-Solovka-Jokera-v-produkcii-Martina-Scorseseho-sa-zacne-natacat-uz-v-maji-Strihne-si-legendarneho-psychopata-Joaquin-Phoenix"/>
        <a href="https://refresher.sk/71458-Quentin-Tarantino-pre-svoj-najnovsi-film-obsadil-uz-aj-psychopatickeho-Charlesa-Mansona-ci-rezisera-Romana-Polanskiho"/>
        <a href="https://refresher.sk/64286-Joker-s-Joaquinom-Phoenixom-bude-intimnou-charakterovou-studiou-mentalne-choreho-cloveka"/>
        <a href="https://refresher.sk/58378-Joaquin-Phoenix-konecne-predstaveny-ako-Joker-s-makeupom"/>
      </related>
    </article>
  </body>
</html>