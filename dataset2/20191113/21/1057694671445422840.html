<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2033798/dio-sillipsis-gia-paranomi-katochi-archeotiton.html"/>
    <meta property="og:site_name" content="News.gr"/>
    <meta property="article:published_time" content="2019-11-13T21:47:16+00:00"/>
    <meta property="og:title" content="Δύο συλλήψεις για παράνομη κατοχή αρχαιοτήτων"/>
    <meta property="og:description" content="Λαβράκι έβγαλε η αστυνομία από την έρευνα σε οικία στην Κάλυμνο"/>
  </head>
  <body>
    <article>
      <h1>Δύο συλλήψεις για παράνομη κατοχή αρχαιοτήτων</h1>
      <address>
        <time datetime="2019-11-13T21:47:16+00:00">13 Nov 2019, 21:47</time>
      </address>
      <h3>Λαβράκι έβγαλε η αστυνομία από την έρευνα σε οικία στην Κάλυμνο</h3>
      <p>Για παράνομη κατοχή αρχαιοτήτων<a href="https://www.news.gr/tag/sillipsi"><b> συνελήφθησαν</b></a> στην Κάλυμνο, από αστυνομικούς του Αστυνομικού Τμήματος Καλυμνίων, δύο ημεδαποί, ηλικίας 42 και 73 ετών.</p>
      <p>Συγκεκριμένα, στο πλαίσιο στοχευμένων δράσεων της Γενικής Περιφερειακής Αστυνομικής Διεύθυνσης Νοτίου Αιγαίου για την προστασία της πολιτιστικής κληρονομιάς και έπειτα από αξιολόγηση στοιχείων, πραγματοποιήθηκε έρευνα στην κατοικία των κατηγορούμενων όπου, παρουσία δικαστικού λειτουργού, βρέθηκαν και κατασχέθηκαν: Δύο πήλινοι αρχαίοι αμφορείς, σχεδόν ακέραιοι, πήλινο κλειστό αγγείο (πρόχους) με δύο λαβές προϊστορικών χρόνων, αρχαίο πήλινο αγγείο πόσης κρασιού με δύο λαβές (κάνθαρος), μονωτό κλειστό αρχαίο αγγείο, βυζαντινός αμφορέας, ακέραιος, βυζαντινός αμφορέας, σχεδόν ακέραιος και πήλινο κανάτι, σχεδόν ακέραιο.</p>
      <p>Τα κατασχεθέντα εμπίπτουν στις προστατευτικές διατάξεις του Ν.3028/02 και φυλάσσονται προκειμένου να παραδοθούν στις αρμόδιες υπηρεσίες του υπουργείου Πολιτισμού για περαιτέρω αξιολόγηση.</p>
      <p>Η δικογραφία που σχηματίστηκε σε βάρος των συλληφθέντων θα υποβληθεί στον εισαγγελέα Πρωτοδικών Κω.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2034242/exarthrothike-megalo-diktio-emporias-ke-diakinisis-narkotikon.html"/>
        <a href="https://www.news.gr/ellada/article/2032609/i-pediki-loutrini-koukla-ekrive-iroini.html"/>
        <a href="https://www.news.gr/ellada/article/2032592/katapie-46-fixakia-iroinis-gia-na-min-sillifthi.html"/>
      </related>
    </article>
  </body>
</html>