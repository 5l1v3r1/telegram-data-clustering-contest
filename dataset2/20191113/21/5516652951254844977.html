<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425660/dendrofyteysh-sth-rodo-apo-ton-omilo-h-hotels-collection"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-13T21:00:01+00:00"/>
    <meta property="og:title" content="Δενδροφύτευση στη Ρόδο από τον Όμιλο Η Hotels Collection"/>
    <meta property="og:description" content="Για δεύτερη συνεχή χρονιά ο όμιλος H Hotels Collection (Hatzilazarou Group) πραγματοποίησε δενδροφύτευση τη Δευτέρα 11.11.2019 στο πλαίσιο των ενεργειών της Εταιρικής και Κοινωνικής Ευθύνης."/>
  </head>
  <body>
    <article>
      <h1>Δενδροφύτευση στη Ρόδο από τον Όμιλο Η Hotels Collection</h1>
      <address>
        <time datetime="2019-11-13T21:00:01+00:00">13 Nov 2019, 21:00</time>
      </address>
      <p>
        <b>Για δεύτερη συνεχή χρονιά ο όμιλος H Hotels Collection (Hatzilazarou Group) πραγματοποίησε δενδροφύτευση τη Δευτέρα 11.11.2019 στο πλαίσιο των ενεργειών της Εταιρικής και Κοινωνικής Ευθύνης.</b>
      </p>
      <p>Το προσωπικό που συμμετείχε στην εθελοντική δενδροφύτευση, φύτευσε συνολικά 200 δενδρύλλια (πεύκου) σε περιοχή της επαρχιακής οδού Απολακκιάς – Προφύλιας. Μια έκταση η οποία είχε πληγεί στο παρελθόν από τις πυρκαγιές.</p>
      <p>Υπό την ομπρέλα του “Travel with Care”, το πρόγραμμα κοινωνικής και εταιρικής ευθύνης, ο όμιλος καταβάλλει κάθε δυνατή προσπάθεια να μειώσει την περιβαλλοντική επιβάρυνση, να ανακυκλώσει περισσότερα υλικά και να συμβάλλει στη βιωσιμότητα του περιβάλλοντος.</p>
      <p>Ο όμιλος H Hotels Collection θα ήθελε να ευχαριστήσει το περιφερειακό φυτώριο Δωδεκανήσου για τη δωρεά 200 φυτών.</p>
      <p>Τέλος, ο όμιλος θα ήθελε να ευχαριστήσει τη Διεύθυνση Δασών Δωδεκανήσου για την ενεργή παρουσία του σε όλη τη διάρκεια της δενδροφύτευσης.</p>
      <p>Ο όμιλος H Ηotels Collection (Χατζηλαζάρου) αποτελεί μια αμιγώς οικογενειακή επιχείρηση που έχει στόχο να προσφέρει γνήσια ελληνική φιλοξενία.</p>
      <p>Διαθέτει 6 ξενοδοχεία στη Νότια Ρόδο συνολικής δυναμικότητας 2150 δωματίων και μια μεγάλη γκάμα από επιλογές που ανταποκρίνονται στις επιθυμίες και ανάγκες του κάθε επισκέπτη.</p>
      <p>Ξεκίνησε το 1993 και σήμερα αποτελεί μια από τις δυναμικότερες τουριστικές επιχειρήσεις στην Ελλάδα. Στα H Hotels Collection ο επισκέπτης θα αισθανθεί την ισορροπία μεταξύ των καλύτερων οικογενειακών παραδόσεων και της προσωπικής φροντίδας που παρέχεται στους πελάτες, σε συνδυασμό με υπηρεσίες υψηλής αξίας, που αποτελούν το κλειδί της ροδίτικης φιλοξενίας.</p>
    </article>
  </body>
</html>