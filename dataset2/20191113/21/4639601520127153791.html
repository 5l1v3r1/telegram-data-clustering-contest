<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/13/world/tramp-yparxoun-polles-enallaktikes-kati-tha-vroume-gia-ta-maxitika-aeroskafi-neas-genias-f-35/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-13T21:31:26+00:00"/>
    <meta property="og:title" content="Τραμπ: Υπάρχουν πολλές εναλλακτικές, κάτι θα βρούμε για τα μαχητικά αεροσκάφη νέας γενιάς F-35"/>
    <meta property="og:description" content="Δείτε live τις κοινές δηλώσεις του Ντόναλντ Τραμπ με τον Ρετζέπ Ταγίπ Ερντογάν μετά τη συνάντηση των δύο ηγετών στον Λευκό Οίκο"/>
  </head>
  <body>
    <article>
      <h1>Τραμπ: Υπάρχουν πολλές εναλλακτικές, κάτι θα βρούμε για τα μαχητικά αεροσκάφη νέας γενιάς F-35</h1>
      <h2>Δείτε live τις κοινές δηλώσεις του Ντόναλντ Τραμπ με τον Ρετζέπ Ταγίπ Ερντογάν μετά τη συνάντηση των δύο ηγετών στον Λευκό Οίκο</h2>
      <address><time datetime="2019-11-13T21:31:26+00:00">13 Nov 2019, 21:31</time> by <a rel="author">ΤοΒΗΜΑ Team</a></address>
      <p>Δείτε live τις κοινές δηλώσεις του Ντόναλντ Τραμπ με τον Ρετζέπ Ταγίπ Ερντογάν μετά τη συνάντηση των δύο ηγετών στον Λευκό Οίκο.</p>
      <p>Ξεκινώντας την ομιλία του ο αμερικανός πρόεδρος ξεκίνησε την ομιλία του με την κατάσταση που επικρατεί στη Συρία.</p>
      <p>
        <a href="https://www.in.gr/2019/11/13/economy/oikonomikes-eidiseis/pou-exoun-ta-lefta-tous-oi-ellines-poses-einai-oi-katatheseis-sto-eksoteriko/">Που έχουν τα λεφτά τους οι Ελληνες – Πόσες είναι οι καταθέσεις στο εξωτερικό</a>
      </p>
      <p>«Η Τουρκία θα συνεχίσει να υποστηρίζει αυτό που πρέπει να υποστηρίξει» δήλωσε ο Τράμπ αναφερόμενος στην κατάπαυση του πυρός που συμφωνήθηκε τον περασμένο μήνα στη Συρία. «Ξέρω ότι η κατάπαυση του πυρός, ενώ είναι περίπλοκη, προχωράει με πολύ γρήγορους ρυθμούς. Υπάρχουν πολλοί άνθρωποι που θέλουν να το δουν αυτό μετά από τόσους νεκρούς».</p>
      <p>Νωρίτερα, ο πρόεδρος των ΗΠΑ Ντόναλντ Τραμπ δήλωσε απόψε ότι συζητά με τον Τούρκο ομόλογό του, Ρετζέπ Ταγίπ Ερντογάν, και με Ρεπουμπλικάνους γερουσιαστές το πρόγραμμα των μαχητικών αεροσκαφών νέας γενιάς F-35, από το οποίο η Ουάσινγκτον απομάκρυνε την Τουρκία με αφορμή την αγορά από την Άγκυρα του ρωσικού αμυντικού συστήματος S-400.</p>
      <p>Στη συνάντηση που είχαν οι δύο πρόεδροι, στην οποία παραβρέθηκαν επίσης πέντε Ρεπουμπλικάνοι γερουσιαστές και οι υπουργοί Εξωτερικών και Εμπορίου των ΗΠΑ, Μάικ Πομπέο και Γουίλμπουρ Ρος, ένας δημοσιογράφος ρώτησε τον Τραμπ για το πρόγραμμα των F-35.</p>
      <p>«Για αυτό είμαστε εδώ, το συζητάμε με τους θαυμάσιους γερουσιαστές μας. Υπάρχουν πολλές εναλλακτικές λύσεις. Κάτι θα βρούμε. Προβλέπω ότι κάτι θα βρούμε», είπε ο Τραμπ.</p>
      <p>Από την πλευρά του, ο Ερντογάν επέκρινε τις δηλώσεις που έκανε πρόσφατα για το ΝΑΤΟ ο Γάλλος πρόεδρος Εμανουέλ Μακρόν.</p>
      <p>Ο αμερικανός πρόεδρος είπε ότι η Τουρκία είναι «πολύ απογοητευμένη» ενώ ο Ερντογάν χαρακτήρισε «απαράδεκτη» τη δήλωση του Μακρόν ότι το ΝΑΤΟ είναι «κλινικά νεκρό», επικαλούμενος την έλλειψη συντονισμού και την απρόβλεπτη συμπεριφορά των ΗΠΑ υπό τον Τραμπ.</p>
      <p>Ο Μακρόν διερωτήθηκε ανοιχτά αν έχει μέλλον το Άρθρο 5 του ΝΑΤΟ που αναφέρεται στη στρατιωτική αλληλεγγύη μεταξύ των μελών της Συμμαχίας, αν κάποιο από αυτά δεχτεί επίθεση. «Αν το καθεστώς του Μπασάρ αλ Άσαντ αποφασίσει να ανταπαντήσει στην Τουρκία, εμείς θα εμπλακούμε; Είναι ένα εύλογο ερώτημα», είχε δηλώσει σε συνέντευξη που παραχώρησε στον Economist.</p>
      <figure>
        <iframe src="https://www.youtube.com/embed/wxztAy4h-V4" width="640" height="360" data-service="Youtube" scrolling="no"/>
      </figure>
      <p>
        <a href="https://www.tovima.gr/2019/11/13/society/kykloforiako-komfouzio-giati-epestrepse-stin-athina-pou-epikratei-xaos/">Γιατί επέστρεψε το κυκλοφοριακό κομφούζιο στην Αθήνα</a>
      </p>
    </article>
  </body>
</html>