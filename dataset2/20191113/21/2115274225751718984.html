<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/planking_challenge_brescia-6544446/news/2019-11-13/"/>
    <meta property="og:site_name" content="Agi"/>
    <meta property="article:published_time" content="2019-11-13T21:36:00+00:00"/>
    <meta property="og:title" content="A Brescia l'ultimo caso del pericoloso &quot;planking challenge&quot;"/>
    <meta property="og:description" content="La &quot;sfida&quot; prevede che i protagonisti si sdraino al centro della strada cercando di evitare il passaggio delle auto fuggendo all'ultimo momento"/>
  </head>
  <body>
    <article>
      <h1>A Brescia l'ultimo caso del pericoloso "planking challenge"</h1>
      <h2>La "sfida" prevede che i protagonisti si sdraino al centro della strada cercando di evitare il passaggio delle auto fuggendo all'ultimo momento</h2>
      <address><time datetime="2019-11-13T21:36:00+00:00">13 Nov 2019, 21:36</time> by <a rel="author">AGI - Agenzia Giornalistica Italia</a></address>
      <p>Tra i giovani è conosciuto come <b>planking challenge</b>, una sfida messa in atto dagli adolescenti e poi diffuse sui social. Prevede che i protagonisti si sdraino al centro della strada cercando di evitare il passaggio delle auto fuggendo all'ultimo momento. Il tutto, "ovviamente", mentre gli amici riprendono la scena con i cellulari.</p>
      <p>L'ultimo caso lombardo, dopo quello registrato a Cremona due mesi fa, sarebbe successo nel Comune di Montichiari (Brescia). Protagonisti sarebbero stati alcuni ragazzini delle scuole medie, con tanto di zaino in spalla e gli episodi non sarebbero stati isolati. I fatti sono stati segnalati alle forze dell'ordine che stanno indagando. </p>
    </article>
  </body>
</html>