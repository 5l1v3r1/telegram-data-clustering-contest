<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/ancona/cronaca/tentato-omicidio-sesso-1.4885034"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-13T21:47:56+00:00"/>
    <meta property="og:title" content="Ancona, &quot;Non ho tentato di ucciderla, era solo sesso&quot;"/>
    <meta property="og:description" content="Processo a un ghanese accusato di amore troppo violento ai danni di un’avvocatessa di 29 anni: &quot;I lividi? Non l’ho mai picchiata&quot;"/>
  </head>
  <body>
    <article>
      <h1>Ancona, "Non ho tentato di ucciderla, era solo sesso"</h1>
      <h2>Processo a un ghanese accusato di amore troppo violento ai danni di un’avvocatessa di 29 anni: "I lividi? Non l’ho mai picchiata"</h2>
      <address><time datetime="2019-11-13T21:47:56+00:00">13 Nov 2019, 21:47</time> by <a rel="author">MARINA VERDENELLI</a></address>
      <p>Ancona, 14 novembre 2019 - <b>Un amore</b> <b>troppo passionale</b> trascinato da <b>una forte intesa sessuale</b> e tanta gelosia ma nessuna volontà <b>di arrivare ad uccidere</b> «perché non ne sarei capace, <b>facevamo solo l’amore in maniera spinta</b>».</p>
      <p>E’ in corso davanti al collegio penale del tribunale dorico il processo a carico di un ghanese <b>accusato di tentato omicidio </b>nei confronti <b>della ex fidanzata,</b> un avvocato anconetano di <b>29 anni</b> che due anni fa lo ha <b>denunciato</b> anche se nella querela aveva fatto precisare <b>che lo amava ancora</b>.</p>
      <p>Lui ha dieci anni più di lei e sarebbe arrivato a minacciarla così: «<b>Ti sfregio con l’acido</b>». I due si erano conosciuti d’estate nel 2016, e per un periodo, <b>si sarebbero amati alla follia</b>. La relazione, molto turbolenta, sarebbe poi finita i primi mesi del 2018.</p>
      <p>Dopo aver <b>rischiato di morire due volte</b> nel corso di dieci giorni, in una circostanza l’africano (che risiede da anni ad <b>Ancona</b> dove lavora regolarmente) <b>avrebbe tentato di soffocarla</b> con un sacchetto dell’immondizia <b>stringendole il collo</b> e nell’altra l’avrebbe afferrata e tenuta sospesa nel vuoto minacciando<b> di farla cadere nella tromba delle scale</b>, la donna lo aveva denunciato rivolgendosi alla squadra mobile della questura, ricevendo il supporto della sezione specializzata <b>in reati a sfondo sessuale</b>.</p>
      <p>Al ghanese infatti, per il quale erano scattati i provvedimenti di divieto di avvicinamento, divieto di comunicazione e divieto di dimora nel Comune di residenza della donna, sono contestati (oltre al tentato omicidio) anche la violenza sessuale, atti persecutori, maltrattamenti e <b>lesioni personali aggravate</b>.</p>
      <p>Ieri mattina ha parlato davanti al giudice Carlo Masini, che presiede il collegio penale, rispondendo prima alle domande del pm Ruggiero Dicuonzo e poi a quelle del suo avvocato Emanuele Senesi del foro di Macerata. Incalzato dalla pubblica accusa il ghanese, che <b>si è professato innocente</b> per tutte le accuse sollevate dalla vittima, ha spiegato <b>la particolarità del rapporto amoroso</b> che ha avuto con la donna in una relazione durata due anni.</p>
      <p>«I lividi che lei portava sul corpo <b>non erano perché la picchiavo</b> – ha detto l’imputato – <b>ma è perché facevamo sesso</b>». Poi ha riferito della <b>forte gelosia che divorava entrambi </b>e spesso frutto di litigi. «Ma <b>non le ho mai usato violenza</b> – dovevo solo interrompere prima quella relazione e andarmene via».</p>
      <p>Secondo l’accusa e la denuncia della donna lui invece <b>l’avrebbe anche violentata</b>, in due occasioni. Dalla donna è stato dipinto come <b>un violento</b> che l’avrebbe picchiata <b>anche con un martello</b>. L’udienza è stata rinviata al 27 novembre per la discussione e la sentenza.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>