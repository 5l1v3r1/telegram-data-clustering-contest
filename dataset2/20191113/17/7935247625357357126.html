<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/36-milyar-dolarlik-potansiyel-214980h.htm"/>
    <meta property="og:site_name" content="OLAY"/>
    <meta property="article:published_time" content="2019-11-13T17:04:00+00:00"/>
    <meta property="og:title" content="36 milyar dolarlık potansiyel"/>
    <meta property="og:description" content="Katar Bayındırlık İdaresi (ASHGHAL) Başkan Yardımcısı Yousef Al-Emadi, Katar'da 2020-2024 dönemi için toplam 36 milyar dolarlık proje gerçekleştirilmesinin öngörüldüğünü belirtti."/>
  </head>
  <body>
    <article>
      <h1>36 milyar dolarlık potansiyel</h1>
      <h2>Katar Bayındırlık İdaresi (ASHGHAL) Başkan Yardımcısı Yousef Al-Emadi, Katar'da 2020-2024 dönemi için toplam 36 milyar dolarlık proje gerçekleştirilmesinin öngörüldüğünü belirtti.</h2>
      <address>
        <time datetime="2019-11-13T17:04:00+00:00">13 Nov 2019, 17:04</time>
      </address>
      <p>Türkiye Müteahhitler Birliği (TMB), yeni iş birliği imkanlarını ele almak üzere sektörün Körfez Bölgesi'ndeki en önemli pazarı olan Katar'dan üst düzey bir heyeti ağırladı. ASHGHAL Başkan Yardımcısı Yousef Al-Emadi, toplantıdaki konuşmasında Katar'da Şubat 2018'den bu yana Türk inşaat malzemesi üreticilerinin ürünlerinin tercih edildiğine işaret ederek, ‘'Biz ASHGHAL projelerinde buna önem veriyoruz. Katar'a mal satabilmek için 3 haftalık kayıt ve onay süreci gerekiyor. Türk şirketlerinin daha hızlı kayıt olabilmesi için çalışmalar yürütüyoruz'' dedi. Katar'da 2020-2024 dönemi için toplam 36 milyar dolarlık proje gerçekleştirilmesinin öngörüldüğünü dile getiren Al-Emadi, Türk müteahhitlik, müşavirlik ve inşaat malzemesi üreticilerini Katar'a davet etti. TMB Başkanı Mithat Yenigün ise, bugüne kadar Katar'da 18,3 milyar dolar tutarında 148 proje üstlenildiğinin altını çizdi.</p>
    </article>
  </body>
</html>