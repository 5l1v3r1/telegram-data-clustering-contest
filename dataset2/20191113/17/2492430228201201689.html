<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188483/Chemours-vervoerde-illegaal-PFAS-afval-naar-Belgie"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-13T17:51:45+00:00"/>
    <meta property="og:title" content="Chemours vervoerde illegaal PFAS-afval naar België"/>
    <meta property="og:description" content="Het Dordtse chemiebedrijf Chemours is op de vingers getikt omdat het illegaal 'GenX-houdend afval' naar België heeft vervoerd. Minister Stientje van Veldhoven van Milieu heeft dat woensdagavond aan de Tweede Kamer gemeld."/>
  </head>
  <body>
    <article>
      <h1>Chemours vervoerde illegaal PFAS-afval naar België</h1>
      <address>
        <time datetime="2019-11-13T17:51:45+00:00">13 Nov 2019, 17:51</time>
      </address>
      <h4>Het Dordtse chemiebedrijf Chemours is op de vingers getikt omdat het illegaal 'GenX-houdend afval' naar België heeft vervoerd. Minister Stientje van Veldhoven van Milieu heeft dat woensdagavond aan de Tweede Kamer gemeld.</h4>
      <p>GenX is een van de schadelijke stoffen die onder de verzamelnaam PFAS (poly- en perfluoralkylstoffen) vallen. Die zorgen ervoor dat veel bouwprojecten stilliggen, wanneer er te veel PFAS in de grond zit.</p>
      <p>Het GenX-afval werd eerder dit jaar teruggehaald uit Italië omdat de verwerker failliet was gegaan. Het afval werd tijdelijk opgeslagen in Dordrecht en daarna zonder de juiste vergunning naar het afvalverwerkingsbedrijf Indaver in België gebracht.</p>
      <p>De vergunning waarmee het afval uit Dordrecht naar België is vervoerd ging over stoffen van een andere samenstelling. Mede vanwege de hoge concentratie GenX in het afval, had er een aparte vergunning voor moeten worden aangevraagd.</p>
      <p>De Inspectie Leefomgeving en Transport heeft een proces-verbaal opgemaakt en de zaak wordt strafrechtelijk onderzocht.</p>
      <figure>
        <a href="https://twitter.com/FP_OM">
          <img src="http://pbs.twimg.com/profile_images/573130920296783875/hajcacHF_normal.png"/>
        </a>
      </figure>
      <p>
        <a href="https://twitter.com/FP_OM">Functioneel Parket@FP_OM</a>
      </p>
      <p>Bedrijven die GenX-houdend <a href="https://twitter.com/hashtag/afval?src=hash">#afval</a> naar ander Europees land afvoeren moeten de juiste vergunning aanvragen bij de <a href="https://twitter.com/InspectieLenT.">@InspectieLenT.</a> Bedrijven die dat niet doen riskeren een proces-verbaal https://t.co/ABPn0XwcTv</p>
      <p>
        <a href="https://twitter.com/FP_OM/status/1194692751662747648">20:05 - 13 nov. 2019<br/></a>
        <a href="https://twitter.com/FP_OM">Andere Tweets van Functioneel Parket bekijken</a>
      </p>
      <p>Het transportbedrijf dat het afval naar België heeft vervoerd, wist niet goed wat het vervoerde. Daardoor is een latere lading ook besmet geraakt met GenX. De Regionale Uitvoeringsdienst Zeeland en DCMR onderzoeken of de GenX als gevolg van het illegale transport naar België nog verder verspreid is. Hierdoor is een latere lading die door het transportbedrijf is vervoerd ook besmet geraakt met GenX en heeft er kruisbesmetting plaatsgevonden bij Indaver Hoek. Het is nog niet duidelijk welke stappen de Vlaamse autoriteiten gaan nemen, schrijft de minister in de Kamerbrief.</p>
      <h3>Bouwvergunningen</h3>
      <p>Chemours is de enige grote producent van GenX, een van de PFAS-stoffen die inmiddels bijna overal in Nederland in de bodem worden aangetroffen. De PFAS-verspreiding is naast de stikstofcrisis de belangrijkste oorzaak van het feit dat veel bouwprojecten in Nederland stilliggen.</p>
      <related>
        <a href="http://www.rijnmond.nl/nieuws/188479/Grondverzetters-teleurgesteld-apos-We-hadden-verwacht-dat-we-weer-aan-het-werk-konden-apos"/>
      </related>
      <p>Pas als duidelijk is wat de nieuwe acceptatienorm voor PFAS-stoffen in de bodem wordt, en in hoeverre bouwgrond met PFAS besmet is, kunnen nieuwe bouwvergunningen afgegeven worden. De bedoeling is dat de nieuwe normen op basis van onderzoek door het RIVM, voor 1 december bekend gemaakt worden door minister Van Veldhoven.</p>
    </article>
  </body>
</html>