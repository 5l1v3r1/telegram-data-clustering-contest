<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152151-v-ukraini-hochut-zaprovadyty-oboviazkove-zno-z-inozemnoi-movy-dlia-bud-iakoi-magistratury"/>
    <meta property="og:site_name" content="ВолиньPost"/>
    <meta property="article:published_time" content="2019-11-13T17:18:00+00:00"/>
    <meta property="og:title" content="В Україні хочуть запровадити обов'язкове ЗНО з іноземної мови для будь-якої магістратури"/>
    <meta property="og:description" content="Депутати ВР та посадовці Міносвіти просувають ідею запровадження ЗНО з іноземної мови для вступу на магістратуру для будь-якої спеціальності."/>
  </head>
  <body>
    <article>
      <h1>В Україні хочуть запровадити обов'язкове ЗНО з іноземної мови для будь-якої магістратури</h1>
      <address>
        <time datetime="2019-11-13T17:18:00+00:00">13 Nov 2019, 17:18</time>
      </address>
      <p>Депутати Верховної Ради та посадовці Міносвіти просувають ідею запровадження ЗНО з іноземної мови для вступу на магістратуру для будь-якої спеціальності. <br/><br/>Відповідний законопроект у першому читанні вже підтримали 311 парламентарів, ідеться в <a href="https://tsn.ua/ukrayina/v-ukrayini-hochut-zaprovaditi-obov-yazkove-zno-z-inozemnoyi-movi-dlya-bud-yakoyi-magistraturi-1442211.html?fbclid=IwAR0X6nGFXF3qBZLo8Fb1MsVtN3uitDGNP5Iwb3PG5YOk8ki7H-auJQeD_wI">сюжеті ТСН</a>. <br/><br/>Мотивують таке рішення тим, що за 4 роки бакалаврату студенти забувають англійську і приходять до роботодавця непідготовленими. Якщо закон ухвалять у цілому, студенти складатимуть тест з іноземної вже наступного року. <br/><br/>"Магістратура – це вищий щабель освіти. І коли ми випускаємо спеціалістів вищого ґатунку – який же він спеціаліст, якщо він хоча б елементарно не знає англійської? Ну, це абсолютно необхідно в будь-якій професії", - вважає нардеп Сергій Бабак.<br/><br/>Крім того, ухвалений законопроект передбачає можливість абітурієнтам після школи писати мотиваційний лист, де б вони пояснили, чому хочуть навчатися саме в цьому виші. І за нього теж можна буде отримати додаткові бали під час вступу. А ще депутати хочуть зобов'язати випускників коледжів під час вступу до вишу складати зовнішнє незалежне оцінювання. Дотепер випускники коледжів вступали в університети без іспитів.</p>
    </article>
  </body>
</html>