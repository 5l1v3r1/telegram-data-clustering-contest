<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/13/mitrovic-nateracu-ljude-iz-fss-da-promene-poster-pored-svlacionice/"/>
    <meta property="og:site_name" content="Sportska centrala"/>
    <meta property="article:published_time" content="2019-11-13T17:15:28+00:00"/>
    <meta property="og:title" content="Mitrović: Nateraću ljude iz FSS da promene poster pored svlačionice"/>
    <meta property="og:description" content="Dan pred utakmicu kvalifikacija za Evropsko prvenstvo protiv Luksemburga, svoja očekivanja izneli su selektor reprezentacije Srbije Ljubiša Tumbaković i najbolji strelac „orlova“ Aleksandar Mitrović. – Još jedna utakmica protiv ekipe o kojoj sve znamo, selekciji koja nas je namučila u prvom meču. Tada smo dali golove na vreme i rešili utakmicu u svoju korist. I […]"/>
  </head>
  <body>
    <article>
      <h1>Mitrović: Nateraću ljude iz FSS da promene poster pored svlačionice</h1>
      <address><time datetime="2019-11-13T17:15:28+00:00">13 Nov 2019, 17:15</time> by <a rel="author">Darko</a></address>
      <p>Dan pred utakmicu kvalifikacija za Evropsko prvenstvo protiv Luksemburga, svoja očekivanja izneli su selektor reprezentacije Srbije Ljubiša Tumbaković i najbolji strelac „orlova“ Aleksandar Mitrović.</p>
      <p>– <b>Još jedna utakmica protiv ekipe o kojoj sve znamo, selekciji koja nas je namučila u prvom meču. Tada smo dali golove na vreme i rešili utakmicu u svoju korist. I sada nas očekuje težak meč, želimo da osvojimo nova tri boda. Ako želimo nečemu da se nadamo moramo da pobedimo Luksemburg i posle Ukrajinu. Što se tiče golova, ne opterećujem se, do sada sam postigao mnogo golova, a znam da ću oboriti rekord pre ili kasnije. Najvažnije da ekipi ide dobro –</b> rekao je Aleksandar Mitrović.</p>
      <p>O golovima i ambijentu…</p>
      <p>– <b>Stvarno se ne opterećujem, nadam se da ću zaposlene u FSS naterati da promene onaj poster sa brojem do sada postignutih golova, koji stoji na zidu SC FSS pored svlačionice. Ne želim da se opterećujem, važno je da ekipa pobeđuje a onda će biti i golova. Što se tiče atmosfere, gledao sam Partizan protiv Moldea, video fantastičnu atmosferu koju su deca napravila. Videćemo kako će sada sve izgledati.</b></p>
      <p>Igra na visokom nivou u klubu i reprezentaciji…</p>
      <p><b>– Sam sebi sam najveći protivnik, gledam da uvek budem motivisan, a u dresu reprezentacije sam grb je više nego dovoljan da u svaku utakmicu uđem maksimalno motivisano. I ne bih se složio da nemam konkurenciju, ona je prisutna na svakom treningu –</b> zaključio je Aleksandar Mitrović.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/12/potvrda-iz-uefa-holandjanin-na-centru-protiv-luksemburga/"/>
        <a href="https://www.sportskacentrala.com/2019/11/11/kolarov-treba-nam-nacionalno-jedinstvo-kontinuitet-je-samo-pitanje-vremena/"/>
        <a href="https://www.sportskacentrala.com/2019/11/11/tumbakovic-bez-trojice-protiv-luksemburga-i-ukrajine/"/>
        <a href="https://www.sportskacentrala.com/2019/11/09/sta-bi-fulam-bez-mitrovica/"/>
        <a href="https://www.sportskacentrala.com/2019/11/08/tumbakovic-objavio-spisak-ponovo-bez-jovica-po-jedan-debitant-i-povratnik/"/>
        <a href="https://www.sportskacentrala.com/2019/11/08/mitrovic-nagrade-znaci-da-i-tim-i-ja-radimo-nesto-dobro/"/>
        <a href="https://www.sportskacentrala.com/2019/11/06/novo-priznanje-mitrovic-ubedljivo-najbolji/"/>
        <a href="https://www.sportskacentrala.com/2019/11/02/matijasevic-najavio-razgovore-i-povratak-jovica-u-reprezentaciju/"/>
        <a href="https://www.sportskacentrala.com/2019/11/01/jovic-o-reprezentaciji-ne-ljutim-se-ni-na-koga/"/>
      </related>
    </article>
  </body>
</html>