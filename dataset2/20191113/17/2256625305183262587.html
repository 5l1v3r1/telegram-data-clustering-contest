<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158307_1.html"/>
    <meta property="og:site_name" content="Novsport"/>
    <meta property="article:published_time" content="2019-11-13T17:59:00+00:00"/>
    <meta property="og:title" content="Парагвайският селекционер: Няма как да подценим България"/>
    <meta property="og:description" content="&quot;Срещу Сърбия срещнахме сериозен съперник, очакваме същото и в София&quot;, каза Едуардо Берисо"/>
  </head>
  <body>
    <article>
      <h1>Парагвайският селекционер: Няма как да подценим България</h1>
      <address><time datetime="2019-11-13T17:59:00+00:00">13 Nov 2019, 17:59</time> by <a rel="author">Велизар Антов</a></address>
      <p>Селекционерът на Парагвай Едуардо Берисо очаква здрав двубой срещу България в утрешната контрола между двата тима. <br/><br/>“Отборът на България е доста добре групиран в защитата и показва силна колективна игра. Имате добри единици в халфовата линия. Ние ще се опитаме да се адаптираме към противника“, посочи той. <br/><br/>„По никакъв начин не можем да подценим България. Говорим за международен мач и няма как да подходим несериозно. Това е и подготовка за нас за официалните двубои в Южна Америка. Срещу Сърбия срещнахме сериозен съперник, очакваме същото и от България. Доста футболисти играят в чужбина. Ние ще се постараем да играем, така както аз искам”, допълни Берисо.</p>
    </article>
  </body>
</html>