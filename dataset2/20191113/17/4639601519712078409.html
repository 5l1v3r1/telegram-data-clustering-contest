<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/13/politics/ellada-2021-ton-giani-varoufaki-synantise-i-gianna-aggelopoulou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-13T17:50:53+00:00"/>
    <meta property="og:title" content="Ελλάδα 2021: Τον Γιάνη Βαρουφάκη συνάντησε η Γιάννα Αγγελοπούλου"/>
    <meta property="og:description" content="Με τον Γιάνη Βαρουφάκη συναντήθηκε σήμερα, η πρόεδρος της επιτροπής «Ελλάδα 2021», Γιάννα Αγγελοπούλου, στο πλαίσιο των επαφών της με τους αρχηγούς των κομμάτων"/>
  </head>
  <body>
    <article>
      <h1>Ελλάδα 2021: Τον Γιάνη Βαρουφάκη συνάντησε η Γιάννα Αγγελοπούλου</h1>
      <h2>Με τον Γιάνη Βαρουφάκη συναντήθηκε σήμερα, η πρόεδρος της επιτροπής «Ελλάδα 2021», Γιάννα Αγγελοπούλου, στο πλαίσιο των επαφών της με τους αρχηγούς των κομμάτων</h2>
      <address><time datetime="2019-11-13T17:50:53+00:00">13 Nov 2019, 17:50</time> by <a rel="author">ΤοΒΗΜΑ Team</a></address>
      <p>Με τον Γιάνη Βαρουφάκη συναντήθηκε σήμερα, η πρόεδρος της επιτροπής «Ελλάδα 2021», Γιάννα Αγγελοπούλου, στο πλαίσιο των επαφών της με τους αρχηγούς των κομμάτων.</p>
      <p>Το ΜέΡΑ25, όπως έγινε γνωστό μετά τη συνάντηση, θα καταθέσει τις δικές του προτάσεις για την επέτειο των 200 ετών από την Επανάσταση του 2021.</p>
      <p>
        <a href="https://www.in.gr/2019/11/14/greece/nees-kinitopoiiseis-foititon-gia-asylo-syllalitirio-sta-propylaia-kai-mparaz-katalipseon/">Νέες κινητοποιήσεις φοιτητών για το άσυλο : Συλλαλητήριο στα Προπύλαια και μπαράζ καταλήψεων</a>
      </p>
      <figure>
        <iframe data-src="https://twitter.com/GAngelopoulou/status/1194587517489700864?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Οι προτάσεις αυτές, τονίζεται σε σχετική ανακοίνωση του <a href="https://www.in.gr/tags/%ce%bc%ce%ad%cf%81%ce%b125/">ΜέΡΑ25</a>, «δεν μπορούν να μη λάβουν υπόψη ότι, δυστυχώς, η διακοσιοστή επέτειος της μεγάλης εξέγερσης που συγκλόνισε την Ευρώπη, βρίσκει την πατρίδα μας σε ένα νέο ιδιότυπο καθεστώς Χρεοδουλοπαροικίας εντός μιας Ευρώπης που αποδομείται όσο χώρες όπως η Ελλάδα ασφυκτιούν».</p>
      <p>Σε κάθε περίπτωση, το ΜέΡΑ25 θα μελετήσει «σοβαρά και καλόπιστα» της προτάσεις της Επιτροπής «<a href="https://www.in.gr/tags/%ce%b5%ce%bb%ce%bb%ce%ac%ce%b4%ce%b1-2021/">Ελλάδα 2021</a>».</p>
      <h3>Αγγελοπούλου: Ελληνίδες και Ελληνες θα μπορέσουμε να αναστοχαστούμε τους αγώνες μας</h3>
      <p>Κατά τη συνάντηση, η κ. Αγγελοπούλου, επισημαίνεται στην ανακοίνωση, εξέθεσε «τις σκέψεις της και τον προβληματισμό της για τον βέλτιστο τρόπο με τον οποίο, 200 χρόνια από την απαρχή του εθνικοαπελευθερωτικού μας αγώνα, οι Ελληνίδες και οι Έλληνες θα μπορέσουμε, σε όλες τις γωνιές του πλανήτη, να αναστοχαστούμε τους αγώνες, τις επιτυχίες, τις ήττες και, γενικότερα, το παρελθόν και μέλλον του ελληνισμού».</p>
      <p>Ο κ. Βαρουφάκης, αναφέρει επίσης η ανακοίνωση, ευχαρίστησε τη Γιάννα Αγγελοπούλου, «εξέφρασε την ικανοποίησή του από την εναντίωσή της σε “ενιαίο αφήγημα” τόσο για την Επανάσταση του 1821 όσο και την Ιστορία του Ελληνικού Κράτους, και δεσμεύτηκε να μεταφέρει τις σκέψεις της στα μέλη, την Πολιτική Γραμματεία και την Κοινοβουλευτική Ομάδα του κόμματος».</p>
      <p>
        <a href="https://www.tovima.gr/2019/11/13/society/kykloforiako-komfouzio-giati-epestrepse-stin-athina-pou-epikratei-xaos/">Γιατί επέστρεψε το κυκλοφοριακό κομφούζιο στην Αθήνα</a>
      </p>
    </article>
  </body>
</html>