<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/topnews/10081920-chim-zhivut-meshkanc-zolotogo-4-de-rozveli-vyska-telegraf-pobuvav-na-msc-de-zvuchala-legendarne-vd-zelenskogo-mne-42-goda-ya-zh-ne-loh.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-13T17:02:00+00:00"/>
    <meta property="og:title" content="«ТелеграфЪ» побував у Золотому, де розвели війська, а Зеленський заявив, що «я ж не лох»"/>
    <meta property="og:description" content="Чим живуть мешканці Золотого й що думають про розведення військ Місто Золоте-4 Луганської області знаходиться за 528 км від Кременчука, тиждень тому тут завершилося дзеркальне розведення військ."/>
  </head>
  <body>
    <article>
      <h1>«ТелеграфЪ» побував у Золотому, де розвели війська, а Зеленський заявив, що «я ж не лох»</h1>
      <address><time datetime="2019-11-13T17:02:00+00:00">13 Nov 2019, 17:02</time> by <a rel="author">Альона Душенко</a></address>
      <figure>
        <img src="https://www.telegraf.in.ua/uploads/posts/2019-11/1573647243_zolote-luganschina-3.jpg"/>
      </figure>
      <p>
        <b>Чим живуть мешканці Золотого й що думають про розведення військ</b>
      </p>
      <slideshow>
        <figure>
          <img src="https://www.telegraf.in.ua/uploads/posts/2019-11/1573647827_zolote-luganschina-1.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647774_zolote-luganschina-2.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647781_zolote-luganschina-3.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647780_zolote-luganschina-4.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647773_zolote-luganschina-5.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647825_zolote-luganschina-6.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647747_zolote-luganschina-7.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647772_zolote-luganschina-8.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647773_zolote-luganschina-9.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647775_zolote-luganschina-10.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647778_zolote-luganschina-11.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647795_zolote-luganschina-12.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647779_zolote-luganschina-13.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647825_zolote-luganschina-14.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647842_zolote-luganschina-15.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647818_zolote-luganschina-16.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647774_zolote-luganschina-17.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647795_zolote-luganschina-18.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647812_zolote-luganschina-19.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647839_zolote-luganschina-20.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647823_zolote-luganschina-21.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647813_zolote-luganschina-22.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647751_zolote-luganschina-23.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647810_zolote-luganschina-24.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647758_zolote-luganschina-25.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647782_zolote-luganschina-26.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647785_zolote-luganschina-27.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647800_zolote-luganschina-28.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647780_zolote-luganschina-29.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647770_zolote-luganschina-30.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647826_zolote-1.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647807_zolote-2.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647785_zolote-3.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647853_zolote-4.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647778_zolote-5.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647772_zolote-6.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647841_zolote-7.jpg"/>
        </figure>
        <figure>
          <img src="https://www.telegraf.in.ua/uploads/posts/2019-11/1573647830_zolote-8.jpg"/>
        </figure>
        <figcaption>
          <cite>Фото: Олександр Попенко, Альона Душенко</cite>
        </figcaption>
      </slideshow>
      <p>Місто Золоте-4 Луганської області знаходиться за 528 км від Кременчука, тиждень тому тут завершилося дзеркальне розведення військ. «Кременчуцький ТелеграфЪ» поспілкувався з місцевим населенням та добровольцями щодо відведення військ, гуманітарної допомоги й настрою людей.</p>
      <p>[media=https://www.youtube.com/watch?v=bne4tBkskrE&amp;t=4s]</p>
      <h3>«Золота» ділянка розведення</h3>
      <p>Золоте – один з трьох пілотних ділянок фронту (Станиця Луганська, Золоте і Петрівське), де має відбутися розведення військ і озброєнь.</p>
      <figure>
        <img src="https://www.telegraf.in.ua/uploads/posts/2019-11/1573647223_zolote-luganschina-1.jpg"/>
      </figure>
      <p>Про це домовлялися на тристоронній мінській контактній групі. Це ще один крок для більш масштабного процесу – розведення сил уздовж усієї лінії розмежування.</p>
      <figure>
        <img src="https://www.telegraf.in.ua/uploads/posts/2019-11/1573646615_zolote-1.png"/>
      </figure>
      <p>Першою точкою, де вдалося розвести війська, стала Станиця Луганська. Тут розвели війська ще наприкінці квітня й почали відбудову мосту. 29 жовтня почалось розведення сил в районі Золотого. У третій точці, біля Петрівського, відведення мало стартувати вже 4 листопада, але через обстріли з боку бойовиків процес довелося відкласти до 9 листопада.</p>
      <figure>
        <img src="https://www.telegraf.in.ua/uploads/posts/2019-11/1573646591_zolote-2.png"/>
      </figure>
      <p>Розведення військ у Золотому триватиме протягом місяця. Нині безпекою «сірої зони» займаються поліціянти та добровольці.</p>
      <h3>Дзеркальне розведення військ</h3>
      <p>До складу Золотого входять кілька селищ, які називають за номерами поштових скриньок:</p>
      <ul>
        <li>Золоте-1 (квартал «Сонячний»)</li>
        <li>Золоте-2 («Карбоніт»)</li>
        <li>Золоте-3 («Стахановець»)</li>
        <li>Золоте-4 («Родіна», раніше — Партизанське)</li>
        <li>Золоте-5 («Михайлівка»)</li>
      </ul>
      <p>Довгий час в район розведення сил поблизу Золотого не пускали журналістів. Навіть про розведення військ українські ЗМІ дізналися лише за пів години до старту запуску білих сигнальних ракет.</p>
      <p>[media=https://youtu.be/CeSB5zlSxgI?t=3]</p>
      <h4>Вас вітає КПВВ «Золоте»… Луганщина – це Україна</h4>
      <p>Добровольці до поїздки у Золоте-4 поділилися, що місцеві мешканці з осторогою відносяться до розведення військ. Якщо раніше населення, яке активно підтримувало українських військових та волонтерів, всіляко допомагаючи їм, то зараз вони вибачаються, але не залишають на ніч у себе військових і волонтерів. Місцеві мешканці бояться за своє життя, тому обирають менше показувати й говорити про свою підтримку українським військовим. Ніхто з них не знає, як зіграє розведення військ і чи колись проросійська диверсійно-розвідувальна група не постукає у їх двері.</p>
      <figure>
        <img src="https://www.telegraf.in.ua/uploads/posts/2019-11/1573648860_zolote-kpvv-2.jpg"/>
      </figure>
      <p>
        <i>О</i>
        <i>голошення перед КПВВ, оскільки сам пункт фотографувати не можна</i>
      </p>
      <p>І ось ми вже біля КПВВ (<i>контрольний пункт в’їзду-виїзду у зону проведення Операції об’єднаних сил, - ред.</i>). Увагу привертає табло з написом: «Вас вітає КПВВ «Золоте». Режим роботи… Луганщина – це Україна». За час, доки ми оформлювали документи, через КПВВ проїжджає: місія ОБСЄ, рейсовий автобус, який перевозить місцевих мешканців, ремонтна техніка, яка відновлює електропостачання й оперативно-піротехнічна техніка для розмінування території.</p>
      <p>Пусті вулички оживають біля магазину – єдиного який працює у Золотому-4.</p>
      <figure>
        <img src="https://www.telegraf.in.ua/uploads/posts/2019-11/1573648816_zolote-luganschina-2.jpg"/>
      </figure>
      <p>Тут зустрічаються як жіночки, що підтримували референдум у 2014 році та дотримуються проросійської позиції, так і мешканці, які говорять, що завжди були українцями. Проте, більшість населення – дотримується нейтральної позиції або просто відмовчується.</p>
      <figure>
        <img src="https://www.telegraf.in.ua/uploads/posts/2019-11/1573648914_zolote-luganschina-3.jpg"/>
      </figure>
      <blockquote>- До розведення в нас обстріли були, автоматні, а після розведення – тихо. Нічого немає, я нічого не чую, – поділилася жителька Золотого-4 Тетяна Сергієнко.</blockquote>
      <figure>
        <img src="https://www.telegraf.in.ua/uploads/posts/2019-11/1573647770_zolote-luganschina-30.jpg"/>
      </figure>
      <p>
        <i>Місцева мешканка Золотого-4 Тетяна Сергієнко, йдучи до магазину, спілкується з кременчуцькими та полтавськими журналістами</i>
      </p>
      <p>До речі, тут місцеві спілкуються як російською, суржиком, так й українською. Як і в Кременчуці, проблем в розумінні один одного на рівні мови немає.</p>
      <p>Території патрулюють правоохоронці, які повністю екіпіровані. В їх функції входить забезпечення громадського порядку та перевірка документів.</p>
      <figure>
        <img src="https://www.telegraf.in.ua/uploads/posts/2019-11/1573648854_zolote-luganschina-1.jpg"/>
      </figure>
      <p>
        <i>Оголошення про те що на території введено "жовтий" режим</i>
      </p>
      <p>Останнім часом покращилося постачання продуктів харчування та питної води. Якщо раніше воду та хліб привозили один раз на тиждень, то зараз у магазині є вибір продуктів та фруктів.</p>
      <figure>
        <img src="https://www.telegraf.in.ua/uploads/posts/2019-11/1573647785_zolote-luganschina-27.jpg"/>
      </figure>
      <p>
        <i>Вхід у магазин</i>
      </p>
      <p>Для важкохворих навіть швидка не приїжджала, а зараз тут, за підтримки різних організацій, відновлюється забезпечення та відкривається медичний пункт.</p>
      <blockquote>- Спілкувався з бабусею, яка не ходить на приїзди з політиками. У неї дідусь після інсульту. Вона розповідала, що коли у нього був другий інсульт, наймали автомобіль, щоб вивести його спочатку у Гірське, а далі у Лисичанськ. Адже вона телефонувала до фельдшерського пункту, спочатку не було зв’язку, а потім, коли приїхали туди, сказали – почекайте дні 4, можливо ситуація у дідуся зміниться. А в нього вже перекосило обличчя. Це - ненормально, вони (місцеві мешканці – ред.) потребують більшої уваги ніж та сама Полтава. Тому що Полтава - це самодостатнє місто, яке може себе забезпечити. Золоте – розкраяне на шматки: частина інфраструктури залишалася у сепарів, а частина розбита в результаті бойових дій. Звичайно, вони потребують більше уваги, як хвора дитина, – сказав військовий Владислав Соболевський.</blockquote>
      <p>Для дітлахів є футбольне поле з воротами й майданчик, де з вцілілого - одне баскетбольне кільце, гойдалка та «будинок на курячих ніжках». Тому добровольці намагаються щодня з дітлахами поганяти м’яча. Як зізнався один з бійців, спочатку до них прийшов один хлопчик, згодом підключилося ще кілька дітлахів. Тепер вони в один і той же час спілкуються з малечею та займаються фізкультурою: підтягуються, віджимаються та грають у футбол.</p>
      <figure>
        <img src="https://www.telegraf.in.ua/uploads/posts/2019-11/1573648958_zolote-luganschina-5.jpg"/>
      </figure>
      <p>Саме Золоте при розділенні зазнало втрат інфраструктури. До жовтня 2014 року Золоте входило до складу Первомайської міської ради, яке зараз знаходиться під контролем терористів. За словами добровольців у сусідньому Золотому-5 дітлахи ходять до школи, яка має ім'я місцевого сепаратиста, а також на території знаходяться ще скульптури або пам’ятники місцевих терористів ЛНР.</p>
      <p>Золоте навіть привертає увагу депутатів Російської Федерації. Так, нещодавно до окупованої території України у супроводі військових приїхав депутат Державної Думи РФ. Депутата супроводжували бойовики й представники спеціальної моніторингової місії ОБСЄ</p>
      <figure>
        <img src="https://www.telegraf.in.ua/uploads/posts/2019-11/1573646642_zolote-4.jpg"/>
      </figure>
      <h3>Легендарний вислів Президента Зеленського: «Мне 42 года, я ж не лох»</h3>
      <p>І ось ми на порозі будинку, де живуть добровольці Національного корпусу. Після заяв Президента Володимира Зеленського про можливість розведення військ в районі Золотого, сюди прибули військові Національного корпусу та представники ветеранських організацій.</p>
      <figure>
        <img src="https://www.telegraf.in.ua/uploads/posts/2019-11/1573646819_zelenskiy-zolote.jpg"/>
      </figure>
      <p>25 жовтня Володимир Зеленський особисто відвідав блокпост «Золоте-4», де зустрівся з добровольцями і сказав їм, щоб вони склали зброю.</p>
      <p>[media=https://youtu.be/_KxLuDpP4_w?t=705]</p>
      <blockquote>«Проходьте… сідайте… А ось на цьому місці сидів Зеленський», – один з військових, вказуючи на лаву біля столу, запросив нас до вогнища.</blockquote>
      <figure>
        <img src="https://www.telegraf.in.ua/uploads/posts/2019-11/1573649161_zolote-luganschina-7.jpg"/>
      </figure>
      <p>Густий дим виїдав очі, але це не заважало хлопцям гуртуватися навколо вогнища, щоб разом поснідати.</p>
      <figure>
        <img src="https://www.telegraf.in.ua/uploads/posts/2019-11/thumbs/1573647827_zolote-luganschina-1.jpg"/>
      </figure>
      <p>На запитання, про що тоді спілкувалися з президентом, військові розповіли, що до цього тут була інша ротація й тих, хто спілкувався з президентом тут немає.</p>
      <blockquote>- Коли приїжджав президент, добровольці вивезли зброю саме з Золотого-4, ми домовилися й зійшлися на цьому, але чомусь інформацію піднесли таким чином, ніби поліція вилучила зброю. У добровольців завжди залишається зброя, вона зареєстрована й знаходиться в сейфах у дозволеному місці. <br/><br/><br/>Нашій владі було байдуже на Золоте-4, поки сюди не приїхали добровольці. Тут не було води, їжі, хліба… Після того, як приїхали добровольці, вони почали приїжджати майже не кожного дня, – поділився боєць Максим.</blockquote>
      <h3>«В момент розведення тут не було нікого… бігали місцеві жителі та собаки»</h3>
      <p>Військові зазначають що тут є багато проукраїнського населення, яких не можна просто так залишити.</p>
      <blockquote>- В першу чергу нас хвилюють люди, тому увага прикута до цього місця. У Маріуполі люди виходили до Зеленського й казали, що після твого розведення гради, які колись прилетіли у січні 2015 року по мікрорайону Східний, будуть прилітати у центр міста. Ось вам і розведення, ось про це ми кажемо. Відступ у Золотому виглядає інакшим чином, ніж вони планували. Тут безліч ЗМІ, недержавних організацій - «Червоний хрест», «Лікарі без кордонів»… А в момент розведення тут не було нікого… бігали місцеві жителі та собаки, – розповів військовий Владислав Соболевський.</blockquote>
      <p>Владислав зауважив, що коли вони приїхали у Золоте, це було кинуте місце, яке збиралися зробити «сірою зоною», не запитавши місцевих мешканців.</p>
      <blockquote>- Людям не пояснили, що таке розведення. Їм говорять, що не будуть стріляти – максимально спрощуючи ситуацію. Хіба це не маніпуляція думкою місцевих? – додав Владислав. – Коли ми сюди приїхали, хліб завозили один-два рази на тиждень, це стандартна практика, але Золоте – доволі велике місто.</blockquote>
      <h4>Що може поліція з пріусами проти танків та мінометів</h4>
      <p>7 жовтня був місяць акції «Ні капітуляції» й, за словами бійця Владислава Соболевського, ввечері 7 листопада відбувся обстріл.</p>
      <blockquote>- Вчора об 11 вечора (7 листопада – ред.) був обстріл з АГСів у сусідню п’ятиповерхівку. Не дивлячись на обстріли, вони роблять розведення. Думаю, у Петрівському схожа ситуація й загалом по фронту, коли вони намагатимуться розвести війська й закривати очі на обстріли, поранених та загиблих. Все, про що ми говоримо, схоже не на мирний план, а на відступ, – сказав Владислав.</blockquote>
      <figure>
        <img src="https://www.telegraf.in.ua/uploads/posts/2019-11/1573647813_zolote-luganschina-22.jpg"/>
      </figure>
      <p>За його словами є два плани: А і Б. Мирний план «А» з розведенням військ й план «Б» - з повною ізоляцією окупованої території: відрізати від них воду й електроенергію, якою вони користуються, але не платять, а також зупинити виплати пенсій.</p>
      <blockquote>- Чим завершиться «мирний план»? Куди дінуться 1-й та 2-й армійські корпуси ЛНР та ДНР? Куди дінуться танки? Ми розведемося на 5-10 км й скажемо їм піти з Донецька. Чи зроблять вони це? Ми завеземо будівельників у Донецький аеропорт, щоб зробити там меморіал, а в іншому місці – відбудовувати термінал. Куди дінуться війська ДНР? Хто буде поліцією, прокуратурою, судами? А люди, які колаборували з цим режимом? Вони не виведуть танки й гаубиці в Російську Федерацію, адже тоді Росії прийдеться визнати, що вони зробили цей конфлікт.</blockquote>
      <p>Бійці Національного корпусу зауважили, що залишаться, щоб захистити місцеве населення.</p>
      <blockquote>- Ми готові захистити місцеве населення. Тут є прекрасні люди з якими ми товаришуємо. Вони не повинні залишатися без кваліфікованої військової допомоги. Очільники держави говорять, що тут залишаються поліція та Нацгвардія, але що може поліція у якої бронежилети 2-го класу та пріуси проти танків, гаубиць та мінометів? Що може зробити Нацгвардія, яка виконує тут поліцейську функцію? – додав Владислав.</blockquote>
      <h3>Навіть маленький відступ – це зрада</h3>
      <p>Місцевий мешканець Золотого-4 Олександр Кишиньов розповів, що на території ще залишаються українські військові. У разі, якщо вони покинуть території, йому, як мешканцю з українською позицією, доведеться покинути Золоте.</p>
      <figure>
        <img src="https://www.telegraf.in.ua/uploads/posts/2019-11/1573647818_zolote-luganschina-16.jpg"/>
      </figure>
      <p>- Добре, що наші хлопці - українські військові - не відвели повністю. В основному розвели у Катеринівці. Дай Боже, щоб не відвели, якщо відведуть війська, мені одразу звідси треба буде їхати. Я проукраїнський… Дякую, ще хлопцям добровольцям Національного корпусу за те, що тут залишилися… <i>(чутно вибух)</i></p>
      <p>
        <b>
          <i>- Як часто відбуваються постріли?</i>
        </b>
      </p>
      <p>- Це розмінування, десь за кілометр звідси. Щодо пострілів, то тут недалеко є хутір Видний за пів кілометра від нас. Там стрільба йде ледь не щодня. Експериментальний партизанський - вчора були вистріли з АГС.</p>
      <p>Владислав Соболевський додав, що завдяки приверненню уваги всієї України, громадських та політичних організацій розведення відбулося з врахуванням інтересів України.</p>
      <blockquote>- Розведення відбулося з врахування інтересів України настільки, наскільки це було можливо для того, щоб зіграти вірну роль на міжнародній арені й не відступити на абсолютно зрадницькі позиції - в низину, де ми б несли тільки втрати, тримаючи перед собою реально місцевих жителів, – зазначив Владислав. – Збройні Сили України - не окремий контрагент чи люди. Ми з ними знаходимося в одній ситуації й маємо їм допомагати. Й те, що вони сьогодні роблять, вони роблять в інтересах Золотого, але не мають підтримки Президента. Якщо вислухати лейтенантів, майорів та полковників, то вони вам скажуть, що маленький відступ – це зрада. Водночас, Збройні сили зробили все настільки якісно, щоб не понести масивних втрат.</blockquote>
      <p>Наостанок хочеться додати про ставлення військових не лише до людей, а й до братів наших менших. Ви б бачили їх відношення до пухнастих. На КПВВ у смугастого є своя мисочка в якій повно їжі.</p>
      <figure>
        <img src="https://www.telegraf.in.ua/uploads/posts/2019-11/1573648969_zolote-luganschina-9.jpg"/>
      </figure>
      <p>Навіть під час зйомки котики йдуть на ручки. На відео видно, як бійці не проганяють кота, а разом з ним спілкуються із журналістами.</p>
      <figure>
        <img src="https://www.telegraf.in.ua/uploads/posts/2019-11/1573648987_zolote-luganschina-6.jpg"/>
      </figure>
      <p><b>P.S.</b> Все буде - Україна! Й таки без сумніву Луганщина – це Україна!</p>
      <p>Автор: <a href="https://www.telegraf.in.ua/user/%C0%EB%FC%EE%ED%E0+%C4%F3%F8%E5%ED%EA%EE/">Альона Душенко</a> Фото: Олександр Попенко, Альона Душенко</p>
    </article>
  </body>
</html>