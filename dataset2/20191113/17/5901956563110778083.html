<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/razkrivamo-novosti-pri-uvedbi-skupnih-stranisc-na-slovenskih-solah-248233"/>
    <meta property="og:site_name" content="Slovenske novice"/>
    <meta property="article:published_time" content="2019-11-13T17:32:00+00:00"/>
    <meta property="og:title" content="FOTO: To so novosti pri uvedbi skupnih stranišč na slovenskih šolah"/>
    <meta property="og:description" content="LJUBLJANA – Na fakulteti za družbene vede (FDV) so pred meseci od študentov prejeli pobudo o uvedbi skupnih stranišč za moške in ženske. Odločitev o morebitnem sprejetju predloga so prestavil..."/>
  </head>
  <body>
    <article>
      <h1>FOTO: To so novosti pri uvedbi skupnih stranišč na slovenskih šolah</h1>
      <h2>Z ukinitvijo stranišč, ki ločujejo na moška in ženska, bi največ pridobile transspolne osebe.</h2>
      <address><time datetime="2019-11-13T17:32:00+00:00">13 Nov 2019, 17:32</time> by <a rel="author">N. Č.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/12/1467762.jpg"/>
          <figcaption>GETTY IMAGES/ISTOCKPHOTOFOTO: Getty Images</figcaption>
        </figure>
        <figure>
          <img src="https://www.slovenskenovice.si/images/slike/2019/11/12/1631831.jpg"/>
          <figcaption>FOTO: Getty Images</figcaption>
        </figure>
        <figure>
          <img src="https://www.slovenskenovice.si/images/slike/2019/11/12/1631832.jpg"/>
          <figcaption>Simbol za transspolne osebe. FOTO: Getty Images</figcaption>
        </figure>
      </slideshow>
      <p>LJUBLJANA – Na fakulteti za družbene vede (FDV) so pred meseci od študentov prejeli pobudo o uvedbi skupnih stranišč za moške in ženske. Odločitev o morebitnem sprejetju predloga so prestavili na jesen, a se je zaradi potrebne strokovne razprave zdaj nekoliko zavleklo.<br/><br/>Razpravo so sicer odprli na zadnjem senatu, kjer so obravnavali pobudo, »da bi sedanje oznake na straniščih nadomestili s spolno nevtralnimi na enem sklopu stranišč na fakulteti«, in jo predali naprej v razmišljanje posameznim oddelkom na fakulteti.</p>
      <figure>
        <img src="https://www.slovenskenovice.si/images/slike/2019/11/12/1631831.jpg"/>
        <figcaption>FOTO: Getty Images</figcaption>
      </figure>
      <p>Pobudo so prejeli tudi na filozofski fakulteti in skupaj s FDV organizirali razpravo, s katero želijo prispevati k večji ozaveščenosti o položaju in življenju transspolnih oseb v Sloveniji. »V ospredju razprave bodo perspektive in izkušnje transspolnih oseb, ki so pomembno zaznamovane z izkušnjami nasilja in diskriminacije. Poudarek bo podan dostopnosti javnih prostorov, vključno z izobraževalnim sistemom, in njihovega varnejšega značaja. Posebna pozornost bo namenjena tudi nedavnima pobudama o vzpostavitvi spolno nevtralnih toalet,« so nam odgovorili s FDV.<br/> <br/>Kdaj natanko bi lahko transspolne osebe dobile uniseks stranišča, FDV ne ve, a kot pravijo, bodo odločitev sprejeli na podlagi opravljene razprave in učinkovitih praks iz tujine. Po svetu sicer že uvajajo tovrstna stranišča ravno zaradi transspolnih oseb, da bi se na straniščih počutile varno.<br/><br/>Podobne pobude, ki so dvignile manj prahu, so bile že sprejete na drugih fakultetah in šolah, denimo na ljubljanski fakulteti za socialno delo in srednji šoli za oblikovanje in fotografijo v Ljubljani.</p>
    </article>
  </body>
</html>