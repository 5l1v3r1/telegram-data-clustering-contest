<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/affari-di-famiglia-a-santa-palomba-in-manette-mamma-e-figlio-pusher-arrestato-anche-un-uomo.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-13T17:38:12+00:00"/>
    <meta property="og:title" content="‘Affari di famiglia’ a Santa Palomba: in manette mamma e figlio pusher. Arrestato anche un uomo"/>
    <meta property="og:description" content="Nella giornata di ieri, i Carabinieri della Compagnia di Pomezia hanno svolto un servizio coordinato di controllo del territorio per il contrasto all’illegalità che ha interessato l’area di Santa Palomba tra i Comuni di Roma e Pomezia. I controlli dei Carabinieri della Stazione Roma Divino Amore e del Nucleo Operativo e Radiomobile della Compagnia di […]"/>
  </head>
  <body>
    <article>
      <h1>‘Affari di famiglia’ a Santa Palomba: in manette mamma e figlio pusher. Arrestato anche un uomo</h1>
      <address><time datetime="2019-11-13T17:38:12+00:00">13 Nov 2019, 17:38</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/POMEZIA-La-droga-sequestrata-dai-Carabinieri.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Nella giornata di ieri, i Carabinieri della Compagnia di Pomezia hanno svolto un servizio coordinato di controllo del territorio per il contrasto all’illegalità che ha interessato l’area di Santa Palomba tra i Comuni di Roma e Pomezia.</p>
      <p>I controlli dei Carabinieri della Stazione Roma Divino Amore e del Nucleo Operativo e Radiomobile della Compagnia di Pomezia sono stati concentrati nella mattinata, principalmente nei complessi di edilizia popolare di Via dei Papiri e Via degli Astrini del Comune di Roma e hanno permesso di arrestare 3 italiani, di cui due incensurati, per detenzione ai fini di spaccio di sostanze stupefacenti. Il primo, un 63enne con precedenti residente in Via dei Papiri, è stato fermato nel corso di un controllo alla circolazione stradale, alla guida della sua autovettura, e trovato in possesso di 23 grammi, di cocaina che aveva occultato all’interno degli slip. Gli altri due, madre e figlio di 55 e 23anni, residenti anche loro a via dei Papiri, sono stati notati dai militari mentre, con fare sospetto, occultavano una busta in cellophane all’interno di un’autovettura in sosta all’interno del parcheggio delle case popolari. I militari all’interno dell’autovettura hanno rinvenuto dell’hashish e poco dopo la stessa sostanza è stata rinvenuta anche presso la loro abitazione insieme a 2600 euro ed un bilancino di precisione. In tutto i militari hanno recuperato 102 grammi di hashish, già suddivisi in singole dosi pronte per essere vendute.</p>
      <p>Dopo l’arresto i 3 sono stati trattenuti presso le rispettive abitazione in regime degli arresti domiciliari, in attesa del processo per direttissima.</p>
      <p>Durante i controlli sono state identificate 40 persone che dimorano nel complesso di edilizia popolare, mentre nelle aree della Stazione Ferroviaria, del quartiere Roma II e dell’area industriale, i militari hanno identificando altre 60 persone e controllato 35 veicoli.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/ultime-notizie/affari-di-famiglia-a-santa-palomba-in-manette-mamma-e-figlio-pusher-arrestato-anche-un-uomo.html"/>
        <a href="https://www.ilcorrieredellacitta.com/news-anzio/anzio-corso-gratuito-di-autodifesa-femminile-alla-palestra-eneas-istruttore-nello-vaudi.html"/>
        <a href="https://www.ilcorrieredellacitta.com/news/pomezia-rivoluzione-in-consiglio-comunale-in-4-passano-alla-lega-tra-loro-lex-sindaco-fabio-fucci.html"/>
        <a href="https://www.ilcorrieredellacitta.com/ultime-notizie/latina-centinaia-di-danni-per-il-maltempo-consorzi-di-bonifica-impiegati-giorno-e-notte.html"/>
        <a href="https://www.ilcorrieredellacitta.com/news/roma-coinquilini-stupefacenti-nascondevano-cocaina-e-bilancini-in-casa-arrestati.html"/>
        <a href="https://www.ilcorrieredellacitta.com/ambiente/roma-strane-incongruenze-cartelli-stop-diesel-su-autobus-euro-3.html"/>
      </related>
    </article>
  </body>
</html>