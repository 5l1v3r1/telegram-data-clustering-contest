<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/13/zelenskyj-pidpysav-zakon-shhodo-vykryvachiv-koruptsiyi/"/>
    <meta property="og:site_name" content="Рубрика"/>
    <meta property="article:published_time" content="2019-11-13T17:18:54+00:00"/>
    <meta property="og:title" content="Зеленський підписав закон щодо викривачів корупції"/>
    <meta property="og:description" content="Президент України Володимир Зеленський підписав Закон «Про внесення змін до Закону України «Про запобігання корупції» щодо викривачів корупції» № 198-ІХ, який Верховна Рада ухвалила 17 жовтня 2019 року. Про це передає Офіс Президента. Завданням документа є вдосконалення законодавства України у сфері захисту викривачів корупції з метою його узгодження з міжнародними стандартами та найкращими практиками. Цей […]"/>
  </head>
  <body>
    <article>
      <h1>Зеленський підписав закон щодо викривачів корупції</h1>
      <address><time datetime="2019-11-13T17:18:54+00:00">13 Nov 2019, 17:18</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/09/Zelenskyj-pidpysav-860x580-c-1.jpeg"/>
      </figure>
      <p>Фото ОПУ<br/><b><b>Президент України Володимир Зеленський підписав Закон «Про внесення змін до Закону України «Про запобігання корупції» щодо викривачів корупції» № 198-ІХ, який Верховна Рада ухвалила 17 жовтня 2019 року.</b></b></p>
      <p>Про це <a href="https://president.gov.ua/news/volodimir-zelenskij-pidpisav-zakon-shodo-vikrivachiv-korupci-58329?fbclid=IwAR1MB5WSnGjEGKXKkOllBlBQvWjNF1845o4RRjnDuDasEt7QM45vy2YGv2E">передає</a> Офіс Президента.</p>
      <p>Завданням документа є вдосконалення законодавства України у сфері захисту викривачів корупції з метою його узгодження з міжнародними стандартами та найкращими практиками.</p>
      <p>Цей закон визначає правовий статус викривачів – осіб, що повідомили про вчинення корупційного або пов’язаного з корупцією правопорушення, а також встановлює права, гарантії та механізми захисту цих осіб та осіб, прирівняних до них.</p>
      <p>Також закон встановлює умови для розкриття інформації про корупцію, унормовує порядок розкриття інформації викривачем корупції, звільнення від юридичної відповідальності викривачів корупції за розкриття інформації про корупційне або пов’язане з корупцією правопорушення, а також забезпечення державного захисту викривачів корупції, зокрема захисту їхніх трудових прав.</p>
      <p>Закон дасть змогу створити нову ефективну систему запобігання корупції на основі міжнародних стандартів, що сприятиме зниженню рівня корупції у державі, а відтак – розвитку економіки та зростанню добробуту громадян.</p>
    </article>
  </body>
</html>