<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547049.html/%D8%A8%D8%A7%D8%B1%D8%B4-%D8%A7%D9%88%D9%84%DB%8C%D9%86-%D8%A8%D8%B1%D9%81-%D9%BE%D8%A7%DB%8C%DB%8C%D8%B2%DB%8C-%D8%AF%D8%B1-%D8%A7%D8%B3%D8%AA%D8%A7%D9%86-%D9%82%D9%85--%D9%87%D9%81%D8%AA%D9%87-%D8%A2%DB%8C%D9%86%D8%AF%D9%87-%D9%87%D9%88%D8%A7%DB%8C-%D9%82%D9%85-%D8%A8%D8%A7%D8%B1%D8%A7%D9%86%DB%8C-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T17:47:00+00:00"/>
    <meta property="og:title" content="بارش اولین برف پاییزی در استان قم/ هفته آینده هوای قم بارانی می‌شود"/>
    <meta property="og:description" content="رئیس اداره پیش بینی هواشناسی قم با بیان این که هفته آینده هوای قم بارانی می‌شود، گفت: هفته آینده شاهد بارش اولین برف پاییزی در استان قم خواهیم بود."/>
  </head>
  <body>
    <article>
      <h1>بارش اولین برف پاییزی در استان قم/ هفته آینده هوای قم بارانی می‌شود</h1>
      <h2>رئیس اداره پیش‌بینی هواشناسی استان قم:</h2>
      <address>
        <time datetime="2019-11-13T17:47:00+00:00">13 Nov 2019, 17:47</time>
      </address>
      <p>رئیس اداره پیش بینی هواشناسی قم با بیان این که هفته آینده هوای قم بارانی می‌شود، گفت: هفته آینده شاهد بارش اولین برف پاییزی در استان قم خواهیم بود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محمدرضا قاضی در گفتگو با خبرنگار <a href="http://www.qomefarda.ir/"> قم فردا</a>،اظهار داشت: امروز و فردا هوای قم صاف است اما سامانه‌ای جدید بارشی از فردا شب کشور را در بر خواهد گرفت و انتظار می‌رود بارش‌های خوبی نیز به همراه داشته باشد.<br/><br/>وی ادامه داد: این موج بارشی تأثیر خوبی بر استان خواهد گذاشت به‌طوری‌که ما شاهد بارش در کل استان قم در هفته آینده خواهیم بود.<br/><br/>قاضی بابیان این‌که از فردا شب شاهد افزایش ابر در استان خواهیم بود، ابراز داشت: از روز جمعه شاهد بارش در شهر قم خواهیم بود و این بارش‌ها ادامه خواهد داشت.<br/><br/>وی اضافه کرد: اوج بارش‌ها در میانه‌ای هفته آینده و روز یکشنبه است به‌طوری‌که بارش‌ها در این روزها بیشتر از روزهای قبل خواهد بود.<br/><br/>رئیس اداره پیش‌بینی هواشناسی قم تصریح کرد: تا پایان هفته آینده ما شاهد بارش خواهیم بود و به‌صورت متناوب تا پایان هفته بارش‌ها ادامه خواهد داشت.<br/><br/>وی به کاهش دما نیز اشاره کرد و بیان داشت: دمای هوا نسبت به امروز حداقل 10 درجه کاهش داشته و به 9 درجه خواهد رسید.<br/><br/>قاضی افزود: انتظار می‌رود بارش‌ها در برخی مناطق استان به‌صورت برف باشد به‌خصوص در مناطق کوهستانی شاهد بارش برف خواهیم بود.<br/><br/>انتهای پیام/</p>
    </article>
  </body>
</html>