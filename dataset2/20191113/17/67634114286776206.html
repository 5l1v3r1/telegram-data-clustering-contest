<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150432/"/>
    <meta property="og:site_name" content="AgroNews"/>
    <meta property="article:published_time" content="2019-11-13T17:00:00+00:00"/>
    <meta property="og:title" content="В Україні утворився негативний торговельний баланс в сфері плодоовочевої продукції"/>
    <meta property="og:description" content="В Україні склалася тривожна тенденція в сфері торгівлі плодоовочевою продукцією — різке погіршення балансу зовнішньої торгівлі у другому півріччі 2019 р. Повідомляє EastFruit. Так, за перші чотири місяці другого півріччя (липень-жовтень 2019 р.) імпорт плодоовочевої продукції в Україні зріс більш..."/>
  </head>
  <body>
    <article>
      <h1>В Україні утворився негативний торговельний баланс в сфері плодоовочевої продукції</h1>
      <address><time datetime="2019-11-13T17:00:00+00:00">13 Nov 2019, 17:00</time> by <a rel="author">agronews.uaode/author</a></address>
      <p>
        <b>В Україні склалася тривожна тенденція в сфері торгівлі плодоовочевою продукцією — різке погіршення балансу зовнішньої торгівлі у другому півріччі 2019 р. Повідомляє <a href="https://east-fruit.com/article/ukraina-import-ovoshchey-i-fruktov-rastet-a-eksport-padaet">EastFruit</a>.</b>
      </p>
      <p>Так, за перші чотири місяці другого півріччя (липень-жовтень 2019 р.) імпорт плодоовочевої продукції в Україні зріс більш ніж в півтора рази по відношенню до такого ж періоду 2018 р., а експорт знизився на 9%.</p>
      <p>Всього за цей період Україна витратила на ввезення овочів, фруктів, ягід і горіхів $223,4 млн, тоді як виручка від експорту склала $148,4 млн. А це означає, що Україна була нетто-імпортером плодоовочевої продукції з негативним балансом на рівні $74,7 мільйонів. У липні-жовтні 2018 р. торговельний баланс по плодоовочевої продукції був позитивним і становив $17,3 млн.</p>
      <p>Читати за темою: В Раді підготували законопроект про повернення експортного ПДВ для виробників сої та ріпаку</p>
      <p>Як зазначається у повідомленні, зростання імпорту по відношенню до попереднього року почалося ще в першому півріччі, в той час як обсяги експорту залишалися переважно стабільними. За перші шість місяців 2019 р. Україна експортувала плодоовочевої продукції на $194,4 млн, отримавши майже стільки ж виручки, як і роком раніше за той же період.</p>
      <p>А ось імпорт виріс відразу на 30% до $395 млн. Таким чином від’ємне торговельне сальдо зовнішньої торгівлі по цій групі товарів перевищило $200 млн за півріччя і було в два рази гірше, ніж роком раніше.</p>
      <p>Однією з головних причин зростання обсягів імпорту в першому півріччі стали дуже високі ціни на цибулю ріпчасту, що призвело до значних витрат на ввезення цієї продукції. Також зросли обсяги імпорту й інших овочів.</p>
      <p>У другому півріччі додатковим фактором, який негативно впливав на експорт і позитивно – на імпорт, стало зміцнення курсу гривні. Крім того, урожай яблука виявився нижчим за очікування, що призвело до різкого скорочення його експорту.</p>
    </article>
  </body>
</html>