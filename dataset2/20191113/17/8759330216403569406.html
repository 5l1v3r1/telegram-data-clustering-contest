<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903644/wenger-keert-terug-in-voetballerij-en-treedt-in-de-voetsporen-van-marco-van-basten.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T17:22:00+00:00"/>
    <meta property="og:title" content="Wenger keert terug in voetballerij en treedt in de voetsporen van Marco van Basten"/>
    <meta property="og:description" content="Arsène Wenger is terug in de voetballerij. De oud-trainer van Arsenal werd een tijdje gelinkt aan een rol als trainer bij Bayern München, maar de wereldvoetbalbond maakt woensdagmiddag bekend dat Wenger aan de slag gaat als"/>
  </head>
  <body>
    <article>
      <h1>Wenger keert terug in voetballerij en treedt in de voetsporen van Marco van Basten</h1>
      <address>
        <time datetime="2019-11-13T17:22:00+00:00">13 Nov 2019, 17:22</time>
      </address>
      <p>
        <b>Arsène Wenger is terug in de voetballerij. De oud-trainer van Arsenal werd een tijdje gelinkt aan een rol als trainer bij Bayern München, maar de wereldvoetbalbond maakt woensdagmiddag bekend dat Wenger aan de slag gaat als <i>Chief of Global Football Development</i>.</b>
      </p>
      <p>De zeventigjarige Fransman stapt hiermee in op de oude rol van Marco van Basten. Hij zal verantwoordelijk zijn voor het ontwikkelen van de voetbalsport voor zowel mannen als vrouwen. Ook zal hij zich gaan ontfermen over de technische ontwikkelingen en spelregels binnen het voetbal. Hij neemt de rol in als voorzitter van de technische studiegroep binnen de FIFA.</p>
      <p>De oud-oefenmeester van <i>The Gunners</i> geeft aan enorm uit te kijken naar zijn nieuwe rol binnen het voetbalorgaan. "Ik kijk erg uit naar deze extreem belangrijke uitdaging. Niet alleen omdat ik altijd interesse heb gehad in het analyseren van voetbal vanuit een breder perspectief, maar ook omdat de missie van de FIFA écht wereldwijd is. Ik geloof dat de nieuwe FIFA leeft voor de sport, en vastbesloten is om het spel te ontwikkelingen in veel verschillende aspecten. Ik weet dat ik kan bijdragen aan dit doel en zal al mijn energie hierin stoppen."</p>
      <p>Ook president Gianni Infantino is in de wolken met de samenwerking. "Arsène Wenger zijn gigantische kennis en passie voor verschillende asprecten van het voetbal maakt hem een van de meest gerespecteerde persoonlijkheden binnen het voetbal. Ik vind het geweldig om hem te verwelkomen binnen het team. Zijn aanstelling is opnieuw een voorbeeld van onze missie om de FIFA terug te brengen naar het voetbal, en voetbal terug te brengen naar de FIFA."</p>
    </article>
  </body>
</html>