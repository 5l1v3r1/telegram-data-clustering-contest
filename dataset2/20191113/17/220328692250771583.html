<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya/ochakvano-prokuraturata-protestira-osvobozhdavaneto-na-stomatologa-406647.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-13T17:05:38+00:00"/>
    <meta property="og:title" content="Очаквано - прокуратурата протестира освобождаването на стоматолога"/>
    <meta property="og:description" content="Оправдателната присъда е гавра с паметта на детето, казаха родителите му"/>
  </head>
  <body>
    <article>
      <h1>Очаквано - прокуратурата протестира освобождаването на стоматолога</h1>
      <address><time datetime="2019-11-13T17:05:38+00:00">13 Nov 2019, 17:05</time> by <a rel="author">Агенция Стандарт</a></address>
      <p>Прокуратурата изрази категорично желанието си да протестира оправдателната присъда на стоматолога д-р Валентин Павлов, подсъдим за причиняване на смъртта на 14-годишния Алекс от Перник, съобщиха от държавното обвинение.</p>
      <p>Скандалното признаване на Павлов за невинен при немарливо изпълнение на правно регламентирана дейност, представляваща източник на повишена опасност, може да претърпи промяна.</p>
      <p>Протестират се и изменените присъди спрямо другите двама подсъдими по делото - анестезиолога д-р Филипова и управителя на клиниката и съпруга на д-р Павлов - д-р Венета Павлова.</p>
      <p>По време на операцията Алекс развива малигнена хипертермия - рядко и животозастрашаващо състояние, което се предизвиква от някои медикаменти, използвани за обща анестезия</p>
      <p> По думите на родителите, стоматолозите не са извикали Спешна помощ, а детето им е откарано в "Пирогов" с близо час закъснение с частна линейка и в състояние на сърдечен арест. <b>Малко по-късно Алекс умира</b>.</p>
      <p>Прокуратурата предлага делото да бъде върнато за ново разглеждане от друг състав на съда. Мотивите към оправдателната присъда все още не са изготвени, когато бъдат публикувани прокуратурата ще допълни протеста си.,</p>
    </article>
  </body>
</html>