<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/nefodov-priznachiv-timchasovogo-kerivnika-energetichnoyi-mitnici-329548_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T17:50:00+00:00"/>
    <meta property="og:title" content="Нефьодов призначив тимчасового керівника Енергетичної митниці"/>
    <meta property="og:description" content="Функції Енергетичної митниці ДФС через три тижні перейдуть до нової Енергомитниці. "/>
  </head>
  <body>
    <article>
      <h1>Нефьодов призначив тимчасового керівника Енергетичної митниці</h1>
      <h2>Функції Енергетичної митниці ДФС через три тижні перейдуть до нової Енергомитниці. </h2>
      <address>
        <time datetime="2019-11-13T17:50:00+00:00">13 Nov 2019, 17:50</time>
      </address>
      <p>Виконуючим обов'язки голови Енергетичної митниці ДМС призначили Андрія Хом'яка. Про це повідомив глава <b><a href="https://zn.ua/ECONOMICS/v-gts-poobeschal-zapustit-16-tamozhen-i-laboratoriy-na-etoy-nedele-335245_.html">Державної митної служби</a></b> Максим Нефьодов під час свого виступу на Petroleum Ukraine 2019, повідомляє <a href="http://enkorr.com.ua/a/news/Ispolnyayushchim_obyazannosti_glavi_novoy_Energotamozhni_stal_Andrey_Homyak/239049">enkorr.</a></p>
      <p>Він уточнив, що Хом'як тимчасово очолив новостворений орган Енергомитниці у структурі Митної служби. Енергетичну митницю ДФС, функції якої згодом перейдуть до Енергомитниці ДМС, продовжує очолювати Ігор Піковський.</p>
      <p>"Піковський залишається начальником Енергетичної митниці ДФС. Цей орган припинить свою діяльність в найближчі приблизно три тижні і його функції перейдуть до нової Енергомитниці в структурі Держмитслужби", - уточнив голова ДМС.</p>
      <p>Хом'як до призначення в. о. керівника нової Енергомитниці був заступником Піковського.</p>
      <p>Повідомлялося, що Державна митна служба планувала зареєструвати 16 нових митниць, лабораторії та кінологічних служб до 10 листопада.</p>
      <footer>За матеріалами: <a href="https://dt.ua/go/aHR0cGQ6Ly9lbmtvcnIuY29tLnVh">enkorr.com.ua</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>