<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/universite-sanayiisbirliginde-surechizlanacak-214982h.htm"/>
    <meta property="og:site_name" content="OLAY"/>
    <meta property="article:published_time" content="2019-11-13T17:06:22+00:00"/>
    <meta property="og:title" content="Üniversite sanayi işbirliğinde süreç hızlanacak"/>
    <meta property="og:description" content="BUÜ öncülüğünde kurulan ÜSİGEM ve KÜSİ üyesi akademisyen ve işadamlarının oluşturduğu ‘Gönüllü Çalışma Konseyi' yeni dönem projelerini Bursa kamuoyuyla paylaştı."/>
  </head>
  <body>
    <article>
      <h1>Üniversite sanayi işbirliğinde süreç hızlanacak</h1>
      <h2>BUÜ öncülüğünde kurulan ÜSİGEM ve KÜSİ üyesi akademisyen ve işadamlarının oluşturduğu ‘Gönüllü Çalışma Konseyi' yeni dönem projelerini Bursa kamuoyuyla paylaştı.</h2>
      <address>
        <time datetime="2019-11-13T17:06:22+00:00">13 Nov 2019, 17:06</time>
      </address>
      <p>Bursa Uludağ Üniversitesi (BUÜ) öncülüğünde kurulan Üniversite-Sanayi İşbirliği Geliştirme Merkezi (ÜSİGEM) ve Kamu-Üniversite-Sanayi İşbirliği Platformu (KÜSİ) üyesi akademisyen ve işadamlarının oluşturduğu ‘Gönüllü Çalışma Konseyi' yeni dönem projelerini Bursa kamuoyuyla paylaştı.</p>
      <p>BUÜ Rektörü Prof. Dr. Ahmet Saim Kılavuz, buradaki konuşmasında, kent ile içiçe olan bir üniversite oluşturmayı hedeflediklerini söyledi. Üniversite-Sanayi işbirliği sürecini hızlandırmak adına ciddi çalışmalar ve projelere imza attıklarını ifade eden Kılavuz, ‘'Yeni dönemde kentin tüm kurumlarıyla yürüttüğümüz projeleri arttırmayı hedefliyoruz. Bizden sonra gelecek yönetimler için Üniversite-Sanayi işbirliğinin temellerinin atılması, altyapı çalışmalarının tamamlanması ve birlikte projelerin üretilmesi noktasında hazırlıklar yapıyoruz'' dedi. ÜSİGEM Yönetim Kurulu Üyesi-Sanayici Mustafa Barutçuoğlu da, insan kaynaklı üretimle planlama, Ar-Ge geliştirme ve üretilen projelerin ticarileştirilmesi konularına ağırlık vereceklerini vurguladı.</p>
    </article>
  </body>
</html>