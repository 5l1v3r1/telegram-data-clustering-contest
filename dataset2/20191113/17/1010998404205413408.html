<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/unikalna-operacija-lekari-ot-umbal-sv-ivan-rilski-otstraniha-tumor-s-teglo-nad-1-kg-ot-mozaka-na-pacient.html"/>
    <meta property="og:site_name" content="bTV Новините"/>
    <meta property="article:published_time" content="2019-11-13T17:55:00+00:00"/>
    <meta property="og:title" content="Уникална операция: Лекари от УМБАЛ „Св. Иван Рилски” отстраниха огромен тумор от мозъка на пациент"/>
    <meta property="og:description" content="До момента в света има описани само няколко подобни случая"/>
  </head>
  <body>
    <article>
      <h1>Уникална операция: Лекари от УМБАЛ „Св. Иван Рилски” отстраниха огромен тумор от мозъка на пациент</h1>
      <h2>До момента в света има описани само няколко подобни случая</h2>
      <address>
        <time datetime="2019-11-13T17:55:00+00:00">13 Nov 2019, 17:55</time>
      </address>
      <p>Уникална не само за България, но и в световен мащаб операция, беше извършена преди дни в Клиниката по неврохирургия на УМБАЛ „Св. Иван Рилски“.</p>
      <p>Тумор с тегло над 1 килограм беше отстранен от мозъка на 41-годишен пациент. До момента в света има описани само няколко подобни случая.</p>
      <p>Преди да дойде в болницата, пациентът е консултиран с наши и чужди специалисти, които изразяват мнение, че болестта е в твърде напреднал стадий и рисковете от хирургичното лечение са огромни.</p>
      <p>След внимателно обсъждане, екип, съставен от различни специалисти от УМБАЛ „Св. Иван Рилски“, решава да поеме риска и да даде шанс за живот на пациента. В момента мъжът се чувства добре и се възстановява успешно в Клиниката по неврохирургия.</p>
      <p>Подробности за уникалната интервенция ще бъдат дадени на специална пресконференция, съобщиха от пресцентъра на лечебното заведение.</p>
      <p>В екипа, участвал в операцията, са: д-р Емануил Найденов, неврохирург; доц. Станимир Сираков, неврорентгенолог; д-р Любомир Падарски, анестезиолог; д-р Марин Пенков, радиолог.</p>
    </article>
  </body>
</html>