<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/11/13/akinek-ingatlanveteli-tervei-vannak-a-balatonnal-mar-el-reg-elkesett"/>
    <meta property="og:site_name" content="infostart"/>
    <meta property="article:published_time" content="2019-11-13T17:43:26+00:00"/>
    <meta property="og:title" content="Aki ingatlant venne a Balatonnál, lehet, hogy már rég elkésett"/>
    <meta property="og:description" content="Különben is egyre divatosabb inkább bérelni ingatlant nyárra, nem kell ugyanis bajlódni egész évben a nyaralóval. Ezt pontosan látják a befektetők, akiknek viszont a munkaerő drágult meg nagyon."/>
  </head>
  <body>
    <article>
      <h1>Aki ingatlant venne a Balatonnál, lehet, hogy már rég elkésett</h1>
      <address><time datetime="2019-11-13T17:43:26+00:00">13 Nov 2019, 17:43</time> by <a rel="author">Infostart</a></address>
      <related>
        <h4>
          <b>Újabb cikkünk a témában:</b>
        </h4>
        <a href="https://infostart.hu/gazdasag/2019/11/14/aki-nem-fizet-azonnal-az-uj-lakasaert-bukhatja-a-szuperafat"/>
      </related>
      <h3>Különben is egyre divatosabb inkább bérelni ingatlant nyárra, nem kell ugyanis bajlódni egész évben a nyaralóval. Ezt pontosan látják a befektetők, akiknek viszont a munkaerő drágult meg nagyon.</h3>
      <p>Elképesztő tempóban épülnek az új lakások a Balatonnál, ráadásul budapesti árakon el is kelnek - írja a <a href="https://magyarnemzet.hu/gazdasag/befektetoi-lakasboom-a-balatonnal-7487093/">Magyar Nemzet</a>. Ennek egyik motorja az 5 százalékos újlakás-áfa közelgő megszűnése, de ez még nem indokolná, hogy Budapestet, Pest megyét vagy Győrt is elverje a Balaton a beruházások tekintetében.</p>
      <p>Hogy kiknek épülnek a lakások? A lap összeállítása szerint kisebb arányban saját maguknak, illetve tágabb családjuknak nyári lakást vásárlók, nagyobb arányban pedig</p>
      <p>
        <mark>a nyáron a lakásokat kiadó befektetők</mark>
      </p>
      <p>találhatók a vevők között.</p>
      <p>A KSH 2018-as adataiból kiderül, Siófok az újlakás-eladások tekintetében a 9. helyen van (195 lakás), de Balatonlelle sincs sokkal lemaradva, a 15. (109 új lakás), sőt, a tízezer lakásra vetített arány tekintetében Balatonlelle országos első.</p>
      <p>Az idei őszre tört meg a folyamat, de ennek még nem is az áfaváltozás az oka, inkább a túlárazás (1,2-1,5 milliós négyzetméterárak nem ritkán), ami részben a munkaerő drágulása miatt vált szükségessé.</p>
      <p>Az ingatlanok sorsa egyébként szakértők szerint javarészt tényleg a bérbeadás, egyre kevesebben akarnak ugyanis egész évben bajlódni egy nyaralóval.</p>
      <p>
        <i>Nyitókép: MTI/Máthé Zoltán</i>
      </p>
    </article>
  </body>
</html>