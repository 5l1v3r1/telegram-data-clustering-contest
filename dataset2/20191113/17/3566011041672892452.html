<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547141.html/%D9%87%D9%86%D9%88%D8%B2-%D8%A7%D9%82%D8%AF%D8%A7%D9%85-%D8%AC%D8%AF%DB%8C-%D8%A8%D8%B1%D8%A7%DB%8C-%D8%A7%D8%AC%D8%B1%D8%A7%DB%8C%DB%8C-%D8%B4%D8%AF%D9%86-%D9%BE%D8%B1%D9%88%DA%98%D9%87-%D8%B3%D8%AF-%D8%B7%D8%A7%D9%84%D9%82%D8%A7%D9%86-%D8%B5%D9%88%D8%B1%D8%AA-%D9%86%DA%AF%D8%B1%D9%81%D8%AA%D9%87-%D8%A7%D8%B3%D8%AA--%D9%88%D8%B2%DB%8C%D8%B1-%D9%86%DB%8C%D8%B1%D9%88-%D9%81%D8%A7%D8%B2-%D8%A7%D9%88%D9%84-%D8%B1%D8%A7-%D8%A7%D8%AC%D8%B1%D8%A7%DB%8C%DB%8C-%DA%A9%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T17:54:00+00:00"/>
    <meta property="og:title" content="هنوز اقدام جدی برای اجرایی‌شدن پروژه سد طالقان صورت نگرفته است/ وزیر نیرو فاز اول را اجرایی کند"/>
    <meta property="og:description" content="رئیس کمیسیون اصل ۹۰ مجلس گفت: اگرچه پیشرفت‌های پروژه سد طالقان فیزیکی بوده اما مشکل به طور جدی حل نشده‌است و انتظار ما از وزیر نیرو شروع عملیات فاز اول این پروژه‌است."/>
  </head>
  <body>
    <article>
      <h1>هنوز اقدام جدی برای اجرایی‌شدن پروژه سد طالقان صورت نگرفته است/ وزیر نیرو فاز اول را اجرایی کند</h1>
      <h2>رئیس کمیسیون اصل ۹۰ مجلس:</h2>
      <address>
        <time datetime="2019-11-13T17:54:00+00:00">13 Nov 2019, 17:54</time>
      </address>
      <p>رئیس کمیسیون اصل ۹۰ مجلس گفت: اگرچه پیشرفت‌های پروژه سد طالقان فیزیکی بوده اما مشکل به طور جدی حل نشده‌است و انتظار ما از وزیر نیرو شروع عملیات فاز اول این پروژه‌است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="https://sobheqazvin.ir/"> صبح‌ قزوین</a>؛ داود محمدی در جلسه شورای حفاظت از منابع آبی که امروز(چهارشنبه) در سالن اجتماعات استانداری برگزار شد، اظهار کرد: انتقال آب از طالقان به عنوان پروژه اساسی برای حل مشکلات در راس آن‌ها حل مشکل شهرستان آبیک قرار دارد.</p>
      <p>وی افزود: برای پروژه انتقال آب از سد طالقان با اختصاص ۳۰میلیارد بودجه تخصیص 100درصدی درنظر گرفته شده است که باید اتفاق بیافتد، اما این موضوع درحالی است که آب منطقه‌ای به صورت مکتوب به ما اعلام کرد که شهریور ۹۷ مشکل این منطقه حل خواهد شد، اگرچه پیشرفت‌های این پروژه فیزیکی بوده اما مشکل به طور جدی حل نشده‌است و انتظار ما از وزیر نیرو شروع عملیات فاز اول این پروژه‌است.</p>
      <p>نماینده مردم قزوین، البرز و آبیک ابراز کرد: مسائلی مانند فاضلاب شهری آبیک و زیاران اگرچه پیشرفت فیزیکی در این پروژه‌ها انجام شده‌است، اما در این پروژه باید سازماندهی بودجه‌ای صورت بگیرد تا مشکلات آب صنعتی و کشاوزی این مناطق حل شود.</p>
      <p>محمدی ابراز کرد: همچنین تصفیه خانه شهرستان البرز نیاز به تقویت دارد، زیرا بیشتر کارخانه‌های صنعتی در این منطقه قرار دارند.</p>
      <p>وی اذعان کرد: کنگ‌زنی منطقه‌ی شریف آباد که امروز انجام شد آب ‌رسانی مناطق مهرگان، محمدیه و بیدستان را تحت پوشش قرار می‌دهد.</p>
      <p>رئیس کمیسیون اصل 90 مجلس عنوان کرد: سه مجتمع آب روستایی در مناطق قاقازان، الموت و ماهین استان وجود دارد که از پیشرفت فیزیکی خوبی برخوردار است که از وزیر نیرو درخواست داریم برای تقویت این سه مجتمع اقداماتی انجام دهند تا هرچه زودتر این مجتمع‌ها به بهره‌برداری برسند. برخی از این مجتمع‌ها بیش‌از 20روستا را تحت پوشش خود قرار می‌دهند.</p>
      <p>این مقام مسئول گفت: ۲۵میلیون مترمکعب سهم بهره‌برداری از آب شاهرود بود که متاسفانه نتیجه‌ای حاصل نشد با جلساتی که با وزیر نیرو برگزار شد قول احیای سهم بهره‌برداری داده‌شد.</p>
      <p>وی ادامه داد: همچنین در ناحیه‌ی طارم با وجود ظرفیت صنعتی خوب به علت کمبود آب این منطقه نتوانسته پیشرف خوبی داشته باشد، زیرا برای حفر چاه این منطقه مسئولین استانی به مسئولین استان گیلان ارجاع می‌دهند از سوی دیگر همکاری‌های لازم از استان گیلان انجام نمی‌شود که این امر سبب عدم تحقق پیشرفت‌ها شده‌است.</p>
      <p>وی در پایان گفت: شرکت‌های دانش‌ بنیان برای همکاری در بخش تصفیه ‌خانه اعلام همکاری کرده‌اند و می‌توانند با هزینه‌ی کم و همکاری جهاد سازندگی عملکرد خوبی ارائه دهند که ما از وزیر نیرو درخواست تعریف بودجه برای همکاری این شرکت را داریم.</p>
      <p>انتهای پیام/</p>
    </article>
  </body>
</html>