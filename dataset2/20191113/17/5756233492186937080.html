<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621394/%D8%A7%D9%86%D8%AA%D9%82%D8%A7%D8%AF-%DA%A9%DB%8C%D9%87%D8%A7%D9%86-%D8%A7%D8%B2-%D8%B4%D9%88%D8%B1%D8%A7%DB%8C-%D8%B3%DB%8C%D8%A7%D8%B3%D8%AA%DA%AF%D8%B0%D8%A7%D8%B1%DB%8C-%D8%A7%D8%B5%D9%84%D8%A7%D8%AD%E2%80%8C%D8%B7%D9%84%D8%A8%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-13T17:25:00+00:00"/>
    <meta property="og:title" content="انتقاد کیهان از شورای سیاستگذاری اصلاح‌طلبان"/>
    <meta property="og:description" content="&quot;اینکه برخی از دوستان، انتقاداتی را از عملکرد شورای عالی سیاستگذاری اصلاح‌طلبان مطرح می‌کنند، به واقع باتوجه به اظهارات و مطالبات مردم است. از این‌رو، از دوستان انتظار می‌رود که سعه صدر بیشتری داشته باشند.&quot;"/>
  </head>
  <body>
    <article>
      <h1>انتقاد کیهان از شورای سیاستگذاری اصلاح‌طلبان</h1>
      <address>
        <time datetime="2019-11-13T17:25:00+00:00">13 Nov 2019, 17:25</time>
      </address>
      <p>
        <i>"اینکه برخی از دوستان، انتقاداتی را از عملکرد شورای عالی سیاستگذاری اصلاح‌طلبان مطرح می‌کنند، به واقع باتوجه به اظهارات و مطالبات مردم است. از این‌رو، از دوستان انتظار می‌رود که سعه صدر بیشتری داشته باشند."</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>روزنامه کیهان نوشت: یک فعال اصلاح‌طلب گفت که دوران پدرخواندگی در جریان اصلاحات به اتمام رسیده و ما باید به فکر تدبیر جدی باشیم.</p>
      <p>«هادی غفاری» در گفت‌وگو با «تابناک» درباره اختلاف‌های ایجاد شده در جریان اصلاحات به خصوص میان شورای عالی سیاستگذاری و حزب کارگزاران اظهار کرد: این‌گونه اختلافات و بیان انتقادات در آستانه هرگونه انتخاباتی از جمله انتخابات مجلس، امری طبیعی است.</p>
      <figure>
        <img src="https://aftabnews.ir/files/fa/news/1398/8/22/358979_118.jpg"/>
      </figure>
      <p>اینکه برخی از دوستان، انتقاداتی را از عملکرد شورای عالی سیاستگذاری اصلاح‌طلبان مطرح می‌کنند، به واقع باتوجه به اظهارات و مطالبات مردم است. از این‌رو، از دوستان انتظار می‌رود که سعه صدر بیشتری داشته باشند.</p>
      <p>وی درباره عملکرد شورای عالی سیاستگذاری اصلاح‌طلبان تأکید کرد: من معتقدم اصلاح‌طلبان در مقطع فعلی باید رویکرد گذشته خود یعنی اتخاذ نظر جمعی براساس تصمیم شورای هماهنگی اصلاح‌طلبان را در دستور کار خود قرار دهند.</p>
      <p>هادی غفاری گفت: به نظر من، حق آن بود که به‌جای شورای عالی سیاستگذاری که یک نظام پدرسالاری جدیدی بود، ما به تقویت شورای هماهنگی اصلاح‌طلبان می‌پرداختیم، اهدافمان بهتر و زودتر محقق می‌شد.</p>
      <p>غفاری اظهار کرد: اگر روند تصمیمات شورای هماهنگی در بدنه اصلاح‌طلبی حاکم شود، به طور حتم از اینکه عده‌ای پدرخوانده یا پدرسالار جریان اصلاحات شوند، بهتر است.</p>
    </article>
  </body>
</html>