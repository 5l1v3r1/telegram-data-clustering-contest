<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10081918-13-mlyonv-nash-proyekt-bezpechne-msto-peremg-u-gromadskomu-byudzhet-poltavschini.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-13T17:37:00+00:00"/>
    <meta property="og:title" content="13 мільйонів наші: проєкт «Безпечне місто» переміг у «Громадському бюджеті Полтавщини»"/>
    <meta property="og:description" content=" За нього віддали свої голоси 8250 людей Кременчуцький проєкт «Безпечне місто» за кількістю голосів переміг у пілотному «Всеукраїнському громадському бюджеті Полтавщини». І тепер у Кременчуці має"/>
  </head>
  <body>
    <article>
      <h1>13 мільйонів наші: проєкт «Безпечне місто» переміг у «Громадському бюджеті Полтавщини»</h1>
      <address><time datetime="2019-11-13T17:37:00+00:00">13 Nov 2019, 17:37</time> by <a rel="author">Катерина Турубара</a></address>
      <figure>
        <img src="https://www.telegraf.in.ua/uploads/posts/2019-11/1573637931_kameri-u-nashomu-mst.jpg"/>
      </figure>
      <p>
        <b>За нього віддали свої голоси </b>
        <b>8250 людей</b>
      </p>
      <p><a href="https://www.telegraf.in.ua/kremenchug/10081512-v-kremenchuc-mozhe-zyavitisya-merezha-kamer-vdeosposterezhennya-bezpechne-msto.html">Кременчуцький проєкт «Безпечне місто»</a> за кількістю голосів переміг у пілотному «Всеукраїнському громадському бюджеті Полтавщини». І тепер у Кременчуці має з'явитися мережа камер відеоспостереження, яка допомагатиме стежити за ситуаціями та подіями у місті в режимі онлайн.</p>
      <p>Завдяки активності кременчужан та їх бажанню перемогти, «Безпечне місто» під час голосування набрало найбільше голосів — 8 250, що становить 44,45%. Нагадаємо, що для перемоги проєкт мав отримати мінімум 30% голосів від кількості усіх, хто проголосував.</p>
      <p>Найближчий конкурент Кременчука — проєкт «Капітальний ремонт проїзної частини дороги вулиці Монастирська в м. Лубни Полтавської області», він набрав 1 775 голосів (або 9,5%). А от полтавський проєкт «GO GREEN BOX: екостиль Полтавщини» в останній день поступився лубенському, набрав 1 731 голос та посів 3 місце.</p>
      <p>Тепер Кременчуку надійде 13 млн грн з державного бюджету на реалізацію «Безпечного міста», а 3,5 млн виділять з бюджету Кременчука.</p>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a></p>
    </article>
  </body>
</html>