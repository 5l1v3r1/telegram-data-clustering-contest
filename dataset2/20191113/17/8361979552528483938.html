<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/bakanov-nazvav-prichinu-vidstavki-buharyeva-novini-ukrajini-50053365.html"/>
    <meta property="og:site_name" content="НВ"/>
    <meta property="article:published_time" content="2019-11-13T17:01:00+00:00"/>
    <meta property="og:title" content="Баканов про звільнення Бухарєва: Старі кадри мислять старими категоріями"/>
    <meta property="og:description" content="Очільник Служби безпеки України Іван Баканов пояснив звільнення Владислава Бухарєва різними позиціями щодо реформування СБУ."/>
  </head>
  <body>
    <article>
      <h1>Баканов про звільнення Бухарєва: Старі кадри мислять старими категоріями</h1>
      <h2>Очільник Служби безпеки України Іван Баканов пояснив звільнення Владислава Бухарєва різними позиціями щодо реформування СБУ.</h2>
      <address>
        <time datetime="2019-11-13T17:01:00+00:00">13 Nov 2019, 17:01</time>
      </address>
      <p>Про це він розповів в інтерв'ю <a href="https://glavcom.ua/interviews/glava-sbu-ivan-bakanov-sbu-ne-vatikan-ne-derzhava-v-derzhavi-tut-ne-bude-okremih-zakoniv-i-obranih-639635.html">Главкому.</a></p>
      <p>При цьому він зазначив, що відставка Владислава Бухарєва з поста першого заступника голови СБУ не була неочікуваною.</p>
      <p>«Я зробив подання, президент зрозумів аргументацію і визначився. Скажімо так: у нас не збігалося стратегічне бачення реформування Служби безпеки. СБУ — не Ватикан, не держава в державі, тут не буде окремих законів і обраних», — наголосив Баканов.</p>
      <p>На переконання голови СБУ, старі кадри, в тому числі Бухарєв, «мислять старими категоріями», в той час як молода команда більш прогресивна і не боїться тих змін, які очікують СБУ.</p>
      <p>«Для СБУ сьогодні немає політичних „священних корів“, яких не можна чіпати. Наш єдиний орієнтир — це закон. Був злочин — має бути розслідуваний і покараний. Повинні діяти рішуче і ефективно», — додав Баканов.</p>
      <p>Читайте також:<br/><a href="https://nv.ua/ukr/ukraine/politics/arahamiya-zayaviv-shcho-buharyev-zvilneniy-cherez-konflikt-z-bakanovim-novini-ukrajini-50052928.html">&amp;nbspВесь час були суперечки. Арахамія назвав конфлікт з Бакановим причиною відставки Бухарєва</a></p>
      <p>8 листопада <a href="https://nv.ua/ukr/ukraine/politics/zelenskiy-zvilniv-vladislava-buharyeva-z-posadi-pershogo-zastupnika-golovi-sbu-novini-ukrajini-50052366.html">Владислава Бухарєва було звільнено</a> з поста першого заступника голови СБУ, начальника управління по боротьбі з корупцією і організованою злочинністю. Його також <a href="https://nv.ua/ukr/ukraine/politics/vladislava-buharyeva-zvilnili-z-viyskovoji-sluzhbi-novini-ukrajini-50052512.html">звільнили з військової служби</a> з правом носіння військової форми.</p>
      <p>На цю посаду призначили Дмитра Нескромного, який раніше був заступником голови СБУ.</p>
      <p>Владислав Бухарєв був призначений першим заступником голови СБУ і начальником управління «К» 12 вересня. До цього Бухарєв був головою Служби зовнішньої розвідки України.</p>
    </article>
  </body>
</html>