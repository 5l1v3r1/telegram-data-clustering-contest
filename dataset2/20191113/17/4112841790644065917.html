<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76556-Real-Madrid-chce-za-Mbappeho-udajne-vysolit-obrovsku-sumu-Az-stvornasobok-toho-co-klub-zinkasoval-za-Ronalda"/>
    <meta property="og:site_name" content="REFRESHER"/>
    <meta property="article:published_time" content="2019-11-13T17:50:00+00:00"/>
    <meta property="og:title" content="Real Madrid chce za Mbappého údajne vysoliť obrovskú sumu. Až štvornásobok toho, čo klub zinkasoval za Ronalda"/>
    <meta property="og:description" content="Kráľovský veľkoklub chce posilniť útok."/>
  </head>
  <body>
    <article>
      <h1>Real Madrid chce za Mbappého údajne vysoliť obrovskú sumu. Až štvornásobok toho, čo klub zinkasoval za Ronalda</h1>
      <address><time datetime="2019-11-13T17:50:00+00:00">13 Nov 2019, 17:50</time> by <a rel="author">Vladimír Mičuda</a></address>
      <p>
        <b>Kráľovský veľkoklub chce posilniť útok.</b>
      </p>
      <p>Od odchodu Ronalda Real Madrid nepodáva až také presvedčivé výkony. Hlavne zo začiatku sezóny to vyzeralo tragicky, našťastie sa hráči bieleho baletu chytili a dnes sú na druhom mieste. Túto sezónu to však nie je súboj medzi Barcelonou a Realom Madrid. Medzi prvými desiatimi klubmi je v tabuľke len 6 bodov rozdiel.</p>
      <p>Možno aj preto sa kráľovský klub obzerá po nových posilách. S obranou túto sezónu problém Real nemá, dostal v lige len 9 gólov, menej dostalo len Atlético Madrid, a to 8. Ani v útoku to už nie je také zlé, ako na začiatku sezóny, Real strelil už 25 gólov, z ktorých dal 9 francúzsky útočník Karim Benzema. Okrem neho sa však<b> nie je na koho strelecky spoľahnúť,</b> druhý najlepší strelec tímu je Gareth Bale s dvomi gólmi.</p>
      <figure>
        <img src="https://i.refresher.sk/public/vladimir-micuda/tasr/France_Soccer_League_One918403586791.jpg"/>
        <figcaption>
          <cite>TASR/AP Photo/Michel Euler</cite>
        </figcaption>
      </figure>
      <p>Real Madrid sa možno aj preto začal obzerať po útočníkoch. Momentálne sa skloňuje meno francúzskeho mladíka Kyliana Mbappého. Tento stále len 20-ročný strelec je forme a podľa francúzskeho denníka Le Parisien je zaň Real Madrid ochotný zaplatiť 441 miliónov USD, čiže 400 mil. eur, píše <a href="https://www.businessinsider.com/real-madrid-consider-half-a-billion-bid-for-kylian-mbappe-2019-11">Business Insider</a>. Ak pripočítame aj mzdu hráča, táto suma by sa mohla<b> vyšplhať až na pol miliardy. </b></p>
      <related>
        <a href="https://refresher.sk/60669-Francuzsky-par-chcel-pomenovat-svoje-dieta-Griezmann-Mbappe"/>
      </related>
      <p>Len aby bolo jasné, o akej astronomickej sume píšeme, Juventus Turín minul na prestup Cristiana Ronalda 112 miliónov. Ďalších 30 miliónov ročne ich stojí plat pre Portugalčana.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/50285-Barcelona-ovladla-El-Clasico-na-stadione-Realu-Madrid-a-pred-svojim-rivalom-ma-naskok-uz-14-bodov"/>
        <a href="https://refresher.sk/54756-Real-Madrid-potvrdzuje-ze-je-najlepsim-timom-historie-a-vyhrava-Ligu-majstrov-tretikrat-v-rade"/>
        <a href="https://refresher.sk/46495-Lionel-Messi-do-Realu-Madrid-Hackeri-sa-pocas-leta-nudia-a-dostali-sa-aj-ku-socialnym-sietam-bieleho-baletu"/>
        <a href="https://refresher.sk/58734-Policia-uz-vysetruje-obvinenie-ze-Cristiano-Ronaldo-znasilnil-zenu-Futbalista-stihol-nemecke-periodikum-zazalovat"/>
        <a href="https://refresher.sk/59968-Sergio-Ramos-zakernym-uderom-laktom-rozbil-Cechovi-v-zapase-nos"/>
        <a href="https://refresher.sk/39951-Cristiano-Ronaldo-dorovnal-rekord-La-Ligy-v-pocte-premenenych-penalt-Stacilo-mu-k-tomu-necelych-8-sezon"/>
        <a href="https://refresher.sk/36191-Real-Madrid-a-Atletico-Madrid-postihol-rovnaky-osud-ako-Barcelonu-Zakaz-nakupovania-hracov-az-do-roku-2018"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
      </related>
    </article>
  </body>
</html>