<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621399/%D8%AC%D8%AF%DB%8C%D8%AF%D8%AA%D8%B1%DB%8C%D9%86-%D8%AA%D9%88%D9%84%DB%8C%D8%AF-%D9%88%D9%8F%D8%AF%DB%8C%D9%88-%D8%AF%D8%B1-%D8%AC%D8%B4%D9%86%D9%88%D8%A7%D8%B1%D9%87-%D9%81%DB%8C%D9%84%D9%85-%DA%A9%D9%88%D8%AA%D8%A7%D9%87-%D8%AA%D9%87%D8%B1%D8%A7%D9%86-%D8%B1%D9%88%D9%86%D9%85%D8%A7%DB%8C%DB%8C-%D8%A7%D8%B2-%D9%BE%D9%88%D8%B3%D8%AA%D8%B1-%D8%B2%D9%88%D8%B2%D9%87-%D9%85%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-13T17:58:00+00:00"/>
    <meta property="og:title" content="جدیدترین تولید وُدیو در جشنواره فیلم کوتاه تهران / رونمایی از پوستر &quot;زوزه مرد&quot;"/>
    <meta property="og:description" content="وُدیو در راستای وظیفه حمایتی خود از جریان فیلم کوتاه، در طول مدت برگزاری جشنواره با پوشش تصویری رویدادهای جشنواره در قالب معرفی فیلم ها، پوشش نشست های تخصصی، مصاحبه با عوامل و فیلمسازان و افراد تاثیر گذار این حوزه و همچنین انتشار آن‌ها در شبکه‌های اجتماعی و پایگاه خبری و سینمایی از جمله آپارات، اهداف خود را در جهت اطلاع رسانی و آموزش در فضای فیلم کوتاه پیگیری خواهد کرد."/>
  </head>
  <body>
    <article>
      <h1>جدیدترین تولید وُدیو در جشنواره فیلم کوتاه تهران / رونمایی از پوستر "زوزه مرد"</h1>
      <address>
        <time datetime="2019-11-13T17:58:00+00:00">13 Nov 2019, 17:58</time>
      </address>
      <p>
        <i>وُدیو در راستای وظیفه حمایتی خود از جریان فیلم کوتاه، در طول مدت برگزاری جشنواره با پوشش تصویری رویدادهای جشنواره در قالب معرفی فیلم ها، پوشش نشست های تخصصی، مصاحبه با عوامل و فیلمسازان و افراد تاثیر گذار این حوزه و همچنین انتشار آن‌ها در شبکه‌های اجتماعی و پایگاه خبری و سینمایی از جمله آپارات، اهداف خود را در جهت اطلاع رسانی و آموزش در فضای فیلم کوتاه پیگیری خواهد کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>وُدیو اولین مرجع تخصصی تماشای قانونی فیلم کوتاه پس از حمایت و تولید موفق آثار کوتاهی چون شهربازی به کارگردانی کاوه مظاهری، جشن به کارگردانی بهنام عابدی و سریال اینترنتی کاشوخین به کارگردانی کیوان محسنی سراغ اثر جدیدی رفته است. این فیلم کوتاه که "زوزه مرد" نام دارد را رضا گمینی کارگردانی و با همکاری بانی کستر برای نمایش در جشنواره فیلم کوتاه آماده کرده است.<br/><br/>به گزارش آفتاب‌نیوز، در خلاصه داستان "زوزه مرد" آمده است:«اونا توی شب حمله می‌کنن. وقتی میان جیغ می‌زنن... زوزه می‌کشن. هرکی صداشونو بشنوه زنده نمی‌مونه. وقتی بیان بچه‌ها گم میشن. اونا که زنده می‌مونن از شهرا فرار می‌کنن. توی جزیره‌ها امنه چون اونجا هیج بچه‌ه‌ای زنده نمونده. من توی تاریکی به دنیا میام. زندگی من از آخر دنیا شروع میشه.</p>
      <figure>
        <img src="https://aftabnews.ir/files/fa/news/1398/8/22/358987_829.jpeg"/>
      </figure>
      <p>گوشاتونو محکم بگیرین بچه‌هاتونو پنهون کنین. اونا دنبال صدای بچه‌هاتون میان. مادرم شنیده بود زنده‌ها براشون اسم گذاشتن. به اونا میگن...زوزه‌مرد.»</p>
      <p>وُدیو در راستای وظیفه حمایتی خود از جریان فیلم کوتاه، در طول مدت برگزاری جشنواره با پوشش تصویری رویدادهای جشنواره در قالب معرفی فیلم ها، پوشش نشست های تخصصی، مصاحبه با عوامل و فیلمسازان و افراد تاثیر گذار این حوزه و همچنین انتشار آن‌ها در شبکه‌های اجتماعی و پایگاه خبری و سینمایی از جمله آپارات، اهداف خود را در جهت اطلاع رسانی و آموزش در فضای فیلم کوتاه پیگیری خواهد کرد.</p>
      <p>همچنین “زوزه مرد” در طول جشنواره فیلم کوتاه که این روزها در پردیس سینمایی ملت در حال برگزاری است، در روز چهارشنبه ۲۲ آبان ساعت ۱۸:۳۰ و پنج‌شنبه ۲۳ آبان ساعت ۱۴:۳۰ برای عموم اکران خواهد شد.</p>
    </article>
  </body>
</html>