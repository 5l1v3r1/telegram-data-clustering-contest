<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/organizator-vbivstva-babchenka-viyshov-na-volyu--639751.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T17:41:31+00:00"/>
    <meta property="og:title" content="Організатор «вбивства» Бабченка вийшов на волю"/>
    <meta property="og:description" content="Апеляційний суд задовольнив скаргу Германа на вирок"/>
  </head>
  <body>
    <article>
      <h1>Організатор «вбивства» Бабченка вийшов на волю</h1>
      <address>
        <time datetime="2019-11-13T17:41:31+00:00">13 Nov 2019, 17:41</time>
      </address>
      <h4>Апеляційний суд задовольнив скаргу Германа на вирок</h4>
      <p>Підприємець Борис Герман, засуджений за організацію вбивства журналіста Аркадія Бабченка, звільнений з в'язниці. Про це в середу, 13 листопада, повідомила прессекретар прокуратури Київської області Мар'яна Гайовська.</p>
      <p>«Суд задовольнив його апеляційну скаргу. Звільнив від подальшого відбування покарання у зв'язку зі станом здоров'я», - повідомила вона.</p>
      <p>Зазначається, що рішення про звільнення Германа прийняв Київський апеляційний суд.</p>
      <p>Гайовська додала, що прокуратура була проти звільнення. «Зараз прокуратура не отримала повного рішення суду, не бачила його мотивацію, тому не може сказати, чи буде оскаржувати рішення», - йдеться в повідомленні.</p>
      <p>Постанова набуває чинності з моменту проголошення, навіть якщо буде подана апеляція.</p>
      <p>Нагадаємо, Борис Герман, звинувачений в організації спроби вбивства Аркадія Бабченка, <a href="https://glavcom.ua/country/criminal/sud-vinis-obvinuvalniy-virok-u-spravi-zamahu-na-babchenka-524398.html">був засуджений до 4,5 років позбавлення волі.</a></p>
      <p>У грудні минулого року <a href="https://glavcom.ua/news/sprava-babchenka-odnogo-z-pidozryuvanih-zvilnili-z-pid-varti-554631.html">суд звільнив з-під варти Тараса Стельмашенка</a> - одного з підозрюваних у справі про замах на Бабченка.</p>
      <p>Також нагадаємо, що Аркадій <a href="https://glavcom.ua/country/incidents/protsess-ja-svalivaju-zapushchen-babchenko-pidtverdiv-svoju-vtechu-z-ukrajini-637340.html">Бабченко виїхав</a> з України.</p>
      <blockquote><b>Читайте також: <br/></b>   •  <b><a href="https://glavcom.ua/country/incidents/specoperaciya-voskresinnya-babchenka-stres-test-dlya-ukrajini-501539.html">Спецоперація «Воскресіння Бабченка». Стрес-тест для України<br/></a></b>   •  <b><a href="https://glavcom.ua/publications/gromadyanin-g-vse-shcho-vidomo-pro-organizatora-vbivstva-babchenka-na-cey-moment-501807.html">Громадянин Г.: все, що відомо про «організатора вбивства Бабченка» на цей момент<br/></a></b>   •  <b><a href="https://glavcom.ua/publications/fond-putina-ta-yogo-klijenti-shcho-vstig-nagovoriti-boris-german-502078.html">«Фонд Путіна» та його клієнти. Що встиг наговорити Борис Герман</a></b></blockquote>
      <related>
        <a href="https://glavcom.ua/columns/arkadiybabchenko/vbivstvo-babchenka-krapka-postavlena-teper-vzhe-mozhna-govoriti-pro-detali-532369.html"/>
        <a href="https://glavcom.ua/news/sbu-zayava-zamovnika-vbivstva-babchenka-je-povnoyu-mayachneyu-527629.html"/>
        <a href="https://glavcom.ua/news/sprava-babchenka-zamovnik-vbivstva-zapisav-videozvernennya-527305.html"/>
      </related>
    </article>
  </body>
</html>