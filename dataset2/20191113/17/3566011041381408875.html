<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547139.html/%D9%86%D8%B8%D8%B1%DB%8C%D9%87-%D8%AA%D8%B4%DA%A9%DB%8C%D9%84-%D8%AE%D8%A7%D9%86%D9%88%D8%A7%D8%AF%D9%87-%D9%88%D8%A7%D8%AD%D8%AF-%D8%AC%D9%87%D8%A7%D9%86%DB%8C--%D8%A7%D8%B2-%D8%A7%D8%A8%D8%AA%DA%A9%D8%A7%D8%B1%D8%A7%D8%AA-%D9%BE%DB%8C%D8%A7%D9%85%D8%A8%D8%B1-%D8%A7%DA%A9%D8%B1%D9%85-%D8%B5--%D8%A7%D8%B3%D8%AA---%D8%AA%D8%B9%D8%B5%D8%A8-%D9%88-%D8%A7%D9%86%D8%AA%D9%82%D8%A7%D9%85--%D8%A2%D9%81%D8%AA-%D9%85%D9%86%D8%A7%D8%B8%D8%B1%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T17:59:00+00:00"/>
    <meta property="og:title" content="نظریه تشکیل خانواده واحد جهانی، از ابتکارات پیامبر اکرم(ص) است / تعصب و انتقام، آفت مناظره است"/>
    <meta property="og:description" content="نماینده ولی فقیه در استان اردبیل با بیان اینکه با مناظرات درست و اصولی می توان پایه های یک مَدنیّت فاخر را در جهان بنا نهاد، گفت: تشکیل خانواده واحد جهانی، توصیه پیامبر اسلام(ص) برای بشریت است و در آن چیزی جز مهربانی، صلح و آرامش برای بشریت نیست."/>
  </head>
  <body>
    <article>
      <h1>نظریه تشکیل خانواده واحد جهانی، از ابتکارات پیامبر اکرم(ص) است / تعصب و انتقام، آفت مناظره است</h1>
      <h2>نماینده ولی فقیه در استان اردبیل:</h2>
      <address>
        <time datetime="2019-11-13T17:59:00+00:00">13 Nov 2019, 17:59</time>
      </address>
      <p>نماینده ولی فقیه در استان اردبیل با بیان اینکه با مناظرات درست و اصولی می توان پایه های یک مَدنیّت فاخر را در جهان بنا نهاد، گفت: تشکیل خانواده واحد جهانی، توصیه پیامبر اسلام(ص) برای بشریت است و در آن چیزی جز مهربانی، صلح و آرامش برای بشریت نیست.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از  <a href="http://sabalanema.ir/">سبلان‌ما</a>، آیت الله سید حسن عاملی ظهر امروز در همایش گفتگوی ادیان که با حضور پژوهشگران پنجمین دوره مناظرات رضوی در سالن همایش پژوهشگاه صفویه  اردبیل برگزار گفت: تشکیل خانواده واحد جهانی توصیه پیامبر مکرم اسلام  برای ایجاد وحدت رویه در بین ادیان است.</p>
      <p>وی از مسئولان خواست تا کلام پیامبر اکرم(ص) در خصوص خانواده جهانی را در سازمان های جهانی همچون یونسکو مطرح کنند تا با عملیاتی شدن این گفتمان در سراسر جهان، تقریب مذاهب نیز عملی تر شود.</p>
      <p>رئیس شورای عمومی فرهنگ استان اردبیل در ادامه سخنان خود به روایت های از پیامیر اکرم(ص) اشاره کرد و گفت: تمام انسان ها با هم برادرند، یعنی مسلمانان با مسیحیان، یهودیان، زرتشتی و سایر ادیان توحیدی برادر هستند و آیات قرآن کریم و کلام ائمه معصومین نیز انسان ها را به برادری دعوت می کند.</p>
      <p>وی در ادامه سخنان خود به منشور زندگی مسالمت آمیز اشاره کرد و گفت: : پیامبر اکرم،(ص)  اولین منشور زندگی مسالمت آمیز را در زمان ورود به مدینه پایه گذاری کرد تا با بیان جلوه های رفتاری و برادری در بین ادیان ، جلوه هایی از الفت و انس را در بین بشریت ترویج دهد.</p>
      <p>عاملی گفت: این منشور اخلاقی بسیاری از رفتارهای داعشی، سلفی و وهابی که بیان خشونت از اسلام دارند را نفی و اسلام ناب را به جهانیان نشان می دهد.</p>
      <p>وی با بیان اینکه پیامبر اکرم(ص) در زمان حکومت در مدینه برادران دینی یهودی و مسلمانان را یک امت واحد می خواند، گفت: این خود تاکید بر ایجاد وحدت است.</p>
      <p>امام جمعه اردبیل گفت: گام های استوار پیامبر اکرم(ص) در خصوص دفاع از کفار نیز خواندنی و آموزنده است چراکه ایشان  به بند کشیدن و ظلم به آنها را اشتباه می دانست.</p>
      <p>وی با بیان اینکه رفتارهای فرادینی باید به عنوان منشوری تکامل یافته برای بشریت در جهان امروز تبدیل شود خاطرنشان کرد: خونریزی 70 ساله دولت صهیونیسم هیچ ربطی به دین یهود ندارد و حتی بسیاری از یهودیانی که علیه صهیونیست فعالیت می کنند از کشورهای اروپایی و آمریکا اخراج می شوند و ایران را به عنوان پناهگاه انتخاب می کنند تا شاید از دین یهود به عنوان دین مسالمت آمیز به جهان معرفی کنند.</p>
      <p>نماینده ولی فقیه در استان اردبیل جنایات داعش در سوریه را یادآور شد و گفت: استکبار جهانی بیش از 80 کشور داعشی را به سوریه ریختند تا با قتل و کشتار مردم و تخریب  عبادتگاه های ادیان مختلف در اینن کشور چهره اسلام واقعی را مخدوش کنند امام اراده الهی نگذاشت آنها به اهداف خود برسند</p>
      <p>وی با بیان اینکه انسان جلوه ای از بنیان خدا است، گفت: خداوند لعنت کند کسانی را بخواهند این بنیان را خراب کنند.</p>
      <p>عاملی در بخش دیگری از سخنان خود به تبیین مناظره و آسیب شناسی آن پرداخت و گفت: مناظره در واقعزمینه را برای تحقق آرمان فراهم می کند.</p>
      <p>امام جمعه اردبیل با بیان اینکه انسان ها برای خواندن و عمل به کتب آسمانی  به زمین فرستاده شدند، گفت: فضای باز فکری و سیاسی، تقارب اراء نقاط تاریک را روشن می کند.</p>
      <p>وی از تعصب به عنوان آفت مناظره نام برد و گفت: امروز برخی افراد در اجتماع های سیاسی از فرصت استفاده کرده و با تخریب اساس نظام سعی در انتقام گیری می کنند که این عمل دشمن شاد کندرست نیست و نباید به هر وسیله ای که شده به پست و مقام مدیریتی رسید</p>
      <p>وی در پایان سخنان خود به مظاهر انصاف در مناظرات تاریخی نیز اشاره کرد و گفت: با مناظرات درست و اصولی می توان پایه های یک مدنیت فاخر را در جهان بنا نهاد.</p>
      <p>انتهای پیام/ج</p>
    </article>
  </body>
</html>