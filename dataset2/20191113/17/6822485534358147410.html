<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822128.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T17:21:00+00:00"/>
    <meta property="og:title" content="موافقت آلمان و هلند با تحویل گرفتن زندانیان داعشی"/>
    <meta property="og:description" content=" به گزارش ایسنا، به نقل از خبرگزاری رویترز، این توافق از سوی مقام‌های هلندی و آلمانی پس از آن به دست آمد که آنکارا در روزهای اخیر بازگرداندن شبه‌نظامیان داعشی را آغاز کرد."/>
  </head>
  <body>
    <article>
      <h1>موافقت آلمان و هلند با تحویل گرفتن زندانیان داعشی</h1>
      <address>
        <time datetime="2019-11-13T17:21:00+00:00">13 Nov 2019, 17:21</time>
      </address>
      <p>وزیر کشور ترکیه امروز (چهارشنبه) گفت، آلمان و هلند توافق کردند تا بازداشتی‌های هلندی و آلمانی و خانواده‌هایشان را از ترکیه برگردادنند.</p>
      <p> به گزارش ایسنا، به نقل از خبرگزاری رویترز، این توافق از سوی مقام‌های هلندی و آلمانی پس از آن به دست آمد که آنکارا در روزهای اخیر بازگرداندن شبه‌نظامیان داعشی را آغاز کرد.</p>
      <p>روز دوشنبه، ترکیه اعلام کرد دو بازداشتی داعشی یکی آمریکایی و دیگری آلمانی را اخراج کرده است و اضافه کرد، ۲۳ تبعه اروپایی دیگر عضو داعش را در روزهای آتی اخراج می‌کند. ترکیه صدها مظنون داعشی را در زندان نگه می‌دارد و اعلام کرد، ۲۸۷ تن دیگر را در جریان عملیات نظامی در شمال شرق سوریه علیه یگان‌های مدافع خلق دستگیر کرده است.</p>
      <p>سلیمان سویلو، وزیر کشور ترکیه امروز در استان وان گفت: «ما سیاست‌های خود را داریم و بدون مصالحه آن‌ها را اجرایی می‌کنیم. آن‌هایی که می‌خواهند می‌توانند از مسیر ما بیرون بیایند اما آن‌هایی که نمی‌خواهند، با پیامدهایش روبرو می‌شوند. من از آن دو کشور یعنی آلمان و هلند سپاسگزارم. آن‌ها تایید کردند شبه‌نظامیان داعشی که شهروند این کشورها هستند، به همراه فرزندان و همسرانشان به آلمان و هلند برمی‌گردانند.»</p>
      <p>ترکیه گفته، بازداشتی‌های داعش را به ایرلند، آلمان، فرانسه و دانمارک می‌فرستد. در همین حال، وزیر کشور فرانسه نیز گفت، پاریس ۱۱ عضو مظنون داعش را از ترکیه بر می‌گرداند. وزیر کشور ایرلند نیز اعلام کرد، دو شهروند این کشور را که عضو داعش هستند از ترکیه تحویل می‌گیرد.</p>
    </article>
  </body>
</html>