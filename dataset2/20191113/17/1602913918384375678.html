<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/iohannis-vi-se-pare-arogant-daca-v-as-spune-ca-nu-as-intreba-o-nimic-pe-dancila-18579783"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-13T17:05:34+00:00"/>
    <meta property="og:title" content="Iohannis: Vi se pare arogant dacă v-aş spune că nu aş întreba-o nimic pe Dăncilă?"/>
    <meta property="og:description" content="Klaus Iohannis a declarat, miercuri, că dacă ar fi în aceeaşi încăpere cu Viorica Dăncilă nu i-ar adresa nicio întrebare, iar dacă ar fi în faţa electoratului social-democrat l-ar îndemna să voteze Iohannis în turul doi al alegerilor prezidenţiale."/>
  </head>
  <body>
    <article>
      <h1>Iohannis: Vi se pare arogant dacă v-aş spune că nu aş întreba-o nimic pe Dăncilă?</h1>
      <address><time datetime="2019-11-13T17:05:34+00:00">13 Nov 2019, 17:05</time> by <a rel="author">Elena Crangasu, Mediafax</a></address>
      <p>Klaus Iohannis a declarat, miercuri, că dacă ar fi în aceeaşi încăpere cu Viorica Dăncilă nu i-ar adresa nicio întrebare, iar dacă ar fi în faţa electoratului social-democrat l-ar îndemna să voteze Iohannis în turul doi al alegerilor prezidenţiale.</p>
      <p>”Vi se pare arogant dacă v-aş spune că nu aş întreba-o nimic?”, a răspuns Klaus Iohannis. El a fost întrebat de un jurnalist ce întrebare i-ar adresa Vioricăi Dăncilă dacă s-ar afla în aceeaşi încăpere.</p>
      <p>Jurnalistul l-a mai întrebat pe şeful statului ce le-ar spune alegătorilor social-democraţi, dacă s-ar afla în faţa acestora.</p>
      <p>”Dragă electorat pesedist, e bine aşa? Nu! Atunci alege Klaus Iohannis”, a răspuns zâmbind Iohannis.</p>
    </article>
  </body>
</html>