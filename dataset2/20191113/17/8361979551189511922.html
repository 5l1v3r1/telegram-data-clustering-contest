<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/sprava-vab-banku-zaareshtovano-chetvertogo-pidozryuvanogo-novini-ukrajini-50053370.html"/>
    <meta property="og:site_name" content="НВ"/>
    <meta property="article:published_time" content="2019-11-13T17:39:00+00:00"/>
    <meta property="og:title" content="Суд заарештував четвертого підозрюваного у справі VAB банку"/>
    <meta property="og:description" content="Обрано запобіжний захід засновнику фірми, пов’язаної з колишніми власниками VAB банку."/>
  </head>
  <body>
    <article>
      <h1>Суд заарештував четвертого підозрюваного у справі VAB банку</h1>
      <h2>Обрано запобіжний захід засновнику фірми, пов’язаної з колишніми власниками VAB банку.</h2>
      <address>
        <time datetime="2019-11-13T17:39:00+00:00">13 Nov 2019, 17:39</time>
      </address>
      <p>Вищий антикорупційний суд обрав запобіжний захід у вигляді утримання під вартою засновнику одного з товариств, який підозрюється в заволодінні 1,2 млрд грн стабілізаційного кредиту, наданого Нацбанком <a href="https://nv.ua/specials/delo_vab_banka.html">VAB Банку</a>. Про це повідомляє прес-служба суду.</p>
      <p>В якості альтернативи суд призначив внесення застави в розмірі 576,3 тис. грн.</p>
      <p>Відзначимо, що <a href="https://nv.ua/ukr/biz/finance/sprava-vab-banku-kilkist-pidozryuvanih-zbilshilasya-novini-ukrajini-50053286.html">в оприлюлдненій НАБУ схемі зв’язків учасників справи</a> фігурує засновник компанії ТОВ Бізнес-центр Експертиза, який за версією слідства організував підробку звітів про незалежну оцінку нерухомого майна VAB банку та ТОВ СТК.</p>
      <p><a href="https://opendatabot.ua/c/35982015">За даними сервісу Опендатабот</a> власником і засновником Бізнес-центру Експертиза є Дмитро Жук.</p>
      <p>Це вже четвертий підозрюваний у справі VAB Банку, якому суд обрав запобіжний захід.</p>
      <p>Як повідомлялося раніше, Вищий антикорупційний суд 13 листопада <a href="https://nv.ua/ukr/biz/finance/sprava-vab-banku-bahmatyuka-sud-vidpraviv-chlena-radi-nbu-kalenskogo-pid-domashniy-aresht-novini-ukrajini-50053246.html">взяв під домашній арешт на два місяці іншого підозрюваного у цій справі - члена ради НБУ Миколи Каленського</a>, який в 2014 році очолював головне управління НБУ по Києву і області.</p>
      <p>У ніч на 13 жовтня суд також <a href="https://nv.ua/ukr/biz/markets/sprava-vab-banku-eks-spivrobitnicyu-nbu-zaareshtuvali-novini-ukrajini-50053203.html">заарештував у цій справі на два місяці екс-директора генерального департаменту банківського нагляду НБУ Аллу Шульгу</a> з альтернативою застави в 15 млн грн.</p>
      <p>Заступник голови правління VAB Банку Андрій Яцюта був заарештований на два місяці з альтернативної застави в 20 млн грн.</p>
    </article>
  </body>
</html>