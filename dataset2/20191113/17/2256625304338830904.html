<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158280_1.html"/>
    <meta property="og:site_name" content="Novsport"/>
    <meta property="article:published_time" content="2019-11-13T17:34:00+00:00"/>
    <meta property="og:title" content="Виейра защити Джака"/>
    <meta property="og:description" content="Халфът загуби капитанската лента в лондонския отбор заради невъздържан изблик"/>
  </head>
  <body>
    <article>
      <h1>Виейра защити Джака</h1>
      <address>
        <time datetime="2019-11-13T17:34:00+00:00">13 Nov 2019, 17:34</time>
      </address>
      <p>Бившият капитан на Арсенал - Патрик Виейра, защити Гранит Джака, след като халфът загуби капитанската лента в лондонския отбор заради невъздържан изблик, отправен към запалянковците миналия месец.<br/><br/>Джака реагира гневно към фенове на "артилеристите", които го освиркаха при смяната му по време на двубоя с Кристъл Палас, завършил наравно 2:2.<br/><br/>"Съжалявам за него, защото беше капитан. Минава през наистина труден период и трудни времена за Арсенал. Трябва да си спомним, че той е постигнал доста в отбора и заслужава уважение. Когато си футболист и не се представяш на очакваното ниво, винаги разочарованието е голямо. Понякога правиш или казваш работи, за които после съжаляваш", заяви Виейра пред британските медии.<br/><br/>В събота Арсенал загуби с 0:2 като гост срещу претендента за класиране в челната четворка в английския шампионат Лестър. Патрик Виейра, който спечели три титли във Висшата лига с Арсенал, призова публиката да подкрепя футболистите и клубния мениджър Унай Емери.</p>
    </article>
  </body>
</html>