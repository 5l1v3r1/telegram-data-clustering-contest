<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/intsidenti/tova-e-prichinata-za-smrtta-na-izvestnata-blgarska-zhurnalistka-v-rila_news709116.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-13T17:49:00+00:00"/>
    <meta property="og:title" content="Това е причината за смъртта на известната българска журналистка в Рила"/>
    <meta property="og:description" content="Лили Тодорова издъхнала заради травми след падане"/>
  </head>
  <body>
    <article>
      <h1>Това е причината за смъртта на известната българска журналистка в Рила</h1>
      <h2>Лили Тодорова издъхнала заради травми след падане</h2>
      <address>
        <time datetime="2019-11-13T17:49:00+00:00">13 Nov 2019, 17:49</time>
      </address>
      <p>https://blitz.bg/intsidenti/tova-e-prichinata-za-smrtta-na-izvestnata-blgarska-zhurnalistka-v-rila_news709116.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573659636-veee.jpg"/>
      </figure>
      <p>
        <b>64-годишната туристка Лили Тодорова, която бе издирвана в Рила в продължение на 4 дни и бе открита мъртва, е починала от травмите си след падане, съобщиха от пресцентъра на Българския червен кръст, цитиран от <a href="https://www.focus-news.net/news/2019/11/13/2719266/bchk-izgubenata-v-rila-turistka-e-pochinala-ot-travmite-si-sled-padane.html">"Фокус"</a>.</b>
      </p>
      <p>Тялото ѝ бе намерено в ниските части на южните склонове на Мальовишки дял – Белия улей. Екипи на Планинската спасителна служба (ПСС) започнаха издирването й още в неделя вечерта, след като в Централния денонощен пост (ЦДП) на ПСС) при БЧК е получен сигнал, че близките ѝ са загубили контакт с нея. Тялото е открито преди обяд от спасители от ПСС-Благоевград, при оглед на района.<br/><br/><b><a href="https://blitz.bg/intsidenti/tragediya-zaginalata-turistka-v-rila-e-izvestna-zhurnalistka-snimki_news709078.html">Трагедия: Загиналата туристка в Рила е известна журналистка СНИМКИ</a></b></p>
      <p>Тодорова е дългогодишен журналист в БТА и бивш главен редактор на "Вътрешна информация" в агенцията.</p>
      <p>Планинската спасителна служба при БЧК благодари на всички спасители, взели участие в акцията, както и на представителите на МВР и на Министерство на отбраната, които бяха в постоянна готовност да окажат необходимата помощ на екипите, работили на терен.</p>
      <p>От БЧК припомниха, че времето в планината не е подходящо за туризъм, а метеорологичните условия са много динамични: Преди да се отправите към планината, се информирайте за условията и добре преценете собствените си възможности и подготовка.<br/><br/>Не подценявайте условията и не надценявайте собствените си възможности. Винаги носете със себе си зареден мобилен телефон, добавиха от БЧК.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>