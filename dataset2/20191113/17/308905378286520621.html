<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/officieel-apple-kondigt-16-inch-macbook-pro-aan-33119"/>
    <meta property="og:site_name" content="Apparata"/>
    <meta property="article:published_time" content="2019-11-13T17:20:00+00:00"/>
    <meta property="og:title" content="Officieel: Apple kondigt 16-inch MacBook Pro aan"/>
    <meta property="og:description" content="De grootste MacBook die je nu kunt kopen."/>
  </head>
  <body>
    <article>
      <h1>Officieel: Apple kondigt 16-inch MacBook Pro aan</h1>
      <h2>De grootste MacBook die je nu kunt kopen.</h2>
      <address><time datetime="2019-11-13T17:20:00+00:00">13 Nov 2019, 17:20</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>Ja, het <a href="https://www.apparata.nl/nieuws/lanceert-apple-later-vandaag-de-16-macbook-pro-33115">eerdere bericht van vandaag</a> bleek te kloppen. Apple heeft inderdaad een nieuwe MacBook Pro aan het gamma toegevoegd. Jaren na afscheid te hebben genomen van het 17-inch model is er een ‘grote’ MacBook terug in 16-inch formaat. Apple haalt met deze nieuwe laptop wel het 15-inch model uit het gamma. Je moet dus kiezen tussen een 13-inch of een 16-inch MacBook Pro, mocht je er eentje overwegen.</p>
      <p>Apple mikt met deze laptop op mensen die het grotere scherm én de dikke specs nodig hebben. Fotografen, videomakers, game ontwikkelaars, muziekproducers enzovoort. Het begint met een 2,6‑GHz 6‑core Intel Core i7-processor van de 9e generatie met Turbo Boost tot 4,5 GHz. De 16-inch MacBook Pro heeft een AMD Radeon Pro 5300M met 4 GB GDDR6-geheugen. Verder komt de laptop met 16 GB 2666‑MHz DDR4‑geheugen, 512 GB SSD‑opslag en vier Thunderbolt 3-poorten.</p>
      <p>Tegen meerbetaling kun je onder andere tot 8 cores, 64 GB werkgeheugen en 8 TB opslag krijgen. Daar staat natuurlijk wel een prijs tegenover. De 16-inch MacBook Pro begint bij 2.699 euro. Nu online bestellen betekent een levering tussen 25 en 27 november.</p>
    </article>
  </body>
</html>