<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547135.html/%D8%A2%D8%A8-%D8%B3%D9%81%D8%B1%D9%87-%D9%87%D8%A7%DB%8C-%D8%B2%DB%8C%D8%B1%D8%B2%D9%85%DB%8C%D9%86%DB%8C-%D9%82%D8%B2%D9%88%DB%8C%D9%86-%D8%A8%D8%A7-%D8%A8%D8%B1%D8%AF%D8%A7%D8%B4%D8%AA-%D8%B2%DB%8C%D8%A7%D8%AF-%DA%A9%DB%8C%D9%81%DB%8C%D8%AA-%D8%AE%D9%88%D8%AF-%D8%B1%D8%A7-%D8%A7%D8%B2-%D8%AF%D8%B3%D8%AA-%D8%AF%D8%A7%D8%AF%D9%87-%D8%A7%D8%B3%D8%AA--%D9%85%D8%B4%DA%A9%D9%84-%D8%A2%D8%A8-%D8%B4%D8%B1%D8%A8-%D9%82%D8%B2%D9%88%DB%8C%D9%86-%D8%A8%D8%A7-%D8%A7%D8%AC%D8%B1%D8%A7%DB%8C-%D9%BE%D8%B1%D9%88%DA%98%D9%87-%D8%A7%D9%86%D8%AA%D9%82%D8%A7%D9%84-%D8%A7%D8%B2-%D8%B3%D8%AF-%D8%B7%D8%A7%D9%84%D9%82%D8%A7%D9%86-%D8%AD%D9%84-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T17:54:00+00:00"/>
    <meta property="og:title" content="آب سفره‌های زیرزمینی قزوین با برداشت زیاد کیفیت خود را از دست داده است/ مشکل آب شرب قزوین با اجرای پروژه انتقال از سد طالقان حل می‌شود"/>
    <meta property="og:description" content="معاون وزیر نیرو در قزوین گفت: آب سفره‌های زیرزمینی استان قزوین آب گوارایی بود که به علت برداشت زیاد کیفیت خود را از دست داد و برای حل این مسئله و پیشگیری از افت بیش‌از حد کیفیت آب نیازاست تمام مسئولین برای حل مشکلات آب کشاورزی و صنعت پای‌کار باشند."/>
  </head>
  <body>
    <article>
      <h1>آب سفره‌های زیرزمینی قزوین با برداشت زیاد کیفیت خود را از دست داده است/ مشکل آب شرب قزوین با اجرای پروژه انتقال از سد طالقان حل می‌شود</h1>
      <h2>معاون وزیر نیرو:</h2>
      <address>
        <time datetime="2019-11-13T17:54:00+00:00">13 Nov 2019, 17:54</time>
      </address>
      <p>معاون وزیر نیرو در قزوین گفت: آب سفره‌های زیرزمینی استان قزوین آب گوارایی بود که به علت برداشت زیاد کیفیت خود را از دست داد و برای حل این مسئله و پیشگیری از افت بیش‌از حد کیفیت آب نیازاست تمام مسئولین برای حل مشکلات آب کشاورزی و صنعت پای‌کار باشند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از  <a href="https://sobheqazvin.ir/">صبح‌قزوین</a>؛ حمیدرضا جانباز در جلسه شورای حفاظت از منابع آبی که امروز(چهارشنبه) در سالن اجتماعات استانداری برگزار شد، اظهار کرد: حضور امروز ما در نقاط استان جهت بررسی بیشتر درخصوص طرح بزرگ آب‌رسانی استان بود و بررسی سایر مشکلات نقاط دیگر استان به زمان دیگری موکول می‌شود.</p>
      <p>وی افزود: استان قزوین از نظر تولیدات محصول کشاورزی و صعنت استان مهمی است که برنانه‌ی خوبی از سوی مسئولین با عنوان طرح سازگاری برای حل مشکلاتت کم آبی ارائه شده که از استانداراستان انتظار می‌رود این طرح را در محضر وزارت نیرو و رییس جمهور قرار دهند تا در اولین فرصت تصمیمات مناسبی برای اجرای این طرح گرفته ‌شود.</p>
      <p>مدیرعامل شرکت آبفای کشور اذعان کرد: مسئله آب تنها در اختیار وزارت نیرو و شرکت آب منطقه‌ای نیست، بلکه برای حل مشکلات آبی نیازمند همکاری تمام کادر و مسئولیت هستیم تا بتوانیم برنامه‌ی مدور و منسجم داشنه باشیم.</p>
      <p>وی گفت: سطح آب زیرزمینی دشت قزوین ۶۰ سانتیمتر است که این نشاندهنده‌ی احیای سفره‌ آب‌های استان است. اما برای ثبیت این عدد و جلوگیری از کاهش آن باید طبق برنامه‌ریزی پیش برویم.</p>
      <p>این مقام مسئول ابراز کرد: آب سفره‌های زیرزمینی استان قزوین آب گوارایی بود که به علت برداشت زیاد کیفیت خود را از دست داد و برای حل این مسئله و پیشگیری از افت بیش‌از حد کیفیت آب نیازاست تمام مسئولین برای حل مشکلات آب کشاورزی و صنعت پای‌کار باشند.</p>
      <p>وی گفت: استاندار قزوین با همکاری سایر مسئولین برای حل مشکلات کم‌آبی با راعایت حقوق شهروندان آب مورد نیاز صنعت را از تصویه پساب در جایگزین آب به کار ببرد که این روش نمود مطلوب از استفاده‌ی پساب به عنوان جایگزین آب است.</p>
      <p>معاون وزیر نیرو تصریح کرد: تامین آب شرب قابلیت پیش‌گام بودن در بسیاری از زمینه‌ها را فراهم می‌کند و این استان با بکارگیری سیستم مدرن در فاضلاب و آب شهری و روستایی پتانسیل اجرای بسیاری از امور دارد اما این موارد برای حل مشکلات کافی نیست و ما باید برای کمک به حداقل رساندن مشکلات شتاب کنیم.</p>
      <p>وی ادامه داد: مسائل آب شرب استان قزوین با وجود طرح بزرگ سد طالقان برطرف خواهد شد و برنامه‌ی سد طالقان طرح جامعی است که در افق بلندمدت می‌تواند باعث رقم‌خوردن اتفاق خوب باشد و آب شرب بسیاری از مناطق شهری و روستایی را تامین ‌کند.</p>
      <p>این مقام مسئول عنوان کرد: طرح سد طالقان جزو طرح بزرگ و جدید است که با تامین بودجه طی چند سال آتی جزو طرح‌های اجرا شده قرار می‌گیرد، همچنین این طرح جزو طرح‌های بزرگ دولت در طرح آب رسانی قرار گرفته‌است.</p>
      <p>وی عنوان کرد: دولت و وزارت نیرو تمایل لازم به این پروژه را دارند و طبق برنامه‌ی بودجه، بودجه‌ی یک و نیم برابری برای استان‌هایی که دچار بحران هستند انجام می‌شود و اعتبار این پروژه نیز از صندوق توسعه‌ی ملی تامین خواهد شد.</p>
      <p> </p>
      <p>مدیرعامل شرکت آبفای کشور گفت: امید است برنامه‌ی فشرده‌ی طرح سازگاری استان تا دو روز آینده به وزارت نیرو کشور ارسال شود تا این طرح مراحل اجرایی خود را طی کند که اولویت ما در فاز اول ما موضوع تصویه خانه‌ی بزرگ قزوین است که در این خصوص طرح استفاده از فیلترهای بزرگ را در مسیر اجرا قرار می‌دهیم. همچنین در حوزه‌ی آب شرب روستایی اعتبار لازم تعریف شده و نقاط سهو روستایی در الویت بهرمندی از آب قرار می‌گیرند.</p>
      <p>وی ادامه داد: برای بررسی برنامه‌ها و پروژه‌های آبی پایدار و کیفی آب استان قزوین جلساتی برگزار شد که در این جلسات برای آب تمام شهرهای کوچک و بزرگ استان برنامه‌ریزی و تدابیری اندیشه شد.</p>
      <p>جانباز در پایان ابراز کرد: برنامه‌ریزی برای مشکلات کشور نگاه توسعه و تعاون کشور را نشان می‌دهد که وزارت نیرو تلاش خود را با نگاه توسعه به استان قزوین انجام می‌دهد، همچنین در خصوص توزیع آب کشاورزی هوشمندانه، علمی‌تر و بررسی سد نهب وزارت نیرو گزارشی برای پیگیری و بررسی ارسال می‌کند.</p>
      <p>انتهای پیام/</p>
    </article>
  </body>
</html>