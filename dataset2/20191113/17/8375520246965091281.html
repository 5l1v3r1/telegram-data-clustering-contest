<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/donosi-legalizovano-zelenskiy-pidpisav-skandalniy-zakon-pro-vikrivachiv-korupciji-639748.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T17:29:31+00:00"/>
    <meta property="og:title" content="Доноси легалізовано. Зеленський підписав скандальний закон про викривачів корупції"/>
    <meta property="og:description" content="За повідомлення про корупцію платитимуть гроші"/>
  </head>
  <body>
    <article>
      <h1>Доноси легалізовано. Зеленський підписав скандальний закон про викривачів корупції</h1>
      <address>
        <time datetime="2019-11-13T17:29:31+00:00">13 Nov 2019, 17:29</time>
      </address>
      <h4>За повідомлення про корупцію платитимуть гроші</h4>
      <p>Президент України Володимир Зеленський підписав закон «Про внесення змін до закону України «Про запобігання корупції» щодо викривачів корупції» № 198-ІХ, який Верховна Рада ухвалила 17 жовтня 2019 року. Про це повідомляє <a href="https://president.gov.ua/news/volodimir-zelenskij-pidpisav-zakon-shodo-vikrivachiv-korupci-58329?fbclid=IwAR0XwAhQyBQV19L1rN6RiBLylIohqqTe13hM2HaX25ALgF2432zhZtqJf8M">Офіс президента</a>. </p>
      <p>«Завданням документа є вдосконалення законодавства України у сфері захисту викривачів корупції з метою його узгодження з міжнародними стандартами та найкращими практиками, -йдеться у повідомленні. - Цей закон визначає правовий статус викривачів – осіб, що повідомили про вчинення корупційного або пов'язаного з корупцією правопорушення, а також встановлює права, гарантії та механізми захисту цих осіб та осіб, прирівняних до них».</p>
      <p>Також закон встановлює умови для розкриття інформації про корупцію, унормовує порядок розкриття інформації викривачем корупції, звільнення від юридичної відповідальності викривачів корупції за розкриття інформації про корупційне або пов'язане з корупцією правопорушення, а також забезпечення державного захисту викривачів корупції, зокрема захисту їхніх трудових прав.</p>
      <p>Нагадаємо, Верховна Рада ухвалила у другому читанні і в цілому <a href="https://glavcom.ua/news/donosi-povertayutsya-nardepi-uhvalili-skandalniy-zakon-pro-vikrivachiv-633222.html">законопроєкт щодо викривачів корупції.</a> Під час розгляду у другому читанні пролунало чимало пропозицій щодо правок, однак їх усі профільний комітет в особі заступника його голови Галини Янченко, нардепа від «Слуги народу», відхилив, а відтак, монобільшість теж не підтримала.</p>
      <blockquote>
        <b>Читайте також: <a href="https://glavcom.ua/publications/napisati-donos-i-otrimati-milyoni-zakon-pro-stukachiv-u-detalyah-633355.html">Написати донос і отримати мільйони. «Закон про стукачів» у деталях</a></b>
      </blockquote>
      <related>
        <a href="https://glavcom.ua/news/nabu-povidomilo-pro-pidozru-chinovnici-ofisu-zelenskogo-ta-jiji-dvom-spilnicyam--639742.html"/>
        <a href="https://glavcom.ua/news/radniki-zelenskogo-zbrehali-pro-zagiblih-na-donbasi-brativ--639734.html"/>
        <a href="https://glavcom.ua/economics/finances/nardepi-gotuyutsya-rozglyadati-projekt-byudzhetu-2020-do-drugoji-nochi--639727.html"/>
      </related>
    </article>
  </body>
</html>