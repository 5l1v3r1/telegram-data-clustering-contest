<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-30/sport/come-se-fosse-thani-ndash-bomba-daily-mail-famiglia-218880.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-13T10:33:00+00:00"/>
    <meta property="og:title" content="Daily mail: dalla famiglia dello sceicco al-thani un'offerta di 560 mln per il napoli. de laurentiis"/>
    <meta property="og:description" content="COME SE FOSSE AL-THANI – BOMBA DEL DAILY MAIL: DALLA FAMIGLIA DELLO SCEICCO AL-THANI (CHE È IL PROPRIETARIO DEL PSG) UN'OFFERTA DI 560 MILIONI DI EURO PER IL NAPOLI - FIN QUI NESSUNA APERTURA DI DE LAURENTIIS, CHE VALUTA IL CLUB 800 MILIONI. AURELIONE E’ A LOS ANGELES PER IMPEGNI CINEMATOGRAFICI. TORNERA’ IN ITALIA TRA UN PAIO DI SETTIMANE…"/>
  </head>
  <body>
    <article>
      <h1>Daily mail: dalla famiglia dello sceicco al-thani un'offerta di 560 mln per il napoli. de laurentiis</h1>
      <address>
        <time datetime="2019-11-13T10:33:00+00:00">13 Nov 2019, 10:33</time>
      </address>
      <p>
        <b>COME SE FOSSE AL-THANI – BOMBA DEL DAILY MAIL: DALLA FAMIGLIA DELLO SCEICCO AL-THANI (CHE È IL PROPRIETARIO DEL PSG) UN'OFFERTA DI 560 MILIONI DI EURO PER IL NAPOLI - FIN QUI NESSUNA APERTURA DI DE LAURENTIIS, CHE VALUTA IL CLUB 800 MILIONI. AURELIONE E’ A LOS ANGELES PER IMPEGNI CINEMATOGRAFICI. TORNERA’ IN ITALIA TRA UN PAIO DI SETTIMANE…</b>
      </p>
      <hr/>
      <p>
        <b>Mimmo Malfitano per <a href="http://www.gazzetta.it/">gazzetta.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255305/1237571.htm">
          <img src="https://cdn-static.dagospia.com/img/foto/11-2019/al-thani-de-laurentiis-1237571.png"/>
        </a>
        <figcaption>al thani de laurentiis</figcaption>
      </figure>
      <p>La notizia ha del clamoroso e arriva dall'Inghilterra. Secondo l'edizione online del Daily Mail, la famiglia dello sceicco Al-Thani (che è il proprietario del Psg) sarebbe pronta a presentare un'offerta di 560 milioni di euro per acquistare il pacchetto azionario di maggioranza del calcio Napoli. Secondo il quotidiano, Aurelio De Laurentiis starebbe riflettendo sulla possibilità di chiudere l'operazione, soprattutto dopo i fatti accaduti nell'ultima settimana. La stessa famiglia Al-Thani che qualche mese fa si fece avanti per acquistare la Roma di Pallotta.</p>
      <p>
        <b>NEGLI STATI UNITI</b>
      </p>
      <p>Intanto, Aurelio De Laurentiis è a Los Angeles per impegni cinematografici. Rientrerà in Italia tra un paio di settimane. Soltanto allora si potrà avere un riscontro. Resta il fatto che fino ad oggi non ci sono mai stati segnali da parte della proprietà del Napoli di voler cedere il pacchetto azionario.</p>
      <figure>
        <a href="https://www.dagospia.com/mediagallery/Dago_fotogallery-255305/1237573.htm">
          <img src="https://cdn-static.dagospia.com/img/foto/11-2019/al-thani-de-laurentiis-1237573.png"/>
        </a>
        <figcaption>al thani de laurentiis</figcaption>
      </figure>
      <p><b>800 MILIONI — </b>Un’eventuale trattativa, ammesso che il presidente dovesse decidere un domani di cedere il Napoli, partirebbe da una base di 800 milioni di euro. E’ questa la valutazione attuale data da De Laurentiis al suo club. Una cifra che viene fuori dalla somma del valore del parco giocatori, che si aggira intorno ai 650 milioni di euro, più il capitale liquido di cui dispone la società di 150 milioni di euro. Inoltre, in un’eventuale trattativa c’è da considerare pure che il Napoli non ha debiti e non ha bisogno di realizzare.</p>
    </article>
  </body>
</html>