<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/national-team/venci-stefanov-v-tipichen-stil-oplyu-psiholozhkite-v-nacionalniq-otbor--1405733.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-13T10:30:00+00:00"/>
    <meta property="og:title" content="Венци Стефанов в типичен стил оплю психоложките в националния отбор"/>
    <meta property="og:description" content="Президентът на Славия Венцеслав Стефанов, популярен с пиперливия си език, е крайно недоволен от факта, че Лилия Стефанова и Кети Вандова са психолозите, които се занимават с футболистите на националния отбор по футбол Босът на белите е категоричен, че двете са абсолютен баласт, според България днес, и нямат място в представителния ни тим"/>
  </head>
  <body>
    <article>
      <h1>Венци Стефанов в типичен стил оплю психоложките в националния отбор</h1>
      <address><time datetime="2019-11-13T10:30:00+00:00">13 Nov 2019, 10:30</time> by <a rel="author">Sportlive.bg</a></address>
      <p>Президентът на Славия Венцеслав Стефанов, популярен с пиперливия си език, е крайно недоволен от факта, че Лилия Стефанова и Кети Вандова са психолозите, които се занимават с футболистите на <b><a href="https://www.sportlive.bg/bgfootball/national-team">националния отбор по футбол</a></b>. Босът на "белите" е категоричен, че двете са "абсолютен баласт", според "България днес", и нямат място в представителния ни тим. </p>
      <p>"На тези двете не им е мястото там! Имам чувството, че вземат силата на футболистите, вместо да им я дават. Ако играчите не ги желаят, намазват им ските и айде", каза още Стефанов, цитиран от българската медия. Очевидно бизнесменът има проблем с женското присъствие в националния отбор и на свой ред има предложение за психолог на "лъвовете". </p>
      <p>"Има си доказани и качествени специалисти като Христо Монов например, които могат да помогнат”, даде своята препоръка президентът на Славия. Интересното е, че Стефанов се присъединява към футболните половинки Николета Лозанова и Анета Терзийска, които също се изказаха злостно спрямо психоложките в националния отбор в последно време. </p>
      <p>Междувременно в националния отбор вече официално своята работа започна Георги Дерменджиев, който вече <b><a href="https://www.sportlive.bg/bgfootball/national-team/Chorbadzhijski-razkri-kakvo-e-pyrvoto-neshto-koeto-Dermendzhiev-e-kazal-na-nacionalite-ni-1405597.html">отправи първото си послание към играчите в отбора (какво беше то - вижте в тази статия)</a></b>. </p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/Kapitanyt-na-Loko-(Plovdiv)-obqvi-lichnata-si-cel-s-nacionalniq-otbor-1405592.html"/>
        <a href="https://www.sportlive.bg/bgfootball/bgfootballother/Stefanov-za-noviq-prezident-na-BFS-Ne-trqbva-da-e-ocapan-i-faliral-1388622.html"/>
        <a href="https://www.sportlive.bg/bgfootball/levski/Venci-Stefanov-Nqma-da-plashtam-20-000-za-da-ne-se-biqt-fenovete-na-Levski-da-ne-sym-Majka-Tereza-1376274.html"/>
        <a href="https://www.sportlive.bg/bgfootball/bgfootballother/Drugite-bylgarski-futbolni-derbita-741387.html"/>
        <a href="https://www.sportlive.bg/bgfootball/national-team/Plamen-Iliev-mozhe-da-propusne-macha-s-Paragvaj-1405625.html"/>
      </related>
    </article>
  </body>
</html>