<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/toth-gabi-nelkul-folytatodik-a-sztarban-sztar-leszek/186493"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-13T10:35:00+00:00"/>
    <meta property="og:title" content="Tóth Gabi nélkül folytatódik a Sztárban Sztár leszek!"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Tóth Gabi nélkül folytatódik a Sztárban Sztár leszek!</mark>
      </h1>
      <address><time datetime="2019-11-13T10:35:00+00:00">13 Nov 2019, 10:35</time> by <a rel="author">Bors</a></address>
      <p>Az énekesnő első gyermeke érkezésére szeretne koncentrálni a közeljövőben, így a Sztárban sztár leszek utolsó két adása már nélküle fog lemenni - hozta nyilvánosságra a TV2.</p>
      <p>"Nagyon sokat kaptam ettől a műsortól és azoktól az emberektől, akik a Sztárban Sztár leszek! csapatában dolgoznak. Hétről hétre rengeteg energiát merítettem abból, hogy ide tartozhatok és közelről láthatom a versenyzők fejlődését, ami által én is több lettem. Hálás vagyok, hogy a kislányom ilyen sokáig hagyta, hogy vasárnaponként beüljek a mesterszékbe, de a várandósságnak ebben a szakaszában, már nem tudom azt a maximumot adni, amit elvárok saját magamtól. Elérkezett az idő, hogy a gyermekemre koncentráljak, és az ő érdekeit tartsam szem előtt. Katja kezét nem engedem el, folyamatosan tartjuk a kapcsolatot, és mint felelősségteljes Édesanya, ő is érti, tudja, hogy miért kellett ezt a döntést meghoznom, mint ahogy azt is, hogy jó kezekben hagyom" - magyarázta a zsűritag.</p>
      <figure>
        <img src="http://media.borsonline.hu/cikk/20/192076/big-lead/650x360/2022210_2001692-sztarban-sztar-leszek-csk-7.jpg"/>
        <figcaption>Gabi a verseny utolsó két adását közelgő anyai teendői miatt már nem tudja vállalni © Csányi Kriszta</figcaption>
      </figure>
      <p>Azt, hogy ki helyettesíti majd Tóth Gabit az utolsó két adáson, jelenleg még nem tudni - de persze legkésőbb a hétvégén minden kiderül!</p>
    </article>
  </body>
</html>