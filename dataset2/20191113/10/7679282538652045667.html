<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-inx-media-case-p-chidambaram-to-be-produced-through-video-conferencing-in-a-delhi-court-2846843.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-13T10:06:34+00:00"/>
    <meta property="og:title" content="INX Media Case: चिदंबरम की न्यायिक हिरासत 27 नवंबर तक के लिए बढ़ी"/>
    <meta property="og:description" content="पूर्व केंद्रीय मंत्री और कांग्रेस के नेता पी चिदंबरम को जल्द ही दिल्ली की एक अदालत में वीडियो कॉन्फ्रेंसिंग के जरिए पेश किया जाएगा। बता दें कि पी चिदंबरम की न्यायिक हिसारत की अवधि आज समाप्त हो रही है..."/>
  </head>
  <body>
    <article>
      <h1>INX Media Case: चिदंबरम की न्यायिक हिरासत 27 नवंबर तक के लिए बढ़ी</h1>
      <address><time datetime="2019-11-13T10:06:34+00:00">13 Nov 2019, 10:06</time> by <a rel="author">लाइव हिन्दुस्तान टीम,नई दिल्ली</a></address>
      <p>पूर्व केंद्रीय मंत्री और कांग्रेस के नेता पी चिदंबरम को जल्द ही दिल्ली की एक अदालत में वीडियो कॉन्फ्रेंसिंग के जरिए पेश किया जाएगा। बता दें कि पी चिदंबरम की न्यायिक हिसारत की अवधि आज समाप्त हो रही है ऐसे में उनको वीडियो कॉन्फ्रेंसिंक के जरिए कोर्ट में पेश किया जाएगा। बता दें कि इससे पहले आईएनएक्स मीडिया मामले में कांग्रेस के नेता और पूर्व गृहमंत्री पी चिदंबरम को दिल्ली की राउज एवेन्यू कोर्ट ने 13 नवंबर तक के लिए न्यायिक हिरासत में तिहाड़ जेल भेज दिया था। </p>
      <p>इसके साथ-साथ कोर्ट ने प्रवर्तन निदेशालय की उस अर्जी को भी खारिज कर दिया था जिसमें एजेंसी ने एक और दिन की रिमांड मांगी थी। बता दें कि पूर्व वित्त मंत्री प्रवर्तन निदेशालय की हिरासत में थे। पिछले इससे पहले कोर्ट ने पी चिदंबरम को 30 अक्टूबर तक के लिए ईडी के हिरासत में भेजा था। </p>
      <p>दूसरी ओर से सुप्रीम कोर्ट ने सीबीआई की तरफ से दर्ज किए गए आईएनएक्स मीडिया भ्रष्टाचार मामले में पूर्व वित्त मंत्री पी.चिदंबरम को पहले ही जमानत दे चुका है। जमानत की याचिका पर सुनवाई करते हुए उच्चतम न्यायालय ने कहा था कि अगर किसी अन्य मामले में पी.चिदंबरम की जरूरत नहीं है तो उन्हें जमानत पर रिहा किया जाए। उच्चतम न्यायालय ने कहा कि पी.चिदंबरम अदालत से इजाजत लिए बिना देश ने बाहर नहीं जा सकते। चिदंबरम को भ्रष्टाचार के मामले में सीबीआई ने 21 अगस्त को गिरफ्तार किया था।</p>
      <figure>
        <iframe data-src="https://twitter.com/ANI/status/1194552830561906688?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>सीबीआई ने 2007 में 305 करोड़ रुपये का विदेशी चंदा लेने के लिए आईएनएक्स मीडिया समूह को विदेशी निवेश संबर्द्धन बोर्ड (एफआईपीबी) की एक मंजूरी में कथित अनियमितताओं का आरोप लगाते हुए 15 मई, 2017 को प्राथमिकी दर्ज की थी।</p>
    </article>
  </body>
</html>