<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/umetna-inteligenca-na-podrocju-projektnega-vodenja-kako-je-ta-postala-uporabna-na-vec-nacinov-kot-si-jih-sploh-predstavljamo.html?RSS890078845009ffce1ee1eeebcbbdc986"/>
    <meta property="og:site_name" content="Računalniške novice"/>
    <meta property="article:published_time" content="2019-11-13T10:00:00+00:00"/>
    <meta property="og:title" content="Kako je umetna inteligenca postala uporabna na več načinov, kot si jih sploh predstavljamo"/>
    <meta property="og:description" content="Leto 2019 se počasi poslavlja in živimo v času, ko se nove programske rešitve pojavljajo praktično iz dneva v dan. Na tem področju lahko vidimo velik napredek na eni strani pri opr"/>
  </head>
  <body>
    <article>
      <h1>Kako je umetna inteligenca postala uporabna na več načinov, kot si jih sploh predstavljamo</h1>
      <address>
        <time datetime="2019-11-13T10:00:00+00:00">13 Nov 2019, 10:00</time>
      </address>
      <p>Leto 2019 se počasi poslavlja in živimo v času, ko se nove programske rešitve pojavljajo praktično iz dneva v dan. Na tem področju lahko vidimo velik napredek na eni strani pri opravljanju tradicionalnih aktivnosti, za katere je programska oprema bila v začetku razvita, na drugi strani pa pri integraciji novih lastnosti in funkcij, katerih se programi šele učijo. Pa si poglejmo nekaj najnovejših in najbolj inovativnih primerov dobre prakse, ki spreminjajo poslovne rešitve, predvsem na področju projektnega vodenja.</p>
      <p>
        <b>Umetna inteligenca (AI) bo v letu 2020 ključna za napovedovanje in ocenjevanje na področju projektnega vodenja</b>
      </p>
      <p>Moderna orodja projektnega vodenja so se s prihodom umetne inteligence dodatno izboljšala, še več pa jih lahko pričakujemo v letu 2020. Letošnje leto je bilo tisto, ki je nekako odprlo vrata umetni inteligenci na področju projektnega vodenja. Pričakujemo lahko, da bo umetna inteligenca v vedno večji meri prisotna znotraj orodij za vodenje projektov: Teamwork, Wrike, Smartsheet in na primer Scoro. Glavni cilj je seveda za vse, ki se ukvarjajo s projektnim vodenjem, pripraviti nabor orodij, ki jim bodo karseda uspešno koristili na svojem področju.</p>
      <p>S tem, ko podjetja vse več pozornosti namenjajo posodobljeni in kvalitetni programski opremi ter lastnim IT rešitvam, se projektni vodje lažje odločajo o tem, katera orodja uporabljati za svoje delo. Pogosto nastane težava v tem, da določena orodja niso kompatibilna med seboj in to preprosto pomen dodatne težave pri integraciji ter predvsem pri medsebojni primerjavi podatkov. Umetna inteligenca ima velik potencial za področje projektnega vodenja, je pa še vedno potrebno pravilno izbrati orodja.</p>
      <p>
        <b>KBE: »Knowledge-Based Expert Systems«</b>
      </p>
      <p>Knowledge-Based Expert (KBE) sistem se uporablja za zelo natančno oceno na eni strani resursov, ki so potrebni za izvedbo faze enega projekta ter na drugi strani časovno razporeditev nalog. Vsaka faza projekta zahteva natančne ocene različnih parametrov in ravno tu pride v poštev uporaba umetne inteligence.</p>
      <p>KBE sistemi so ena najbolj pomembnih komponent načrtovanja, sestavljanja časovnice in oblikovanja stroškovnika za različne faze projektov. Dejstvo pa je, da brez AI asistence podjetja ne bi mogla izkoristiti celotnega potenciala, ki ga sistemi nudijo. Takoj bi se namreč poznal padec v kvaliteti vodenja, prav tako pa bi bilo pod vprašajem doseganje zastavljenih rokov. Po navadi je ravno to najbolj pomembno in prej omenjeni sistemi omogočajo jasen pregled na vsemi zastavljenimi roki.</p>
      <p>Največje preskoke bi lahko občutila tista podjetja, ki recimo danes ne uporabljajo nobenih orodij za vodenje projektov, ali pa se morda še vedno zanašajo na nekaj, kar je že zdavnaj zastarelo oz. izven mode. V takih primerih se lahko izboljšave na področju projektnega vodenja zdijo kot revolucionarni dosežki.</p>
    </article>
  </body>
</html>