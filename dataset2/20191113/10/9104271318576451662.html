<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/santuario-oropa-la-pulizia-del-volto-della-madonna"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-13T10:13:41+00:00"/>
    <meta property="og:title" content="Santuario Oropa la pulizia del volto della Madonna"/>
    <meta property="og:description" content="Domenica alle ore 14.30 nella Basilica Antica"/>
  </head>
  <body>
    <article>
      <h1>Santuario Oropa la pulizia del volto della Madonna</h1>
      <h2>Domenica alle ore 14.30 nella Basilica Antica</h2>
      <address>
        <time datetime="2019-11-13T10:13:41+00:00">13 Nov 2019, 10:13</time>
      </address>
      <h3>Santuario Oropa la pulizia del volto della Madonna</h3>
      <p>Domenica 17 novembre, alle ore 14.30, nella Basilica Antica del Santuario di Oropa, si svolgerà il tradizionale rito di pulizia della Sacra Effigie.  La sttatua della Madonna verrà portata all’esterno del sacello per consentire la pulizia che sarà effettuata con un panno di lino. La cerimonia è un gesto carico di affetto e di tradizione: una “carezza” alla Madonna. Durante il rito, si attesta che sui volti della Madonna e di Gesù non si posa mai la polvere. Questo fenomeno, a cui nessuno riesce a dare una spiegazione, viene constatato ogni anno e richiama nella Basilica Antica di Oropa sempre più fedeli. Al termine della pulizia, viene donato ai pellegrini un piccolo lino con cui possono accarezzare la Madonna prima che venga riposta nella teca.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/processione-citta-di-biella-al-santuario-di-oropa"/>
        <a href="https://laprovinciadibiella.it/attualita/dopo-i-devastanti-incendi-la-neve"/>
        <a href="https://laprovinciadibiella.it/attualita/video-guardate-che-spettacolo-la-passeggiata-dei-preti-di-oropa"/>
      </related>
    </article>
  </body>
</html>