<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/gaat-de-batterij-van-jouw-smartphone-ineens-sneller-leeg-33113"/>
    <meta property="og:site_name" content="Apparata"/>
    <meta property="article:published_time" content="2019-11-13T10:20:00+00:00"/>
    <meta property="og:title" content="Gaat de batterij van jouw Smartphone ineens sneller leeg?"/>
    <meta property="og:description" content="Deze App is de oorzaak en veroorzaakt problemen met Android én iOS."/>
  </head>
  <body>
    <article>
      <h1>Gaat de batterij van jouw Smartphone ineens sneller leeg?</h1>
      <h2>Deze App is de oorzaak en veroorzaakt problemen met Android én iOS.</h2>
      <address><time datetime="2019-11-13T10:20:00+00:00">13 Nov 2019, 10:20</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Met alle updates van iOS en de transitie naar Android 10 lijkt er wel heel veel op jouw smartphone af te komen. Als dan ineens blijkt dat jouw batterij sneller leeg raakt is het lastig om te zien waar het aan ligt. We deelden eerder al tips voor gebruikers om hun <a href="https://www.apparata.nl/nieuws/zo-optimaliseer-je-jouw-batterij-met-ios-13-2-33000">batterij te optimaliseren</a> met iOS 13.2. Nu blijkt er echter meer aan de hand.</p>
      <p>Op allerlei fora klagen gebruikers namelijk over de enorme batterijconsumptie van WhatsApp na de laatste update. Zij laten in Tweets zien dat de batterij soms meer dan 60% van haar capaciteit nodig heeft voor WhatsApp. Ook klaagt men dat de App volgens de statistieken ruim 1,5 uur in gebruik is, terwijl de gebruiker feitelijk maar kort actief geweest is.</p>
      <figure>
        <iframe data-src="https://twitter.com/Greggory_M/status/1191112208090050560?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Het euvel wordt door veel gebruikers van zowel iOS als Android gemeld. Vooralsnog lijkt het erop dat OnePlus het meeste last ondervindt van het abnormaal grote verbruik, maar ook andere smartphones zoals de iPhone, Motorola en Huawei ondervinden last.</p>
      <p>Inmiddels heeft WhatsApp gereageerd en het probleem erkend. Men werkt aan een oplossing, maar op het moment van schrijven lijkt nog niet duidelijk wat de oorzaak van de problemen is en wanneer een oplossing verwacht kan worden.</p>
      <figure>
        <iframe data-src="https://twitter.com/_EduardoSaverin/status/1193524465566650368?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Gebruikers suggereren om in de tussentijd een tussenoplossing in de vorm van een ‘light-versie’ te lanceren, maar het ziet er niet naar uit dat men dit zal doen. Er lijkt dus weinig anders op te zitten dan af te wachten of de App handmatig in- en uit te schakelen totdat er een oplossing gevonden is. Wellicht heeft <a href="https://www.apparata.nl/nieuws/hoe-de-hond-van-zuckerberg-de-deal-met-whatsapp-redde-30030">Beast nog een tipje</a>?</p>
      <figure>
        <iframe data-src="https://twitter.com/Rajat_Pal9/status/1192989298817040389?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Bron: <a href="https://sputniknews.com/science/201911111077279686-smartphone-users-plagued-by-battery-drain-blame-whatsapp-for-their-woes/">Sputniknews.com</a></p>
    </article>
  </body>
</html>