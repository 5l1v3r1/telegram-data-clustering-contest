<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425722/kleinei-h-megalyterh-gefyra-ths-rodoy-exaitias-sobaroy-statikoy-problhmatos"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-13T10:51:40+00:00"/>
    <meta property="og:title" content="Κλείνει η μεγαλύτερη γέφυρα της Ρόδου εξαιτίας σοβαρού στατικού προβλήματος"/>
    <meta property="og:description" content="Κλείνει σήμερα με απόφαση του περιφερειάρχη Νοτίου Αιγαίου κ. Γιώργου Χατζημάρκου, η μεγαλύτερη γέφυρα της Ρόδου, που βρίσκεται στην περιοχή Χαράκι, επί της Εθνικής Οδού Ρόδου Λίνδου."/>
  </head>
  <body>
    <article>
      <h1>Κλείνει η μεγαλύτερη γέφυρα της Ρόδου εξαιτίας σοβαρού στατικού προβλήματος</h1>
      <h2>Τι ανακοίνωσε πριν λίγο ο Περιφερειάρχης</h2>
      <address>
        <time datetime="2019-11-13T10:51:40+00:00">13 Nov 2019, 10:51</time>
      </address>
      <p>
        <b>Κλείνει σήμερα με απόφαση του περιφερειάρχη Νοτίου Αιγαίου κ. Γιώργου Χατζημάρκου, η μεγαλύτερη γέφυρα της Ρόδου, που βρίσκεται στην περιοχή Χαράκι, επί της Εθνικής Οδού Ρόδου Λίνδου.</b>
      </p>
      <p>Η απόφαση πάρθηκε από τις αρμόδιες υπηρεσίες και ανακοινώθηκε από τον κο Χατζημάρκο, εξαιτίας σοβαρού προβλήματος στατικότητας που παρουσίασε.</p>
      <p>Κλιμάκια των τεχνικών υπηρεσιών και της Τροχαίας βρίσκονται ήδη εκεί για να αποκόψουν την κυκλοφορία καθώς η γέφυρα έχει υποστεί σοβαρές ζημιές κι έχει γίνει επικίνδυνη μετά την έντονη βροχόπτωση της 5ης Νοεμβρίου.</p>
      <p>Ο περιφερειάρχης κος Γιώργος Χατζημάρκος, ζήτησε να συμμορφώνονται οι οδηγοί με τις υποδείξεις της Τροχαίας. Εντός της ημέρας θα υποδειχθεί ο δρόμος που θα πρέπει να ακολουθούν οι διερχόμενοι από την περιοχή για να εξυπηρετούνται με ασφάλεια στις μετακινήσεις τους.</p>
    </article>
  </body>
</html>