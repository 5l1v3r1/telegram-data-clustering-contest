<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42792_Na-Ternopilshchini-sin-obikrav-matir-pensionerku"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-13T10:27:00+00:00"/>
    <meta property="og:title" content="На Тернопільщині син обікрав матір пенсіонерку"/>
    <meta property="og:description" content="Штраф до п`ятдесяти неоподатковуваних мінімумів доходів громадян або виправні роботи на строк до двох років, або позбавлення волі на ст"/>
  </head>
  <body>
    <article>
      <h1>На Тернопільщині син обікрав матір пенсіонерку</h1>
      <address>
        <time datetime="2019-11-13T10:27:00+00:00">13 Nov 2019, 10:27</time>
      </address>
      <p><b>Штраф до п`ятдесяти неоподатковуваних мінімумів доходів громадян або виправні роботи на строк до двох років, або позбавлення волі на строк до трьох років загрожує жителю Лановецького району 1975 року народження.</b><br/><br/>До територіального підрозділу надійшла заява від 68-річної потерпілої. Вона зазначила, що з помешкання зникла готівка в розмірі 4300 гривень та мобільний телефон. У протиправному вона запідозрила свого сина, адже це не вперше коли чоловік чинить подібне.<br/><br/>Здогадки потерпілої підтвердили й правоохоронці. Краянин у скоєному зізнався. Кошти крадій вже встиг витратити на власні потреби.<br/><br/>Тепер йому доведеться відповідати перед законом відповідно до статті 185 Кримінального кодексу.<br/><br/>Триває розслідування.</p>
      <p>
        <i>Фото ілюстративне</i>
      </p>
    </article>
  </body>
</html>