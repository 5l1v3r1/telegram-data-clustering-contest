<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/mikhail-mikov-nedovolen-ot-rezultata-na-bsp-na-izborite-406610.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-13T10:04:00+00:00"/>
    <meta property="og:title" content="Миков: Бодрячески отчитаме изборите"/>
    <meta property="og:description" content="След успеха на президентските избори партията непрекъснато бележи спад в подкрепата"/>
  </head>
  <body>
    <article>
      <h1>Миков: Бодрячески отчитаме изборите</h1>
      <address><time datetime="2019-11-13T10:04:00+00:00">13 Nov 2019, 10:04</time> by <a rel="author">Редактори, кадър бТВ</a></address>
      <p>„Отлично представяне” – само това още не сме чули, това е в кръга на шегата. Истината е доста по-мрачна. Перспективата на БСП от този резултат е най-неприятното.  Бодряческото отчитане на изборите от ръководството е още по-неприятно”. Така бившият председател на БСП Михаил Миков определи в интервю за бТВ резултатите на социалистите на местните избори.</p>
      <p>По думите му след успеха на БСП на президентските избори партията непрекъснато бележи спад в подкрепата.</p>
      <p>Според Миков има размиване на образа на БСП, тъй се дава подкрепа безпринципно, включително и вдясно. Той даде за пример и факта, че във Варна социалистите в общинския съвет са подкрепили председателя на ГЕРБ.</p>
      <p>Бившият председател на БСП определи като тежък резултат за всички партии фактът, че 50% от избирателите на се гласували.</p>
      <p>Бъдещето на БСП, без изчистване на идейния си образ – левия профил, който представя мнозинството българи, онези 50% негласували да повярват, че БСП защитава техните интереси, няма особено светло бъдеще, видимо и от тези изборни резултати”, каза в заключение социалистът.</p>
    </article>
  </body>
</html>