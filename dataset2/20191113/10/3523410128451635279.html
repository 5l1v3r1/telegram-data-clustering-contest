<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639734/%DA%A9%D9%88%D8%AF%DA%A9%D8%A7%D9%86-%DA%86%D9%82%D8%AF%D8%B1-%D8%AA%D9%84%D9%88%DB%8C%D8%B2%DB%8C%D9%88%D9%86-%D8%AA%D9%85%D8%A7%D8%B4%D8%A7-%D9%85%DB%8C-%DA%A9%D9%86%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-13T10:37:00+00:00"/>
    <meta property="og:title" content="کودکان چقدر تلویزیون تماشا می کنند؟"/>
    <meta property="og:description" content="مرکزتحقیقات سازمان صدا وسیما در جدیدترین نظرسنجی میزان استقبال خردسالان و کودکان و نوجوانان از برنامه های تلویزیون را اعلام کرد."/>
  </head>
  <body>
    <article>
      <h1>
        <a href="https://www.bultannews.com/fa/news/639734/%DA%A9%D9%88%D8%AF%DA%A9%D8%A7%D9%86-%DA%86%D9%82%D8%AF%D8%B1-%D8%AA%D9%84%D9%88%DB%8C%D8%B2%DB%8C%D9%88%D9%86-%D8%AA%D9%85%D8%A7%D8%B4%D8%A7-%D9%85%DB%8C-%DA%A9%D9%86%D9%86%D8%AF">کودکان چقدر تلویزیون تماشا می کنند؟</a>
      </h1>
      <h2>مرکزتحقیقات سازمان صدا وسیما در جدیدترین نظرسنجی میزان استقبال خردسالان و کودکان و نوجوانان از برنامه های تلویزیون را اعلام کرد.</h2>
      <address><time datetime="2019-11-13T10:37:00+00:00">13 Nov 2019, 10:37</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، براساس نظرسنجی که مرکزتحقیقات سازمان صدا وسیما از خردسالان ۴ و ۵ سال، کودکان ۶ تا ۱۱ سال و نوجوانان ۱۲ تا ۱۷ سال به صورت جداگانه درسراسرکشور درباره تماشای برنامه‌های تابستان سیما انجام داده است مشخص شد به ترتیب ۸۴.۹، ۸۸.۷ و ۸۳ درصد از افراد دراین رده‌های سنی بیننده برنامه‌های مختلف تلویزیون بوده اند.</p>
      <p>براساس این نظرسنجی مشخص شد که از ۸۴.۹ درصد خردسالانی که پای برنامه‌های مختلف تلویزیون نشسته اند ۸۱.۲ درصد آن‌ها به نحوی بیننده برنامه‌های خردسال سیما بوده اند.</p>
      <p>همچنین از ۸۸.۷ درصد از کودکانی که بیننده برنامه‌های گوناگون تلویزیون بوده اند نیز ۸۲.۳ درصد به نحوی برنامه‌های کودک سیما را تماشا کرده اند و از ۸۳ درصد نوجوانان بیننده تلویزیون هم ۵۴.۸ درصد به نحوی برنامه‌های کودک و نوجوان سیما را دیده اند.</p>
      <p>میانگین مدت زمان تماشای برنامه‌های سیما درمیان خردسالان سه ساعت و سه دقیقه، درمیان بینندگان کودک سه ساعت و ۳۹ دقیقه و درمیان بینندگان نوجوان هم سه ساعت و ۲۵ دقیقه بوده است.</p>
      <p>پربیننده‌ترین ساعات تماشای برنامه‌های سیما درمیان خردسالان از ده صبح تا ۱۲ ظهر، درمیان کودکان از چهار تا پنج و سه تا چهار عصر و درمیان نوجوانان از هشت تا ده شب است.</p>
      <p>درفصل تابستان ۷۸.۱ درصد از خردسالان ۴ و ۵ سال بیننده برنامه‌های شبکه پویا بوده اند و بعد از این شبکه، شبکه دو با ۳۸.۴ درصد، شبکه پنج با ۱۴.۳ درصد، شبکه امید با ۱۴ درصد، شبکه قرآن با ۱۰.۸ درصد و شبکه آموزش هم با ۹.۱ درصد بیشترمخاطب خردسال را پای برنامه‌های خود نشانده اند.</p>
      <p>پرمخاطب‌ترین برنامه پخش ده برای کودکان خردسال نیز دراین شبکه‌ها به این ترتیب بوده است:</p>
      <p>۱-انیمیشن ببعی با ۴۴.۶ درصد از شبکه پویا</p>
      <p>۲-اتل متل یه جنگل با ۳۷.۹ درصد از شبکه پویا</p>
      <p>۳-ماهی فضایی با ۳۶.۸ درصد از شبکه پویا</p>
      <p>۴-ماشین کوکی‌ها با ۳۴.۹ درصد از شبکه پویا</p>
      <p>بینندگان کودک بین ۶ تا ۱۱ سال نیز در فصل تابستان شبکه پویا را بیش از شبکه‌های دیگر دیده اند که نتیجه نظرسنجی آن به ترتیب رتبه به شرح ذیل ارائه می‌شود:</p>
      <p>۱-شبکه پویا با ۷۸.۷ درصد</p>
      <p>۲-شبکه دو با ۴۴.۴ درصد</p>
      <p>۳-شبکه امید با ۲۴.۹ درصد</p>
      <p>۴-شبکه قرآن با ۱۶.۶ درصد</p>
      <p>۵-شبکه پنج با ۱۵.۴ درصد</p>
      <p>۶-شبکه آموزش با ۱۳.۹ درصد</p>
      <p>۱۰ برنامه اول مورد علاقه کودکان بین ۶ تا ۱۱ سال نیز براساس نظرسنجی مرکز تحقیقات به ترتیب درصد مخاطبان آن‌ها به این شرح است:</p>
      <p>۱-پاندای کونگ فوکار از شبکه پویا با ۴۶.۷ درصد</p>
      <p>۲-لاک پشت‌های نینجا از شبکه پویا با ۴۰.۸ درصد</p>
      <p>۳-خرس‌های محافظ جنگل از شبکه پویا با ۳۳.۹ درصد</p>
      <p>۴-موش خبرنگار ۳ ازشبکه پویا با ۳۰.۵ درصد</p>
      <p>۵-زنان کوچک از شبکه پویا با ۲۶.۵ درصد</p>
      <p>۶-رکاب زنان کوهستان از شبکه پویا با ۲۵.۷ درصد</p>
      <p>۷-پنگوئن ببری از شبکه پویا با ۲۵.۳ درصد</p>
      <p>۸-دیجیمون از شبکه پویا با ۲۴ درصد</p>
      <p>۹-مل مل و محله گل و بل بل از شبکه‌های پویا و دو سیما هر دو با ۲۳.۶ درصد</p>
      <p>درفصل تابستان بینندگان نوجوان بین ۱۲ تا ۱۷ سال هم انتخاب اولشان شبکه پویا با ۴۳.۶ درصد بوده است و بعد از این شبکه، شبکه امید با ۲۸.۵ درصد، شبکه دو با ۲۶.۲ درصد، شبکه قرآن با ۱۲.۸ درصد، شبکه پنج با ۱۲.۶ درصد و شبکه آموزش با ۱۱.۴ درصد قرار دارند.</p>
      <p>بینندگان نوجوان سیما هم از میان برنامه‌های مختلف برنامه‌های ذیل را با این میزان درصد بیشتر از سایربرنامه دیده اند:</p>
      <p>۱-سریال آوای باران از شبکه امید با ۱۳ درصد</p>
      <p>۲-موش خبرنگار ۳ از شبکه پویا با ۱۰.۱ درصد</p>
      <p>۳-زنان کوچک از شبکه پویا با ۱۰ درصد</p>
      <p>۴-کلاه قرمزی از شبکه دو با ۹.۲ درصد</p>
      <p>۵-قهرمانان تنیس از شبکه پویا با ۸.۹ درصد</p>
      <p>درفصل تابستان ۵۶ درصد خردسالان بیننده برنامه‌های بزرگسال سیما بوده اند و ۶۰.۷ درصد از آن‌ها به انجام بازی‌های رایانه‌ای و موبایلی و ۵۲.۵ درصد هم به تماشای سی دی و دی وی دی فیلم‌ها و انیمیشن‌ها نشسته اند.</p>
      <p>۷۱ درصد از کودکان ۶ تا ۱۱ سال هم در تابستان بیننده برنامه‌های بزرگسال سیما بوده اند و ۶۸.۸ درصد از آن‌ها پای بازی‌های رایانه‌ای و موبایلی، ۶۳.۲ درصد پای مطالعه درسی و غیردرسی و ۶۰.۱ درصد هم پای تماشای سی دی و دی وی دی نشسته اند.</p>
      <p>براساس این نظرسنجی ۷۷.۶ درصد از نوجوانان ۱۲ تا ۱۷ سال در تابستان وقت خود را برای تماشای برنامه‌های بزرگسالان از سیما گذرانده اند.</p>
      <p>همچنین ۷۴.۷ درصد از نوجوانان دراین مدت به انجام بازی‌های یارانه‌ای و موبایلی، ۷۲.۷ درصد به استفاده از اینترنت و ۷۱.۲ درصد هم به خواندن مطالب درسی و غیردرسی پرداخته اند.</p>
    </article>
  </body>
</html>