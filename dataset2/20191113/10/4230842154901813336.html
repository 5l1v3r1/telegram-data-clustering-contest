<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191113-chy-gotovi-ukrayintsi-do-zminy-klimatu-rezultaty-opytuvannya-kmef/"/>
    <meta property="og:site_name" content="ФАКТИ"/>
    <meta property="article:published_time" content="2019-11-13T10:35:00+00:00"/>
    <meta property="og:title" content="Чи готові українці до зміни клімату – результати опитування КМЕФ"/>
    <meta property="og:description" content="В межах програми Київського міжнародного економічного форуму відбулася прес-конференція Чи готові українці до зміни клімату."/>
  </head>
  <body>
    <article>
      <h1>Чи готові українці до зміни клімату – результати опитування КМЕФ</h1>
      <address>
        <time datetime="2019-11-13T10:35:00+00:00">13 Nov 2019, 10:35</time>
      </address>
      <p>В межах програми Київського міжнародного економічного форуму відбулася прес-конференція Чи готові українці до зміни клімату.</p>
      <p>Під час панельної дискусії Як зміни клімату змінять ваш бізнес її учасники зазначили, що у багатьох країнах світу зафіксоване значне зростання актуальності проблем, пов’язаних зі зміною клімату.</p>
      <p>Сьогодні зростає екологічна свідомість суспільства, популяризується культура відповідального споживання та активно бойкотуються рішення влади та бізнесу, що суперечать екологічному порядку денному.</p>
      <p>Тому Київський міжнародний економічний форум та UDP Renewables спільно з центром дослідження суспільної думки Socis провели масштабне соціологічне опитування щодо питань зміни клімату в Україні.</p>
      <p>Дослідження проводилось за підтримки Bohush Communications 11 – 18 вересня 2019 року. Загалом було опитано 1200 респондентів.</p>
      <p>Результати дослідження є аналітичним звітом, в якому співставлені дані досліджень 2014 та 2017 років, проведених за підтримки Глобального екологічного фонду в межах реалізації Програми розвитку ООН Інтеграція положень Конвенції Ріо у національну політику України.</p>
      <p>
        <b>Читайте:</b>
        <a href="https://fakty.com.ua/ua/ukraine/20190829-26-organizatsij-vystupyly-proty-vykorystannya-ekologiyi-u-politychnyh-ta-biznes-tsilyah/"> 26 організацій виступили проти використання екології у політичних та бізнес-цілях</a>
      </p>
      <p>Згідно з результатами дослідження, головними екологічними проблемами для України є такі:</p>
      <ul>
        <li>проблеми зі сміттям – 57,5%</li>
        <li>вирубка лісів – 56,4%</li>
        <li>забруднення річок – 54,4%</li>
        <li>забруднення повітря – 45,4%</li>
        <li>забруднення ґрунтів – 25,3%</li>
      </ul>
      <p>Крім того, 76,8 % українців переконані, що заходи з покращення екологічної ситуації в країні мають фінансуватися державою, 60,4% покладають на владу роль ініціатора екологічної політики в Україні.</p>
      <p>Цікавим є те, що 67,2% респондентів заявляють про свою готовність платити більше за споживання енергії, виробленої екологічно чистими технологіями.</p>
      <p>Але водночас 37,3% не готові витратити жодної копійки сукупного доходу родини на комплекс заходів з покращення екологічної ситуації в країні.</p>
      <p>Вселяє оптимізм те, що 73,2% українців заявляють про свою готовність діяти для покращення стану довкілля.</p>
      <p>Раніше Факти ICTV писали, що <a href="https://fakty.com.ua/ua/videos/cherez-smittya-na-zakarpatti-ukrayinu-mozhut-chekaty-miljonni-shtrafy-vid-yes/">через сміття на Закарпатті</a> Україну можуть чекати мільйонні штрафи від ЄС.</p>
    </article>
  </body>
</html>