<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/rozvedennya-sil-na-donbasi-shcho-vidbuvayetsya-zaraz-novini-ukrajini-50053272.html"/>
    <meta property="og:site_name" content="НВ"/>
    <meta property="article:published_time" content="2019-11-13T10:58:00+00:00"/>
    <meta property="og:title" content="Розведення сил на Донбасі: в районі Петровського почалося розмінування територій"/>
    <meta property="og:description" content="У середу, 13 листопада, в районі Петровського на Донбасі розпочалося розмінування територій після розведення сил і засобів."/>
  </head>
  <body>
    <article>
      <h1>Розведення сил на Донбасі: в районі Петровського почалося розмінування територій</h1>
      <h2>У середу, 13 листопада, в районі Петровського на Донбасі розпочалося розмінування територій після розведення сил і засобів.</h2>
      <address>
        <time datetime="2019-11-13T10:58:00+00:00">13 Nov 2019, 10:58</time>
      </address>
      <p>Про це повідомив начальник прес-центру штабу операції Об'єднаних сил Андрій Агєєв, пише <a href="https://www.unian.net/war/10753338-na-uchastke-razvedeniya-vozle-petrovskogo-nachalos-razminirovanie-territorii.html">УНІАН</a>.</p>
      <p>За його словами, цей процес є дзеркальним, контрольовані Росією бойовики теж здійснюють розмінування.</p>
      <p>"Згідно підтвердженню ОБСЄ заходи з розмінування проходять дзеркально. Вони запевняють, що противник з того боку також проводить відповідні заходи з розмінування своєї частини ділянки", - уточнив Агєєв.</p>
      <p>Читайте також:<br/><a href="https://nv.ua/ukr/ukraine/politics/vidvedennya-viysk-na-donbasi-shcho-skazav-komanduvach-oos-novini-ukrajini-50051524.html">&amp;nbspНе «сіра зона», а район безпеки. Командувач ООС пояснив суть розведення військ на Донбасі</a></p>
      <p>Нагадаємо, в зоні Операції Об'єднаних сил проходить процес відведення військ. Його почали після домовленості, досягнутої 1 жовтня під час тристоронніх переговорів в Мінську щодо врегулювання ситуації на сході України.</p>
      <p>Збройні сили України і проросійські бойовики повинні відійти з займаних ними зараз позицій на трьох ділянках: Станиця Луганська, Петровське та Золоте.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatar_colors/000/011/044/original/baea685c645b7205bc9925b9d05e3cbe.png?stamp=1&amp;q=85"/>
      </figure>
      <p>Марія Золкіна<br/>Розведення військ: як влада помиляється</p>
      <p>На всіх трьох ділянках закінчилася практична фаза розведення. Цей процес викликав протести частини населення, яка побоюється, що бойовики займуть залишені українськими військовими позиції.</p>
    </article>
  </body>
</html>