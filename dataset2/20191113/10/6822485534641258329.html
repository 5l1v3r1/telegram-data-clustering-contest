<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822042.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T10:13:00+00:00"/>
    <meta property="og:title" content="تقدیر رهبر انقلاب از میزبانی مردم مهران از زائران اربعین"/>
    <meta property="og:description" content="به گزارش فارس، حشمت الله رستمی معاون فرهنگی سازمان تبلیغات اسلامی ایلام صبح امروز در جمع خبرنگاران گفت: با توجه به میزبانی مردم شهرستان مهران از زائران اربعین حسینی و به منظور تقدیر از خدمت رسانی مردم این شهرستان، رهبر معظم انقلاب از مردم این شهرستان تقدیر می‌کنند."/>
  </head>
  <body>
    <article>
      <h1>تقدیر رهبر انقلاب از میزبانی مردم مهران از زائران اربعین</h1>
      <address>
        <time datetime="2019-11-13T10:13:00+00:00">13 Nov 2019, 10:13</time>
      </address>
      <p>معاون فرهنگی سازمان تبلیغات اسلامی ایلام گفت: به‌ جهت خدمات‌رسانی مردم شهرستان مهران به زائران اربعین حسینی، از سوی رهبر انقلاب از مردم مهران تقدیر به‌عمل خواهد آمد.</p>
      <p>به گزارش فارس، حشمت الله رستمی معاون فرهنگی سازمان تبلیغات اسلامی ایلام صبح امروز در جمع خبرنگاران گفت: با توجه به میزبانی مردم شهرستان مهران از زائران اربعین حسینی و به منظور تقدیر از خدمت رسانی مردم این شهرستان، رهبر معظم انقلاب از مردم این شهرستان تقدیر می‌کنند.</p>
      <p>وی افزود: به همین منظور پنج هزار بسته فرهنگی اهدایی رهبر معظم انقلاب بین مردم این شهرستان توزیع خواهد شد.</p>
      <p>معاون فرهنگی سازمان تبلیغات اسلامی ایلام تصریح کرد: این بسته‌های فرهنگی توسط ۱۲۰ نفر از روحانیان در قالب گروه‌های سه نفره، امروز از طریق مراجعه به درب منازل مردم این شهرستان  توزیع می‌شود.</p>
      <p>وی ادامه داد: علاوه بر بسته‌های فرهنگی، تقدیر نامه‌ای به نمایندگی از رهبر معظم انقلاب به‌منظور پاسداشت خدمات مردم مهران در ایام اربعین به مردم اهدا می‌شود.</p>
    </article>
  </body>
</html>