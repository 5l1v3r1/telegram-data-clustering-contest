<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/accidents/10081913-pyaniy-kremenchuzhanin-vikrav-mashinu-abi-prosto-pdyihati-do-mscya-roboti.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-13T10:27:00+00:00"/>
    <meta property="og:title" content="П'яний кременчужанин викрав машину, аби «просто під’їхати до місця роботи»"/>
    <meta property="og:description" content=" Крім того, він «катався» на викраденій машині без прав У Кременчуці п'яний чоловік викрав чужу машину, аби доїхати на ній на роботу. Про це інформує пресслужба патрульної поліції міста. На вулиці"/>
  </head>
  <body>
    <article>
      <h1>П'яний кременчужанин викрав машину, аби «просто під’їхати до місця роботи»</h1>
      <address><time datetime="2019-11-13T10:27:00+00:00">13 Nov 2019, 10:27</time> by <a rel="author">Катерина Турубара</a></address>
      <figure>
        <img src="https://www.telegraf.in.ua/uploads/posts/2019-11/1573632291_vikrav-mashinu.jpg"/>
      </figure>
      <p>
        <b>Крім того, він «катався» на викраденій машині без прав</b>
      </p>
      <p>У Кременчуці п'яний чоловік викрав машину, аби доїхати на ній на роботу. Про це інформує пресслужба патрульної поліції міста.</p>
      <p>На вулиці Вадима Пугачова екіпаж патрульних роти №4 зупинив автомобіль Peugeot Partner, який їхав з вимкненими фарами.</p>
      <figure>
        <img src="https://www.telegraf.in.ua/uploads/posts/2019-11/1573632260_vikrav-mashinu-2.jpg"/>
      </figure>
      <p>Під час розмови з водієм поліцейські зрозуміли, що він нетверезий. Кременчужанин погодився пройти освідування, і результат виявився позитивним — 1,94 проміле алкоголю. До того ж, чоловік «катався» на машині без прав.</p>
      <figure>
        <img src="https://www.telegraf.in.ua/uploads/posts/2019-11/1573632294_vikrav-mashinu-3.jpg"/>
      </figure>
      <p>Та і це ще не все — коли поліціянти складали на нього адміністративні протоколи, на службовий планшет правоохоронців надійшло повідомлення про те, що на вулиці Бетонній викрали автомобіль Peugeot. Державний номерний знак викраденої машини співпав зі знаком Peugeot Partner, на якому їхав п'яний кременчужанин.</p>
      <p>На місце події патрульні викликали слідчо-оперативну групу. А стосовно свого вчинку водій пояснив, що хотів лише під’їхати до місця роботи.</p>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a> Источник фото: патрульна поліція Кременчука</p>
    </article>
  </body>
</html>