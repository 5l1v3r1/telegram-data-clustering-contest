<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/corteva-agriscience-prodemonstruvala-zrostannya-pributku-u-iii-kvartali-2019-r-v-%d1%94vropi-ukra%d1%97na-zmicznila-poziczi%d1%97-u-sektori-nasinnya/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-13T10:15:00+00:00"/>
    <meta property="og:title" content="Corteva Agriscience продемонструвала зростання прибутку у III кварталі 2019 р. в Європі. Україна зміцнила позиції у секторі насіння "/>
    <meta property="og:description" content="Corteva Agriscience опублікувала фінансову звітність за III квартал 2019 року, що завершився 30 вересня 2019 р. Компанія підтвердила прогноз по чистому обс"/>
  </head>
  <body>
    <article>
      <h1>Corteva Agriscience продемонструвала зростання прибутку у III кварталі 2019 р. в Європі. Україна зміцнила позиції у секторі насіння </h1>
      <address>
        <time datetime="2019-11-13T10:15:00+00:00">13 Nov 2019, 10:15</time>
      </address>
      <figure>
        <img src="https://infoindustria.com.ua/wp-content/uploads/2019/07/Corteva_logo.jpg"/>
      </figure>
      <p>
        <b>Corteva Agriscience опублікувала фінансову звітність за III квартал 2019 року, що завершився 30 вересня 2019 р.</b>
      </p>
      <p>Компанія підтвердила прогноз по чистому обсягу продажів на 2019 рік і планує отримати операційний прибуток EBITDA близько 1,9 млрд дол. США, що відповідає межі раніше заявленого діапазону. Синергія витрат від злиття за три місяці склала приблизно 100 млн дол. США, що відповідає запланованому обсягу витрат. Чистий обсяг продажів у регіоні Європи, Близького Сходу та Африки продемонстрував зростання на 3%, до 305 млн. дол. США у порівнянні з 296 млн. дол. США у сезоні 2018 року, в той час як органічне зростання становило 8%.</p>
      <p>«Наші співробітники докладали величезних зусиль протягом всього кварталу, надаючи підтримку сільгоспвиробниками, незважаючи на численні проблеми, з якими стикалася галузь. Corteva домоглася істотного приросту прибутку в порівнянні з попереднім роком і успішно просувається в таких пріоритетних напрямках, як створення біржової вартості акцій, включаючи забезпечення реєстрації нових продуктів, стимулювання безперервної синергії і підвищення продуктивності, а також повернення коштів акціонерам», — зазначив Джеймс К. Коллінз-мол., головний виконавчий директор Corteva Agriscience.</p>
      <p>Україна продемонструвала сильні позиції у секторі насіння у сезоні 2019 року у порівнянні з сезоном 2018 року – відбулося зростання долі ринку по насінню кукурудзи та соняшника, зокрема у сегменті великих товаровиробників. Так, частка ринку компанїї за даними Kleffman становить 21% в сегменті насіння кукурудзи та 21,3% в сегменті насіння соняшника, причому суттєве зростання долі ринку компанії також відбулося в сегменті гібридів високоолеїнового соняшника — до 20% у порівнянні з сезоном минулого року. На рівні ключових агрохолдингів Corteva Agriscience впевнено додає долю ринку у продажах, зростаючи вже другий рік поспіль на 5-7% за сезон у кукурудзі та соняшнику.</p>
      <p>«В Україні ми задоволені сезоном 2019 року та очікуємо подальше зростання, зокрема, завдяки запровадженню мультибрендової мультиканальної стратегії – виходу на прямі продажі насіннєвого бренду Pioneer та дистрибуційної моделі продажів оновленого портфоліо бренду Brevant і інноваційних засобів захисту рослин, — зазначив Сергій Харін, керівник бізнесу Corteva Agriscience у Східній Європі. – В першу чергу ми ставимо в основу нашої стратегії потреби сільгоспвиробників, пропонуючи їм найбільш ефективний доступ до найсильнішого генетичного асортименту Corteva Agriscience та передових технологій».</p>
      <p>Інфоіндустрія за матеріалами прес-служби Corteva Agriscience</p>
    </article>
  </body>
</html>