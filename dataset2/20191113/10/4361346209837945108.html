<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/mozogjon-a-cukorbaj-ellen/186452"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-13T10:30:00+00:00"/>
    <meta property="og:title" content="Mozogjon a cukorbaj ellen!"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Mozogjon a cukorbaj ellen!</mark>
      </h1>
      <address><time datetime="2019-11-13T10:30:00+00:00">13 Nov 2019, 10:30</time> by <a rel="author">Bors</a></address>
      <p>Idén még több ingyenes gyerekprogrammal várja a családokat az Egy Csepp Figyelem Alapítvány most vasárnap 10 és 18 óra között Budapesten, a Millenáris B épületében. Fellép többek között Gáspár Laci, a Kicsi Gesztenye Klub, Kocsis Tibor, a Kolompos, és Erős Antónia vezetésével interaktív Egészségtalkshow-ban vesznek részt hírességek.</p>
      <figure>
        <img src="http://media.borsonline.hu/cikk/20/192031/big-lead/650x360/2021589_shutterstock-555582304.jpg"/>
        <figcaption>A sport a cukorbetegek életminőségét jelentősen javítja © Shutterstock</figcaption>
      </figure>
      <p>A Nemzetközi Diabétesz Világnaphoz kapcsolódva Antónia és a budapesti dán nagykövet, Kirsten Geelan vezetésével 15 órakor indul a hagyományos Diabétesz Séta. Ezzel az Egy Csepp Figyelem Alapítvány arra hívja fel a figyelmet, hogy napi harminc perc mozgással sokat tehetünk a 2-es típusú diabétesz megelőzéséért és a szövődmények kialakulásának elkerüléséért, késleltetéséért. Valamint hogy a sport a cukorbetegek számára az életminőség jelentős javulását, a jobb vércukorértékeket jelentheti. A sétán számos, az ország több pontjáról érkező diabéteszklub vesz részt, de bárki csatlakozhat. Idén ugyanakkor a környezettudatosság jegyében a résztvevők nem engednek fel héliumos léggömböket.</p>
      <p>Lesznek ingyenes szűrések is, diabetológiai és dietetikai tanácsadás, valamint meg lehet kóstolni – a készlet erejéig – Magyarország cukormentes tortáját is.</p>
    </article>
  </body>
</html>