<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/u-centri-kiyeva-sogodni-posilili-zahodi-bezpeki-329458_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T10:26:00+00:00"/>
    <meta property="og:title" content="У центрі Києва сьогодні посилили заходи безпеки"/>
    <meta property="og:description" content="Біля Верховної Ради мітингують проти відкриття ринку землі."/>
  </head>
  <body>
    <article>
      <h1>У центрі Києва сьогодні посилили заходи безпеки</h1>
      <h2>Біля Верховної Ради мітингують проти відкриття ринку землі.</h2>
      <address>
        <time datetime="2019-11-13T10:26:00+00:00">13 Nov 2019, 10:26</time>
      </address>
      <p>У Києві у середу, 13 листопада, поліцейські та військовослужбовці Нацгвардії несуть службу у посиленому режимі через проведення масових акцій. Про це повідомляють у відділі комунікації столичної поліції.</p>
      <p>Зазначається, що в урядовому кварталі розпочали акції кілька партій та громадських організацій. Задля забезпечення публічної безпеки і порядку правоохоронці заступили на чергування у посиленому режимі. Організаторів та учасників заходів закликають дотримуватися законодавства й не порушувати громадський порядок.</p>
      <p>Сьогодні біля стін Верховної Ради проходить мітинг проти відкриття ринку землі. Народні <a href="https://dt.ua/POLITICS/rada-sogodni-rozglyane-odinadcyat-zakonoproyekiv-pro-rinok-zemli-329455_.html"><b>депутати розглядатимуть одинадцять законопроєків про ринок землі</b></a> в Україні.</p>
      <p>Детальніше про реформу читайте у статті Юрія Кононенка <b><a href="https://dt.ua/macrolevel/zemelna-reforma-chi-viboyistiy-shlyah-u-daleke-minule-327387_.html">"Земельна реформа чи вибоїстий шлях в далеке минуле?"</a></b> у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>