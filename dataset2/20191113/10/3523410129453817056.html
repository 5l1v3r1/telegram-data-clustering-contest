<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639728/%DA%A9%D9%85%D8%AF%DB%8C%D9%86%DB%8C-%DA%A9%D9%87-%D9%86%D9%82%D8%B4-%D8%AC%D8%AF%DB%8C-%D8%A8%D8%A7%D8%B2%DB%8C-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-13T10:17:00+00:00"/>
    <meta property="og:title" content="کمدینی که نقش جدی بازی کرد"/>
    <meta property="og:description" content="شهربانو موسوی بازیگر «حکایت‌های کمال» از متفاوت بودن نقش خود در این مجموعه گفت."/>
  </head>
  <body>
    <article>
      <h1>
        <a href="https://www.bultannews.com/fa/news/639728/%DA%A9%D9%85%D8%AF%DB%8C%D9%86%DB%8C-%DA%A9%D9%87-%D9%86%D9%82%D8%B4-%D8%AC%D8%AF%DB%8C-%D8%A8%D8%A7%D8%B2%DB%8C-%DA%A9%D8%B1%D8%AF">کمدینی که نقش جدی بازی کرد</a>
      </h1>
      <h2>شهربانو موسوی بازیگر «حکایت‌های کمال» از متفاوت بودن نقش خود در این مجموعه گفت.</h2>
      <address><time datetime="2019-11-13T10:17:00+00:00">13 Nov 2019, 10:17</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، شهربانو موسوی بازیگر،  درباره بازی در سریال «حکایت‌های کمال» گفت: به طور کلی بازی در کاراکتر شجاع و بسیار جدی برای یک بازیگر به قول شما طنز سختی خاص خود را دارد. من در این سریال نقش عمه خانواده را ایفا می‌کنم. سعی داشتم تا بازی متفاوتی داشته باشم و یک عمه مقتدر را به تصویر بکشم. عمه با خانواده کمال زندگی می‌کند و همه کاراکتر‌ها از او حرف‌شنوی دارند، زیرا بسیار باتجربه است.</p>
      <p>بازیگر «متهم گریخت» ادامه داد: با دیالوگ‌هایی که عمه دارد، مردم استقبال خوبی از این شخصیت داشتند؛ اما همه اینها به خاطر اعتماد و تیزهوشی آقای صلح میرزایی کارگردان سریال است. با راهنمایی ایشان بود که یک بازیگر کمدی به سمت یک نقش خاص هدایت شد.</p>
      <p>موسوی عنوان کرد: به تصویر کشیدن حال و هوای دهه چهل و بازی گرفتن از بازیگران لازمه اش توانمند بودن کارگردان است. با توجه به فیلمنامه خوبی که داشتیم این اتفاق به خوبی رخ داد. سریال حکایت های کمال زندگی یک خانواده و ارتباط آن‌ها با محل و همسایه‌ها را به تصویر می‌کشد.</p>
      <p> </p>
    </article>
  </body>
</html>