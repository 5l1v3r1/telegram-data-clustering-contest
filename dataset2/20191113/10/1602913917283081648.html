<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/cod-portocaliu-de-vant-puternic-de-pana-la-140km-h-in-zece-judete-din-tara-18576989"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-13T10:04:35+00:00"/>
    <meta property="og:title" content="Cod portocaliu de vânt puternic, de până la 140km/h, în zece judeţe din ţară"/>
    <meta property="og:description" content="Meteorologii au emis, miercuri, mai multe avertizări Cod portocaliu de vânt puternic, valabile în zonele de munte din zece judeţe ale ţării, până la ora 18.00."/>
  </head>
  <body>
    <article>
      <h1>Cod portocaliu de vânt puternic, de până la 140km/h, în zece judeţe din ţară</h1>
      <address><time datetime="2019-11-13T10:04:35+00:00">13 Nov 2019, 10:04</time> by <a rel="author">Cosmin Pirv, Mediafax</a></address>
      <p>Meteorologii au emis, miercuri, mai multe avertizări Cod portocaliu de vânt puternic, valabile în zonele de munte din zece judeţe ale ţării, până la ora 18.00.</p>
      <p>Avertizările vizează zonele montane, de la altitudini de peste 1.800 de metri, din judeţele Argeş, Prahova, Dâmboviţa, Gorj, Vâlcea, Alba, Braşov, Sibiu, Caraş-Severin şi Hunedoara.</p>
      <p>Potrivit ANM, în aceste zone se va semnala vânt puternic cu viteze ce vor atinge la rafală 120-140 km/h.</p>
      <p>Meteorologii au emis şi avertizări Cod galben de vânt. Acestea vizează zonele joase ale judeţelor Argeş, Arad şi Timiş, dar şi localităţile Târgovişte, Găeşti, Corbii Mari, Dragomireşti, Dragodana, Voineşti, Petreşti, Mătăsaru, Tătărani, Gura Şuţii, Ludeşti, Ulieşti, Mogoşani, Vişina, Măneşti, Şelaru, Ulmi, Cobia, Produleşti, Costeştii din Vale, Crângurile, Hulubeşti, Raciu, Cândeşti, Morteni, Lucieni, Pietrari, Valea Mare, Gura Foii, Răscăeţi, Şotânga din judeţul Dâmbiviţa şi Dobroteşti, Tătărăştii de Jos, Scrioaştea, Ciolăneşti, Blejeşti, Vârtoape, Trivalea-Moşteni, Poeni, Tătărăştii de Sus, Gratia, Siliştea-Gumeşti, Siliştea, Cosmeşti, Talpa, Scurtu Mare, Drăcşenei, Zâmbreasca, Sârbeni, Săceni, Necşeşti, Beuca, Purani, Dideşti, Stejaru, Balaci din judeţul Teleorman.</p>
      <p>Specialiştii susţin că în aceste zone vântul va sufla cu viteze la rafală de 55-65 km/h. Avertizarea este valabilă până la ora 16.00.</p>
      <p>O avertizare Cod galben este valabilă până la ora 15.00 în localităţile Sibiu, Cisnădie, Avrig, Tălmaciu, Şelimbăr, Roşia, Racoviţa, Turnu Roşu, Sadu, Boiţa din judeţul Sibiu, iar o alta vizează, până la ora 14.00, judeţele Botoşani, Suceava, Neamţ şi Iaşi.</p>
    </article>
  </body>
</html>