<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621307/%D9%85%D8%B9%D8%A7%D9%88%D9%86-%D8%A7%D8%AC%D8%B1%D8%A7%DB%8C%DB%8C-%D8%B4%D9%88%D8%B1%D8%A7%DB%8C-%D9%86%DA%AF%D9%87%D8%A8%D8%A7%D9%86-%D8%A7%D8%B2-%D9%85%D9%88%D8%B6%D9%88%D8%B9-%D8%A7%D8%AD%D8%B1%D8%A7%D8%B2-%D8%B5%D9%84%D8%A7%D8%AD%DB%8C%D8%AA-%D9%88-%D9%86%D8%B8%D8%A7%D8%B1%D8%AA-%D8%A7%D8%B3%D8%AA%D8%B5%D9%88%D8%A7%D8%A8%DB%8C-%DA%A9%D9%88%D8%AA%D8%A7%D9%87-%D9%86%D9%85%DB%8C%E2%80%8C%D8%A2%DB%8C%DB%8C%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-13T10:43:00+00:00"/>
    <meta property="og:title" content="معاون اجرایی شورای نگهبان: از موضوع احراز صلاحیت و نظارت استصوابی کوتاه نمی‌آییم"/>
    <meta property="og:description" content="معاون اجرایی و امور انتخابات شورای نگهبان گفت: از موضوع احراز صلاحیت و نظارت استصوابی کوتاه نمی‌آییم چرا که وظیفه قانونی ماست."/>
  </head>
  <body>
    <article>
      <h1>معاون اجرایی شورای نگهبان: از موضوع احراز صلاحیت و نظارت استصوابی کوتاه نمی‌آییم</h1>
      <address>
        <time datetime="2019-11-13T10:43:00+00:00">13 Nov 2019, 10:43</time>
      </address>
      <p>
        <i>معاون اجرایی و امور انتخابات شورای نگهبان گفت: از موضوع احراز صلاحیت و نظارت استصوابی کوتاه نمی‌آییم چرا که وظیفه قانونی ماست.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>محمدحسن صادقی‌مقدم عضو حقوقدان و معاون اجرایی و امور انتخابات شورای نگهبان طی سخنانی در همایش سراسری هیأت‌های نظارت بر انتخابات یازدهمین دوره مجلس شورای اسلامی که در مشهد برگزار شد با اشاره به بیانات امامین انقلاب اسلامی درباره شورای نگهبان، تصریح کرد: اگر فرمایشات امام راحل و مقام معظم رهبری درباره شورای نگهبان را نگاه کنیم، این نهاد مقدس در کلام آن‌ها جایگاه بسیار مهم و رفیعی دارد.</p>
      <p>معاون اجرایی و امور انتخابات شورای نگهبان با اشاره به اهداف برگزاری همایش هیأت‌های نظارت، ادامه داد: همه می‌دانند که چه وظایفی بر عهده شورای نگهبان است، اما این همایش تأکیدی بر قانون و تبیین عنوان استصوابی و احراز صلاحیت در شورای نگهبان است.</p>
      <figure>
        <img src="https://aftabnews.ir/files/fa/news/1398/8/22/358805_483.jpg"/>
      </figure>
      <p>صادقی‌مقدم اضافه کرد: اساس کار ما قانون است ولاغیر؛ قانون هم وظایف شورای نگهبان را تبیین کرده و بنده هم اخیراً در وزارت کشور عرض کردم که ما با هر کسی که در مقام بحث قانونی، دانشجویی، استادی و حتی طلبگی باشد، حاضریم درباره جایگاه شورا بحث کنیم چرا که این جایگاه کاملاً روشن و واضح است.</p>
      <p>وی با بیان اینکه ما از موضوع احراز صلاحیت و نظارت استصوابی کوتاه نمی‌آیم چرا که وظیفه قانونی شورای نگهبان است، تأکید کرد: تدبیر حکیمانه‌ای بود که عزیزان در تدوین قانون اساسی داشتند و شورای نگهبان را تضمین‌کننده سلامت انقلاب و نظام برشمردند و این مطلب بسیار روشن و واضح است.</p>
    </article>
  </body>
</html>