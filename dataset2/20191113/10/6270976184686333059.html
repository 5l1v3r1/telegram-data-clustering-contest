<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/13/sud-vidpravyv-pid-domashnij-aresht-chlena-rady-nbu-sprava-pro-kredyt-prodovzhuyetsya/"/>
    <meta property="og:site_name" content="Рубрика"/>
    <meta property="article:published_time" content="2019-11-13T10:28:11+00:00"/>
    <meta property="og:title" content="Суд відправив під домашній арешт члена ради НБУ: справа про кредит продовжується"/>
    <meta property="og:description" content="Вищий антикорупційний відправив під цілодобовий домашній арешт колишнього виконувача обов’язків начальника управління НБУ по Києву та Київській області Миколу Каленського в справі про привласнення стабілізаційного кредиту для “VAB Банку”. Відомо з засідання ВАКС, пише “УП”. Суддя задовольнила клопотання прокурора частково. Каленського відправили під цілодобовий домашній арешт. Йому заборонили залишати місце проживання у селі Стоянка. Він […]"/>
  </head>
  <body>
    <article>
      <h1>Суд відправив під домашній арешт члена ради НБУ: справа про кредит продовжується</h1>
      <address><time datetime="2019-11-13T10:28:11+00:00">13 Nov 2019, 10:28</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/09/20180115132218-620x420-c-1.jpg"/>
      </figure>
      <p>
        <b>
          <b>Вищий антикорупційний відправив під цілодобовий домашній арешт колишнього виконувача обов’язків начальника управління НБУ по Києву та Київській області Миколу Каленського в справі про привласнення стабілізаційного кредиту для “VAB Банку”.</b>
        </b>
      </p>
      <p>Відомо з засідання ВАКС, пише <a href="https://www.pravda.com.ua/news/2019/11/13/7231826/">“УП”.</a></p>
      <p>Суддя задовольнила клопотання прокурора частково. Каленського відправили під цілодобовий домашній арешт.</p>
      <p>Йому заборонили залишати місце проживання у селі Стоянка. Він зобов’язаний прибувати до слідчого чи прокурора за вимогою, тощо.</p>
      <p>Каленський має здати паспорт, який дає змогу виїхати закордон, і носити електронний браслет.</p>
      <p>Каленський член ради НБУ. Його хотіла взяти на поруки перша заступниця голови НБУ Катерина Рожкова. За словами Рожкової, правління НБУ готове взяти на поруки всіх колишній працівників Нацбанку у справ “VAB Банку”.</p>
      <p>
        <b>Каленський один із 8-ми підозрюваних у справі про привласнення 1,2 млрд гривень кредиту “VAB Банку”, проте слідство вважає, що до схеми можуть бути причетні понад 15 осіб.</b>
      </p>
      <p>Пізно ввечері 12 листопада <a href="https://rubryka.com/2019/11/13/antykoruptsijnyj-sud-zaareshtuvav-ekschynovnytsyu-nbu-u-spravi-pro-kredyt/">суд обрав запобіжний захід у вигляді арешту</a> із правом внесення 15 млн грн застави колишній директорці генерального департаменту банківського нагляду НБУ Аллі Шульзі.</p>
      <p>Крім того, правоохоронці планують вручити підозру колишньому власнику “ВіЕйБі банку” Олегу Бахматюку.</p>
      <p>Також можуть притягнути до відповідальності членів правління НБУ, які приймали рішення про кредит банку.</p>
      <p>Слідство вважає, що у 2014 році бенефіціар VAB Банку Бахматюк вступив у змову з першим заступником голови НБУ Олександром Писаруком про видачу мільярдного кредиту під заставу майна, вартість якого завищили.</p>
      <p>12 листопада Бахматюк заявив, що планує повернутися в Україну і пропонує поетапно погасити 8 мільярдів гривень боргів належним йому і виведених з ринку банків VAB Банк і “Фінансова ініціатива” і внести 500 мільйонів гривень гарантійного внеску.</p>
    </article>
  </body>
</html>