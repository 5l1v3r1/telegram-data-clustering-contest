<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/astrology/story-thursday-pujan-vidhi-do-these-five-things-for-calm-guru-of-devtas-brihaspati-2846931.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-13T10:56:22+00:00"/>
    <meta property="og:title" content="गुरुवार के दिन करें ये 5 उपाय, घर में नहीं रहेगी रोजगार, विवाह से जुड़ी परेशानी"/>
    <meta property="og:description" content="अक्सर ऐसा होता है कि घर में किसी न किसी वजह से क्लेश होता रहता है, वहीं कई प्रयासों के बाद भी रोजगार या विवाह जैसे कार्यों में अड़चन आती रहती है। अगर आपके या आपके किसी करीबी के साथ भी ऐसा ही होता है,..."/>
  </head>
  <body>
    <article>
      <h1>गुरुवार के दिन करें ये 5 उपाय, घर में नहीं रहेगी रोजगार, विवाह से जुड़ी परेशानी</h1>
      <address><time datetime="2019-11-13T10:56:22+00:00">13 Nov 2019, 10:56</time> by <a rel="author">लाइव हिन्दुस्तान टीम ,नई दिल्ली</a></address>
      <p>अक्सर ऐसा होता है कि घर में किसी न किसी वजह से क्लेश होता रहता है, वहीं कई प्रयासों के बाद भी रोजगार या विवाह जैसे कार्यों में अड़चन आती रहती है। अगर आपके या आपके किसी करीबी के साथ भी ऐसा ही होता है, तो आपको वीरवार को कुछ ऐसे उपाय करने होंगे, जिससे आपके घर में मौजूद सारी नकारात्मकताएं दूर चली जाएं। बृहस्पति को देवताओं का गुरु माना जाता है। ऐसे में उन्हें प्रसन्न रखने के लिए आपको कुछ उपाय करने चाहिए। आइए, जानते हैं उपाय-</p>
      <p>-गुरुवार को केले के वृक्ष पर जल अर्पित करके शुद्ध घी का दीपक जलाकर गुरु के 108 नामों का उच्चारण करने से जल्दी ही जीवनसाथी की तलाश जल्द पूर्ण होगी।<br/>-शीघ्र विवाह के लिए बृहस्पतिवार का व्रत रखें और विशेष रूप से इस दिन पीले कपड़े पहनें और भोजन में भी पीली चीजों का सेवन करें।<br/>-यदि आपके व्यवसाय में बाधाएं चल रही हैं, तो गुरुवार को पूजाघर में हल्दी की माला लटकाएं, अपने कार्यस्थल पर पीले रंग की वस्तुओं का प्रयोग करें और भगवान लक्ष्मी-नारायण के मंदिर में लड्डू का भोग लगाना चाहिए।<br/>-अगर घर में दरिद्रता का नाश करना हो तो बृहस्पतिवार के दिन घर के सदस्य खासतौर पर महिलाएं बाल न धोएं, साथ ही नाखून भी न काटें।<br/>-अगर प्रमोशन या रोजगार संबंधी बाधा आ रही हो तो गुरुवार को किसी मंदिर में पीली वस्तुएं जैसे खाद्य पदार्थ, फल, कपड़े इत्यादि का दान करें, तो आप अपनाएं ये उपाय और विवाह व अन्य बाधाओं से मुक्ति पाएं।<br/> </p>
    </article>
  </body>
</html>