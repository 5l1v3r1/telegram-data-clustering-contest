<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191113-zakon-pro-derzhbyudzhet-2020-uhvalyat-14-lystopada-do-23-00-arahamiya/"/>
    <meta property="og:site_name" content="ФАКТИ"/>
    <meta property="article:published_time" content="2019-11-13T10:14:34+00:00"/>
    <meta property="og:title" content="Закон про держбюджет-2020 ухвалять 14 листопада до 23.00 – Арахамія"/>
    <meta property="og:description" content="На думку голови фракції Слуга народу Давида Арахамія, в четвер Верховна Рада на пленарному засіданні ухвалить державний бюджет на 2020 рік до 23.00."/>
  </head>
  <body>
    <article>
      <h1>Закон про держбюджет-2020 ухвалять 14 листопада до 23.00 – Арахамія</h1>
      <address>
        <time datetime="2019-11-13T10:14:34+00:00">13 Nov 2019, 10:14</time>
      </address>
      <p>На думку голови фракції Слуга народу Давида Арахамія, в четвер Верховна Рада на пленарному засіданні ухвалить державний бюджет на 2020 рік до 23.00.</p>
      <p>Голова фракції Слуга народу Давид Арахамія  наголосив, що у четвер, 14 листопада, з вірогідністю 90% бюджет на 2020 рік буде ухвалений остаточно, а не переноситиметься на третє читання.</p>
      <blockquote>– Мій прогноз, що ми десь там до 10-11 години вечора доопрацюємо і ухвалимо, – зазначив Арахамія.</blockquote>
      <p>Він зауважив, що проект держбюджету є “реалістичним, без фантазій, але є дуже велика вірогідність, що він буде переглянутий, з точки зору доходної частини.</p>
      <p><b>Читайте: </b><a href="https://fakty.com.ua/ua/ukraine/20191105-byudzhet-2020-osnovni-tsyfry-onovlenogo-dokumenta/">Бюджет 2020: основні цифри оновленого документа</a><br/>Перегляд бюджету у бік більших витрат може статися після першого півріччя 2020 року, оскільки дохідна частина повинна збільшитися за рахунок надходжень від отримання ліцензій на видобуток бурштину, легалізації грального бізнесу.</p>
      <p>Нагадаємо, що Факти ICTV детально проаналізували <a href="https://fakty.com.ua/ua/ukraine/20191107-subsydiyi-i-prozhytkovyj-minimum-ne-postrazhdayut-shho-treba-znaty-pro-derzhbyudzhet-2020/">державний бюджет України на 2020 рік. </a></p>
    </article>
  </body>
</html>