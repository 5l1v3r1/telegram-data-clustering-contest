<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/as-na-real-madrid-otnovo-grabna-zlatna-individualna-nagrada-1405719.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-13T10:23:00+00:00"/>
    <meta property="og:title" content="Ас на Реал Мадрид отново грабна &quot;златна&quot; индивидуална награда"/>
    <meta property="og:description" content="След като през 2018 година Лука Модрич прибра двете най-ценни индивидуални отличия - наградата The Best и Златната топка, хърватинът се поздрави с още един важен индивидуален трофей Хърватинът получи отличието Златен крак, което се връчва всяка година на футболит, навършил 29 години, а маестрото в халфовата линия на Реал получи наградата в Монако в понеделник"/>
  </head>
  <body>
    <article>
      <h1>Ас на Реал Мадрид отново грабна "златна" индивидуална награда</h1>
      <address><time datetime="2019-11-13T10:23:00+00:00">13 Nov 2019, 10:23</time> by <a rel="author">Sportlive.bg</a></address>
      <p>След като през 2018 година <b><a href="https://www.sportlive.bg/tags/13557">Лука Модрич</a></b> прибра двете най-ценни индивидуални отличия - наградата "The Best и "Златната топка", хърватинът се поздрави с още един важен индивидуален трофей. Хърватинът получи отличието "Златен крак", което се връчва всяка година на футболит, навършил 29 години, а маестрото в халфовата линия на Реал получи наградата в Монако в понеделник. </p>
      <p>Той се превърна в 17-ия футболист, спечелил ценната статуетка и е първият, който я получава непосредствено след спечелването и на Златната топка. Той е първият хърватин, който грабва наградата, както и четвъртият победител, който е играл за Реал Мадрид. </p>
      <p>"Това е истинска чест за мен. Завръщам се към най-доброто си ниво, както и показах в последния си мач. До края на годината има седем изключително важни мача и ще се опитаме да повишим допълнително нивото си", сподели Модрич при получаването на наградата. </p>
      <p>Това се очертава единствената индивидуална награда за Реал Мадрид през 2019 година след разочароващия сезон, а що се отнася до хърватина то е твърде вероятно <b><a href="https://www.sportlive.bg/worldfootball/spain/Dobrata-igra-na-Valverde-syzdade-dvuboq-Modrich---Kroos-za-titulqrno-mqsto-1405394.html">Лука Модрич да загуби титулярното си място при "кралете" (подробности четете тук).</a></b> </p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Istinska-ludnica-Maniqta-na-Peres-po-Mbape-vodi-do-basnoslovna-oferta-ot-Real-Madrid-1405715.html"/>
        <a href="https://www.sportlive.bg/worldfootball/england/Zvezda-na-Chelsi-ohladi-meracite-na-Real-Madrid-za-transfer-1405634.html"/>
        <a href="https://www.sportlive.bg/worldfootball/spain/Modrich-Zlatnata-topka-beshe-priznanie-za-cqlata-mi-kariera-1390411.html"/>
        <a href="https://www.sportlive.bg/worldfootball/worldfootballother/Modrich-opredeli-svoite-4-ma-favoriti-za-Zlatnata-topka-1387358.html"/>
        <a href="https://www.sportlive.bg/worldfootball/spain/Real-Madrid-zaigra-na-pylni-oboroti-no-i-dramata-v-kluba-se-uvelichava-1405479.html"/>
      </related>
    </article>
  </body>
</html>