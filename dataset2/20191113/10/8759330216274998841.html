<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903593/-blessureleed-bij-galatasaray-kan-club-brugge-helpen-in-zaak-diagne-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T10:16:00+00:00"/>
    <meta property="og:title" content="'Blessureleed bij Galatasaray kan Club Brugge helpen in zaak Diagne'"/>
    <meta property="og:description" content="Dat Mbaye Diagne niet meer in de bovenste schuif ligt bij Club Brugge, is duidelijk. Ondertussen doet het verhaal de ronde dat Blauw-Zwart in de winter al afscheid wil nemen van de aanvaller. Mogelijk helpt het blessureleed bij Galatasaray Blauw-Zwart een handje."/>
  </head>
  <body>
    <article>
      <h1>'Blessureleed bij Galatasaray kan Club Brugge helpen in zaak Diagne'</h1>
      <address>
        <time datetime="2019-11-13T10:16:00+00:00">13 Nov 2019, 10:16</time>
      </address>
      <p>
        <b>Dat Mbaye Diagne niet meer in de bovenste schuif ligt bij Club Brugge, is duidelijk. Ondertussen doet het verhaal de ronde dat Blauw-Zwart in de winter al afscheid wil nemen van de aanvaller. Mogelijk helpt het blessureleed bij Galatasaray Blauw-Zwart een handje.</b>
      </p>
      <p>Volgens onder meer het Turkse <a href="https://www.posta.com.tr/mbaye-diagne-devre-arasinda-galatasaraya-donebilir-haber-fotograf-2218941-5">Posta</a> overweegt Club Brugge de huurdeal van Diagne vroeger te beëindigen. Galatasaray staat evenwel niet voor dat idee te springen. De Turkse topclub was maar wat blij dat het voor Diagne een oplossing in België vond afgelopen zomer.</p>
      <p>Galatasaray heeft evenwel een probleem, het heeft geen centrumspitsen op overschot. Florin Andone viel afgelopen weekend na 11 minuten al uit tegen Gaziantep. De Roemeense huurling van Brighton staat met een gescheurde binnenkant van de knie minstens tot eind januari aan de kant.</p>
      <p>Ook op Radomel Falcao kan Galatasaray niet rekenen. De prestigetransfer van de Turken is al weken op de sukkel met een probleem aan de achillespees. De aanvaller kwam dit seizoen maar in actie in drie competitieduels. Daarin scoorde hij één keer.</p>
      <p>In de zaak Diagne is er voor Club Brugge en Galatasaray nog een probleem. De aanvaller speelde dit seizoen in competitieverband al voor beide clubs. In één seizoen mag een speler voor maximaal twee clubs uitkomen. Wil Diagne dit seizoen nog spelen zal dat met Club Brugge of Galatasaray moeten zijn.</p>
    </article>
  </body>
</html>