<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/DTP/na-vulitsi-hmelnitskogo-viyihav-avtobus-garmoshka-chi-bude-vin-voziti--10968889.html"/>
    <meta property="og:site_name" content="Всім"/>
    <meta property="article:published_time" content="2019-11-13T10:33:00+00:00"/>
    <meta property="og:title" content="На вулиці Хмельницького виїхав «автобус-гармошка». Чи буде він возити хмельничан"/>
    <meta property="og:description" content="Незвичайний для міста транспортний засіб помітили вчора, 12 листопада. Чи будуть його використовувати для перевезення пасажирів?"/>
  </head>
  <body>
    <article>
      <h1>На вулиці Хмельницького виїхав «автобус-гармошка». Чи буде він возити хмельничан</h1>
      <address><time datetime="2019-11-13T10:33:00+00:00">13 Nov 2019, 10:33</time> by <a rel="author" href="https://vsim.ua/authors/dkardash" target="_blank">Дмитро КАРДАШ</a></address>
      <ul>
        <li>Незвичайний для міста транспортний засіб помітили вчора, 12 листопада.</li>
        <li>Чи будуть його використовувати для перевезення пасажирів?</li>
      </ul>
      <p>Хмельничани помітили на вулицях міста незвичайний для Хмельницького вид транспорту — двосекційний автобус. Машини такого типу також називають «гармошками». Фото автобуса <a href="https://vsim.ua/goto/aHR0cHMlM0ElMkYlMkZ3d3cuZmFjZWJvb2suY29tJTJGcGhvdG8ucGhwJTNGZmJpZCUzRDEwMjEzNDk0MDAyMzc4NDA1JTI2YW1wJTNCc2V0JTNEZ20uMjE3MzcyMjg3MjkyMTQxMiUyNmFtcCUzQnR5cGUlM0QzJTI2YW1wJTNCdGhlYXRlcg==">виклав</a> хмельничанин Олег Стефанів у спільноті «Хмельницький Development».</p>
      <p>Про новий автобус ми запитали у заступника міського голови Хмельницького Андрія Бондаренка. Він розповів, що цей автобус проходив обкатку на маршруті №2. Новий перевізник, приватне підприємство «Автогаз-захід», перевіряв, чи можна його використовувати на вулицях Хмельницького. Зрештою з’ясували, що це неможливо, тому хмельничан таком автобусом возити не будуть. На маршруті будуть використовувати звичайні великогабаритні автобуси.</p>
      <p>Нагадаємо, що ПП «Автогаз-захід» виграло конкурс на перевезення пасажирів за маршрутом автобусу №2. На засіданні виконавчого комітету міської ради розглядатимуть питання щодо підписання з ними договору на п’ять років. Засідання відбудеться завтра, 14 листопада. «Автогаз-захід» планує возити хмельничан великогабаритними автобусами з низькою підлогою. Про інші маршрути, для яких обрали перевізників, ви можете дізнатися в матеріалі «<a href="https://vsim.ua/DTP/u-miskradi-viznachili-pereviznikiv-dlya-12-avtobusnih-marshrutiv-hmeln-10961100.html">У міськраді визначили перевізників для 12 автобусних маршрутів Хмельницького</a>».</p>
      <p>Невдовзі у Хмельницький мають прибути п’ять нових тролейбусів виробництва заводу «Богдан». Їх мають привезти до 20 листопада. Про це розповів Андрій Бондаренко. За його словами, вже попередньо визначили маршрут, на якому використовуватимуть тролейбуси. Він сполучатиме мікрорайон «Ракове» та завод «Катіон». Пройде маршрут такими вулицями:</p>
      <ul>
        <li>Довженка</li>
        <li>Гарнізонна</li>
        <li>Майборського</li>
        <li>Чорновола</li>
        <li>Красовського</li>
        <li>Купріна</li>
        <li>Кам’янецька</li>
        <li>Тернопільська</li>
      </ul>
      <p>Маршрут тролейбуса матиме №4. На його частині немає контактної мережі, але це на заваді не стане. Адже, як ми повідомляли раніше, нові тролейбуси зможуть їхати автономно на відстань до 21 кілометра.</p>
      <figure>
        <img src="https://img.20minut.ua/uploads/ckeditor/0015/40/f77b8a460a4a22cd004f372a62fd19e076eaeed5.png?hash=2019-11-13-11-02-40"/>
        <figcaption>Червоні лінії — ділянки з контактною мережею, сині лінії — ділянки без контактної мережі</figcaption>
      </figure>
      <p>Нагадаємо, що у Хмельницького має з’явитися новий <a href="https://vsim.ua/DTP/u-hmelnitskomu-mozhe-zyavitisya-noviy-avtobusniy-marshrut-10962689.html">автобусний маршрут</a> під №3. Він сполучастиме філармонію та мікрорайон Озерна. Розглядатимуть питання щодо створення маршруту на засіданні виконкому завтра, 14 листопада. Згідно з проектом рішення, маршрут пройде вулицями Панаса Мирного, Озерною, Степана Бандери та Кам’янецькою. Возитимуть хмельничан великогабаритні автобуси. Маршрут тимчасово обслуговуватиме КП «Електротранс».</p>
      <p>Крім того, хмельничан чекає ще одна новація у громадському транспорті — «Електронний квиток». Перші пластикові картки для мешканців міста вже <a href="https://vsim.ua/DTP/u-hmelnitskomu-vzhe-vigotovili-elektronni-kvitki-hto-i-koli-yih-otrima-10962324.html">виготовили</a>. Щоправда, призначені вони для пільгових категорій населення. Оператор системи, ТОВ «Фінансова компанія „Герц“», має замовити квитки вже для всіх хмельничан.</p>
      <p><b>Читайте також</b>:</p>
      <ul>
        <li>
          <a href="https://vsim.ua/DTP/koli-zapratsyuyut-tablo-pributtya-transportu-na-elektronitsi-ta-oazisi-10967937.html">Коли запрацюють табло прибуття транспорту на «Електроніці» та «Оазисі»</a>
        </li>
        <li>
          <a href="https://vsim.ua/goto/aHR0cCUzQSUyRiUyRnNpbS51YSUyRkRUUCUyRnUtaG1lbG5pdHNrb211LXZ6aGUtdmlnb3RvdmlsaS1lbGVrdHJvbm5pLWt2aXRraS1odG8taS1rb2xpLXlpaC1vdHJpbWEtMTA5NjIzMjQuaHRtbA==">У Хмельницькому вже виготовили електронні квитки. Хто і коли їх отримає</a>
        </li>
      </ul>
      <p>
        <b>Слідкуйте за новинами Хмельницького у <a href="https://vsim.ua/goto/aHR0cCUzQSUyRiUyRnd3dy5mYWNlYm9vay5jb20lMkZ2c2ltLnVh">Facebook</a>, <a href="https://vsim.ua/goto/aHR0cCUzQSUyRiUyRnRlbGVncmFtLm1lJTJGdnNpbXVhX2JvdA==">Telegram</a>, <a href="https://vsim.ua/goto/aHR0cCUzQSUyRiUyRmluc3RhZ3JhbS5jb20lMkZ2c2ltX2th">Instagram</a>, <a href="https://vsim.ua/goto/aHR0cCUzQSUyRiUyRnNob3J0dXJsLmF0JTJGZmluQ0Q=">Viber</a> та <a href="https://vsim.ua/goto/aHR0cCUzQSUyRiUyRnd3dy55b3V0dWJlLmNvbSUyRnVzZXIlMkZ2c2ltdWEx">YouTube</a>.</b>
      </p>
    </article>
  </body>
</html>