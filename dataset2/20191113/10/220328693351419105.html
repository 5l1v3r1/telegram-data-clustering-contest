<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-pravosudie/obzhalvat-opravdavaneto-na-zbolekarya-ubil-dete-406614.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-13T10:51:31+00:00"/>
    <meta property="og:title" content="Обжалват оправдаването на зъболекаря убил дете"/>
    <meta property="og:description" content="14-годишното момче почина на зъболекарския стол на д-р Валентин Павлов"/>
  </head>
  <body>
    <article>
      <h1>Обжалват оправдаването на зъболекаря убил дете</h1>
      <address><time datetime="2019-11-13T10:51:31+00:00">13 Nov 2019, 10:51</time> by <a rel="author">Редактори, кадър бТВ</a></address>
      <p>Присъдата, с която бе оправдан зъболекарят д-р Валентин Павлов, на чийто стоматологичен стол след обща упойка умира 14-годишно дете през 2016 г. ще бъде обжалвана от родителите на момчето. Поради липса на антидот то е издъхнало. Родителите обвиняват медиците, че не са ги предупредили за рисковете на анестезията и са викнали линейка твърде късно.</p>
      <p>Бащата на починалия Алекс, Валери Захариев, заяви пред бТВ, че оправдателната присъда на втора инстанция на зъболекаря е гавра с паметта на детето.</p>
      <p>Павлов бе признат за виновен на първа инстанция и осъден условно на 3 години, но след това оневинен на втора.</p>
      <p>„Хвърля се прах в очите, че в България има някакво правосъдие. Ще обжалваме пред върховен съд  тези присъди и ще продължим да настояваме за максимално строги присъди за тези хора”, заяви още той като поясни, че за анестезиолога д-р Филипова и управителя на клиниката Павлова присъдите са намалени от 3 на една година условно с възстановяване на правата за практикуване.</p>
      <p>Според бащата анестезиологът е признал в съда, че е разпознала симптомите на малигнена хипертермия, но е чакала нареждането на доктора, за да извика линейка. Тя знаела и че само антидот може да помогне, поясни още Захариев.</p>
      <p>Почерненото семейство вече близо 3 години търси справедливост за смъртта на 14-годишният си син. През 2016 г. д-р Валентин Павлов оперира 14-годишния Алекс под пълна упойка в своята стоматологичната клиника.</p>
      <p>Той обаче не информира родителите за рисковете от операцията. След поставяне на упойката детето умира.</p>
      <p>ЦИК свали имунитета на кандидат-депутата Валентин Павлов</p>
      <p>Майката на момчето - Албена Захариева, обясни, че не са й били разяснени рисковете от общата упойка, а само са й казали, че така синът й ще бъде по-спокоен по време на интервенцията.</p>
      <p>Не бяха направени и никакви изследвания, докторът добавил, че момчето трябва да е здраво, казва още почернената майка.</p>
      <p>Според нея цялата вина и отговорност носи д-р Павлов. Той ръководи целия екип, той решава,  добави Захариева.</p>
      <p>Родителите ще искат максимални наказания за екипа. А за оправдателната присъда на д-р Павлов нямат обяснение, защото посочват, че дори е имало още един подобен случай на техния, но детето е откарано бързо до болницата и сега е живо.</p>
      <p>Не могат да ни убедят, че и за нашето дете не е имало шанс, заявиха почернените родители.</p>
    </article>
  </body>
</html>