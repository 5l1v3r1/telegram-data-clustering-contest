<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639737/%D9%85%D8%B3%D8%AA%D9%86%D8%AF-%D8%B4%D8%A7%D8%B1%D9%84-%D8%A2%D8%B2%D9%86%D8%A7%D9%88%D9%88%D8%B1-%D8%AF%D8%B1-%D8%AF%D9%86%DB%8C%D8%A7-%D8%AF%DB%8C%D8%AF%D9%87-%D9%85%DB%8C%E2%80%8C%D8%B4%D9%88%D8%AF-%D9%BE%D8%B1%D8%AA%D8%B1%D9%87%E2%80%8C%D8%A7%DB%8C-%D8%A7%D8%B2-%D8%AE%D9%88%D8%A7%D9%86%D9%86%D8%AF%D9%87-%D8%A7%D8%B1%D9%85%D9%86%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-13T10:50:00+00:00"/>
    <meta property="og:title" content="مستند شارل آزناوور در دنیا دیده می‌شود/ پرتره‌ای از خواننده ارمنی"/>
    <meta property="og:description" content="یک مستند زندگینامه‌ای با تمرکز بر زندگی شارل آزناوور خواننده فقید ارمنی به زودی در سراسر جهان اکران می‌شود."/>
  </head>
  <body>
    <article>
      <h1>
        <a href="https://www.bultannews.com/fa/news/639737/%D9%85%D8%B3%D8%AA%D9%86%D8%AF-%D8%B4%D8%A7%D8%B1%D9%84-%D8%A2%D8%B2%D9%86%D8%A7%D9%88%D9%88%D8%B1-%D8%AF%D8%B1-%D8%AF%D9%86%DB%8C%D8%A7-%D8%AF%DB%8C%D8%AF%D9%87-%D9%85%DB%8C%E2%80%8C%D8%B4%D9%88%D8%AF-%D9%BE%D8%B1%D8%AA%D8%B1%D9%87%E2%80%8C%D8%A7%DB%8C-%D8%A7%D8%B2-%D8%AE%D9%88%D8%A7%D9%86%D9%86%D8%AF%D9%87-%D8%A7%D8%B1%D9%85%D9%86%DB%8C">مستند شارل آزناوور در دنیا دیده می‌شود/ پرتره‌ای از خواننده ارمنی</a>
      </h1>
      <h2>یک مستند زندگینامه‌ای با تمرکز بر زندگی شارل آزناوور خواننده فقید ارمنی به زودی در سراسر جهان اکران می‌شود.</h2>
      <address><time datetime="2019-11-13T10:50:00+00:00">13 Nov 2019, 10:50</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، «آزناوور از نگاه شارل» نام مستندی زندگینامه‌ای است که با تمرکز بر خواننده مشهور فرانسوی ساخته شده است.</p>
      <p>این فیلم که توسط مارک دی دومنیکو با روایت رومن دوریس ساخته شده توسط یک کمپانی فرانسوی توزیع می‌شود.</p>
      <p>«آزناوور از نگاه شارل» پرتره‌ای صمیمی از خواننده افسانه‌ای فرانسوی را در طول زندگی طولانی و پربارش روایت می‌کند و در آن با مصاحبه‌هایی با برخی از دوستان مشهور وی، از جمله ادیت پیاف و فرانک سیناترا که هیچ یک در قید حیات نیستند زندگی وی بررسی می‌شود.</p>
      <p>مستند آزناوور که به تازگی در اختتامیه جشنواره فیلم آنگولم دیده شد در تورنتو در بازار عرضه شد.</p>
      <p>این فیلم از طریق «پولسار کانتنت» برای نمایش در کانادا، ایتالیا، آمریکای لاتین، برزیل، کشورهای بنلوکس، سوییس، بلغارستان، یوگسلاوی سابق، خاورمیانه و بالتیک فروخته شده است.</p>
      <p>این خواننده که مسیر حرفه‌ای کاری خود را تحت نظر ادیت پیاف خواننده مشهور فرانسوی آغاز کرده بود با ری چارلز دوست بود و با فرانک سیناترا رفاقت داشت. وی در عین حال سفیر ارمنستان در سویس و همچنین نماینده دائم این کشور در سازمان ملل بود و در زمینه دیپلماسی بین‌المللی و اهداف انسان‌دوستانه فعالیت می‌کرد.</p>
      <p>آزناوور در بیش از ۷۰ فیلم بازی کرده‌بود و چند  کتاب هم در کارنامه‌اش داشت.</p>
      <p>این ترانه‌سرا، آهنگساز و خواننده بزرگ فرانسوی، یکم اکتبر سال پیش در ۹۴ سالگی چشم از جهان فروبست. وی بیش از ۱۴۰۰ ترانه به زبان‌های مختلف از جمله فرانسوی، انگلیسی، ایتالیایی، اسپانیایی، ارمنی، آلمانی و روسی خوانده و از محبوب‌ترین خوانندگان فرانسه بود.</p>
    </article>
  </body>
</html>