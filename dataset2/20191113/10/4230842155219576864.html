<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191113-ne-dopyt-a-besida-arahamiya-pro-vyklyk-deputativ-na-kylym-za-vidmovu-golosuvaty/"/>
    <meta property="og:site_name" content="ФАКТИ"/>
    <meta property="article:published_time" content="2019-11-13T10:59:21+00:00"/>
    <meta property="og:title" content="Не допит, а бесіда: Арахамія про виклик депутатів на килим за відмову голосувати"/>
    <meta property="og:description" content="Голова Офісу президента Андрій Богдан викликав до себе в кабінет депутатів Слуги народу для дачі пояснень через відмову голосувати за законопроекти."/>
  </head>
  <body>
    <article>
      <h1>Не допит, а бесіда: Арахамія про виклик депутатів на килим за відмову голосувати</h1>
      <address>
        <time datetime="2019-11-13T10:59:21+00:00">13 Nov 2019, 10:59</time>
      </address>
      <p>Голова Офісу президента Андрій Богдан викликав до себе в кабінет депутатів Слуги народу для дачі пояснень через відмову голосувати за законопроекти.</p>
      <p>Депутат від Слуги народу Антон Поляков заявив, що його особисто викликав до себе у кабінет для дачі пояснень через відмову голосувати за законопроекти голова Офісу президента Андрій Богдан.</p>
      <p>На цій зустрічі були присутні спікер Ради Дмитро Разумков, голова фракції Слуга народу Давид Арахамія і його перший заступник Олександр Корнієнко.</p>
      <blockquote>– Вони дружно питали мене, чому я проголосував проти ДФР (Департамент фінрозслідувань), проти законів по ФОПах, по кешбеку. Таке було, — повідомив Поляков.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191101-v-ukrayini-pochav-diyaty-zakon-pro-shtrafy-dlya-nardepiv-za-proguly/">В Україні почав діяти закон про штрафи для нардепів за прогули</a>
      </p>
      <p>Він у свою чергу пояснив свою позицію стосовно цих законопроектів. Також Поляков додав, що він не єдиний, кого викликали до кабінету Богдана.</p>
      <p>У свою чергу Давид Арахамія підтвердив журналістам факт такої зустрічі.</p>
      <blockquote>– Це не допит. Це бесіда щодо того, щоб він висловив свою позицію. Ви ж знаєте, у нас є законопроекти, які були передані як невідкладні і щодо них у нас були рішення фракцій. Пан Поляков ці рішення фракції ігнорує. Хотілося дізнатися, чому він ігнорує, чи є у нього власна позиція, чи він заангажований іншими групами впливу. Він пояснив, що у нього є позиція, — зазначив він.</blockquote>
      <p>Нагадаємо, що 29 жовтня Верховна Рада у першому читанні схвалила зміни до законодавства, якими передбачено <a href="https://fakty.com.ua/ua/ukraine/20191029-shtrafy-za-knopkodavstvo-rada-shvalyla-zakon-za-osnovu/">запровадження кримінальної відповідальності нардепів за неособисте голосування.</a></p>
    </article>
  </body>
</html>