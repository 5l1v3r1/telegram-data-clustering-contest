<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-lata-mangeshkar-health-update-family-says-now-lata-mangeshkar-is-stable-and-will-return-home-soon-2846937.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-13T10:53:43+00:00"/>
    <meta property="og:title" content="लता मंगेशकर की हालत में सुधार, सामने आया परिवार का बयान, कहा..."/>
    <meta property="og:description" content="स्वर कोकिला लता मंगेशकर के अस्पताल में भर्ती होने की खबर जैसे ही सामने आई देश-विदेश में उनके तमाम प्रशंसकों समेत बॉलीवुड सितारों ने उनके जल्दी ठीक होने की प्रार्थना करनी शुरू कर दी थी। अब लता मंगेशकर..."/>
  </head>
  <body>
    <article>
      <h1>लता मंगेशकर की हालत में सुधार, सामने आया परिवार का बयान, कहा...</h1>
      <address><time datetime="2019-11-13T10:53:43+00:00">13 Nov 2019, 10:53</time> by <a rel="author">लाइव हिन्दुस्तान टीम,नई दिल्ली</a></address>
      <p>स्वर कोकिला लता मंगेशकर के अस्पताल में भर्ती होने की खबर जैसे ही सामने आई देश-विदेश में उनके तमाम प्रशंसकों समेत बॉलीवुड सितारों ने उनके जल्दी ठीक होने की प्रार्थना करनी शुरू कर दी थी। अब लता मंगेशकर की हेल्थ को लेकर एक नया अपडेट सामने आया है। इसमें उनके परिवार वालों ने बताया है कि लता मंगेशकर की हालत अब स्थिर है और उन्हें जल्द ही हॉस्पिटल से डिसचार्ज कर दिया जाएगा। </p>
      <p>सोमवार को ब्रीच केंडी हॉस्पिटल में चेस्ट इंफेक्शन की वजह से भर्ती होने वाली लता मंगेशकर को आईसीयू में भर्ती कराया गया था। बीच में ये खबर भी सामने आई थी कि उन्हें वेंटिलेटर पर रखा गया है। लेकिन अब लता मंगेशकर के परिवार की ओर से एक नया हेल्थ अपडेट सामने आया है। हिन्दुस्तान टाइम्स की रिपोर्ट के मुताबिक रचना शाह (लता मंगेशकर की भांजी) ने कहा है कि लता मंगेशकर की हालत अब स्थिर है। वे पहले से बेहतर महसूस कर रही हैं। आप सभी लोगों का आशीर्वाद और दुआएं काम आईं। हम सभी चाहते हैं कि वे जल्द से जल्द बेहतर हो जाएंगे और अपने घर जल्दी वापस आएं। हम सभी के साथ खड़े रहने और प्राइवेसी का सम्मान करने के लिए सभी का शुक्रिया। </p>
      <figure>
        <iframe data-src="https://twitter.com/JSB17/status/1193857367613378560?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>बताते चलें कि लता मंगेशकर को अभी भी अंडर ऑब्जर्वेशन में ही रखा गया है।</p>
      <p>
        <b>
          <a href="https://www.livehindustan.com/entertainment/story-ranveer-singh-special-planning-for-first-wedding-anniversary-deepika-padukone-share-salon-photo-of-ranveer-singh-2846871.html">रणवीर सिंह कर रहे हैं फर्स्ट वेडिंग एनिवर्सरी के लिए खास तैयारियां, दीपिका पादुकोण ने शेयर की पार्लर की फोटो</a>
        </b>
      </p>
      <p>
        <b>
          <a href="https://www.livehindustan.com/entertainment/story-sanjay-dutt-arjun-kapoor-and-kriti-sanon-film-panipat-1st-song-mard-maratha-release-2846805.html">रोंगटे खड़े कर देगा 'पानीपत' का पहला गाना ‘मर्द मराठा’, इम्प्रेसिव है अर्जुन संग कृति की कैमिस्ट्री</a>
        </b>
      </p>
    </article>
  </body>
</html>