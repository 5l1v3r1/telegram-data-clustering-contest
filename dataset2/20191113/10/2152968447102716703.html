<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/zvezdi/2019/11/13/piit-dohyrti-osyden-uslovno-na-3-meseca-zatvor.429463"/>
    <meta property="og:site_name" content="Dnes.bg"/>
    <meta property="article:published_time" content="2019-11-13T10:22:00+00:00"/>
    <meta property="og:title" content="Пийт Дохърти осъден условно на 3 месеца затвор"/>
    <meta property="og:description" content="Музикантът също така е глобен с 5000 евро за побоя в Париж | Dnes.bg"/>
  </head>
  <body>
    <article>
      <h1>Пийт Дохърти осъден условно на 3 месеца затвор</h1>
      <h2>Музикантът също така е глобен с 5000 евро за побоя в Париж</h2>
      <address><time datetime="2019-11-13T10:22:00+00:00">13 Nov 2019, 10:22</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Британският певец Пийт Дохърти беше осъден в Париж на три месеца затвор условно, на две години пробация и глоба от 5000 евро заради сбиване в пияно състояние в неделя, два дена след като беше арестуван за покупка на кокаин, съобщи БТА, позовавайки се на АФП.</p>
      <related>
        <a href="https://www.dnes.bg/muzika/2019/11/11/zaradi-piiansko-sbivane-arestuvaha-piit-dohyrti-v-parij.429201"/>
      </related>
      <p>Две години певецът трябва да се подлага на контролни прегледи или да се лекува, за да избегне затвора.<br/>Адвокатът на Пийт Дохърти пледира за смекчаващи вината обстоятелства, защото от няколко месеца той се лекува от наркотична зависимост и взима лекарства като валиум, които са усложнили ситуацията. Според него присъдата е съобразена с току-що започналото турне на музиканта.</p>
      <p>През 2011 г. Пийт Дохърти беше осъден на шест месеца затвор за притежание на кокаин. През 2012 г. го изгониха от луксозна клиника за дезинтоксикация в Тайланд, където се лекуваше от пристрастяване към хероин, заради липса на воля.</p>
    </article>
  </body>
</html>