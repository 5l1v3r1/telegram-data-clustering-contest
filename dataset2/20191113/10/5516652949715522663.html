<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425721/shmantiko-to-athlhtiko-nomosxedio-ths-kybernhshs"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-13T10:45:58+00:00"/>
    <meta property="og:title" content="Σημαντικό το αθλητικό νομοσχέδιο της κυβέρνησης"/>
    <meta property="og:description" content="Κοινή δήλωση στήριξης των προέδρων ΝΟΔΕ Ν. Αιγαίου"/>
  </head>
  <body>
    <article>
      <h1>Σημαντικό το αθλητικό νομοσχέδιο της κυβέρνησης</h1>
      <h2>Κοινή δήλωση στήριξης των προέδρων ΝΟΔΕ Ν. Αιγαίου</h2>
      <address>
        <time datetime="2019-11-13T10:45:58+00:00">13 Nov 2019, 10:45</time>
      </address>
      <p>Τη σημαντικότητα του νέου αθλητικού νομοσχεδίου που φέρνει σε ψήφιση η κυβέρνηση του Κυριάκου Μητσοτάκη στηρίζουν τόσο ο πρόεδρος της ΝΟΔΕ Δωδεκανήσου κ. Παύλος Μπακίρης, όσο και ο πρόεδρος της ΝΟΔΕ Κυκλάδων κ. Χρήστος Καφτηράνης, μιλώντας για ένα νομοσχέδιο «που θα αποτελεί τομή για τον αθλητισμό της χώρας».</p>
      <p>Πιο συγκεκριμένα, στη σχετική κοινή επιστολή που εξέδωσαν οι κ.κ. Μπακίρης και Καφτηράνης, αναφέρουν τα εξής:</p>
      <p>"Η Κυβέρνηση του Κυριάκου Μητσοτάκη και ο αρμόδιος Υφυπουργός Αθλητισμού Λευτέρης Αυγενάκης, με ειδική και εμπεριστατωμένη αιτιολογία, έχουν φέρει προς ψήφιση στη Βουλή ένα νομοσχέδιο «που θα αποτελεί τομή για τον αθλητισμό της χώρας».</p>
      <p>Ένα νομοσχέδιο που συμβάλλει στην επικαιροποίηση της νομοθεσίας και προσαρμόζει το Δίκαιο της χώρας μας στο Κοινοτικό Κεκτημένο. Το Αθλητικό νομοσχέδιο περιλαμβάνει προς ψήφιση κανόνες, μακριά από ένα σύστημα αρμοδιοτήτων που αγκυλώνεται από ιδιωτικά συμφέροντα και σχέσεις εξάρτησης.</p>
      <p>Για ακόμη μια φορά η σημερινή κυβέρνηση μένει συνεπής σε μια προσπάθεια εξυγίανσης και μεταρρυθμίσεων που προάγουν την Ισχυρή Ανάπτυξη. Στεκόμαστε δίπλα στην κυβέρνηση της ΝΔ για την αντιμετώπιση της βίας στον αθλητισμό, για την πειθαρχία, τον έλεγχο, την προαγωγή του ολυμπιακού ιδεώδους.</p>
      <p>Στηρίζουμε την καινοτόμο νομοθέτηση, στηρίζουμε την αλλαγή, την εξέλιξη, που τολμά να πλήξει κάθε τι που προσβάλλει το αθλητικό ιδεώδες.</p>
      <p>ΧΡΗΣΤΟΣ ΚΑΦΤΗΡΑΝΗΣ ΠΑΥΛΟΣ ΜΠΑΚΙΡΗΣ</p>
      <p>Πρόεδρος ΝΟ.Δ.Ε Κυκλάδων ΝΔ Πρόεδρος ΝΟ.Δ.Ε Δωδ/σου ΝΔ"</p>
    </article>
  </body>
</html>