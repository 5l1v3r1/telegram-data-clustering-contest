<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/13/vittorazi-la-piccola-ferrari-delle-marche-dalle-moto-radiocomandate-ai-motori-per-parapendio/1324289/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-13T10:12:53+00:00"/>
    <meta property="og:title" content="Vittorazi, la piccola Ferrari delle Marche: dalle moto radiocomandate ai motori per parapendio"/>
    <meta property="og:description" content="MORROVALLE - Vent'anni di storia per l'azienda, un unicum nel territorio regionale. Realtà dinamica e in crescita è alla ricerca di giovani meccanici di talento da assumere per nuove mansioni e lo sviluppo di nuovi progetti"/>
  </head>
  <body>
    <article>
      <h1>Vittorazi, la piccola Ferrari delle Marche: dalle moto radiocomandate ai motori per parapendio</h1>
      <h2>MORROVALLE - Vent'anni di storia per l'azienda, un unicum nel territorio regionale. Realtà dinamica e in crescita è alla ricerca di giovani meccanici di talento da assumere per nuove mansioni e lo sviluppo di nuovi progetti</h2>
      <address><time datetime="2019-11-13T10:12:53+00:00">13 Nov 2019, 10:12</time> by <a rel="author">Alessandra Pierini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F13%2Fvittorazi-la-piccola-ferrari-delle-marche-dalle-moto-radiocomandate-ai-motori-per-parapendio%2F1324289%2F">Condividi9</a><a href="https://twitter.com/intent/tweet?text=Vittorazi%2C+la+piccola+Ferrari+delle+Marche%3A++dalle+moto+radiocomandate++ai+motori+per+parapendio&amp;url=https%3A%2F%2Fwww.cronachemaceratesi.it%2F2019%2F11%2F13%2Fvittorazi-la-piccola-ferrari-delle-marche-dalle-moto-radiocomandate-ai-motori-per-parapendio%2F1324289%2F">Tweet</a>Email9 Condivisioni</p>
      <p><b>La piccola Ferrari delle Marche: così si presenta la Vittorazi Motors, azienda di Morrovalle attiva nel settore della produzione di motori per parapendio a motore. Un unicum nel territorio regionale, dove non esistono realtà simili. </b>Nel Maceratese, zona tradizionalmente a vocazione calzaturiera, si sta invece sviluppando sempre di più una piccola ‘Motor Valley’ della meccanica, grazie alla presenza della Vittorazi e del suo indotto, che continua a crescere da oltre vent’anni.</p>
      <figure>
        <img src="https://cdn.cronachemaceratesi.it/wp-content/uploads/2019/11/vittorazi_motors-1-325x244.jpg"/>
      </figure>
      <p>Un vero e proprio motore di nuovo sviluppo nel territorio: la Vittorazi ha una lunga esperienza nel settore meccanico e una storia d’eccezione. Partita come azienda per la produzione di modelli di auto radiocomandate, si è poi specializzata nella produzione di minimoto, per volare alla fine degli anni ‘90 verso il paramotore, inserendosi in una nicchia di mercato che all’estero ha uno sviluppo importante.</p>
      <p><b>La produzione è quella di motori di alta ingegneria, realizzati grazie a un team di tecnici esperti e ingegneri specializzati che seguono tutte le fasi dello studio e della progettazione.</b> I motori vengono poi testati scrupolosamente prima dell’immissione sul mercato da una squadra di meccanici qualificati che utilizza quotidianamente strumentazione e processi di controllo, perché nell’aviazione la sicurezza e l’affidabilità devono essere sempre al primo posto. Una vera e propria Accademia dove poter crescere ogni giorno, cimentandosi in una materia complessa e delicata, trovando la possibilità di specializzarsi nella produzione, nel controllo qualità, nelle lavorazioni meccaniche, fino ai reparti più avanzati di ricerca e sviluppo.</p>
      <figure>
        <img src="https://cdn.cronachemaceratesi.it/wp-content/uploads/2019/11/vittorazi_motors-14-325x244.jpg"/>
      </figure>
      <p><b>I ragazzi sperimentano quotidianamente anche il contatto diretto con il mondo del volo, grazie allo sviluppo dei progetti motoristici con il team di piloti Vittorazi, che provengono da tutto il mondo e in cui, anche in questo caso, entrano ogni anno nuovi talenti che tengono alto il nome del marchio nelle competizioni e negli eventi che si svolgono in tutti e 5 i continenti.</b> Per il prossimo anno, anche nuovi investimenti in arrivo, l’ampliamento della sede aziendale dove sono previsti nuovi macchinari di lavorazione e l’allestimento di nuove sale prova e tecnologie dedicate allo sviluppo di questi prodotti unici. Altri progetti invece, hanno appena ultimato la fase di sviluppo e sono pronti per essere distribuiti sul mercato e regalare grandi emozioni agli appassionati di tutto il mondo.</p>
      <figure>
        <img src="https://cdn.cronachemaceratesi.it/wp-content/uploads/2019/11/vittorazi_motors-13-325x183.jpg"/>
      </figure>
      <p><b>Una realtà, dunque, estremamente dinamica e in crescita, che adesso è alla ricerca di giovani meccanici di talento da assumere per nuove mansioni e lo sviluppo di nuovi progetti. Il livello delle competenze richieste è elevato: tra le caratteristiche che i candidati devono avere, oltre al diploma di scuola media superiore a indirizzo meccanico o la laurea in ingegneria meccanica, un’esperienza acquisita di almeno 2 anni nella meccanica di precisione e la conoscenza degli strumenti di misura, per il controllo qualità di componenti meccanici di alta precisione.</b> Fondamentali anche la buona padronanza nell’uso delle macchine utensili manuali e Cnc e la conoscenza della lingua inglese. Gli interessati possono inviare il curriculum all’indirizzo<a href="mailto:info@vittorazi.com"> info@vittorazi.com</a></p>
      <p>(Articolo promoredazionale)</p>
      <figure>
        <img src="https://cdn.cronachemaceratesi.it/wp-content/uploads/2019/11/vittorazi_motors-11-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/vittorazi_motors-15-1.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/vittorazi_motors-10-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/vittorazi_motors-9-650x434.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/vittorazi_motors-8-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/vittorazi_motors-7-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/vittorazi_motors-2-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/vittorazi_motors-3-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/vittorazi_motors-1-1-650x488.jpg"/>
      </figure>
    </article>
  </body>
</html>