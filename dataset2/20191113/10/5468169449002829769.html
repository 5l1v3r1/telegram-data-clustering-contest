<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277640/politie-legt-beslag-op-woning-en-ferrari-in-witwasonderzoek.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-13T10:52:55+00:00"/>
    <meta property="og:title" content="Politie legt beslag op woning en Ferrari in witwasonderzoek"/>
    <meta property="og:description" content="Naar aanleiding van een langlopend witwasonderzoek van de politie is dinsdagochtend 12 november om 09.00 uur in een woning aan de Vergulde Draakstraat in Almere in inval gedaan."/>
  </head>
  <body>
    <article>
      <h1>Politie legt beslag op woning en Ferrari in witwasonderzoek</h1>
      <address>
        <time datetime="2019-11-13T10:52:55+00:00">13 Nov 2019, 10:52</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/politieman-uniform-logo-bon.jpg?itok=yIQCS5N1"/>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/politieman-uniform-logo-bon.jpg?itok=yIQCS5N1"/>
      </figure>
      <p><b>Almere - </b>Naar aanleiding van een langlopend witwasonderzoek van de politie is dinsdagochtend 12 november om 09.00 uur in een woning aan de Vergulde Draakstraat in Almere in inval gedaan.</p>
      <p><b>Almere - </b>Naar aanleiding van een langlopend witwasonderzoek van de politie is dinsdagochtend 12 november om 09.00 uur in een woning aan de Vergulde Draakstraat in Almere in inval gedaan.</p>
      <p> Daarbij is er beslag gelegd op het huis, de Ferrari en de bankrekening van de bewoners. Er is niemand aangehouden.</p>
      <p>De zoeking maakte deel uit van een langlopend onderzoek naar onder meer witwassen. De politie vermoedt dat zowel de woning als de Ferrari met het zwarte geld is aangeschaft. Voor het onderzoek heeft de politie ook beslag gelegd op sieraden en administratie van de bewoners.</p>
      <h3>Witwassen</h3>
      <p>Witwassen is het uitvoeren van transacties om de herkomst van illegaal verkregen geld te verbergen. Het gaat daarbij om geld afkomstig van criminele activiteiten, zoals diefstal of fraude.</p>
      <h3>Misdaad mag niet lonen</h3>
      <p>Het overgrote deel van alle criminaliteit wordt gepleegd met het oog op snel financieel gewin. Door crimineel vermogen af te pakken, maken de betrokken overheidsinstanties duidelijk dat misdaad niet loont. Om zoveel mogelijk crimineel vermogen af te kunnen pakken, wordt beslag gelegd op geld, vastgoed en luxe goederen van criminelen. Op die manier wordt zeker gesteld dat het crimineel vermogen ook daadwerkelijk kan worden geïnd na een veroordeling door de rechtbank. Het afgepakte vermogen wordt eerst en vooral afgepakt om eventuele slachtoffers van misdrijven financieel te kunnen compenseren.</p>
    </article>
  </body>
</html>