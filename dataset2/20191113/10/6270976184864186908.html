<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/13/vereshhuk-kazhe-shho-u-slug-ne-vystachyt-golosiv-dlya-vidminy-moratoriyu-na-prodazh-zemli/"/>
    <meta property="og:site_name" content="Рубрика"/>
    <meta property="article:published_time" content="2019-11-13T10:05:28+00:00"/>
    <meta property="og:title" content="Верещук каже, що у &quot;Слуг&quot; не вистачить голосів для відміни мораторію на продаж землі"/>
    <meta property="og:description" content="За словами нардепа, не всі народні обранці від фракції “Слуги народу” готові проголосувати за законопроект. Про це в коментарі РБК-Україна повідомила представник Кабінету міністрів у Верховній Раді Ірина Верещук. За її словами, проект закону не набере 226 необхідних голосів для його прийняття в середу, 13 листопада. “Я думаю, що в нашій фракції голосів не вистачить, […]"/>
  </head>
  <body>
    <article>
      <h1>Верещук каже, що у "Слуг" не вистачить голосів для відміни мораторію на продаж землі</h1>
      <address><time datetime="2019-11-13T10:05:28+00:00">13 Nov 2019, 10:05</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/09/iryna-vereshhuk-860x580-c-1.jpg"/>
      </figure>
      <p>
        <b>
          <b>За словами нардепа, не всі народні обранці від фракції “Слуги народу” готові проголосувати за законопроект.</b>
        </b>
      </p>
      <p>Про це в коментарі <a href="https://www.rbc.ua/rus/news/sluge-naroda-hvatit-golosov-otmeny-moratoriya-1573636773.html">РБК-Україна</a> повідомила представник Кабінету міністрів у Верховній Раді Ірина Верещук.</p>
      <p>За її словами, проект закону не набере 226 необхідних голосів для його прийняття в середу, 13 листопада.</p>
      <p>“Я думаю, що в нашій фракції голосів не вистачить, не вистачить”.</p>
      <p>Також, відповідаючи на питання журналістів в кулуарах парламенту, депутат підтвердила, що окремі її колеги не підтримають проект відкриття ринку землі в запропонованій редакції.</p>
      <p>“Я утримаюся від голосування. Ті колеги, які є моїми сусідами, не готові голосувати”.</p>
      <p>Раніше Верещук заявляла, що у Ради є час до кінця року для скасування мораторію на продаж землі, а підтриманий аграрним комітетом проект закону №2178-10 поки є досить “сирим”.</p>
      <p>
        <a href="https://rubryka.com/2019/11/13/treba-vzhe-zakinchuvaty-tsej-sovok-dubilet-rozpoviv-chomu-pidtrymuye-zemelnu-reformu/">“Треба вже закінчувати цей совок”: Дубілет розповів, чому підтримує земельну реформу.</a>
      </p>
    </article>
  </body>
</html>