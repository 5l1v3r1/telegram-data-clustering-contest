<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/sony-playstation-kartusunun-patentini-aldi_85004.html"/>
    <meta property="og:site_name" content="CHIP Online"/>
    <meta property="article:published_time" content="2019-11-13T10:00:00+00:00"/>
    <meta property="og:title" content="Sony, &quot;PlayStation Kartuşunun&quot; Patentini Aldı"/>
    <meta property="og:description" content="Sony'nin aldığı ilginç patent, PlayStation cephesinde büyük sürprizler olabileceğini gösteriyor!"/>
  </head>
  <body>
    <article>
      <h1>Sony, "PlayStation Kartuşunun" Patentini Aldı</h1>
      <h2>Sony'nin aldığı ilginç patent, PlayStation cephesinde büyük sürprizler olabileceğini gösteriyor!</h2>
      <address><time datetime="2019-11-13T10:00:00+00:00">13 Nov 2019, 10:00</time> by <a rel="author">CHIP Online</a></address>
      <p>Sony, yeni bir <b>PlayStation</b> oyun kartuşunun patentini aldı. Bu, firmanın yeni bir el konsolu geliştirdiğinin işareti olabilir.</p>
      <figure>
        <img src="https://cdn.chip.gen.tr/images/content/2019/11/12/2019111210221194372.jpg"/>
      </figure>
      <p>LetsGoDigital'e göre patent, Brezilya'da 5 Kasım 2019 tarihinde INPI tarafından yayınlandı. Yapılan çeviriye göre patent, bir "<i><b>veri kaydetme ve depolama cihazı</b></i>" hakkında tanımlamalar yapıyor. Patentin çok fazla ipucu verdiğini söyleyemeyiz. Bununla birlikte "<i>depolama cihazı</i>" sözcükleri, Blu-ray diskler yerine PS Vita'nın oyun kartları gibi bir cihazın ipucunu veriyor.</p>
      <p>Ürünün Sony Interactive Entertainment'in baş sanat tasarımcısı Yujin Morisawa tarafından ortaya çıkarıldığı gözleniyor. Patent, PS5 veya PS4'e yönelik bir aksesuarla ilgili olabileceği gibi, yeni bir Sony el konsoluyla ilgili de olabilir. PS Vita çıkalı neredeyse sekiz yıl olduğundan ve Nintendo'nun <b>Switch Lite'ı</b> piyasaya sürdüğü bir dönemde Sony, bir kez daha el konsolu işine girmek istiyor olabilir.</p>
      <figure>
        <img src="https://cdn.chip.gen.tr/images/content/2019/11/12/2019111210221867772.jpg"/>
      </figure>
    </article>
  </body>
</html>