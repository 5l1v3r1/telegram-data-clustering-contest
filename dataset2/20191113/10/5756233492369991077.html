<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621308/%D9%85%D9%82%D8%A7%D9%85-%DA%A9%D8%A7%D8%AE-%D8%B3%D9%81%DB%8C%D8%AF-%D8%A8%D9%87-%D8%AA%D8%AD%D8%B1%DB%8C%D9%85%E2%80%8C%D9%87%D8%A7-%D8%B9%D9%84%DB%8C%D9%87-%D8%AA%D9%87%D8%B1%D8%A7%D9%86-%D8%A7%D8%AF%D8%A7%D9%85%D9%87-%D9%85%DB%8C%E2%80%8C%D8%AF%D9%87%DB%8C%D9%85-%D8%A7%DA%A9%D9%86%D9%88%D9%86-%D8%AA%D9%88%D9%BE-%D8%AF%D8%B1-%D8%B2%D9%85%DB%8C%D9%86-%D8%A7%DB%8C%D8%B1%D8%A7%D9%86-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-13T10:59:00+00:00"/>
    <meta property="og:title" content="مقام کاخ سفید: به تحریم‌ها علیه تهران ادامه می‌دهیم/ اکنون توپ در زمین ایران است"/>
    <meta property="og:description" content="رئیس اداره منابع انرژی در وزارت خارجه آمریکا بر تداوم تحریم‌ها علیه ایران تاکید کرد."/>
  </head>
  <body>
    <article>
      <h1>مقام کاخ سفید: به تحریم‌ها علیه تهران ادامه می‌دهیم/ اکنون توپ در زمین ایران است</h1>
      <address>
        <time datetime="2019-11-13T10:59:00+00:00">13 Nov 2019, 10:59</time>
      </address>
      <p>
        <i>رئیس اداره منابع انرژی در وزارت خارجه آمریکا بر تداوم تحریم‌ها علیه ایران تاکید کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به نقل از سی ان بی سی، فرانک فانون، رئیس اداره منابع انرژی در وزارت خارجه آمریکا گفت: ایرانی‌ها از کشف یک میدان نفتی با ۵۳ میلیارد بشکه نفت خام خبر می‌دهند، اگر این ادعا صحیح باشد، این میدان نفتی می‌تواند به بزرگترین سرمایه سرگردان جهان تبدیل شود مگر اینکه ایران به فعالیت‌های بی‌ثبات‌کننده خود پایان دهد.</p>
      <p>وی در ادامه مدعی شد: ما همواره به دنبال تشدید تحریم‌ها علیه ایران هستیم. تحریم‌های گسترده‌ای علیه محصولات پتروشیمی ایران اعمال می‌کنیم و به تحریم‌ها ادامه می‌دهیم. به طوری که تهران دیگر درآمدی برای تامین مالی تروریسم نداشته باشد.</p>
      <p>رئیس اداره منابع انرژی در وزارت خارجه آمریکا هم چنین گفت: اکنون توپ در زمین ایران است. دولت ما خواهان مذاکره است. اما شرایط خاصی وجود دارد که باید حل شود. ایجاد جنگ‌های نیابتی و ایجاد بی‌ثباتی در منطقه، راهی برای رسیدن به مذاکره نیست.</p>
    </article>
  </body>
</html>