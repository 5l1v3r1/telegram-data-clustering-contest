<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42791_Bukovinets-namahavsya-pidkupiti-patrulnikh"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-13T10:02:00+00:00"/>
    <meta property="og:title" content="Буковинець намагався підкупити патрульних"/>
    <meta property="og:description" content="Тепер чоловікові загрожує до чотирьох років позбавлення волі. Під час патрулювання території села Мамаївці Кіцманського району, поліц"/>
  </head>
  <body>
    <article>
      <h1>Буковинець намагався підкупити патрульних</h1>
      <address>
        <time datetime="2019-11-13T10:02:00+00:00">13 Nov 2019, 10:02</time>
      </address>
      <p>
        <b>Тепер чоловікові загрожує до чотирьох років позбавлення волі.</b>
      </p>
      <p>Під час патрулювання території села Мамаївці Кіцманського району, поліцейські зупинили 60-річного водія «Fiat Doblo» за порушення правил дорожнього руху. Правоохоронці помітити у водія явні ознаки алкогольного сп`яніння та запропонували пройти перевірку, повідомляє відділ комунікації ГУНП у Черінвецькій області.<br/><br/>Проте чоловік вирішив уникнути відповідальності та запропонував працівникам поліції хабар у сумі 1200 гривень. Поліцейські відмовилися та попередили чоловіка про наслідки такої поведінки.<br/><br/>Проігнорувавши застереження, зловмисник залишив кошти в службовому авто. Працівники поліції зафіксували неправомірні дії, повідомили керівництво та викликали на місце події слідчо-оперативну групу Кіцманського відділу поліції. Чоловікові загрожує до чотирьох років позбавлення волі.</p>
      <p>
        <i>Фото УПП</i>
      </p>
    </article>
  </body>
</html>