<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/Podii/prokurora-z-hmelnichchini-suditimut-za-habar-u-mayzhe-70-tisyach-grive-10968827.html"/>
    <meta property="og:site_name" content="Всім"/>
    <meta property="article:published_time" content="2019-11-13T10:20:00+00:00"/>
    <meta property="og:title" content="Прокурора з Хмельниччини судитимуть за хабар у майже 70 тисяч гривень"/>
    <meta property="og:description" content="Прокуро за 67 тисяч гривень попередив фігуранта розслідування про майбутні обшуки."/>
  </head>
  <body>
    <article>
      <h1>Прокурора з Хмельниччини судитимуть за хабар у майже 70 тисяч гривень</h1>
      <address><time datetime="2019-11-13T10:20:00+00:00">13 Nov 2019, 10:20</time> by <a rel="author" href="https://vsim.ua/authors/ivanka" target="_blank">Іванка ЧАБАНЮК</a></address>
      <ul>
        <li>Прокуро за 67 тисяч гривень попередив фігуранта розслідування про майбутні обшуки.</li>
      </ul>
      <p>Прокурора відділу прокуратури Хмельницької області обвинувачують в одержанні неправомірної вигоди у сумі 67 тисяч гривень. Ці кошти, за версією слідства, посадовець отримав за інформацію про обшуки та інші слідчі дії. Про це <a href="https://vsim.ua/goto/aHR0cHMlM0ElMkYlMkZkYnIuZ292LnVhJTJGbmV3cyUyRnByb2t1cm9yLW90cmltYXYtNjctdGlzeWFjaC1ncml2ZW4temEtaW5mb3JtYWNpeXUtcHJvLXphcGxhbm92YW5pLW9ic2h1a2ktb2J2aW51dmFsbml5LWFrdC1za2Vyb3Zhbm8tZG8tc3VkdSUzRmZiY2xpZCUzREl3QVIwUGJMdGhyNjkxOG5VNGVZOTVuWW04amt4ZWJiRHo1Qk84RlYyQTlmOXNyNk9hUlRLVE00ZWN4NEU=">повідомляє </a>пресслужба Державного Бюро Розслідувань.</p>
      <ul>
        <li>"Досудовим розслідуванням встановлено: прокурор отримав від громадянина неправомірну вигоду у сумі 67 тисяч гривень в обмін на інформацію про місце та час проведення обшуків у кримінальному провадженні, де він здійснював процесуальне керівництво", - йдеться у повідомленні.</li>
      </ul>
      <p>Як зазначається, дії прокурора кваліфікують за частиною 3 статті 368 Кримінального кодексу України (одержання неправомірної вигоди службовою особою, яка займає відповідальне становище). До слова, санкція статті передбачає покарання у вигляді позбавлення волі на строк від 5 до 10 років з позбавленням права обіймати певні посади чи займатися певною діяльністю, з конфіскацією майна.</p>
      <p> </p>
    </article>
  </body>
</html>