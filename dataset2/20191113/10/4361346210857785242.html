<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/mini-madar-repkedhet-bennunk/186453"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-13T10:00:00+00:00"/>
    <meta property="og:title" content="Mini madár repkedhet bennünk"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Mini madár repkedhet bennünk</mark>
      </h1>
      <address><time datetime="2019-11-13T10:00:00+00:00">13 Nov 2019, 10:00</time> by <a rel="author">Bors</a></address>
      <p>Mágneses irányítású, apró robotmadarat fejlesztettek ki svájci kutatók. A mikrogépezet az egyes részeiben elhelyezett nanomágnesek se­gítségével mozog. A szerkezet kifejlesztése nagy lépés az orvosi feladatokat ellátó mikrorobotok felé vezető úton.</p>
      <figure>
        <img src="http://media.borsonline.hu/cikk/20/192032/big-lead/650x360/2021598_newsimage320990.jpg"/>
      </figure>
      <p>Egy svájci tudóscsoport a Nature tudományos folyóiratban mutatta be az alig néhány mikrométeres kis szerkezetet, ami leginkább egy origamimadárra emlékeztet. Ami igazán különleges benne, hogy alkotóelemei nanométernyi kobaltmágnesekből állnak, amelyek szilícium-nitridek vékony rétegein helyezkednek el. A nanomágnesek mindig újraprogramozhatók, így egy mágneses mező hatása alatt különböző mozgásokat tudnak végezni.</p>
      <p>A mikrorobotok ezen mozgásai ezredmásodpercek alatt játszódnak le. A nanomágnesek programozása viszont néhány nanomásodperc alatt zajlik (egy ezredmásodperc egymillió nanomásodperc). A mikromadár így tud szálldosni, röpdösni, rezegni, megfordulni, az oldalán siklani, a nyakát forgatni, a fejét behúzni.<br/>Elképzelhető, hogy a jövőben egy autonóm mikrogép navigál az emberi véredé­nyekben és átvesz olyan orvosi feladatokat, mint a rákos sejtek kiiktatása.</p>
    </article>
  </body>
</html>