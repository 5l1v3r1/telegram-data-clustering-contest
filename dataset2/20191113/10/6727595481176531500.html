<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/not-speaking-to-my-mother-was-tough-says-real-kashmir-fc-defender-as-valley-lockdown-completes-100-days851.html"/>
    <meta property="og:site_name" content="DoolNews"/>
    <meta property="article:published_time" content="2019-11-13T10:48:00+00:00"/>
    <meta property="og:title" content="ആ 10 ദിവസം ഉമ്മയെ വിളിക്കാന്‍ പോലും സാധിച്ചില്ല; ആര്‍ട്ടിക്കിള്‍ 370 റദ്ദാക്കിയ ശേഷമുള്ള അനുഭവങ്ങള്‍ പങ്കുവെച്ച് റിയല്‍ കശ്മീര്‍ എഫ്.സി താരം"/>
    <meta property="og:description" content="Kashmir Turmoil Real Kasmir FC Football ന്യൂദല്‍ഹി: കശ്മീരിന് പ്രത്യേക പദവി നല്‍കിയിരുന്ന ആര്‍ട്ടിക്കിള്‍ 370 റദ്ദാക്കിയതിന് ശേഷം നേരിട്ട അനുഭവങ്ങള്‍ വ്യക്തമാക്കി റിയല്‍"/>
  </head>
  <body>
    <article>
      <h1>ആ 10 ദിവസം ഉമ്മയെ വിളിക്കാന്‍ പോലും സാധിച്ചില്ല; ആര്‍ട്ടിക്കിള്‍ 370 റദ്ദാക്കിയ ശേഷമുള്ള അനുഭവങ്ങള്‍ പങ്കുവെച്ച് റിയല്‍ കശ്മീര്‍ എഫ്.സി താരം</h1>
      <address><time datetime="2019-11-13T10:48:00+00:00">13 Nov 2019, 10:48</time> by <a rel="author">സ്പോര്‍ട്സ് ഡെസ്‌ക്</a></address>
      <p>ന്യൂദല്‍ഹി: കശ്മീരിന് പ്രത്യേക പദവി നല്‍കിയിരുന്ന ആര്‍ട്ടിക്കിള്‍ 370 റദ്ദാക്കിയതിന് ശേഷം നേരിട്ട അനുഭവങ്ങള്‍ വ്യക്തമാക്കി റിയല്‍ കശ്മീര്‍ എഫ്.സി താരം മുഹമ്മദ് ഹമ്മാദ്. വീട്ടുകാരുമായി സംസാരിക്കാന്‍ പോലുമാകാതെയാണ് തങ്ങള്‍ ഡ്യൂറന്റ് കപ്പില്‍ മത്സരിക്കാന്‍ പോയിരുന്നതെന്ന് മുഹമ്മദ് ഹമ്മാദ് പറയുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>‘എല്ലാ മത്സരങ്ങള്‍ക്ക് മുന്‍പും ഞാന്‍ എന്റെ ഉമ്മയെ വിളിച്ച് സംസാരിക്കാറുണ്ട്. എനിക്കുവേണ്ടിയും ടീമിനുവേണ്ടിയും പ്രാര്‍ത്ഥിക്കണമെന്ന് പറയാറുണ്ട്.’</p>
      <related>
        <a href="https://www.doolnews.com/sushanth-mathew-former-kerala-blasters-player-who-retired-from-professional-football657.html?utm_source=doolnews&amp;utm_medium=related"/>
      </related>
      <p>ടീമംഗങ്ങള്‍ക്കാര്‍ക്കും കുടുംബവുമായി സംസാരിക്കാന്‍ പറ്റിയിരുന്നില്ലെന്ന് ഹമ്മാദ് പറയുന്നു. ആര്‍ട്ടിക്കിള്‍ 370 പിന്‍വലിച്ച് 10 ദിവസങ്ങള്‍ക്ക് ശേഷമാണ് ഹമ്മാദ് അടക്കമുള്ള താരങ്ങള്‍ക്ക് വീട്ടുകാരുമായി ബന്ധപ്പെടാന്‍ സാധിച്ചത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>”ടീമംഗങ്ങള്‍ പരസ്പരം ആശ്വസിപ്പിച്ചുകൊണ്ടാണ് ആ ദിവസങ്ങള്‍ തള്ളിനീക്കിയത്. അതേസമയം പ്രൊഫഷണല്‍ ഫുട്‌ബോള്‍ താരങ്ങള്‍ എന്ന നിലയില്‍ കളിയെ ഞങ്ങളുടെ പ്രശ്‌നങ്ങള്‍ ബാധിക്കരുതെന്ന നിര്‍ബന്ധവും ഞങ്ങള്‍ക്കുണ്ടായിരുന്നു.’</p>
      <related>
        <a href="https://www.doolnews.com/from-shouting-sachin-sachin-in-the-stands-to-breaking-her-idols-record-shafali-verma-living-a-dream345.html?utm_source=doolnews&amp;utm_medium=related"/>
      </related>
      <p>ആര്‍ട്ടിക്കിള്‍ 370 പിന്‍വലിച്ച ആഗസ്റ്റ് ആറിന് ശേഷം പിറ്റേദിവസമായിരുന്നു ഡ്യൂറന്റ് കപ്പില്‍ റിയല്‍ കശ്മീര്‍ എഫ്.സിയും ചെന്നൈയിന്‍ എഫ്.സിയുമായുള്ള മത്സരം. മത്സരത്തില്‍ ഏകപക്ഷീയമായ ഒരു ഗോളിനാണ് റിയല്‍ കശ്മീര്‍ എഫ്.സി വിജയിച്ചത്.</p>
      <p>
        <b>WATCH THIS VIDEO:</b>
      </p>
      <figure>
        <iframe src="https://www.youtube.com/embed/ABOIUa8k3TY" width="560" height="315" data-service="Youtube" scrolling="no"/>
      </figure>
    </article>
  </body>
</html>