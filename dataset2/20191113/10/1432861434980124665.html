<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/cska/samo-1-predstavitel-ot-pyrva-liga-beshe-chast-ot-prestizhna-futbolna-konferenciq-v-madrid-1405722.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-13T10:42:00+00:00"/>
    <meta property="og:title" content="Само 1 представител от Първа лига беше част от престижна футболна конференция в Мадрид"/>
    <meta property="og:description" content="Спортният директор на ЦСКА Кристиано Джарета посети престижна конференция в Мадрид на 11 и 12 ноември Италианецът е бил там по индивидуална покана"/>
  </head>
  <body>
    <article>
      <h1>Само 1 представител от Първа лига беше част от престижна футболна конференция в Мадрид</h1>
      <address><time datetime="2019-11-13T10:42:00+00:00">13 Nov 2019, 10:42</time> by <a rel="author">Sportlive.bg</a></address>
      <p>Спортният директор на <b><a href="https://www.sportlive.bg/bgfootball/cska">ЦСКА</a></b> Кристиано Джарета посети престижна конференция в Мадрид на 11 и 12 ноември. Италианецът е бил там по индивидуална покана. Събитието в испан­ската столица е било посве­тено на софтуерната про­грама TransferRoom. Тя позво­лява на клубовете да водят директна комуникация помежду си при трансфери. В базата данни на програмата са публикувани данните на стотици футболисти, вклю­чително информация като тяхната заплата и трансферна сума.</p>
      <p>Продуктът се използва от спортни дирек­тори, мениджъри и скаути в цял свят. На събитието са били поканени 170 души от 140 клуба, базирани в 31 дър­жави.</p>
      <p>Джарета бе единстве­ният представител на бъл­гарски тим. Най-много бяха пратениците от Англия - 31, и Испания -17. Сред предста­вените клубове бяха Атлетико Мадрид, Валенсия, Се­виля, Виляреал, Евертън, Уулвърхемптън, Лийдс и Кристъл Палас. Там присъства и спортният директор на Осиек Ален Петрович - ЦСКА отстрани хърватите в ЛЕ през лятото.</p>
      <p>Идеята на TransferRoom е да ограничи влиянието на футболните агенти върху сделките и да концентрира разговорите директно меж­ду клубовете, пише "Тема Спорт". </p>
      <related>
        <h4>Още по темата</h4>
        <a href="https://www.sportlive.bg/bgfootball/cska/Vizhte-sumata-koqto-sa-gotovi-ot-cSKA-da-platqt-za-edin-ot-naj-dobrite-BG-napadateli-1405699.html"/>
        <a href="https://www.sportlive.bg/bgfootball/cska/Dzhareta-komentira-situaciqta-s-Dzhesi-i-Chorbadzhijski-1389936.html"/>
        <a href="https://www.sportlive.bg/bgfootball/cska/Titulqr-na-cSKA-shte-e-aut-za-dylgo-1384700.html"/>
        <a href="https://www.sportlive.bg/bgfootball/cska/Shef-v-cSKA-Ne-iskahme-da-se-razdelqme-s-Lyupko-stremim-se-kym-pyrvoto-mqsto-1384451.html"/>
        <a href="https://www.sportlive.bg/bgfootball/levski/Fenove-na-Levski-i-cSKA-si-spretnaha-zdrav-boj-1405691.html"/>
      </related>
    </article>
  </body>
</html>