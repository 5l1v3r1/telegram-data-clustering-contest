<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-2/echipa-de-volei-feminin-csu-oradea-s-a-impus-la-sighet-cu-3-0-152774.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-13T18:41:00+00:00"/>
    <meta property="og:title" content="Echipa de volei feminin CSU Oradea s-a impus la Sighet cu 3-0"/>
    <meta property="og:description" content="Voleibalistele de la CSU Oradea au câştigat în deplasare jocul din etapa a patra a campionatului Diviziei A2, Seria Vest, egalând în clasament echipa de pe locul II. Bihorencele s-au impus la Sighetu Marmaţiei, în faţa formaţiei locale, pe care au întrecut-o cu 3-0."/>
  </head>
  <body>
    <article>
      <h1>Echipa de volei feminin CSU Oradea s-a impus la Sighet cu 3-0</h1>
      <address><time datetime="2019-11-13T18:41:00+00:00">13 Nov 2019, 18:41</time> by <a rel="author" href="https://www.ebihoreanul.ro/contact/Florin%20Mihalca#redactia_form" target="_blank">Florin Mihalca</a></address>
      <figure>
        <img src="https://www.ebihoreanul.ro/modules/news/files/volei-csu-oradea-sighet-131119.jpg"/>
      </figure>
      <p>
        <b>Formaţia de volei feminin CSU Oradea a obţinut a treia victorie în actuala ediţie de campionat a Diviziei A2, Seria Vest, după ce a învins, în deplasare, echipa CSM Sighetu Marmaţiei. </b>
      </p>
      <p>Primul set a fost adjudecat de oaspete, cu scorul de 25-18, cu Roxana Haidu titulară pe postul de ridicător, o jucătoare crescută şi provenită de la echipa din Sighet, care evoluează la formaţia orădeană de mai bine de şase ani şi lucreză în domeniu, fiind kinetoterapeut.</p>
      <p>Al doilea set a permis totuşi orădencelor să se descătuşeze şi să încerce diferite combinaţii şi formule de joc. Setul trei a fost închis la 25-14, oaspetele impunându-se într-o oră de joc.</p>
      <p>Cu această victorie, CSU Oradea egalează echipa de pe locul II, SCMU Craiova, cu 9 puncte. Echipa craioveană a suferit prima înfrângere la Târgu Mureş, adversara din etapa următoare a bihorencelor.</p>
      <p>"Urmează etapa a cincea, ultima din tur, cu echipa CSU Medicina Târgu Mureş, echipă situată pe primul loc, neînvinsă în acest sezon şi care are în compenenţă cele mai bune junioare din ţară, componente ale naţionalei de tineret, care au reuşit o clasare istorică pe locul 6 la Campionatele Mondiale, în acestă vară", a mai precizat Paul Alexi - Szabo.</p>
      <p>Jocul dintre CSU Oradea şi CSU Târgu Mureş se va disputa sâmbătă, 16 noiembrie, în Sala polivalentă a Universităţii din Oradea, de la ora 11.</p>
      <p>
        <b>CSM Sighetu Marmaţiei - CSU Oradea 0-3 (18-25, 9-25, 14-25)  </b>
      </p>
      <p>CSU Oradea: Paşca Anca (căpitan), Radu Fîcă Ana Maria, Fîcă Iuliana, Telian Diana, Breban Alexandra, Maxim Andreea, Moş Antonia, Haidu Roxana, Adamcsik Daiana, Blaj Giulia, Pura Mădălina, Grosu Andreea, Chiş Flavia, Năstruţ Denisa. Antrenori Szabo-Alexi Mariana şi Szabo-Alexi Paul.</p>
      <hr/>
      <p>
        <b>Rezultatele complete ale etapei a IV-a din Seria Vest a campionatului Diviziei A2:</b>
      </p>
      <p>CSU Medicina CNUE Tîrgu Mureş - SCMU Craiova 3-0</p>
      <p>CSM Turda – CSU Poli Timişoara 3-0</p>
      <p>CSM Sighet - CSU Oradea 0-3</p>
    </article>
  </body>
</html>