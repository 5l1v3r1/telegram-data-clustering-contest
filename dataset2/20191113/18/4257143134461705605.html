<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/13/vasuti-kocsikban-feltoro-langokkal-kuzdottek-a-tuzoltok-foto"/>
    <meta property="og:site_name" content="infostart"/>
    <meta property="article:published_time" content="2019-11-13T18:49:02+00:00"/>
    <meta property="og:title" content="Vasúti kocsikban feltörő lángokkal küzdöttek a tűzoltók - fotó"/>
    <meta property="og:description" content="Gyakorlatot tartott Pécsett, a Pécsbánya-Rendező pályaudvar területén a katasztrófavédelem és MÁV Zrt. november 6-án - erről november 13-án adtak ki egy látványos fotót."/>
  </head>
  <body>
    <article>
      <h1>Vasúti kocsikban feltörő lángokkal küzdöttek a tűzoltók - fotó</h1>
      <address><time datetime="2019-11-13T18:49:02+00:00">13 Nov 2019, 18:49</time> by <a rel="author">Infostart</a></address>
      <h3>Gyakorlatot tartott Pécsett, a Pécsbánya-Rendező pályaudvar területén a katasztrófavédelem és MÁV Zrt. november 6-án - erről november 13-án adtak ki egy látványos fotót.</h3>
      <p>A gyakorlaton a feltételezés szerint egy három személykocsiból és egy mozdonyból álló vasúti szerelvény gyulladt ki.</p>
      <p>A káreset felszámolásában a pécsi, mohácsi és a siklósi tűzoltók vettek részt. Az együttműködő és társszervek részéről komoly összefogást, összehangolt és gyors beavatkozást igénylő helyzet látványos és életszerű volt, az érdeklődők mindvégig figyelemmel kísérhették az életmentés és a tűzoltás mozzanatait. A tűzoltók munkáját a Baranya megyei katasztrófavédelmi műveleti szolgálat irányította - <a href="https://www.facebook.com/bmokf.hivatalos/photos/a.500140570039920/2455275564526401/?type=3&amp;theater">olvasható</a> a katasztrófavédelem Facebook-oldalán.</p>
      <p>
        <i>Nyitókép: Facebook/katasztrófavédelem</i>
      </p>
    </article>
  </body>
</html>