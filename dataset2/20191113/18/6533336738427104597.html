<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/tutta-rsquo-erba-fascio-corte-assise-napoli-ha-assolto-218962.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-13T18:07:42+00:00"/>
    <meta property="og:title" content="Casapound, la corte di assise di napoli assolve i militanti di estrema destra dalle accuse di..."/>
    <meta property="og:description" content="DI TUTTA L’ERBA UN FASCIO - LA CORTE DI ASSISE DI NAPOLI HA ASSOLTO I MILITANTI DI CASAPOUND E ALTRE SIGLE DI ESTREMA DESTRA DALLE ACCUSE DI ASSOCIAZIONE EVERSIVA E BANDA ARMATA: “IL FATTO NON SUSSISTE” - IL PM AVEVA CHIESTO 34 CONDANNE, TRA CUI EMMANUELA FIORINO (FIGLIA DELL’EX SENATORE DI AN MICHELE) – L’INCHIESTA ERA PARTITA DOPO GLI SCONTRI CON ALCUNI GRUPPI ANTAGONISTI"/>
  </head>
  <body>
    <article>
      <h1>Casapound, la corte di assise di napoli assolve i militanti di estrema destra dalle accuse di...</h1>
      <address>
        <time datetime="2019-11-13T18:07:42+00:00">13 Nov 2019, 18:07</time>
      </address>
      <p>
        <b>DI TUTTA L’ERBA UN FASCIO - LA CORTE DI ASSISE DI NAPOLI HA ASSOLTO I MILITANTI DI CASAPOUND E ALTRE SIGLE DI ESTREMA DESTRA DALLE ACCUSE DI ASSOCIAZIONE EVERSIVA E BANDA ARMATA: “IL FATTO NON SUSSISTE” - IL PM AVEVA CHIESTO 34 CONDANNE, TRA CUI EMMANUELA FIORINO (FIGLIA DELL’EX SENATORE DI AN MICHELE) – L’INCHIESTA ERA PARTITA DOPO GLI SCONTRI CON ALCUNI GRUPPI ANTAGONISTI</b>
      </p>
      <hr/>
      <p>
        <b>Dario Del Porto per <a href="http://www.repubblica.it/">www.repubblica.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255387/1238043.htm">
          <img src="https://cdn-static.dagospia.com/img/foto/11-2019/emmanuela-florino-casapound-1238043.jpg"/>
        </a>
        <figcaption>emmanuela florino casapound</figcaption>
      </figure>
      <p>La corte di Assise di Napoli ha assolto tutti gli imputati del processo istruito nei confronti dei militanti del movimento neofascista CasaPound e di altre sigle come Blocco studentesco e H.M.O. Il verdetto, emesso con la formula “perché il fatto non sussiste”, esclude le accuse di associazione sovversiva e banda armata nei confronti, fra gli altri, di Enrico Tarantino, Giuseppe Savuto ed Emmanuela Florino ( figlia dell'ex senatore di An Michele) e Andrea Coppola.</p>
      <figure>
        <a href="https://www.dagospia.com/mediagallery/Dago_fotogallery-255387/1238042.htm">
          <img src="https://cdn-static.dagospia.com/img/foto/11-2019/emmanuela-florino-casapound-1-1238042.jpg"/>
        </a>
        <figcaption>emmanuela florino casapound 1</figcaption>
      </figure>
      <p>Il pm aveva chiesto condanna per tutti i 34 imputati. Accolte le tesi degli avvocati Marcella Angiulli, Giovanni Belleré, Guido Di Maio, Riccardo Cafaro, Carmine Ippolito, Elena Lepre, Sergio Rastrelli, Mauro Tornincasa. Unica pena detentiva sono i tre anni di reclusione inflitti a Enrico Tarantino, a fronte degli otto chiesti dal pubblico ministero, per la detenzione di bottiglie molotov che sarebbero state lanciate all’indirizzo della sede del centro sociale insurgencia nel 2010.</p>
      <figure>
        <a href="https://www.dagospia.com/mediagallery/Dago_fotogallery-255387/1238041.htm">
          <img src="https://cdn-static.dagospia.com/img/foto/11-2019/giuseppe-savuto-casapound-1238041.jpg"/>
        </a>
        <figcaption>giuseppe savuto casapound</figcaption>
      </figure>
      <p>Il pm Catello Maresca chiuse con 34 richieste di condanna la requisitoria. Le pene più severe furono proposte per quattro imputati, ritenuti capi e organizzatori: 8 anni di reclusione furono chiesti per Enrico Tarantino, 6 anni ciascuno per Giuseppe Savuto ed Emmanuela Florino (figlia dell'ex senatore di An Michele) e Andrea Coppola. Il pm Maresca chiese anche pene alternative rispetto all'ipotesi d'accusa secondaria di associazione per delinquere "semplice". L'inchiesta partì in seguito a violenti scontri tra gruppi di estrema destra e di antagonisti, a Napoli.</p>
      <figure>
        <a href="https://www.dagospia.com/mediagallery/Dago_fotogallery-255387/1238045.htm">
          <img src="https://cdn-static.dagospia.com/img/foto/11-2019/emmanuela-florino-casapound-3-1238045_tn.jpeg"/>
        </a>
        <figcaption>emmanuela florino casapound 3</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255387/1238040.htm">
          <img src="https://cdn-static.dagospia.com/img/foto/11-2019/giuseppe-savuto-casapound-1-1238040.jpg"/>
        </a>
        <figcaption>giuseppe savuto casapound 1</figcaption>
      </figure>
      <p>Per Maresca erano sussistenti le ipotesi di associazione sovversiva e banda armata perché il gruppo era ispirato da "un'ideologia che cerca lo scontro e si propone di affermare violentemente i propri ideali". Su questi due reati, nella fase delle indagini, si sono registrate decisioni contrastanti: la tesi della Procura è stata accolta dal gip Francesco Cananzi, bocciata dal tribunale del Riesame e riconsiderata invece dalla Cassazione, che aveva ritenuto i fatti al centro dell'inchiesta espressione "di una strategia ideologicamente orientata alla sovversione del fondamento democratico del sistema". Tesi bocciata dalla Corte di Assise.</p>
      <figure>
        <a href="https://www.dagospia.com/mediagallery/Dago_fotogallery-255387/1232734.htm">
          <img src="https://cdn-static.dagospia.com/img/foto/11-2019/casapound-su-vk-vkontakte-1232734.jpg"/>
        </a>
        <figcaption>casapound su vk vkontakte</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255387/1238044.htm">
          <img src="https://cdn-static.dagospia.com/img/foto/11-2019/emmanuela-florino-casapound-2-1238044.jpg"/>
        </a>
        <figcaption>emmanuela florino casapound 2</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255387/1209300.htm">
          <img src="https://cdn-static.dagospia.com/img/foto/09-2019/meme-sulla-cancellazione-degli-account-facebook-di-casapound-1209300.jpg"/>
        </a>
        <figcaption>MEME SULLA CANCELLAZIONE DEGLI ACCOUNT FACEBOOK DI CASAPOUND</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255387/1195873.htm">
          <img src="https://cdn-static.dagospia.com/img/foto/08-2019/casapound-gli-attivisti-rimuovono-la-scritta-dalla-sede-7-1195873.jpg"/>
        </a>
        <figcaption>casapound, gli attivisti rimuovono la scritta dalla sede 7</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255387/708284.htm">
          <img src="https://cdn-static.dagospia.com/img/foto/09-2015/casapound-708284.jpg"/>
        </a>
        <figcaption>casapound</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255387/863431.htm">
          <img src="https://cdn-static.dagospia.com/img/foto/01-2017/casapound-863431.jpg"/>
        </a>
        <figcaption>casapound</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255387/963137.htm">
          <img src="https://cdn-static.dagospia.com/img/foto/12-2017/casapound-963137.jpg"/>
        </a>
        <figcaption>casapound</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255387/1028473.htm">
          <img src="https://cdn-static.dagospia.com/img/foto/06-2018/rave-casapound-1028473.png"/>
        </a>
        <figcaption>rave casapound</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255387/1195872.htm">
          <img src="https://cdn-static.dagospia.com/img/foto/08-2019/casapound-gli-attivisti-rimuovono-la-scritta-dalla-sede-6-1195872.jpg"/>
        </a>
        <figcaption>casapound, gli attivisti rimuovono la scritta dalla sede 6</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255387/1195875.htm">
          <img src="https://cdn-static.dagospia.com/img/foto/08-2019/casapound-gli-attivisti-rimuovono-la-scritta-dalla-sede-4-1195875.jpg"/>
        </a>
        <figcaption>casapound, gli attivisti rimuovono la scritta dalla sede 4</figcaption>
      </figure>
    </article>
  </body>
</html>