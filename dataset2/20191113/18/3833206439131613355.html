<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Zaradi-svoya-debel-kotarak-rusnak-be-globen-ot-avioliniya-913627"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-13T18:40:00+00:00"/>
    <meta property="og:title" content="Заради своя дебел котарак руснак бе глобен от авиолиния"/>
    <meta property="og:description" content="Руският авиопревозвач &quot;Аерофлот“ лиши пътник от натрупаните въздушни мили, тъй като наруши правилата..."/>
  </head>
  <body>
    <article>
      <h1>Заради своя дебел котарак руснак бе глобен от авиолиния</h1>
      <address>
        <time datetime="2019-11-13T18:40:00+00:00">13 Nov 2019, 18:40</time>
      </address>
      <p>Руският авиопревозвач "Аерофлот“ лиши пътник от натрупаните въздушни мили, тъй като наруши правилата и вкара в пътническия салон на самолета котарак с наднормено тегло, съобщи Би Би Си.</p>
      <p>Михаил Галин (34 г.) искал да превози котарака си Виктор от Москва за Владивосток, след като при полета от Рига до руската столица всичко било нормално.</p>
      <p>Но според правилата на "Аерофлот“ домашни любимци с тегло над 8 кг трябва да бъдат в багажното отделение. И да първи път от неговите над 300 полета служителка с рулетка точно спазвал инструкциите за големината на ръчния багаж, а и за теглото. Хванала, че котаракът е с 2 кг повече от позволеното и обявила, че трябва да бъде пратен в багажното.</p>
      <p>Михаил Галин не искал Виктор да се мъчи 8 часа сам в багажното, след като котаракът не понесъл добре предишния полет. Измислил план да го вкара в салона -  сменил котарака с по-лека котка при проверката за полета, за да заобиколи ограниченията за теглото, а след това качил Виктор на борда.</p>
      <p>В крайна сметка обаче Галин допуснал грешка – описал всичко, което е направил по-рано този месец в своята Фейсбук страница. Постът станал много популярен.</p>
      <p>И отговорът на "Аерофлот“ не закъснял: "Всички въздушни мили, натрупани по програмата, се анулират“, обяви авиокомпанията.</p>
      <p>Михаил Галин изглежда приема наказанието с чувство на хумор, защото в следващ пост написа, че не може да има претенции към компанията. И пусна снимка на Виктор като малък, когато "теглото му отговаряше на изискванията на превозвача“.</p>
    </article>
  </body>
</html>