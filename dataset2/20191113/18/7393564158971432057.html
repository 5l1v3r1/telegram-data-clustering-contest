<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2572242/lvivska-kompania-avalon-prokomentuvala-svij-konflikt-iz-prokuraturou"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-13T18:09:00+00:00"/>
    <meta property="og:title" content="Львівська компанія Avalon прокоментувала свій конфлікт із прокуратурою"/>
    <meta property="og:description" content="Шевченківський районний суд Львова наклав арешт на земельну ділянку житлового комплексу Avalon Time за позовом Прокуратури."/>
  </head>
  <body>
    <article>
      <h1>Львівська компанія Avalon прокоментувала свій конфлікт із прокуратурою</h1>
      <address><time datetime="2019-11-13T18:09:00+00:00">13 Nov 2019, 18:09</time> by <a rel="author">Даниїл Задорожний</a></address>
      <p><i>7 листопада Шевченківський районний суд Львова наклав арешт на земельну ділянку житлового комплексу Avalon Time по вулиці Липинського.</i><br/><br/>На думку прокурорки Ірини Діденко, ця земельна ділянка перейшла у приватну власність компанії Avalon безпідставно. Відомство це довело, і суд обрав відповідне рішення.<br/><br/>Однак сама компанія Avalon Inc. на своїй сторінці у соціальній мережі Facebook стверджує, що не є власником земельної ділянки на вулиці Липинського, 27, і ніколи не придбавала її у власність.</p>
      <p>Компанія "АвалонЮніон" - лише забудовник, який отримав право забудови ділянки, уклавши договір суперфіцію з нинішнім власником. Тому компанія не погоджується з рішенням Прокуратури і не вважає себе причетною до відчуження земельної ділянки, а вирішенням конфлікту має зайнятися суд.</p>
      <figure>
        <img src="https://s.032.ua/section/newsInText/upload/images/news/intext/000/051/437/screenshot-wwwfacebookcom-20191113-161649_5dcc109781d30.png"/>
      </figure>
      <p>Мова про земельну ділянку площею 1,29 га. Ця земельна ділянка ще у жовтні 2014 року безпідставно перейшла з комунальної власності у приватну, <a href="https://www.032.ua/news/2567600/u-lvovi-sud-arestuvav-dilanku-de-kozlovskij-budue-zk">заявила</a> Діденко. Оціночна вартість цієї землі становить 1,38 млн грн.<br/><br/>Також, в офіційній заяві Avalon сказано, що компанія не може коментувати справу, у якій вона не є ані позивачем, ані відповідачем, а юристи компанії тим часом вже напрацьовують план дій.</p>
      <figure>
        <img src="https://s.032.ua/section/newsInText/upload/images/news/intext/000/051/437/screenshot-wwwfacebookcom-20191113-161743_5dcc10be214a6.png"/>
      </figure>
      <p>Нагадаємо, що львівська Нацгвардія <a href="https://www.032.ua/news/2572104/u-lvovi-nacgvardia-zreaguvala-na-zvinuvacenna-u-korupcii-vnutrisnou-perevirkou">пообіцяла</a> розпочати внутрішню перевірку через звинувачення у корупції та співробітництві з корупційними схемами довкола Генерального консульства Чехії у Львові.</p>
    </article>
  </body>
</html>