<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191113-skazhena-ideya-tejlor-pro-zatrymku-trampom-vijskovoyi-dopomogy-ukrayini/"/>
    <meta property="og:site_name" content="ФАКТИ"/>
    <meta property="article:published_time" content="2019-11-13T18:14:18+00:00"/>
    <meta property="og:title" content="Скажена ідея: Тейлор про затримку Трампом військової допомоги Україні"/>
    <meta property="og:description" content="Тимчасовий повірений у справах США в Україні Вільям Тейлор назвав скаженою ідею з затримкою військової допомоги в обмін на розслідування справи Байдена."/>
  </head>
  <body>
    <article>
      <h1>Скажена ідея: Тейлор про затримку Трампом військової допомоги Україні</h1>
      <address>
        <time datetime="2019-11-13T18:14:18+00:00">13 Nov 2019, 18:14</time>
      </address>
      <p>Тимчасовий повірений у справах США в Україні Вільям Тейлор назвав скаженою ідею з затримкою військової допомоги в обмін на розслідування справи Байдена.</p>
      <p>Вільям Тейлор виступив у Конгресі на публічних слуханнях у справі про імпічмент Дональда Трампа.</p>
      <blockquote>– Україна – важливий стратегічний партнер США. Вона воює з агресивною Росією. Поки ми тут сидимо, росіяни вбивають українських солдатів. Україні потрібна військова допомога. Затримка військової допомоги в обмін на внутрішньополітичну допомогу – скажена ідея, – сказав він.</blockquote>
      <p>Більш того, американський дипломат стверджує, що Рудольф Джуліані, адвокат Трампа, навмисно розхитував відносини між США та Україною.</p>
      <p>За його словами, у президента США були офіційний та неофіційний канали відносин, і останній не підкорявся Конгресу.</p>
      <p>
        <b>Читайте: </b>
        <a href="https://fakty.com.ua/ua/ukraine/20191111-impichment-na-rizdvo-chy-vdastsya-demokratam-dotysnuty-trampa/">Імпічмент на Різдво. Чи вдасться демократам дотиснути Трампа</a>
      </p>
      <p>Він назвав серед його учасників екс-спецпредставника Держдепу США по Україні Курта Волкера, посла США в ЄС Гордона Сондланда та Джуліані.</p>
      <p>Тейлор також підтвердив, що Трамп вимагав від Зеленського зробити заяву про розслідування справи Байдена.</p>
      <p>Нагадаємо, 13 листопада у Конгресі США розпочали публічні слухання у справі про <a href="https://fakty.com.ua/ua/svit/20191113-impichment-trampa-u-ssha-pochalysya-publichni-sluhannya/">імпічмент президента США Дональда Трампа.</a></p>
      <p><b>Джерело:</b> <a href="https://www.facebook.com/chastime/videos/454286038832641/">chastime</a></p>
    </article>
  </body>
</html>