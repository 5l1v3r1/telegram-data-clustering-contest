<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/tramp-ne-stezhit-za-sluhannyami-shchodo-impichmentu-50053377.html"/>
    <meta property="og:site_name" content="НВ"/>
    <meta property="article:published_time" content="2019-11-13T18:16:00+00:00"/>
    <meta property="og:title" content="«Занадто зайнятий»: Трамп заявив, що не дивиться слухання щодо імпічменту"/>
    <meta property="og:description" content="Президент США Дональд Трамп заявив, що він «занадто зайнятий», щоб стежити за першими публічними слуханнями в Конгресі США щодо його імпічменту."/>
  </head>
  <body>
    <article>
      <h1>«Занадто зайнятий»: Трамп заявив, що не дивиться слухання щодо імпічменту</h1>
      <h2>Президент США Дональд Трамп заявив, що він «занадто зайнятий», щоб стежити за першими публічними слуханнями в Конгресі США щодо його імпічменту.</h2>
      <address>
        <time datetime="2019-11-13T18:16:00+00:00">13 Nov 2019, 18:16</time>
      </address>
      <p>Про це він заявив журналістам під час зустрічі з президентом Туреччини в Білому домі, передає <a href="https://apnews.com/eac8ace6ace147aab710e4a9544f4686">AP.</a></p>
      <p>Трамп «впевнений», що «отримає звіт» про результати слухань від свого апарату. Саму процедуру імпічменту він вкотре назвав «полюванням на відьом» і «обманом».</p>
      <p>Нагадаємо, тимчасовий повірений у справах США в Україні Вільям Тейлор та заступник помічника держсекретаря США з питань Європи та Євразії Джордж Кент <a href="https://nv.ua/ukr/world/geopolitics/video-translyaciya-sluhan-shchodo-impichmentu-trampa-50053342.html">дають свідчення на перших публічних слуханнях</a> у справі про імпічмент Трампа.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/322/original/ffe7172c2f8e4abb60f9036a659914fb.png?stamp=1&amp;q=85&amp;w=115"/>
      </figure>
      <p>Іван Яковина<br/>Імпічмент Трампа — шоу починається</p>
      <p>Скарга інформатора, який повідомив про липневу телефонну розмову між Дональдом Трампом і Володимиром Зеленським, привела до <a href="https://nv.ua/world/countries/impichment-trampa-palata-predstaviteley-prinyala-rezolyuciyu-v-podderzhku-novosti-ssha-50050930.html">запуску процедури імпічменту.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Перед цією розмовою Трамп призупинив виділення військової допомоги Україні.</p>
      <p>Тепер демократи намагаються з’ясувати, чи пов’язано рішення Трампа заблокувати військову допомогу Україні зі спробами змусити Київ почати політично мотивоване розслідування проти головного опонента Трампа — Джо Байдена.</p>
      <p>Трамп наполягає, що розмова з Зеленським була «ідеальною» і що в контактах з українською владою не було quid pro quo (послуга за послугу).</p>
    </article>
  </body>
</html>