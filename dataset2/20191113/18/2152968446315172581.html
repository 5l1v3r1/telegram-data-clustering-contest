<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/13/pet-jeni-v-bolnica-sled-katastrofa-krai-hitrino.429545"/>
    <meta property="og:site_name" content="Dnes.bg"/>
    <meta property="article:published_time" content="2019-11-13T18:27:00+00:00"/>
    <meta property="og:title" content="Пет жени в болница след катастрофа край Хитрино"/>
    <meta property="og:description" content="Те изпреварвали камион, когато станал инцидента | Dnes.bg"/>
  </head>
  <body>
    <article>
      <h1>Пет жени в болница след катастрофа край Хитрино</h1>
      <h2>Те изпреварвали камион, когато станал инцидента</h2>
      <address><time datetime="2019-11-13T18:27:00+00:00">13 Nov 2019, 18:27</time> by <a rel="author" href="https://www.dnes.bg/author/76" target="_blank">Красимир Ангелов</a></address>
      <p>Пет жени са в болница след катастрофата на пътя Шумен - Силистра, съобщават от Областната дирекция на МВР.</p>
      <p>Пътният инцидент е станал на разклона за Хитрино, като сигнал за него е получен в 15.02 часа в дежурната част на полицията в Шумен.</p>
      <p>Жените са пътували в лек автомобил "БМВ". При пътното произшествие леката кола е изпреварвала тежкотоварен автомобил, отчитат от полицията.</p>
      <p>От там уточняват, че са се ударили лек автомобил "БМВ" със силистренска регистрация и тежкотоварен автомобил "Сканиа".</p>
      <p>На мястото на инцидента полицаи са установи, че в леката кола са пътували три 19-годишни момичета, едно от които е шофирало, както и жени на 21 и на 41 години.</p>
      <p>Данните към момента са, че състоянието на 21-годишната жена е най-тежко. Тя е настанена в МБАЛ - Шумен с черепно-мозъчна травма. Състоянието на останалите четири жени се изяснява в болницата в областния град.</p>
      <p>Водачът на камиона, мъж на 60 години от Варна, е правоспособен. Тестван е за алкохол. Наличие не е установено.</p>
      <p>Работата по изясняване на причините за катастрофата продължава.</p>
    </article>
  </body>
</html>