<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/13/world/marmara-tou-parthenona-o-diethnis-typos-gia-ti-stiriksi-tou-kinezou-proedrou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-13T18:30:45+00:00"/>
    <meta property="og:title" content="Μάρμαρα του Παρθενώνα: Ο διεθνής Τύπος για τη στήριξη του Κινέζου Προέδρου"/>
    <meta property="og:description" content="Ο διεθνής Τύπος σχολιάζει την παρέμβαση του κινέζου προέδρου στην πολύχρονη αντιπαράθεση, προσφέροντάς βοήθεια στην Ελλάδα να ανακτήσει τα Μάρμαρα του Παρθενώνα από την Βρετανία"/>
  </head>
  <body>
    <article>
      <h1>Μάρμαρα του Παρθενώνα: Ο διεθνής Τύπος για τη στήριξη του Κινέζου Προέδρου</h1>
      <h2>Ο διεθνής Τύπος σχολιάζει την παρέμβαση του κινέζου προέδρου στην πολύχρονη αντιπαράθεση, προσφέροντάς βοήθεια στην Ελλάδα να ανακτήσει τα Μάρμαρα του Παρθενώνα από την Βρετανία</h2>
      <address><time datetime="2019-11-13T18:30:45+00:00">13 Nov 2019, 18:30</time> by <a rel="author">ΤοΒΗΜΑ Team</a></address>
      <p>Τον γύρο τvν διεθνών ΜΜΕ φαίνεται πως έκανε η επίσκεψη του κινέζου προέδρου, Σι Τζινπίνγκ, στην Ελλάδα, αλλά και η παρέμβαση του όσον αφορά την πολύχρονη μάχη της Ελλάδας, για την επιστροφή των Μαρμάρων του Παρθενώνα, από το Βρετανικό Μουσείο.</p>
      <p>Στη στήριξη του κινέζου προέδρου αφιερώνει σε σημερινό του ρεπορτάζ το CNN.</p>
      <p><a href="https://www.in.gr/2019/11/13/economy/oikonomikes-eidiseis/pou-exoun-ta-lefta-tous-oi-ellines-poses-einai-oi-katatheseis-sto-eksoteriko/">Που έχουν τα λεφτά τους οι Ελληνες – Πόσες είναι οι καταθέσεις στο εξωτερικό <br/></a>«Ο Κινέζος Πρόεδρος <a href="https://www.in.gr/tags/%cf%83%ce%b9-%cf%84%ce%b6%ce%b9%ce%bd%cf%80%ce%af%ce%bd%ce%b3%ce%ba/">Σι Τζινπίνγκ</a> παρενέβη στην πολύχρονη αντιπαράθεση, προσφέροντάς βοήθεια στην Ελλάδα να ανακτήσει τα Μάρμαρα του Παρθενώνα από την Βρετανία» γράφει χαρακτηριστικά το CNN.</p>
      <figure>
        <img src="https://www.in.gr/wp-content/uploads/2019/11/cnn-596x600.jpg"/>
      </figure>
      <p>«Τα Μάρμαρα του Παρθενώνα, γνωστά και ως «Ελγίνεια», είναι Γλυπτά που κάποτε κοσμούσαν τον αρχαίο Ναό του Παρθενώνα. Αφαιρέθηκαν πριν από, περισσότερα από 200 χρόνια, από τον Λόρδο Έλγιν, πρέσβη της Βρετανίας στην Οθωμανική Αυτοκρατορία και σήμερα φιλοξενούνται στο Βρετανικό Μουσείο» συμπληρώνει ο αρθρογράφος, κάνοντας αναφορά και στις πολύχρονες προσπάθειες της Ελλάδας να επιστραφούν τα μάρμαρα.</p>
      <p>Κατά το εκτενές ρεπορτάζ γίνεται αναφορά και στις δηλώσεις του Προέδρου της Δημοκρατίας, Παύλου Παυλόπουλου, ο οποίος ανέφερε χαρακτηριστικά: «Η θέση των Μαρμάρων του Παρθενώνα είναι εδώ και όχι στο βρετανικό Μουσείο».</p>
      <p>«Συμφωνώ απολύτως μαζί σας» του απάντησε ο κ. Σι Τζινπίνγκ. «Όχι μόνο θα έχετε την υποστήριξή μου, αλλά θα πρέπει να εργαστούμε μαζί σε αυτό» είπε, αναφέροντας πως και η Κίνα προσπαθεί για την επιστροφή δικών της αρχαιολογικών θησαυρών που βρίσκονται σε μουσεία ανά τον κόσμο.</p>
      <h3>AJ: Στήριξη από τον Σι για την επιστροφή των Μαρμάρων</h3>
      <p>Την επίσκεψη του κινέζου προέδρου και τη στήριξή του στις προσπάθειες της Ελλάδας για τον επαναπατρισμό των Μαρμάρων σχολιάζει σε ένα εκτενές θέμα του Al Jazeera, με τίτλο «Ο Σι στηρίζει την Ελλάδα στην επιστροφή των Μαρμάρων από το Ηνωμένο Βασίλειο».</p>
      <p>«Ο κινέζος πρόεδρος Σι Τζινπίνγκ προσέφερε τη στήριξή του στις προσπάθειες της Ελλάδας για την επιστροφή των Μαρμάρων του Παρθενώνα από το Ηνωμένο Βασίλειο, παρεμβαίνοντας σε μια μακροχρόνια διαμάχη μεταξύ των δύο ευρωπαϊκών χωρών» γράφει χαρακτηριστικά το AJ.</p>
      <figure>
        <img src="https://www.in.gr/wp-content/uploads/2019/11/aj-600x561.jpg"/>
      </figure>
      <p>Το άρθρο αναφέρεται επίσης και στα σχόλια του Σι, κατά τη διάρκεια της περιοδείας του στο <a href="https://www.in.gr/tags/%ce%bc%ce%bf%cf%85%cf%83%ce%b5%ce%af%ce%bf-%ce%b1%ce%ba%cf%81%cf%8c%cf%80%ce%bf%ce%bb%ce%b7%cf%82/">Μουσείο της Ακρόπολης</a>, συνοδευόμενος από τον ΠτΔ, Προκόπη Παυλόπουλο.</p>
      <p>«Η Ελλάδα έφτιαξε το μουσείο δέκα χρόνια πριν στην κορυφή του βράχου της Ακρόπολης, με την ελπίδα ότι μια μέρα θα φιλοξενήσει τα αγάλματα που βρίσκονται στο Βρετανικό Μουσείο στο Λονδίνο».</p>
      <p>Το άρθρο αναφέρεται επίσης και στις δηλώσεις του ΠτΔ προς τον Σι. «’’Φανταστείτε αυτό το μέρος με τα Μάρμαρα, κι έπειτα φανταστείτε σε τι κατάσταση βρίσκονται τα Μάρμαρα αυτά αυτή τη στιγμή στο Βρετανικό Μουσείο, το οποίο τα κρατά παράνομα και ενάντια σε κάθε αίσθηση πολιτισμού’’» είπε χαρακτηριστικά ο Πρ. Παυλόπουλος στον κινέζο πρόεδρο.</p>
      <p>«Σας διαβεβαιώνω ότι πρόκειται να σας στηρίξουμε καθώς κι εμείς έχομε κινέζικα πολιτιστικά έργα, τα οποία βρίσκονται εκτός της χώρας μας και προσπαθούμε να τα επαναφέρουμε» απάντηση ο Σι.</p>
      <h4>Guardian: Ο Σι Τζινπίνγκ έρχεται στην Ελλάδα με δώρα</h4>
      <p>Ο βρετανικός Guardian φιλοξένησε επίσης στην ιστοσελίδα του ρεπορτάζ σχετικά με την επίσκεψη του κινέζου προέδρου στην Ελλάδα, καταλήγοντας στις δηλώσεις του, όσον αφορά τη διεκδίκηση των Μαρμάρων από τη Βρετανία.</p>
      <figure>
        <img src="https://www.in.gr/wp-content/uploads/2019/11/guardian-600x516.jpg"/>
      </figure>
      <p>«Καταλήγοντας ότι η πολιτιστική διπλωματία θα ενίσχυε τις σινο-ελληνικές σχέσεις, ο Σι δήλωσε ότι η Αθήνα έχει την πλήρη υποστήριξη του Πεκίνου στην εκστρατεία της για να κερδίσει πίσω τα μάρμαρα του Παρθενώνα από το Βρετανικό Μουσείο» γράφει σε ρεπορτάζ του ο βρετανικός Guardian.</p>
      <p>«’’Όχι μόνο συμφωνώ [με τον επαναπατρισμό τους], αλλά έχετε και την υποστήριξή μας», δήλωσε ο Κινέζος πρόεδρος, όταν ο έλληνας ομόλογός του ζήτησε να λάβει θέση σχετικά με το ζήτημα κατά τη διάρκεια περιοδείας στο Μουσείο της Ακρόπολης. «Και εμείς έχουμε τους δικούς μας θησαυρούς έξω από τη χώρα και κάνουμε ό, τι μπορούμε για να τους βγάλουμε σπίτι»» γράφει η απεσταλμένη του Guardian στην Ελλάδα.</p>
      <p>
        <a href="https://www.tovima.gr/2019/11/13/society/kykloforiako-komfouzio-giati-epestrepse-stin-athina-pou-epikratei-xaos/">Γιατί επέστρεψε το κυκλοφοριακό κομφούζιο στην Αθήνα</a>
      </p>
    </article>
  </body>
</html>