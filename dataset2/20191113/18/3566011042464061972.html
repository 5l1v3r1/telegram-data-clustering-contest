<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547144.html/%D9%BE%D9%86%D8%AC%D9%85%DB%8C%D9%86-%D8%B3%D8%A7%D9%84%DA%AF%D8%B1%D8%AF-%D8%B4%D9%87%D8%AF%D8%A7%DB%8C-%DA%AF%D9%85%D9%86%D8%A7%D9%85-%D8%AF%D8%A7%D9%86%D8%B4%DA%AF%D8%A7%D9%87-%D8%A2%D8%B2%D8%A7%D8%AF-%D8%A7%D8%B3%D9%84%D8%A7%D9%85%DB%8C-%D9%85%D9%84%D8%A7%DB%8C%D8%B1-%D8%A8%D8%B1%DA%AF%D8%B2%D8%A7%D8%B1-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T18:25:00+00:00"/>
    <meta property="og:title" content="پنجمین سالگرد شهدای گمنام دانشگاه آزاد اسلامی ملایر برگزار شد"/>
    <meta property="og:description" content="پنجمین سالگرد دو شهید مدفون‌شده در شهدای گمنام دانشگاه آزاد اسلامی ملایر با حضور دانشجویان و مردم ملایر برگزار شد."/>
  </head>
  <body>
    <article>
      <h1>پنجمین سالگرد شهدای گمنام دانشگاه آزاد اسلامی ملایر برگزار شد</h1>
      <address>
        <time datetime="2019-11-13T18:25:00+00:00">13 Nov 2019, 18:25</time>
      </address>
      <p>پنجمین سالگرد دو شهید مدفون‌شده در شهدای گمنام دانشگاه آزاد اسلامی ملایر با حضور دانشجویان و مردم ملایر برگزار شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://asrehamedan.ir/31740">عصر همدان</a>؛ ظهر امروز پنجمین سالگرد شهدای گمنام دانشگاه آزاد اسلامی ملایر در مسجد این دانشگاه با حضور دانشجویان و مدیحه سرایی مداحان اهل بیت برگزار شد.</p>
      <p>محمد عظیم خدایاری رئیس دانشگاه آزاد اسلامی واحد ملایر در این مراسم گفت: برگزاری جلسات و یادواره‌های شهدا و زنده نگه‌داشتن یاد و خاطره شهدا می‌تواند در جامعه به‌ویژه در جامعه علمی و فرهنگی شهرستان مؤثر باشد.</p>
      <p>وی درس جاودانه شدن را از مهم‌ترین درس‌های شهدا دانست و بیان کرد: شهدا با نثار جان‌عزیزشان به ما درس‌های فراوانی را دادند،که یکی از مهم‌ترین این درس‌ها راه جاودانه شدن است.</p>
      <p>رئیس دانشگاه آزاد اسلامی واحد ملایر افزود: همه انسان‌های روی کره زمین به وجود آمده‌اند در یک دوره زمانی در زندگی دنیایی حضورداشته‌اند و همه از دنیا خواهند رفت، اما تنها راه باقی شدن شهادت است که در قرآن کریم هم به این موضوع بسیار اشاره‌شده است و به گفته قرآن شهدا زنده هستند و در نزد پروردگار از جایگاه ویژه‌ای برخوردار هستند.</p>
      <p>وی گفت: ما اگر می‌خواهیم جاودانه شده و جاودان از دنیا برویم باید از راه و رسم شهدا درس گرفته و در راه آنان حرکت کنیم.</p>
      <figure>
        <img src="http://newsroom.dana.ir/content/upload/5f3f9933-c618-4cf4-8c28-5b6d8dfca390.jpg"/>
      </figure>
      <p>خدایاری پیروی از دستورات امام را یکی از مهم‌ترین وصایای شهدا عنوان و تأکید کرد: در اکثر وصیت‌نامه شهدا و به‌صورت ویژه به پیروی از خط و دستورات امام اشاره‌شده است.</p>
      <p>وی با اشاره به وصیت شهید احدی بیان کرد: این شهید والامقام در وصیت‌نامه یک‌خطی خود گفته است:”فقط نگذارید حرف امام زمین بماند” و این نشان‌دهنده توجه ویژه شهدا به مسئله پیروی از دستورات امام خمینی(ره) است.</p>
      <p>خدایاری پیروی از ولایت را از دیگر درس‌های مهم شهدا دانست و تصریح کرد:پیروی از ولایت،یک بخش عامل وحدت در جامعه است.</p>
      <p>وی گفت: درگذشته و در مراسم‌های تشییع و یادواره شهدا همه مردم جامعه با هر رنگ و بو و جناحی یکپارچه حضور داشتند و امروزه هم همین مسئله در جامعه دیده می‌شود.</p>
      <p>رئیس دانشگاه آزاد اسلامی واحد ملایر تأکید کرد: امیدواریم که بتوانیم میراث داران خوبی برای شهدا باشیم و با حفظ ارزش‌ها ادامه‌دهنده راه این عزیزان باشیم.</p>
      <p>انتهای پیام/</p>
    </article>
  </body>
</html>