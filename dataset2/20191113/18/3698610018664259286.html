<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/curiosity-pomitiv-nezvichayne-yavische-na-marsi-329551_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T18:16:00+00:00"/>
    <meta property="og:title" content="Curiosity помітив незвичайне явище на Марсі"/>
    <meta property="og:description" content="Марсохід зафіксував сезонні коливання рівня кисню над кратером Гейла."/>
  </head>
  <body>
    <article>
      <h1>Curiosity помітив незвичайне явище на Марсі</h1>
      <h2>Марсохід зафіксував сезонні коливання рівня кисню над кратером Гейла.</h2>
      <address>
        <time datetime="2019-11-13T18:16:00+00:00">13 Nov 2019, 18:16</time>
      </address>
      <p>Вчені місії марсохода Curiosity помітили на <a href="https://dt.ua/TECHNOLOGIES/curiosity-zrobiv-znimok-motoroshnogo-marsianskogo-peyzazhu-328529_.html"><b>Марсі</b></a> незвичайне явище – сезонну зміну концентрації кисню над кратером Гейла. Виявилося, що газ поводиться чином, який не можна пояснити ніякими відомими хімічними процесами, повідомляє <a href="https://www.nasa.gov/feature/goddard/2019/with-mars-methane-mystery-unsolved-curiosity-serves-scientists-a-new-one-oxygen">NASA</a>.</p>
      <p>Протягом трьох марсіанських років (близько шести земних) на Марсі прилади, встановлені на марсохід Curiosity, збирали зразки повітря і аналізували його склад. У результаті виявилося, що марсіанська атмосфера на 95% складається з діоксиду вуглецю (СО<sub>2</sub>), на 2,6% - молекулярного азоту (N<sub>2</sub>), на 1,9% - аргону, на 0,16% - молекулярного кисню (О<sub>2</sub>) і на 0,06% - моноксиду вуглецю (СО). Взимку вуглекислий газ, що знаходиться над полюсом, замерзає, що призводить до падіння тиску у відповідній півкулі і перерозподілу газів між півкулями, що вирівнює тиск. Навесні спостерігається зворотна картина.</p>
      <p>Дослідники помітили, що концентрація аргону і азоту над кратером Гейла сезонно змінюється в залежності від кількості СО<sub>2</sub> в повітрі. Вони очікували, що і кисень буде вести себе так само. Замість цього концентрація газу в повітрі навесні і влітку підвищувалася на 30%, а потім опускалася до зафіксованих раніше значень.</p>
      <p>Ця картина повторювалася кожну весну, хоча кількість кисню змінювалася. Дослідники вважають, що виробляє газ, а потім поглинає його. Вчені виключили можливість того, що кисень утворюється в результаті розпаду молекул води або вуглекислого газу, оскільки на Марсі води дуже мало, а діоксид вуглецю розпадається дуже повільно. Джерелом кисню міг би бути грунт, але це не пояснює його зникнення восени.</p>
      <p>Крім того, дослідники також помітили, що зміна концентрації кисню збігається зі змінами в концентрації метану. Можливо, що ці два процеси зумовлені однією і тією ж причиною.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше апарат NASA MRO передав на Землю <a href="https://dt.ua/TECHNOLOGIES/nasa-pokazalo-znimok-marsohoda-curiosity-z-kosmosu-317329_.html"><b>знімок поверхні Марса,</b></a> на якому можна було помітити Curiosity. На зображенні ровер зайнятий вивченням ділянки Woodland Bay ("Лісова затока") на схилах гори Шарп.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>