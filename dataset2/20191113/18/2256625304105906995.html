<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158312_1.html"/>
    <meta property="og:site_name" content="Novsport"/>
    <meta property="article:published_time" content="2019-11-13T18:50:00+00:00"/>
    <meta property="og:title" content="БРАВО! Левски с ценна победа в Европа (СНИМКИ)"/>
    <meta property="og:description" content="„Сините“ надиграха лидера в групата Цмоки Минск"/>
  </head>
  <body>
    <article>
      <h1>БРАВО! Левски с ценна победа в Европа (СНИМКИ)</h1>
      <address><time datetime="2019-11-13T18:50:00+00:00">13 Nov 2019, 18:50</time> by <a rel="author">Велизар Антов</a></address>
      <p>Баскетболният отбор на Левски Лукойл постигна ключов успех в група F на турнира за Купата на ФИБА Европа.<br/><br/><br/>Тимът на Константин Папазов спечели у дома срещу Цмоки Минск със 75:64 (20:16, 18:12, 18:16, 19:20).<br/><br/><br/>Така „сините“ постигнаха втори пореден триумф, след като започнаха турнира с две поражения.</p>
      <figure>
        <img src="http://www.novsport.com/content/LAP_6522.jpg"/>
      </figure>
      <p>Гостите от Беларус вкараха първите две точки в столичната зала „Универсиада“, но серия от седем поредни изстреля Левски Лукойл напред в резултата.</p>
      <figure>
        <img src="http://www.novsport.com/content/LAP_6384.jpg"/>
      </figure>
      <p>След това българите не позволиха на съперника да си върне лидерството до края на частта. След 10 минути баскетбол в столичната зала “Универсиада” домакините водеха с 4 точки - 20:16. Нови седем точки без отговор изведоха “сините” напред с двуцифрена разлика за първи път в двубоя при 27:16, а до почивката Цмоки така и не успя да свали разликата под 10 точки. На полувремето Левски Лукойл бе напред с 38:28</p>
      <figure>
        <img src="http://www.novsport.com/content/LAP_6605.jpg"/>
      </figure>
      <p>Серия от 10-4 върна шансовете на гостуващия тим след четири минути игра в третата четвърт и намали дистанцията между двата отбора само до точка - 40:39. Българите обаче отговориха силно и завършиха частта стабилно, за да поведат отново с двуцифрен аванс при 56:44 след 30 минути. В оставащите 10 минути баскетболистите на беларуския шампион на няколко пъти сваляха изоставането си, но нямаха сили за обрат, а това означаваше втора поредна победа за българския тим след 75:64.</p>
    </article>
  </body>
</html>