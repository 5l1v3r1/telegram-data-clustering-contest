<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/13/653686/"/>
    <meta property="og:site_name" content="Економічна правда"/>
    <meta property="article:published_time" content="2019-11-13T18:27:00+00:00"/>
    <meta property="og:title" content="&quot;Укртранснафта&quot; уже отримала 4,2 мільйона євро за неякісну російську нафту"/>
    <meta property="og:description" content="З травня по листопад 2019 року “Укртранснафта” отримала від ПАТ “Транснефть” частину компенсації у розмірі 4,2 мільйона євро за потрапляння нафти з підвищеним вмістом хлорорганічних сполук до української ділянки нафтопроводу “Дружба”."/>
  </head>
  <body>
    <article>
      <h1>"Укртранснафта" уже отримала 4,2 мільйона євро за неякісну російську нафту</h1>
      <address>
        <time datetime="2019-11-13T18:27:00+00:00">13 Nov 2019, 18:27</time>
      </address>
      <p>З травня по листопад 2019 року "Укртранснафта" отримала від ПАТ "Транснефть" частину компенсації у розмірі 4,2 мільйона євро за потрапляння нафти з підвищеним вмістом хлорорганічних сполук до української ділянки нафтопроводу "Дружба".</p>
      <p>Про це <a href="https://www.facebook.com/ukrtransnafta/">повідомляє</a> пресслужба Укртранснафти.</p>
      <p>"Наразі "Транснефть" продовжує резервувати потужності "Укртранснафти", тому сума платежів неостаточна.</p>
      <p>Розмір платежів визначається в рамках діючих договірних відносин і залежить від залишку обсягів неякісної російської нафти в українських нафтопроводах станом на перше число кожного місяця", - йдеться у повідомленні.</p>
      <p>
        <i>
          <b>Нагадуємо:</b>
        </i>
      </p>
      <p>
        <i>23 квітня Білорусь вимушено <a href="https://www.epravda.com.ua/news/2019/04/23/647283/">призупинила</a> експорт світлих нафтопродуктів в Україну, Польщу і країни Балтії через надходження неякісної російської нафти.</i>
      </p>
      <p>
        <i>25 квітня компанія "Укртранснафта" вимушено призупинила <a href="https://www.epravda.com.ua/news/2019/04/26/647411/">транзит</a> нафти магістральним нафтопроводом "Мозир-Броди" ("Дружба").</i>
      </p>
      <p>
        <i>27 квітня в РФ <a href="https://www.pravda.com.ua/news/2019/04/27/7213741/">порушили</a> кримінальну справу про умисне забруднення нафти у нафтопроводі "Дружба".</i>
      </p>
      <p>
        <i>2 травня у нафтопроводах Росії, Білорусі, України і Польщі <a href="https://www.epravda.com.ua/news/2019/05/2/647507/">накопичилося</a>близько 5 мільйонів тонн нафти з підвищеним вмістом хлорорганічних речовин. У ЗМІ повідомлялося, що Укртранснафта оцінює недоотриману тижневу виручку під призупинення транзиту нафти в 1 млн євро.</i>
      </p>
      <p>
        <i>В Укртранснафті заявили, що Росія <a href="https://www.epravda.com.ua/news/2019/05/6/647580/">має збільшити</a> прокачування нафти у наступні звітні періоди до кінця 2019 року в рахунок недопоставлених у квітні обсягів через зіпсовану хлоридами нафту.</i>
      </p>
      <p>
        <i>
          <b>Читайте також: </b>
        </i>
        <a href="https://www.eurointegration.com.ua/rus/experts/2019/05/3/7095811/">
          <i>
            <b>Небезпечна "Дружба": чому брудна російська нафта стала проблемою України</b>
          </i>
        </a>
      </p>
      <p>Економічна правда</p>
    </article>
  </body>
</html>