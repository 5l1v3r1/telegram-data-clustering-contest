<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204424-agrariyi-otrimali-rezultati-pershih-zakritih-torgiv-ukrzaliznici"/>
    <meta property="og:site_name" content="Mind UA"/>
    <meta property="article:published_time" content="2019-11-13T18:23:00+00:00"/>
    <meta property="og:title" content="Аграрії отримали результати перших закритих торгів «Укрзалізниці»"/>
    <meta property="og:description" content="Загалом на перших торгах державний монополіст розігрував 450 маршрутних графікових відправлень"/>
  </head>
  <body>
    <article>
      <h1>Аграрії отримали результати перших закритих торгів «Укрзалізниці»</h1>
      <h2>Загалом на перших торгах державний монополіст розігрував 450 маршрутних графікових відправлень</h2>
      <address>
        <time datetime="2019-11-13T18:23:00+00:00">13 Nov 2019, 18:23</time>
      </address>
      <p>Учасники аграрного ринку 11 листопада отримали результати перших закритих торгів АТ «Укрзалізниця» з розподілу графікових відправлень зерна на грудень 2019 року. Про це <a href="https://mind.ua/openmind/20204390-yak-ukrzaliznicya-prodovzhue-doyiti-agrariyiv">розповів</a> <b>Mind</b> член експертної ради при Мінінфраструктури (МІУ), глава логістичного напряму ГО «Бізнес-Варта» Валерій Ткачов.</p>
      <p>Загалом на перших торгах державний монополіст розігрував 450 маршрутних графікових відправлень.</p>
      <p>За результатами торгів, компанії отримали наступні ставки за використання вагонів АТ «Укрзалізниця»:</p>
      <p>мінімальна – 1410 грн/доба без ПДВ;</p>
      <p>макисмальна – 3000 грн/доба без ПДВ.</p>
      <p>При цьому остання офіційна ставка використання вагонів-зерновозів, встановлена рішенням правління «Укрзалізниці» від 6 вересня цього року становить 1136 грн/доба без ПДВ. </p>
      <p>За словами, Ткачова ця ставка набула сили зовсім недавно – 13 жовтня 2019 року.</p>
      <p>«Крім того, менеджмент держкомпанії не бентежить те, що графікові відправлення зерна відпочатку оплачуються власником вантажу на 20% дорожче за встановлений залізничний тариф (тарифікується АТ як перевезення на особливих умовах). Також «Укрзалізниця» вирішила отримати додаткові кошти від аграріїв і за оренду своїх вагонів-зерновозів»,- розповів Ткачов.</p>
      <p>Він відмітив, що таке нововведення держперевізника не передбачене жодним нормативним документом і не проходило узгодження в профільному міністерстві.</p>
      <p>Нагадаємо: у вересні «Укрзалізниця» з метою оптимізації вивезення зерна нового врожаю<a href="https://mind.ua/news/20188313-ukrzaliznicya-vvodit-obmezhennya-dlya-vidvantazhennya-zerna-novogo-vrozhayu"> ввела обмеження</a> за двома критеріями, зокрема, не можна буде надати місячний план більше, ніж дозволяє довжина під’їзної колії та інші обмеження технічних процесів, а також буде враховано пропускна спроможність портів.</p>
      <related>
        <h4>Також читайте</h4>
        <a href="https://mind.ua/news/20204403-minekonomiki-zvitue-pro-rekordnij-urozhaj-zernovih-nbu-ochikue-pripliv-valyuti"/>
        <a href="https://mind.ua/news/20204324-cherez-onlajn-servisi-realizovuetsya-vzhe-60-kvitkiv-kravcov"/>
        <a href="https://mind.ua/news/20204221-ukrayinci-pereplachuyut-za-tovari-ta-poslugi-cherez-nizku-konkurenciyu-v-ekonomici-milovanov"/>
      </related>
    </article>
  </body>
</html>