<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/svet/clanek/v-razkosje-vabijo-tudi-slovenske-poslovneze-247587"/>
    <meta property="og:site_name" content="Slovenske novice"/>
    <meta property="article:published_time" content="2019-11-13T18:58:00+00:00"/>
    <meta property="og:title" content="V razkošje vabijo tudi slovenske poslovneže"/>
    <meta property="og:description" content="LJUBLJANA – Slabih 64 ur, če bi šli peš, sedem ur z vlakom in le tri ure in pol z avtomobilom – toliko časa bi porabili, če bi se iz Ljubljane odpravili v Banjaluko, so nam zaupali na sveča..."/>
  </head>
  <body>
    <article>
      <h1>V razkošje vabijo tudi slovenske poslovneže</h1>
      <h2>Banjaluka je dobila prvi hotel verige Marriott. Vinarji se v gostoljubnem mestu počutijo kot doma.</h2>
      <address><time datetime="2019-11-13T18:58:00+00:00">13 Nov 2019, 18:58</time> by <a rel="author">Ajda Janovsky</a></address>
      <slideshow>
        <figure>
          <img src="https://www.slovenskenovice.si/images/slike/2019/11/10/1589449.jpg"/>
          <figcaption>Courtyard by Marriott Banjaluka je v prvi vrsti namenjen poslovnežem, v hotelu pa se trudijo, da bi se gostje počutili tako udobno kot doma. FOTO: Višnja Vidaković</figcaption>
        </figure>
        <figure>
          <img src="https://www.slovenskenovice.si/images/slike/2019/11/10/1588908.jpg"/>
          <figcaption>V hotelu ponujajo dva hišna koktajla, jabolčno-karamelni punč in koktajl crafters rose s cvetovi vrtnic. FOTO: Marko Feist</figcaption>
        </figure>
        <figure>
          <img src="https://www.slovenskenovice.si/images/slike/2019/11/10/1588897.jpg"/>
          <figcaption>Dogodek, ki je bil svojevrstno vabilo Slovencem v Banjaluko, je glasbeno popestrila zasedba Kranjci. FOTO: Marko Feist</figcaption>
        </figure>
        <figure>
          <img src="https://www.slovenskenovice.si/images/slike/2019/11/10/1588919.jpg"/>
          <figcaption>Ekipa Courtyard by Marriott Banjaluka (z leve): vodja sektorja za sobe Dejan Pajić, vodja sektorja prodaje in marketinga Irena Jungić in generalni direktor Robert Stojko FOTO: Marko Feist</figcaption>
        </figure>
        <figure>
          <img src="https://www.slovenskenovice.si/images/slike/2019/11/10/1614393.jpg"/>
          <figcaption>Prostore so slovesno odprli srbski član predsedstva BiH Milorad Dodik, predsednica Republike srbske Željka Cvijanović, banjaluški župan Igor Radojičić in lastnik hotela Mišo Kuzmanović.</figcaption>
        </figure>
      </slideshow>
      <p>LJUBLJANA – Slabih 64 ur, če bi šli peš, sedem ur z vlakom in le tri ure in pol z avtomobilom – toliko časa bi porabili, če bi se iz Ljubljane odpravili v Banjaluko, so nam zaupali na svečanem dogodku v Four Points by Sheraton v Ljubljani, ki je potekal v čast nove pridobitve drugega največjega mesta v Bosni in Hercegovini, hotela slovite verige Marriott –​ Courtyard by Marriott Banjaluka. Moderna enajstnadstropna zgradba s 118 sobami stoji v središču mesta, nedaleč od slikovite reke Vrbas, ki je ena od še posebno očarljivih okoliških naravnih znamenitosti. Druga so kostanji in lipe, v katerih omamni vonj je spomladi, v času cvetenja, ovito vse mesto.</p>
      <h3>Preprostost in domačnost</h3>
      <p>»Hotel Courtyard by Marriott Banjaluka je prvi internacionalni hotel v Banjaluki in je del znane mednarodne skupine hotelov Marriott International, ki združuje 30 blagovnih znamk, več kot 7000 nepremičnin v 131 državah in območjih, s čimer ustvarja več priložnosti za povezovanje, doživljanje novih izkušenj in širjenje obzorja. Hotel odlikuje sodobna in navdihujoča zunanjost, 11-nadstropna zgradba je dvignila raven hotelirske ponudbe v Banjaluki in tem delu Bosne in Hercegovine ter Republiki srbski,«<b> </b>ne skriva ponosa generalni direktor hotela <b>Robert Stojko</b>.</p>
      <figure>
        <img src="https://www.slovenskenovice.si/images/slike/2019/11/10/1588897.jpg"/>
        <figcaption>Dogodek, ki je bil svojevrstno vabilo Slovencem v Banjaluko, je glasbeno popestrila zasedba Kranjci. FOTO: Marko Feist</figcaption>
      </figure>
      <p>Zanj ima več kot dober razlog: čeprav je hotel odprt šele od poletja, so neodvisne raziskave, ki jih naroča skupina Marriott, pokazale, da so trenutno po zadovoljstvu gostov med najboljšimi petimi hoteli iz te verige v Evropi. In s čim navdušuje goste? Hotel ima 118 klimatiziranih sob s pametnimi televizorji. Dostop do brezžičnega interneta, ki poteka prek programa Marriott BonVoy, omogoča, da ostajate povezani s spletom, ponuja pa tudi digitalni zabavni program. Sobe imajo kopalnice s prho, toaletnimi potrebščinami in sušilniki za lase. V njih so telefon, pripomočki za pripravo kave in čaja, darilna steklenica vode, likalnik in likalna deska ter sef in pisalna miza. Hotel ima pet konferenčnih sob, ki jih je mogoče najeti, 320 kvadratnih metrov površin, primernih za bankete, ki jih je mogoče razdeliti na dve sekcij, primerni za od 10 do 160 gostov oziroma za 200 gostov, če gre za koktajl zabavo. Dve sobi na vrhu z veliko naravne svetlobe sta zelo primerni za manjše razstave, koktajle ali kosila. Elegantna sejna soba za 12 gostov je prava umetnina, v njej je tudi avtomat za kavo.<b> </b>Hoteli, ki so del podjetja Marriott Company,</p>
      <figure>
        <img src="https://www.slovenskenovice.si/images/slike/2019/11/10/1588908.jpg"/>
        <figcaption>V hotelu ponujajo dva hišna koktajla, jabolčno-karamelni punč in koktajl crafters rose s cvetovi vrtnic. FOTO: Marko Feist</figcaption>
      </figure>
      <p>Courtyard by Marriott, se uvrščajo v srednji razred in so namenjeni poslovnim uporabnikom. »Blagovna znamka je nastala leta 1983, po tri leta trajajoči raziskavi in prilagajanju standardov na podlagi izkušenj gostov in upoštevanju njihovih potreb. Oblikovali so ga poslovneži za poslovneže. V Courtyardu pravimo, da nas poganja strast. Trenutno je po svetu več kot 1100 hotelov Courtyard Marriott. Rezultati omenjene raziskave so pokazali, da si poslovneži želijo preprostosti in udobja, ki bi omogočilo, da bi se v hotelu počutili kot doma,« razlaga Stojko. K temu stremijo tudi v banjaluškem hotelu. Za še prijetnejše bivanje gostov načrtujejo širitev ponudbe z barom v 11. nadstropju. »Na vrhu nastaja bar s fantastičnim razgledom na okolico in mesto,« razkriva generalni direktor.</p>
      <h3>Okusi Banjaluke</h3>
      <p>Banjaluko po besedah direktorja odlikuje bogata gastronomska ponudba, ki ji veliko pozornosti namenjajo tudi v hotelu. »V naši restavraciji Maestro Kitchen and Bar imamo odlično ponudbo jedi tako mednarodne kot domače kuhinje. Imamo bogat izbor vin in žganih pijač. Imamo tudi dva svoja koktajla, ki se dobita samo v našem hotelu,« pojasni Stojko. Jabolčno-karamelni punč in koktajl crafters rose, ki ga krasijo cvetovi vrtnic, smo lahko poskusili tudi na ljubljanskem dogodku. Kulinarična specialiteta mesta Banjaluka so, če nemara ne veste, čevapčiči, z njimi pa se seveda lahko okrepčate tudi v hotelu. »Za domačo hrano se hotel težko bori z lokalnim tržiščem. Pred kratkim smo začeli pripravljati nedeljska družinska kosila, na katerih ponujamo lokalne specialitete našim gostom. Ker je bil odziv odličen, smo nekatere uvrstili v ponudbo.«</p>
      <figure>
        <img src="https://www.slovenskenovice.si/images/slike/2019/11/10/1588919.jpg"/>
        <figcaption>Ekipa Courtyard by Marriott Banjaluka (z leve): vodja sektorja za sobe Dejan Pajić, vodja sektorja prodaje in marketinga Irena Jungić in generalni direktor Robert Stojko FOTO: Marko Feist</figcaption>
      </figure>
      <h3>Rafting, kolesarjenje, sprehodi</h3>
      <p>Čeprav je hotel v prvi vrsti namenjen poslovnim gostom, je poskrbljeno tudi za zabavo in počitek, če človek le ima čas za to. »V sodelovanju s turistično organizacijo Republike srbske pripravljamo različne programe, ki bodo na voljo našim gostom. To so obiskovanje lokalnih znamenitosti, aktivne počitnice s planinarjenjem, kolesarjenjem, raftingom,« pojasni direktor. Banjaluka se lahko pohvali s prelepo, neokrnjeno naravo, ki jo je užitek raziskovati, še doda. Ker pa so poslovni gostje navadno v stiski s časom, jim svetujejo, kaj naj si ogledajo, če imajo na voljo le en dan. »Nisem iz Banjaluke, sta pa name naredili vtis dve mestni znamenitosti. Ena je Kastel, stara trdnjava še iz časa Turkov. Drugi je Stara Ada, mali otok sredi Vrbasa. To je fantastičen kraj za sproščanje – tam je park, v katerem se lahko igrajo otroci, starši pa se lahko sprehajajo okoli otoka. To je res čudoviti del mesta,« sklene direktor. </p>
      <figure>
        <img src="https://www.slovenskenovice.si/images/slike/2019/11/10/1614393.jpg"/>
        <figcaption>Prostore so slovesno odprli srbski član predsedstva BiH Milorad Dodik, predsednica Republike srbske Željka Cvijanović, banjaluški župan Igor Radojičić in lastnik hotela Mišo Kuzmanović.</figcaption>
      </figure>
    </article>
  </body>
</html>