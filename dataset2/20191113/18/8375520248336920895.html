<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/rinok-zemli-u-poroshenka-gotuyut-popravki-yaki-ne-dadut-skoncentruvati-resursi-v-odnih-rukah--639754.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T18:11:29+00:00"/>
    <meta property="og:title" content="Ринок землі: у Порошенка готують поправки, які не дадуть сконцентрувати ресурси «в одних руках»"/>
    <meta property="og:description" content="«Європейська Солідарність» підтримає законопроект у другому читанні, якщо будуть враховані певні поправки"/>
  </head>
  <body>
    <article>
      <h1>Ринок землі: у Порошенка готують поправки, які не дадуть сконцентрувати ресурси «в одних руках»</h1>
      <address>
        <time datetime="2019-11-13T18:11:29+00:00">13 Nov 2019, 18:11</time>
      </address>
      <h4>«Європейська Солідарність» підтримає законопроект у другому читанні, якщо будуть враховані певні поправки</h4>
      <p>Політична партія «Європейська Солідарність» завжди послідовно підтримувала, підтримує і буде підтримувати становлення в Україні вільного, цивілізованого ринку землі. При цьому пріоритетом має залишатися захист інтересів мільйонів сільгоспвиробників, захист національних інтересів нашої держави. У разі врахування поправок, запропонованих фракцією, «Європейська Солідарність» підтримає законопроект у другому читанні. Про це йдеться в заяві політсили.</p>
      <p>Ухвалений у першому читанні проект закону про ринок землі несе в собі суттєві загрози щодо концентрації земельних ресурсів в одних руках, а також тіньового продажу української землі російському капіталу.</p>
      <p>Фракція «Європейська Солідарність» наполягатиме на врахуванні під час другого читання закону наступних пропозицій:</p>
      <ol>
        <li>Захист українців-власників землі. Встановлення мінімальної ціни сільськогосподарської землі – на рівні не нижчому, ніж еквіваленту 2-3 тисячі доларів за гектар (залежно від якості і розташування ділянки).</li>
        <li>Захист інтересів громади. Встановлення високого реєстраційного збору з купівлі-продажу землі, який надходитиме саме до бюджету громади.</li>
        <li>Захист української землі. Передбачення механізму вилучення землі у власника у разі злочинно недбалого ставлення до неї.</li>
        <li>Обмеження можливості концентрації земель в одних руках олігархами та іноземцями.</li>
        <li>Запровадження механізму ретельної перевірки походження коштів, за які купується сільськогосподарська земля.</li>
      </ol>
      <p>Нагадаємо, <a href="https://glavcom.ua/economics/finances/rada-pidtrimala-u-pershomu-chitanni-zakonoprojekt-pro-rinok-zemli-639676.html">закон про продаж землі ухвалено</a> у першому читанні.«За» проголосувало 240  депутатів.</p>
      <p>Як повідомлялося, сьогодні <a href="https://glavcom.ua/country/society/u-radi-sogodni-zemelniy-den-639571.html">у Раді сьогодні «земельний день».</a></p>
      <p>Нагадаємо, сьогодні парламентарям <a href="https://glavcom.ua/news/agrariji-pid-radoyu-pidklali-svinyu-nardepam-foto-639557.html">аграрії під Радою підклали свиню</a> нардепам (фото).</p>
      <blockquote>
        <b> Читайте також: <a href="https://glavcom.ua/country/politics/zemlya-v-ilyuminatori-zelenskogo-639238.html">Земля в ілюмінаторі Зеленського</a></b>
      </blockquote>
      <related>
        <a href="https://glavcom.ua/economics/finances/hto-progolosuvav-za-prodazh-zemli-spisok-deputativ-639689.html"/>
        <a href="https://glavcom.ua/economics/finances/nardepi-gotuyutsya-rozglyadati-projekt-byudzhetu-2020-do-drugoji-nochi--639727.html"/>
        <a href="https://glavcom.ua/news/donosi-legalizovano-zelenskiy-pidpisav-skandalniy-zakon-pro-vikrivachiv-korupciji-639748.html"/>
      </related>
    </article>
  </body>
</html>