<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903646/zenuwen-sloegen-toe-bij-cobbaut-na-selectie-voor-duivels-dat-lukt-toen-niet-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T18:38:00+00:00"/>
    <meta property="og:title" content="Zenuwen sloegen toe bij Cobbaut na selectie voor Duivels: &quot;Dat lukt toen niet&quot;"/>
    <meta property="og:description" content="Elias Cobbaut mocht zich woensdagochtend voor de eerste keer melden bij de Rode Duivels. De hele voetbalwereld was verbaasd toen bondscoach Roberto Martinez hem voor de eerste keer selecteerde, maar daar is de linkspoot van RSC Anderlecht niet mee bezig."/>
  </head>
  <body>
    <article>
      <h1>Zenuwen sloegen toe bij Cobbaut na selectie voor Duivels: "Dat lukt toen niet"</h1>
      <address>
        <time datetime="2019-11-13T18:38:00+00:00">13 Nov 2019, 18:38</time>
      </address>
      <p>
        <b>Elias Cobbaut mocht zich woensdagochtend voor de eerste keer melden bij de Rode Duivels. De hele voetbalwereld was verbaasd toen bondscoach Roberto Martinez hem voor de eerste keer selecteerde, maar daar is de linkspoot van RSC Anderlecht niet mee bezig.</b>
      </p>
      <p>Zijn prestaties bij paars-wit zijn wisselvallig, maar door de blessure van Thomas Vermaelen maakt Cobbaut kans op speelminuten zaterdag tegen Rusland (18 uur). "Ik heb hoogtes en laagtes gekend bij Anderlecht, maar de laatste weken speel ik toch op een degelijk niveau", vertelde Cobbaut volgens <a href="https://www.nieuwsblad.be/cnt/dmf20191113_04714839?utm_source=doorlink&amp;utm_medium=doorlink&amp;utm_campaign=doorlink"><i>Het Nieuwsblad</i></a> tijdens een persconferentie.</p>
      <p>"Ik kijk niet terug op het verleden. Vincent Kompany heeft me alleszins gefeliciteerd en hij heeft me ook gezegd dat ik me hier niet mag laten zot maken door mijn medespelers. Ik besef amper dat ik hier zit. Laat staan dat ik besef dat ik misschien speelminuten krijg. Met het EK halen ben ik sowieso niet bezig. Ik wil hier eerst genieten en zo veel mogelijk leren van de andere spelers. Mijn linkse voet is bij deze selectie een voordeel, maar we zien wel of Martinez me opstelt."</p>
      <aside>Lees meer<br/><a href="https://www.voetbalprimeur.be/nieuws/903449/-vermaelen-valt-uit-voor-rode-duivels-meteen-eerste-basisplaats-voor-cobbaut-.html?itm_source=www.voetbalprimeur.be&amp;itm_medium=highlighted-content">'Vermaelen out voor Rusland, Anderlecht-verdediger Cobbaut kan debuut maken'</a></aside>
      <p><b>Kritiek<br/></b>Cobbaut bekende dat hij vrijdag na zijn oproeping toch wat spanning voelde voor de wedstrijd van Anderlecht tegen Zulte Waregem. "Ik dacht: maak hier nu geen fout. Normaal slaap ik altijd even voor een wedstrijd, maar dat lukte toen toch niet", vertelde de linkspoot. "Wat de kritiek van de buitenwereld betreft, blijf ik kalm. Over elke voetballer worden positieve en negatieve dingen gezegd. Ik luister alleen naar de mensen die dichtbij mij staan.”</p>
      <aside>Lees meer<br/><a href="https://www.voetbalprimeur.be/nieuws/903018/cobbaut-krijgt-toch-steun-na-selectie-voor-rode-duivels-hij-is-gewoon-zeer-goed-.html?itm_source=www.voetbalprimeur.be&amp;itm_medium=highlighted-content">Cobbaut krijgt toch steun na selectie voor Rode Duivels: "Hij is gewoon zeer goed"<br/></a><a href="https://www.voetbalprimeur.be/nieuws/903033/-ik-denk-dat-niemand-de-oproep-van-cobbaut-voor-de-rode-duivels-zag-aankomen-.html?itm_source=www.voetbalprimeur.be&amp;itm_medium=highlighted-content"> Martinez in vraag gesteld: “Vreemd dat zij er niet bij zijn en Cobbaut wel"</a></aside>
    </article>
  </body>
</html>