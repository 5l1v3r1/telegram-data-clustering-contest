<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/vbivstvo-babchenka-borisa-germana-zvilnili-z-v-yaznici-novini-ukrajini-50053374.html"/>
    <meta property="og:site_name" content="НВ"/>
    <meta property="article:published_time" content="2019-11-13T18:00:00+00:00"/>
    <meta property="og:title" content="У зв’язку зі станом здоров’я: організатора «вбивства» Бабченка звільнили з в’язниці"/>
    <meta property="og:description" content="У середу, 13 листопада, Київський апеляційний суд звільнив від відбування покарання у в’язниці Бориса Германа, засудженого за організацію спроби вбивства журналіста Аркадія Бабченка."/>
  </head>
  <body>
    <article>
      <h1>У зв’язку зі станом здоров’я: організатора «вбивства» Бабченка звільнили з в’язниці</h1>
      <h2>У середу, 13 листопада, Київський апеляційний суд звільнив від відбування покарання у в’язниці Бориса Германа, засудженого за організацію спроби вбивства журналіста Аркадія Бабченка.</h2>
      <address>
        <time datetime="2019-11-13T18:00:00+00:00">13 Nov 2019, 18:00</time>
      </address>
      <p>Про це <a href="https://www.pravda.com.ua/news/2019/11/13/7231875/">Українській правді</a> повідомили у прокуратурі Київської області.</p>
      <p>«Суд задовольнив його [Германа] апеляційну скаргу. Звільнив від подальшого відбування покарання у зв’язку зі станом здоров’я», — сказала речниця обласної прокуратури Мар’яна Гайовська.</p>
      <p>Рішення ухвалили за закритими дверима. Воно набирає чинності з моменту проголошення, навіть якщо буде подана апеляція.</p>
      <p>У прокуратурі поки не знають, чи будуть оскаржувати це рішення у суді.</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/events/spravu-babchenko-zaversheno-shcho-povidomiv-zmi-odin-iz-obvinuvachuvanikh-2494283.html">Справу Бабченка завершено. Що повідомив ЗМІ один із обвинувачуваних</a>
        </li>
        <li>
          <a href="https://nv.ua/ukr/ukraine/events/babchenko-shcho-vidomo-pro-arkadiya-babchenka-i-chomu-vin-pokinuv-ukrajinu-novini-ukrajini-50051452.html">Аркадій Бабченко виїхав з України. Що про нього відомо і чому він покинув країну</a>
        </li>
      </ul>
      <p>У 2018 році в Києві запобігли замаху на російського журналіста Аркадія Бабченка. Правоохоронці інсценували його «вбивство» — кілер нібито зробив три постріли у спину.</p>
      <p>Внаслідок чого правоохоронці <a href="https://nv.ua/ukr/ukraine/events/stalo-vidomo-imja-orhanizatora-zamakhu-na-babchenko-2473324.html">затримала організатора замаху</a>, яким виявився громадянин України, власник приватної компанії з виробництва зброї Борис Герман. За даними СБУ, його завербували російські спецслужби.</p>
      <p>Бориса Германа <a href="https://nv.ua/ukr/ukraine/events/orhanizator-vbivstva-babchenko-zasudiv-do-4-5-rokiv-pozbavlennja-voli-2491752.html">було засуджено до 4,5 років позбавлення волі.</a></p>
    </article>
  </body>
</html>