<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/zastupci-tcl-nam-potvrdili-prichod-ohebneho-telefonu-v-unoru-2020-39432"/>
    <meta property="og:site_name" content="mobilenet.cz"/>
    <meta property="article:published_time" content="2019-11-13T18:00:00+00:00"/>
    <meta property="og:title" content="Zástupci TCL nám potvrdili příchod ohebného telefonu v únoru 2020"/>
    <meta property="og:description" content="K představení telefonu dojde na MWC 2020 v Barceloně Jaká konstrukce bude zvolena zatím není jasné"/>
  </head>
  <body>
    <article>
      <h1>Zástupci TCL nám potvrdili příchod ohebného telefonu v únoru 2020</h1>
      <address><time datetime="2019-11-13T18:00:00+00:00">13 Nov 2019, 18:00</time> by <a rel="author" href="https://mobilenet.cz/uzivatele/ioannis" target="_blank">Ioannis Papadopoulos</a></address>
      <p>
        <b>   •  K představení telefonu dojde na MWC 2020 v Barceloně <br/>   •  Jaká konstrukce bude zvolena zatím není jasné</b>
      </p>
      <p>Na dnešní tiskové konferenci TCL nám bylo oficiálně potvrzeno, že se dočkáme prvního ohebného telefonu v průběhu konání příštího veletrhu MWC v Barceloně, který připadne na únor 2020. Čínský výrobce to oznámil u příležitosti představení svého portfolia televizorů a jiné elektroniky na českém trhu. Společnost TCL má přitom opravdu bohaté zkušenosti s výrobou obrazovek a v současnosti se jedná o druhého největšího producenta televizorů na světě a rovněž držitele licencí ke značkám BlackBerry či Alcatel.</p>
      <figure>
        <iframe data-src="https://twitter.com/CNET/status/1187396646444961794?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Pokud má mít tedy některý z výrobců prostředky a know-how, jak na výrobu (spolehlivých) ohebných displejů, mohlo by to být právě TCL. Nedávno jsme vás informovali o velmi <a href="https://mobilenet.cz/clanky/uz-jste-videli-ohebne-leporelo-od-tcl-ma-10-displej-a-sklada-se-na-tretiny-39277">zajímavém prototypu</a> ohebného smartphonu, který se skládá na třetiny a při zcela rozevřeném stavu nabídne displej o uhlopříčce deseti palců. Díky dvojici pantům tak vzdáleně připomíná leporelo. Zda se bude jednat o stejně, či alespoň podobně, vypadající smartphone však v současnosti bohužel nevíme. Výrobce se každopádně již delší dobu zabývá výrobou a testováním speciálních „DragonHinge “či „ButterflyHinge “pantů, které by mohl u ohebných zařízení využít.</p>
      <h3>Vyzkoušeli jsme první TCL. Zaujme displejem, funkcemi i cenou</h3>
      <p>Na zářijovém veletrhu IFA 2019 jsme si mohli rovněž poprvé osahat vůbec první smartphone tohoto výrobce přímo pod značkou TCL s názvem <a href="https://mobilenet.cz/katalog/tcl-plex">TCL Plex</a>. Zajímavý telefon ze střední třídy se chlubí trojitým fotoaparátem či 6,53" displejem s miniaturním výřezem typu „průstřel“ v levém horním rohu. Toto zařízení v současné době v naší redakci podrobně testujeme a vy se mezitím můžete podívat na naše <a href="https://mobilenet.cz/clanky/cinske-tcl-ma-za-sebou-ceskou-premieru-jake-jsou-nase-prvni-dojmy-z-tcl-plex-39420">první dojmy</a>.</p>
      <related>
        <h4>Související články</h4>
        <a href="https://mobilenet.cz/clanky/uz-jste-videli-ohebne-leporelo-od-tcl-ma-10-displej-a-sklada-se-na-tretiny-39277"/>
        <a href="https://mobilenet.cz/clanky/tcl-ukazalo-koncept-ohebneho-telefonu-a-zajimavych-chytrych-bryli-38836"/>
        <a href="https://mobilenet.cz/clanky/tcl-zacne-jeste-letos-vyrabet-ohebne-oled-displeje-38002"/>
        <a href="https://mobilenet.cz/clanky/bomba-od-alcatelu-2-smartphony-tablet-ale-i-ohebne-displeje-37237"/>
        <a href="https://mobilenet.cz/clanky/take-tcl-pracuje-na-ohebnych-telefonech-chce-jich-rovnou-pet-37168"/>
        <a href="https://mobilenet.cz/clanky/cinske-tcl-ma-za-sebou-ceskou-premieru-jake-jsou-nase-prvni-dojmy-z-tcl-plex-39420"/>
      </related>
    </article>
  </body>
</html>