<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/video-darsove-kamere-ujele-kako-je-tovornjak-zletel-z-viadukta-248959"/>
    <meta property="og:site_name" content="Slovenske novice"/>
    <meta property="article:published_time" content="2019-11-13T18:34:00+00:00"/>
    <meta property="og:title" content="VIDEO: Darsove kamere ujele, kako je tovornjak zletel z viadukta"/>
    <meta property="og:description" content="LJUBLJANA – V slovenski prestolnici se je nekaj po 8. uri zgodila grozljiva prometna nesreča. Pred predorom Golovec v smeri Štajerske sta trčila osebno vozilo in tovornjak, ta pa je prebil ograjo..."/>
  </head>
  <body>
    <article>
      <h1>VIDEO: Darsove kamere ujele, kako je tovornjak zletel z viadukta</h1>
      <h2>V javnost pricurljal posnetek nesreče, ki je pretresla Slovenijo.</h2>
      <address><time datetime="2019-11-13T18:34:00+00:00">13 Nov 2019, 18:34</time> by <a rel="author">N. B.</a></address>
      <p>LJUBLJANA – V slovenski prestolnici se je <a href="https://www.slovenskenovice.si/novice/slovenija/clanek/strasna-nesreca-na-razcepu-malence-tovornjak-prebil-ograjo-248651">nekaj po 8. uri zgodila grozljiva prometna nesreča</a>. Pred predorom Golovec v smeri Štajerske sta trčila osebno vozilo in tovornjak, ta pa je prebil ograjo in padel z viadukta.<br/><br/>Voznik tovornega vozila, 53-letni državljan Madžarske, nesreče ni preživel. Portal <i>Klip.si</i> je objavil posnetke nadzornih kamer Darsa, ki so nastali v trenutku pretresljivega trka in padca.</p>
      <figure>
        <iframe src="https://www.youtube.com/embed/qRPpGggBYp0" width="640" height="360" data-service="Youtube" scrolling="no"/>
      </figure>
      <p><a href="https://www.slovenskenovice.si/kronika/doma/clanek/razkrite-podrobnosti-nesrece-na-viaduktu-znano-kdo-je-povzrocil-nesreco-248861">Po do zdaj zbranih podatkih policije</a> je 40-letni slovenski voznik osebnega vozila opel corsa zaradi neprilagojene hitrosti v ovinku zapeljal desno in trčil v priklopno vozilo. Tovorno vozilo je zaneslo desno in z vozišča, kjer je prebilo varovalno ograjo in padlo z viadukta v globino približno 20 metrov. Voznik osebnega vozila v nesreči ni bil poškodovan. Nastala je večja materialna škoda, v cisterni pa ni bilo nevarnih snovi. Poškodovano je bilo še eno vozilo, na katero so padli deli cestne infrastrukture.</p>
    </article>
  </body>
</html>