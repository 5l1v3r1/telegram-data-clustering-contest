<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/meer-dan-10-miljoen-abonnees-voor-disney-33120"/>
    <meta property="og:site_name" content="Apparata"/>
    <meta property="article:published_time" content="2019-11-13T18:52:00+00:00"/>
    <meta property="og:title" content="Meer dan 10 miljoen abonnees voor Disney+"/>
    <meta property="og:description" content="De streamingdienst is nu al een succes."/>
  </head>
  <body>
    <article>
      <h1>Meer dan 10 miljoen abonnees voor Disney+</h1>
      <h2>De streamingdienst is nu al een succes.</h2>
      <address><time datetime="2019-11-13T18:52:00+00:00">13 Nov 2019, 18:52</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>Wij in Nederland konden de afgelopen periode al genieten van <a href="https://www.apparata.nl/nieuws/zo-denkt-disney-over-je-account-delen-met-vrienden-33116">Disney+</a>, maar nu is de streamingdienst wereldwijd uitgerold. Een ongetwijfeld spannende dag voor de dames en heren van Disney, want het is altijd afwachten of je product in de smaak valt of niet.</p>
      <p>Bij Disney kan de vlag uit, want de streamingdienst is zeer goed ontvangen. Op de eerste dag dat Disney+ beschikbaar werd heeft de dienst meer dan 10 miljoen abonnees mogen verwelkomen. Dat maakt Disney bekend. Volgens <a href="https://apptopia.com/disneyplus">Apptopia</a> is de Disney+ app inmiddels meer dan 3,2 miljoen keer gedownload.</p>
      <p>Hoe de ontwikkelingen verder gaan verlopen krijgen we niet te horen. Het zal voorlopig bij deze aankondiging blijven. Pas wanneer de kwartaalcijfers ter sprake komen laat Disney weer van zich horen. Dat zal dus pas begin volgend jaar zijn.</p>
      <p>Pas op de lange termijn zal duidelijk worden hoe hard Disney+ echt concurreert met diensten als Netflix en Amazon Prime op het gebied van abonnees. Nu is het nog nieuw en willen vele mensen het uitproberen. Bovendien is Disney+ dertig dagen gratis uit te proberen.</p>
      <p>Lees ook: <a href="https://www.apparata.nl/nieuws/disney-is-hier-en-dit-moet-je-weten-33105">Disney+ is hier en dit moet je weten</a></p>
    </article>
  </body>
</html>