<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/u-vidni-v-belvederi-zyavivsya-ukrajinomovniy-audiogid-639747.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T18:58:58+00:00"/>
    <meta property="og:title" content="У Відні в Бельведері з’явився україномовний аудіогід"/>
    <meta property="og:description" content="Україномовні аудіогіди вже працюють у Національному музеї у Польщі, Музеї історії польських євреїв POLIN тощо"/>
  </head>
  <body>
    <article>
      <h1>У Відні в Бельведері з’явився україномовний аудіогід</h1>
      <address>
        <time datetime="2019-11-13T18:58:58+00:00">13 Nov 2019, 18:58</time>
      </address>
      <h4>Україномовні аудіогіди вже працюють у Національному музеї у Польщі, Музеї історії польських євреїв POLIN тощо</h4>
      <p>Україномовний аудіогід запрацював у віденьскому палаці-музеї Бельведер з початку листопада.</p>
      <p>Проєкт, який Український інститут розпочав разом з посольством України в Республіці Австрія навесні цього року, тепер доступний для відвідувачів віденського палацу, йдеться на сторінці Ураїнського інституту в <a href="https://www.facebook.com/UkrainianInstitute/posts/471030647097217">Facebook</a>.</p>
      <p>«Через проєкти такого формату окреслюється українська суб'єктність у світовому, і зокрема, в європейському контексті, адже, наприклад, Бельведер минулого року відвідали понад 1,5 млн туристів. І я впевнений, що зі збільшенням сполучень між Віднем та Києвом, кількість українських туристів теж буде збільшуватися», – прокоментував проєкт генеральний директор Українського інституту Володимир Шейко.</p>
      <p>Проєкт «Україномовні аудіогіди в провідних музеях світу» є частиною довготривалої ініціативи Українського інституту зі впровадження україномовних аудіогідів у провідних музеях світу. Ініціатива реалізується спільно з дипломатичними установами України за кордоном. Україномовні аудіогіди вже працюють у Національному музеї у Польщі, Музеї історії польських євреїв POLIN тощо.</p>
      <p>1 з 3<br/><a href="https://glavcom.ua/world/observe/u-vidni-v-belvederi-zyavivsya-ukrajinomovniy-audiogid-639747.html#">на весь екран згорнути</a></p>
      <figure>
        <img src="https://glavcom.ua/img/gallery/6397/47/670935_big.jpg"/>
      </figure>
      <figure>
        <img src="https://glavcom.ua/img/gallery/6397/47/670936_big.jpg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>Палацовий комплекс Бельведер (Відень) - один із провідних музеїв світу з багатою мистецькою колекцією, яка представляє твори від Середньовіччя до сьогодення. Зокрема, Бельведер володіє найбільшою у світі колекцією картин Густава Клімта. Там також представлені видатні зразки віденського бідермаєру, австрійського бароко, французького імпресіонізму.</p>
      <related>
        <a href="https://glavcom.ua/kyiv/news/na-stolichnomu-vokzali-vidkrijetsya-interaktivna-vistavka-ukraine-wow-638746.html"/>
        <a href="https://glavcom.ua/news/u-vidni-vidkrivsya-muzey-dlya-lyubiteliv-selfi-632798.html"/>
        <a href="https://glavcom.ua/odesa/news/avstriya-zapuskaje-pojizd-do-polshchi-z-peresadkoyu-do-lvova-ta-odesi-627421.html"/>
      </related>
    </article>
  </body>
</html>