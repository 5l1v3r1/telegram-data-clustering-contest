<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teenproblem.net/a/190-teenlife/55521-top-3-na-nai-netarpelivite-zodii/"/>
    <meta property="og:site_name" content="Teenproblem.net"/>
    <meta property="article:published_time" content="2019-11-13T18:00:00+00:00"/>
    <meta property="og:title" content="Топ 3 на най-нетърпеливите зодии"/>
    <meta property="og:description" content="Вижте кои са"/>
  </head>
  <body>
    <article>
      <h1>Топ 3 на най-нетърпеливите зодии</h1>
      <h2>Вижте кои са</h2>
      <address><time datetime="2019-11-13T18:00:00+00:00">13 Nov 2019, 18:00</time> by <a rel="author" href="https://www.teenproblem.net/users/view/1230773.html" target="_blank">Ивета Иванова</a></address>
      <p>Това са хора, които просто не умеят да чакат - дали на опашка в магазина, дали в лекарския кабинет, дали да говорят с някого или да им се осъществи дадена мечта. Те просто се изнервят, чувстват, че така губят времето си, не могат да се успокоят и искат всичко на момента. Това често им пречи. Ето кои са тези зодии.</p>
      <p>
        <b>Овен</b>
      </p>
      <p>Овните просто не понасят нещата, които могат да ги забавят. Те мразят закъснението, отлагането, по-бавното изпълнение на плановете. Не търпят някой да им казва, че трябва да изчакат, за да получат нещо или да направят нещо - искат всичко веднага, на момента. Избухват и полудяват, ако има някакво забавяне или нещо, което е било просто и лесно, се обърка. Импулсивни са и са много нетърпеливи. Инати са, затова трябва нещата да станат по техния начин. Графиците им са пълни и винаги се занимават с нещо.</p>
      <p>
        <b>Козирог</b>
      </p>
      <p>Те са много отговорни, сериозни, изпълнителни и работливи зодиакални знаци. Предварително измислят всичко, имат план за деня и свои собствени правила и схеми. Затова не понасят, ако има някакъв проблем и планът им се обърка. Трудно им е да се адаптират към новото, да импровизират и да се оставят по течението - искат нещата да са такива, каквито са ги планирали. Ядосват се, когато някой закъснява или така променя графика им. Мразят и когато хората са мързеливи, не работят по задачите си навреме. Много са дисциплинирани и държат нещата да са под контрол. Искат бързо да сбъднат мечтите си.</p>
      <p>
        <b>Дева</b>
      </p>
      <p>Тези зодии също са работохолици, искат да се справят перфектно със задълженията си и винаги да са първи и най-добри. Не понасят, когато нещо застане на пътя им и се появят пречки. Планират всичко, изпипват най-малкия детайл и искат всичко да върви по този план, а не да има забавяния. Не харесват несериозните и безотговорни хора, които се отнасят пренебрежително към задачите. Девите са прекалено фокусирани над работата и ученето, толкова се вглеждат в детайлите, че това им вреди и им пречи да се забавляват. Искат да постигнат резултати ведната и още от малки да бъдат признати за победители. Може да се разчита на тях, но нямат никакво търпение и не отделят време за развлечения.</p>
      <related>
        <a href="https://www.teenproblem.net/a/190-teenlife/54712-top-3-zodii-koito-sa-uzhasni-lazhci/"/>
      </related>
    </article>
  </body>
</html>