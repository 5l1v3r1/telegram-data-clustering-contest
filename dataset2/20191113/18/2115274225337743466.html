<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/innovazione/macbook_pro_16_quanto_costa-6543684/news/2019-11-13/"/>
    <meta property="og:site_name" content="Agi"/>
    <meta property="article:published_time" content="2019-11-13T18:24:00+00:00"/>
    <meta property="og:title" content="Apple ha presentato il nuovo MacBook Pro da 16 pollici"/>
    <meta property="og:description" content="Ha una memoria fino a 8 Tera e una tastiera riprogettata"/>
  </head>
  <body>
    <article>
      <h1>Apple ha presentato il nuovo MacBook Pro da 16 pollici</h1>
      <h2>Ha una memoria fino a 8 Tera e una tastiera riprogettata</h2>
      <address><time datetime="2019-11-13T18:24:00+00:00">13 Nov 2019, 18:24</time> by <a rel="author">AGI - Agenzia Giornalistica Italia</a></address>
      <p><b>Apple</b> ha presentato il nuovo <a href="https://www.apple.com/macbook-pro-16/">MacBook Pro</a> 16 pollici. Monta un display Retina, processori 8-core, fino a 64GB di memoria Ram e 8 tera di archiviazione, grafica con fino a 8GB di VRAM e una nuova Magic Keyboard con meccanismo a forbice riprogettato. Il sistema audio è a sei altoparlanti, Touch Bar, Touch ID, trackpad Force Touch e chip Apple T2 Security.</p>
      <p>“I nostri clienti pro desiderano un MacBook Pro con un display più grande, prestazioni ultra veloci, la maggiore autonomia possibile, la migliore tastiera per notebook, altoparlanti dal sound cristallino e un grande spazio di archiviazione; MacBook Pro 16" offre tutto questo e molto di più” ha dichiarato <b>Tom Boger</b>, Senior Director di Mac and iPad Product Marketing per Apple. Il brillante display<b> Retina</b> offre 500 nit di luminosità e supporta un’ampia gamma cromatica P3,  risoluzione di 3072x1920 e una densità di pixel da 226 ppi con quasi 6 milioni di pixel.</p>
      <p>La Magic Keyboard è dotata di un tasto Esc fisico e di un layout a “T” rovesciata per i tasti freccia, oltre a Touch Bar e Touch ID. L'architettura termica integra ventiole con pale e prese d’aria più grandi, per un flusso d’aria incrementato del 28%. Anche il dissipatore è più grande del 35%, per una dispersione termica superiore.</p>
      <p>Per attività quali compilazione di codice, editing di video multi camera o animazioni in 3D, MacBook Pro integra i processori 6-core e 8-core di nona generazione, con velocità Turbo Boost fino a 5GHz. La batteria da 100 Wh è la più grande mai utilizzata per un notebook Mac per un totale di fino a 11 ore di navigazione wireless o riproduzione video nell’app Apple TV.</p>
      <p>Sidecar, una novità di macOS <b>Catalina</b>, consente di utilizzare iPad come un secondo display o un dispositivo di input ad alta precisione con Apple Pencil. La vista Galleria nel Finder permette di sfogliare i file su macOS in modo rapido e visivo, con un accesso intuitivo ai metadati.</p>
      <p>MacBok Pro 16 pollici è in vendita da <b>2.799 euro</b>.</p>
    </article>
  </body>
</html>