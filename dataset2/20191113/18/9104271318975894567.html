<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/festivita-natalizie-al-vandorno-il-tradizionale-mercatino"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-13T18:11:42+00:00"/>
    <meta property="og:title" content="Festività Natalizie al Vandorno il tradizionale mercatino"/>
    <meta property="og:description" content="Sabato alle 14.30 l'inaugurazione"/>
  </head>
  <body>
    <article>
      <h1>Festività Natalizie al Vandorno il tradizionale mercatino</h1>
      <h2>Sabato alle 14.30 l'inaugurazione</h2>
      <address>
        <time datetime="2019-11-13T18:11:42+00:00">13 Nov 2019, 18:11</time>
      </address>
      <h3>Festività Natalizie al Vandorno il tradizionale mercatino</h3>
      <p>Sabato pomeriggio apre, al Vandorno di Biella, il tradizionale mercatino del quartiere che, in prossimità delle feste di fine anno, espone lavori di antico artigianato femminile, oggettistica per Natale e per tutto l’anno, gastronomia locale di gusto casalingo e tanto altro ancora,. Si tratta della 38a edizione del tradizionale appuntamento che ricorre nella seconda metà del mese di novembre e che richiama ogni anno l’attenzione di un pubblico affezionato, anche fuori Biella e Biellese. Di notevole interesse lingerie, confezioni, tovaglieria e centrini, anche con soggetti natalizi, sciarpe fatte a mano con i migliori tessuti biellesi, maglie lavorate ai ferri, asciugamani e lenzuola di pregio, pellicce, curiosità e numerose minuzie di piccolo antiquariato e vintage che si trovano particolarmente in queste occasioni. Il mercatino, come sempre, si svolge presso il salone della Cooperativa del Vandorno, al n. 3 di Strada Cantone Ramella Gal, al coperto e al caldo.</p>
      <p>Apre sabato 16 novembre dalle ore 15,00 alle ore 19,00 e domenica 17 dalle ore 10,00 alle 12.30 e dalle 15 alle ore 19,00. Con gli stessi orari aprirà anche nei due successivi fine settimana 23-24 novembre e 30-1 dicembre.</p>
      <p>La manifestazione sarà inaugurata alle 14,30 di sabato 17 novembre, dal parroco don Vittorino Pasquin con la benedizione dei lavori e delle persone che si sono impegnate in questa benemerita iniziativa. Tutti i ricavi, infatti, saranno devoluti alla Casa per Anziani del Vandorno costruita e gestita dalla locale società cooperativa, presente sul territorio da 151 anni. Gli organizzatori ricordano che è possibile collaborare con prodotti di gastronomia, portando le proprie confezioni dalle ore 9,30 alle ore 12,00 di sabato 18 novembre e nei sabati successivi con lo stesso orario</p>
    </article>
  </body>
</html>