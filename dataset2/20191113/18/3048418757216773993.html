<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/13/spectaculaire-lichtshow-turn-on-the-lights-020-gaat-niet-door-organisatie-bijenkorf-doet-een-doofpot/"/>
    <meta property="og:site_name" content="ThePostOnline"/>
    <meta property="article:published_time" content="2019-11-13T18:39:00+00:00"/>
    <meta property="og:title" content="Spectaculaire lichtshow Turn on the lights 020 gaat niet door, organisatie Bijenkorf doet een doofpot"/>
    <meta property="og:description" content="Dit zaakje stinkt harder dan 020 keer de Belastingdienst"/>
  </head>
  <body>
    <article>
      <h1>Spectaculaire lichtshow Turn on the lights 020 gaat niet door, organisatie Bijenkorf doet een doofpot</h1>
      <h2>Dit zaakje stinkt harder dan 020 keer de Belastingdienst</h2>
      <address><time datetime="2019-11-13T18:39:00+00:00">13 Nov 2019, 18:39</time> by <a rel="author" href="https://www.tpo.nl/author/bert-brussen" target="_blank">Bert Brussen</a></address>
      <p>Elk jaar hebben ze in de door een GroenLinks-burgmeester bestuurde Lieve Stad van Hoop heel veel dingen met ‘licht’. Er is dan in de donkere maanden een ‘lichttour’ door de stad waar enorme hoeveelheden provinciale babyboomers en bejaarden op af komen en al dat hoopvolle vermaak met licht wordt elk jaar traditioneel opgeleukt met <a href="https://www.at5.nl/artikelen/162598/volle_dam_geniet_van_vuurwerk_tijdens_turn_on_the_lights">een spectaculaire lichtshow die Turn On The Lights heet</a>. Dat is: veel vuurwerk en andere dingen waarbij een goed gevulde Dam ‘oooh!’ en ‘aaah!’ roept om daarna spullen te kopen bij de Bijenkorf want die organiseert deze jaarlijkse toeristentrekker ook niet voor niets.</p>
      <p>Toch <a href="https://www.at5.nl/artikelen/198199/lichtshow-turn-on-the-lights-plotseling-afgelast-aangescherpte-veiligheidsregels">gaat Turn On The Lights dit jaar niet door</a>. En eigenlijk weet niemand precies waarom anders dan ‘aangescherpte veiligheidsregels’. Sterker nog, het was de bedoeling dat helemaal niemand ook maar iets zou weten (en dat het allemaal zou overwaaien, kennelijk) want de Bijenkorf koos ervoor om er ‘niet over te communiceren’.</p>
      <p>Wut?</p>
      <p>Je organiseert elk jaar een toeristenknallertje van jewelste, inclusief extra gevulde Bijenkorf-kassa, om ineens niets meer te organiseren en daar helemaal niks, noppes, nada, zero over te communiceren?</p>
      <p>Okee.</p>
      <p>Dit stinkt echt totaal niet. Dit is duidelijk geen hele rare extreme move met aansluitend doofpot-paniekcommunicatie-protocol. En dan wel in een recatie op een willekeurige twitteraar laten weten dat het iets heeft te maken met ‘aangescherpte veiligheidsmaatregelen’?</p>
      <p>Right.</p>
      <p>
        <b>Vragen van het TPO-lid Brussen:</b>
      </p>
      <p>Wat voor ‘veiligheidsmaatregelen’?<br/>Hoe zijn die precies ‘aangescherpt’?<br/>Waarom zijn die eigenlijk aangescherpt?<br/>Was daarvoor een plotselinge reden?<br/>Was de Merkel-Lego op?<br/>Was het vuurwerk nat?<br/>Zijn er geen andere redenen gegeven voor de ‘aanscherping’?<br/>Kwamen die ‘aanscherpingen’ plotseling uit het niets?<br/>Heeft het iets te maken met de recente golf van plunderingen door ‘jongeren’?<br/>Zijn <a href="https://www.google.com/search?q=andre+hazes+bridget+maasland&amp;tbm=nws&amp;source=univ&amp;tbo=u&amp;sa=X&amp;ved=2ahUKEwjCzdP46uflAhUNCRoKHdmZB48Qt8YBKAF6BAgFEA4&amp;biw=1596&amp;bih=761">André Hazes jr. en Bridget Maasland </a>hier ook op een of andere manier aan te linken (dit kliktechnisch gezien voor websites)?</p>
      <p>(Mag daarover niet worden gecommuniceerd vanwege die veiligheidsmaatregelen zelf of is dat omdat de Bijenkorf bang is dat de naam Bijenkorf in de media verschijnt als organisatie die ineens zonder uitleg van reden een traditioneel festijn van de Dam af censureert? Als dat laatste het geval is hebben we slecht nieuws: de Bijenkorf komt nu in de media als organisatie die ineens zonder een duidelijke reden een traditioneel festijn van de Dam af censureert.)</p>
      <p>Vragen, vragen, vragen…</p>
      <p>Gelukkig zit in de Amsterdamse gemeenteraad één partij die dapper in de enorme hoopvolle lieve ton met poep blijft roeren tot ook de hardste stukjes zijn bovengekomen, ook als het stinkt. Die partij heet natuurlijk <s>D66</s> <s>GroenLinks</s> FvD. Dus we zijn benieuw wat Nanninga de komende dagen voor sappigs twittert.</p>
      <figure>
        <iframe data-src="https://twitter.com/ANanninga/status/1194672693444055042?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>