<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/13/ana-dabovic-nadam-se-podrsci-navijaca/"/>
    <meta property="og:site_name" content="Sportska centrala"/>
    <meta property="article:published_time" content="2019-11-13T19:04:10+00:00"/>
    <meta property="og:title" content="Ana Dabović: Nadam se podršci navijača"/>
    <meta property="og:description" content="Najbolje košarkašice Srbije u četvrtak otvaraju novi ciklus takmičenja na međunarodnoj sceni, pošto od 17.00 časova u novobeogradskoj „Hali sportova Ranko Žeravica“ na startu kvalifikacija za Evropsko prvenstvo 2021. godine dočekuju reprezentaciju Turske. Izabranice selektorke Marine Maljković od ponedeljka se u Beogradu spremaju za duel sa najjačim rivalom u grupi ovih kvalifikacija, u kojoj su […]"/>
  </head>
  <body>
    <article>
      <h1>Ana Dabović: Nadam se podršci navijača</h1>
      <address><time datetime="2019-11-13T19:04:10+00:00">13 Nov 2019, 19:04</time> by <a rel="author">Darko</a></address>
      <p>Najbolje košarkašice Srbije u četvrtak otvaraju novi ciklus takmičenja na međunarodnoj sceni, pošto od 17.00 časova u novobeogradskoj „Hali sportova Ranko Žeravica“ na startu kvalifikacija za Evropsko prvenstvo 2021. godine dočekuju reprezentaciju Turske.</p>
      <p>Izabranice selektorke Marine Maljković od ponedeljka se u Beogradu spremaju za duel sa najjačim rivalom u grupi ovih kvalifikacija, u kojoj su još Albanija i Litvanija.</p>
      <p>Iskusni bek našeg nacionalnog tima Ana Dabović izuzetno poštuje sutrašnjeg rivala u kvalifikacijama za Eurobasket.</p>
      <p>
        <b>– Očekujem dobru utakmicu, jer je Turska veoma jaka ekipa i težak protivnik, iako ovog leta nisu dobro prošle na Evropskom prvenstvu. Nekoliko godina unazad su u samom evropskom vrhu. Bićemo spremne za prvi meč kvalifikacija.</b>
      </p>
      <p>Dabovićeva, naravno, smatra da će Srbija do pobede lakše stići uz pune tribine „Hale sportova Ranko Žeravica“.</p>
      <p><b>– Nadam se podršci navijača, da nam tako olakšaju posao i da počnemo ove kvalifikacije dobrom igrom i, nadam se, pobedama. Uvek se trudim da istaknem naše navijače, koji nam mnogo pomažu i to sam pomenula i ovog leta kada smo igrale u Zrenjaninu i Beogradu – što je više navijača bilo, to smo mi igrale bolje. Tako verujem da će biti i u četvrtak. Što više ljudi bude bilo, to ćemo i mi imati veći motiv za dobru igru – </b>konstatuje jedna od naših najboljih igračica Ana Dabović.</p>
      <p>Cene ulaznica za sutrašnji meč Srbija – Turska su jako popularne – od 300 do 500 dinara, a mogu da se kupe online preko sajta www.tickets.rs , kao i na svim njihovim prodajnim mestima.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/12/obecanje-srpskih-kosarkasica-navijacima-ostavicemo-srce-na-terenu-a-vi-cete-uzivati/"/>
        <a href="https://www.sportskacentrala.com/2019/11/11/okupile-se-kosarkasice-pred-duele-sa-turskom-i-albanijom/"/>
        <a href="https://www.sportskacentrala.com/2019/11/10/srpkinje-spremne-za-novi-pocetak-ocekuju-podrsku-publike/"/>
        <a href="https://www.sportskacentrala.com/2019/11/04/srpske-kosarkasice-pocinju-novi-ciklus-marina-maljkovic-ocekuje-punu-halu/"/>
        <a href="https://www.sportskacentrala.com/2019/10/03/karijera-joj-je-visila-o-koncu-ali-ce-predvoditi-srbiju-u-kvalifikacijama-za-olimpijske-igre/"/>
        <a href="https://www.sportskacentrala.com/2019/07/22/poznat-raspored-meceva-kosarkasa-i-kosarkasica-srbije-u-kvalifikacijama-za-eurobasket-2021/"/>
        <a href="https://www.sportskacentrala.com/2019/07/22/srpske-kosarkasice-saznale-ko-su-im-protivnice/"/>
        <a href="https://www.sportskacentrala.com/2019/07/07/srbija-ponovo-na-postolju-britanke-nemocne-u-borbi-za-bronzu/"/>
        <a href="https://www.sportskacentrala.com/2019/07/07/live-srbija-velika-britanija-2/"/>
      </related>
    </article>
  </body>
</html>