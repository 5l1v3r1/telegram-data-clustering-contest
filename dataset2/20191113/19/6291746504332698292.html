<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/13/guy-laliberte-cannabis-arrestato/"/>
    <meta property="og:site_name" content="Il Post"/>
    <meta property="article:published_time" content="2019-11-13T19:43:47+00:00"/>
    <meta property="og:title" content="Guy Laliberté, fondatore del Cirque du Soleil, è stato arrestato nella Polinesia francese dopo che nella sua casa è stata trovata una piantagione di cannabis"/>
    <meta property="og:description" content="Guy Laliberté, fondatore del Cirque du Soleil, la nota compagnia di circo canadese, è stato arrestato nella Polinesia francese dopo che nella sua casa sull'atollo di Nukutepipi è stata scoperta una piantagione di cannabis: nella Polinesia francese è infatti illegale consumare o coltivare cannabis. L'arresto è"/>
  </head>
  <body>
    <article>
      <h1>Guy Laliberté, fondatore del Cirque du Soleil, è stato arrestato nella Polinesia francese dopo che nella sua casa è stata trovata una piantagione di cannabis</h1>
      <address>
        <time datetime="2019-11-13T19:43:47+00:00">13 Nov 2019, 19:43</time>
      </address>
      <p>Guy Laliberté, fondatore del Cirque du Soleil, la nota compagnia di circo canadese, <a href="https://ca.finance.yahoo.com/news/cirque-du-soleil-founder-arrested-102936795.html">è stato arrestato</a> nella Polinesia francese dopo che nella sua casa sull’atollo di Nukutepipi è stata scoperta una piantagione di cannabis: nella Polinesia francese è infatti illegale consumare o coltivare cannabis. L’arresto è arrivato dopo che nelle scorse settimane le autorità locali avevano fermato un uomo vicino a Laliberté e avevano trovato nel suo telefono cellulare foto della piantagione. Laliberté, che ha 60 anni ed è canadese, al momento si trova in stato di fermo a Tahiti e i giudici dovranno decidere se incriminarlo o no per traffico di droga. Un portavoce della sua società di investimenti, la Lune Rouge, ha detto che Laliberté fa uso di cannabis per motivi medici e ha negato che sia coinvolto in alcun modo in un possibile traffico di droga.</p>
    </article>
  </body>
</html>