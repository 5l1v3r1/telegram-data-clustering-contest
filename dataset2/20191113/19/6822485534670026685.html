<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822148.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T19:17:00+00:00"/>
    <meta property="og:title" content="دفترچه تکمیل ظرفیت ارشد آزاد منتشر شد"/>
    <meta property="og:description" content="به گزارش مهر به نقل از مرکز سنجش و پذیرش دانشگاه آزاد، انتخاب رشته داوطلبان این مقطع از صبح روز پنج شنبه ۲۳ آبان ماه آغاز و تا ساعت ۲۴ یکشنبه ۲۶ آبان ماه ادامه خواهد داشت."/>
  </head>
  <body>
    <article>
      <h1>دفترچه تکمیل ظرفیت ارشد آزاد منتشر شد</h1>
      <address>
        <time datetime="2019-11-13T19:17:00+00:00">13 Nov 2019, 19:17</time>
      </address>
      <p>دفترچه رشته-محل های تکمیل ظرفیت آزمون کارشناسی ارشد سال ۹۸ دانشگاه آزاد اسلامی بر روی سامانه ثبت نام الکترونیکی مرکز سنجش و پذیرش دانشگاه منتشر شد.</p>
      <p>به گزارش مهر به نقل از مرکز سنجش و پذیرش دانشگاه آزاد، انتخاب رشته داوطلبان این مقطع از صبح روز پنج شنبه ۲۳ آبان ماه آغاز و تا ساعت ۲۴ یکشنبه ۲۶ آبان ماه ادامه خواهد داشت.</p>
      <p>داوطلبان شرکت کننده در آزمون کارشناسی ارشد که براساس کارنامه صادره از سوی سازمان سنجش آموزش کشور مجاز به انتخاب رشته شده اند (اعم از پذیرفته شدگان یا مردودین اعلام نتیجه قبلی این مقطع و یا افرادی که در مرحله قبل انتخاب رشته ننموده اند) به منظور شرکت در این مرحله از تکمیل ظرفیت و  انتخاب رشته/ محل در دانشگاه آزاد اسلامی می توانند با مراجعه به سامانه   www.azmoon.org  نسبت به انتخاب رشته اقدام کنند.</p>
      <p>داوطلبان به منظور انتخاب رشته در این مقطع لازم است کارت اعتباری ثبت نام را از سامانه مذکور خریداری نمایند . ضمناً آن دسته از داوطلبانی که علاوه بر کد رشته امتحانی اصلی در کد رشته امتحانی دوم (شناور) نیز مجاز به انتخاب رشته شده اند می توانند، رشته/ محل های متناظر کد رشته امتحانی دوم خود را نیز در میان یکصد رشته/محل انتخابی خود منظور کنند.</p>
      <p>ویرایش رشته/ محل های انتخابی تا پایان مهلت انتخاب رشته امکان پذیر بوده و داوطلبان بدین منظور نیازی به تهیه کارت اعتباری مجدد ندارند.</p>
      <p>نتایج انتخاب رشته این مرحله تا پایان هفته اول آذر ماه اعلام خواهد شد.</p>
    </article>
  </body>
</html>