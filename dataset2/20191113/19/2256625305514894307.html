<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158281_1106.html"/>
    <meta property="og:site_name" content="Novsport"/>
    <meta property="article:published_time" content="2019-11-13T19:03:00+00:00"/>
    <meta property="og:title" content="Лион: Юнайтед е с предимство, ако поиска Депай"/>
    <meta property="og:description" content="Това заяви спортният директор на клуба Жуниньо"/>
  </head>
  <body>
    <article>
      <h1>Лион: Юнайтед е с предимство, ако поиска Депай</h1>
      <address><time datetime="2019-11-13T19:03:00+00:00">13 Nov 2019, 19:03</time> by <a rel="author">Христо Иванов</a></address>
      <p>Манчестър Юнайтед може да си върне звездата на Лион Мемфис Депай, за когото се заговори, че е трансферна цел на Тотнъм. Това е така заради факта, че "червените дяволи" са включили клауза за обратно откупуване в договора за продажбата на холандеца, сключен през януари 2017.<br/><br/>Депай изкара 18 месеца в Манчестър Юнайтед, в които разочарова с представянето си, след като бе продаден на Лион срещу 16 милиона паунда. Холандецът се представя доста добре във Франция и през този сезон има 11 гола в 14 мача във всички турнири.<br/><br/>Според английските медии Тотнъм има готовност да предложи 50 милиона за Депай. Юнайтед обаче има правото да се намеси.<br/><br/>"Истина е, че Манчестър Юнайтед има предимството да купи обратно Мемфис. Тези неща ги има във футбола. Досега обаче не сме получавали никакви оферти за него. Мисля обаче, че той е щастлив в Лион в момента", заяви спортният директор на френския клуб Жуниньо.</p>
    </article>
  </body>
</html>