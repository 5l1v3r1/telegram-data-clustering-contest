<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2572419/u-lvovi-startuvav-miznarodnij-konkurs-opernih-spivakiv"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-13T19:17:00+00:00"/>
    <meta property="og:title" content="У Львові стартував Міжнародний конкурс оперних співаків"/>
    <meta property="og:description" content="У Львові триває Міжнародний конкурс оперних співаків імені Соломії Крушельницької."/>
  </head>
  <body>
    <article>
      <h1>У Львові стартував Міжнародний конкурс оперних співаків</h1>
      <address><time datetime="2019-11-13T19:17:00+00:00">13 Nov 2019, 19:17</time> by <a rel="author">Катерина Тополюк</a></address>
      <p>
        <i>У вівторок, 12 листопада, стартував V Міжнародний конкурс оперних співаків імені Соломії Крушельницької. </i>
      </p>
      <p>У ньому бере участь 41 артист, це оперні співаки віком до 35 років з України, Вірменії, Польщі, Білорусії, Угорщини. Про це повідомили кореспонденту 032.ua організатори події.</p>
      <p>Загалом конкурс триватиме до 22 листопада. Унікальність єдиного в Україні міжнародного конкурсу оперних співаків у Львові полягає в його широкому міжнародному контексті як учасників, так і складу журі. Змагання відбуватимуться три тури. Перший – у супроводі фортепіано, другий, куди потраплять лише 24 співаки, – у супроводі оркестру. У останньому турі змагитимуться 10 учасників. Вони будуть виступати в головних партіях поточного репертуару Львівської опери. Слідкувати за перебігом конкурсу також можна буде <a href="https://www.youtube.com/channel/UCFgyheuqvAlarzV1NTvv8tA/live?fbclid=IwAR0soiXL8c68qAzKY0eC7R7B-tWXehiNumkG52FDLovtxp0V6tCl3lBsDZA">онлайн</a>.</p>
      <p>Співаки змагатимуться за призовий фонд, що сумарно складає понад 35 тис. доларів, а гран-прі складатиме 10 тис. доларів, а також низку спеціальних призів та нагород. Конкурсантів оцінюватимуть члени журі з України, Польщі, Австрії, Німеччини, Молдови та Словаччини.</p>
      <p><b>Довідково.</b> Міжнародний конкурс оперних співаків імені Соломії Крушельницької, засновником якого є Міністерство культури України, проводиться Львівською національною оперою у співпраці з Національною Всеукраїнською Музичною Спілкою. Цього року він відбудеться вже вп’яте: вперше заснований 1991 році, проводився з перервами, востаннє – ще у 2009-му. Інформаційним партнером Міжнародного конкурсу оперних співаків імені Соломії Крушельницької виступила найбільша Міжнародна асоціація європейських оперних театрів «Opera Europa».</p>
      <p>Нагадаємо, раніше кореспондент 032.ua <a href="https://www.032.ua/news/2569700/ak-lvivanka-ludmila-kalabuha-peremogla-u-narodnomu-rejtingu-blogeriv-foto">поспілкувався</a> з бізнес-тренеркою Людмилою Калабухою, яка перемогла у Народному рейтингу блогерів та дізнався, як виникла ідея взяти участь у конкурсі та про народне визнання. </p>
    </article>
  </body>
</html>