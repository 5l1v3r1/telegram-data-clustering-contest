<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/spekulacii-v-parlamenta-koj-shte-oglavi-antikorupcionnata-komisija.html"/>
    <meta property="og:site_name" content="bTV Новините"/>
    <meta property="article:published_time" content="2019-11-13T19:43:00+00:00"/>
    <meta property="og:title" content="Спекулации в парламента кой ще оглави КПКОНПИ"/>
    <meta property="og:description" content="Спряга се името на главния прокурор Сотир Цацаров, чийто мандат изтича"/>
  </head>
  <body>
    <article>
      <h1>Спекулации в парламента кой ще оглави КПКОНПИ</h1>
      <h2>Спряга се името на главния прокурор Сотир Цацаров, чийто мандат изтича</h2>
      <address><time datetime="2019-11-13T19:43:00+00:00">13 Nov 2019, 19:43</time> by <a rel="author" href="https://btvnovinite.bg/author/?author=2001865" target="_blank">Елица Попова</a></address>
      <figure>
        <video src="https://vid.btv.bg/btvnews/2019/11/13/korupciq_1573666058-1.mp4"/>
      </figure>
      <p>Спекулации в парламента кой ще оглави Антикорупционната комисия. Спряга се името на главния прокурор Сотир Цацаров, чийто мандат изтича. Постът беше овакантен, след като Пламен Георгиев подаде оставка заради имотния скандал.</p>
      <p>Говорителят на ВСС Боян Магдалинчев, каза че чува от медиите за евентуална номинация на Сотир Цацаров.</p>
      <p>„Г-н Цацаров в изтичащите вече 7 години доказа, че е много подходящ за главен прокурор. Искрено се надявам, че ако това е вярно или това се случи да бъде толкова подходящ и за тази комисия”, заяви Боян Магдалинчев, член на ВСС.</p>
      <p>Според шефа на парламентарната комисия за борба с корупцията е редно ГЕРБ като най-голяма политическа сила да предложи кандидат.</p>
      <p>„Не мога да обсъждам качествата на човек, който не е предложен. Г-н Цацаров е юрист с над 10-годишен опит, така, че формално отговаря на условията, това, което е записано в Закона за противодействие на корупцията”, заяви Борис Ячев.</p>
      <p>„Не са обсъждани още кандидатури, срокът не е изтекъл, предстои, тогава ще можете да видите кои са предложените кандидати”, каза Даниела Дариткова, председател на ПГ на ГЕРБ.</p>
      <p>БСП се въздържаха от коментар, а от ДПС заявиха: „Нека да внесат кандидатурата, да изтече срокът, да видим всички кандидатури”.</p>
      <p>От главната прокуратура също не коментираха. Срокът за номинации изтича след седмица.</p>
    </article>
  </body>
</html>