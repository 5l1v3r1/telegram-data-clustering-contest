<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/13/sports/panathinaikos-i-vroxoptosi-epirease-tis-proponiseis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-13T19:25:36+00:00"/>
    <meta property="og:title" content="Παναθηναϊκός: Η βροχόπτωση επηρέασε τις προπονήσεις"/>
    <meta property="og:description" content="Η δυνατή βροχή δημιούργησε εστίες νερού στα γήπεδα του «Γεώργιος Καλαφάτης» και δεν επέτρεψε στους ποδοσφαιριστές του Παναθηναϊκού να προπονηθούν."/>
  </head>
  <body>
    <article>
      <h1>Παναθηναϊκός: Η βροχόπτωση επηρέασε τις προπονήσεις</h1>
      <h2>Η δυνατή βροχή δημιούργησε εστίες νερού στα γήπεδα του «Γεώργιος Καλαφάτης» και δεν επέτρεψε στους ποδοσφαιριστές του Παναθηναϊκού να προπονηθούν.</h2>
      <address><time datetime="2019-11-13T19:25:36+00:00">13 Nov 2019, 19:25</time> by <a rel="author">ΤοΒΗΜΑ Team</a></address>
      <p>Ο φόβος ενός τραυματισμού λόγω της συγκέντρωσης νερού σε ορισμένα σημείων των γηπέδων στο «Γεώργιος Καλαφάτης», οδήγησαν τον Γιώργο Δώνη στην απόφαση να τροποποιήσει το πρόγραμμα των δύο προπονήσεων της Τετάρτης.</p>
      <p>Ο Δώνης και οι συνεργάτες του έλεγξαν αρκετές φορές τον αγωνιστικό χώρο, αλλά έκριναν ότι δεν υπάρχει λόγος να ρισκάρουν, αφού μεσολαβεί και η διακοπή του πρωταθλήματος και έχουν χρόνο για να περάσουν αυτά που θέλουν.</p>
      <p>
        <a href="https://www.in.gr/2019/11/13/economy/oikonomikes-eidiseis/pou-exoun-ta-lefta-tous-oi-ellines-poses-einai-oi-katatheseis-sto-eksoteriko/">Που έχουν τα λεφτά τους οι Ελληνες – Πόσες είναι οι καταθέσεις στο εξωτερικό</a>
      </p>
      <p>Αρχικά, ο προπονητής του Παναθηναϊκού είχε σκοπό να δουλέψει στην τακτική το απόγευμα.</p>
      <p>Όμως, για να προφυλάξει τους παίκτες του, ο Δώνης έδωσε εντολή να εκτελέσουν ασκήσεις φυσικής κατάστασης και έπειτα να αποχωρήσουν. Όσο για το πρωί, οι ποδοσφαιριστές δεν βγήκαν καθόλου έξω και έμειναν στο γυμναστήριο.</p>
      <p>Ο Εμάνουελ Ινσούα άρχισε την αποκατάσταση μετά την αρθροσκόπηση που υποβλήθηκε την Τρίτη στο δεξιό γόνατο, ενώ οι Κώστας Κότσαρης και Ούφε Μπεκ γυμνάστηκαν ατομικά.</p>
      <p>Ο Δανός εξτρέμ παραπονιέται για ενοχλήσεις και θα εξεταστεί εκ νέου, για να εκτιμηθεί η κατάσταση της υγείας του.</p>
      <p> </p>
      <p>
        <a href="https://www.tovima.gr/2019/11/13/society/kykloforiako-komfouzio-giati-epestrepse-stin-athina-pou-epikratei-xaos/">Γιατί επέστρεψε το κυκλοφοριακό κομφούζιο στην Αθήνα</a>
      </p>
    </article>
  </body>
</html>