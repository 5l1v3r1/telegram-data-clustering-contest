<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/odesa/news/v-odesi-provedut-den-zdorovya-z-profilaktiki-cukrovogo-diabetu-639768.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T19:56:47+00:00"/>
    <meta property="og:title" content="В Одесі проведуть День здоров'я з профілактики цукрового діабету"/>
    <meta property="og:description" content="14 листопада одеситів запрошують пройти медичне обстеження і підписати декларацію з лікарем"/>
  </head>
  <body>
    <article>
      <h1>В Одесі проведуть День здоров'я з профілактики цукрового діабету</h1>
      <address>
        <time datetime="2019-11-13T19:56:47+00:00">13 Nov 2019, 19:56</time>
      </address>
      <h4>14 листопада одеситів запрошують пройти медичне обстеження і підписати декларацію з лікарем</h4>
      <p>14 листопада 2019 року відзначається Всесвітній день боротьби з цукровим діабетом. З ініціативи департаменту охорони здоров'я Одеської міськради цього дня Одеський міський Центр здоров'я організовує у всіх Центрах первинної медико-санітарної допомоги профілактичну акцію «День здоров'я».</p>
      <p>У рамках акції всі охочі можуть безкоштовно визначити рівень глюкози крові та артеріального тиску, зробити електрокардіограму, виміряти зріст, вагу і гостроту зору, отримати консультацію лікаря загальної практики - сімейної медицини.</p>
      <p>Також можна буде заключити декларацію про обслуговування з сімейним лікарем: для цього необхідно взяти з собою паспорт і мобільний телефон.</p>
      <p>Для пацієнтів, які підписали декларацію з сімейним лікарем, при виявленні артеріальної гіпертензії або підвищеного рівня цукру крові, після консультації і встановлення діагнозу лікар випише рецепт <a href="https://omr.gov.ua/ua/news/217107">для отримання медикаментів безкоштовно</a> або з частковою оплатою за державною програмою «Доступні ліки».</p>
      <p>Також заключення декларації з сімейним лікарем забезпечує можливість безкоштовної вакцинації від дифтерії і правця, що особливо актуально <a href="https://omr.gov.ua/ua/news/217693">з урахуванням реєстрації випадків дифтерії</a> в Україні. Ревакцинація дорослих від правця і дифтерії повинна проводитися кожні десять років. У кабінетах щеплень Центрів первинної медико-санітарної допомоги Одеси є достатня кількість вакцини АДП-м для профілактики дифтерії і правця.</p>
      <p>Крім того, у рамках проведення Всесвітнього дня боротьби з цукровим діабетом 15 листопада 2019 року в дитячій міській поліклініці №6 пройдуть заняття в <a href="https://omr.gov.ua/ua/news/217865">Школі цукрового діабету</a> для батьків і дітей.</p>
      <related>
        <a href="https://glavcom.ua/odesa/news/v-odesi-restavruyut-fasadi-v-istorichnomu-centri-mista-639559.html"/>
        <a href="https://glavcom.ua/news/u-kabmini-planuyut-zapustiti-novi-potyagi-do-polshchi-ta-bilorusi-639553.html"/>
        <a href="https://glavcom.ua/odesa/news/odesitiv-poperedili-pro-vidklyuchennya-vodopostachannya-fdresi-639545.html"/>
      </related>
    </article>
  </body>
</html>