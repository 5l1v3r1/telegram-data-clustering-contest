<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/460528/%E0%A7%AA%E0%A7%AE-%E0%A6%89%E0%A6%A6%E0%A7%8D%E0%A6%AF%E0%A7%8B%E0%A6%95%E0%A7%8D%E0%A6%A4%E0%A6%BE-%E0%A6%93-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%B7%E0%A7%8D%E0%A6%A0%E0%A6%BE%E0%A6%A8-%E0%A6%AA%E0%A6%BE%E0%A6%9A%E0%A7%8D%E0%A6%9B%E0%A7%87-%E0%A6%B8%E0%A6%BF%E0%A6%86%E0%A6%87%E0%A6%AA%E0%A6%BF-%E0%A6%95%E0%A6%BE%E0%A6%B0%E0%A7%8D%E0%A6%A1"/>
    <meta property="og:site_name" content="Daily Janakantha"/>
    <meta property="article:published_time" content="2019-11-13T19:13:00+00:00"/>
    <meta property="og:title" content="৪৮ উদ্যোক্তা ও প্রতিষ্ঠান পাচ্ছে সিআইপি কার্ড"/>
    <meta property="og:description" content="অর্থনৈতিক রিপোর্টার ॥ দেশের শিল্পখাতসহ সামগ্রিক উন্নয়নে গুরুত্বপূর্ণ অবদানের জন্য ২০১৭ সালের ৪৮ উদ্যোক্তা ও প্রতিষ্ঠানকে বাণিজ্যিক গুরুত্বপূর্ণ ব্যক্তি (সিআইপি) সম্মাননা দেবে শিল্পমন্ত্রণালয়। বুধবার শিল্প মন্ত্রণালয়ে আয়োজিত এক সংবাদ সম্মেলনে এই তথ্য জানিয়েছেন শিল্প সচিব মো. আবদুল হালিম। আগামী ২০ নভেম্বর (বুধবার) রাজধানীর প্যান প্যাসিফিক হোটেল সোনারগাঁওয়ে ..."/>
  </head>
  <body>
    <article>
      <h1>৪৮ উদ্যোক্তা ও প্রতিষ্ঠান পাচ্ছে সিআইপি কার্ড</h1>
      <address>
        <time datetime="2019-11-13T19:13:00+00:00">13 Nov 2019, 19:13</time>
      </address>
      <figure>
        <img src="http://www.dailyjanakantha.com/files/201911/1573675984_68.jpg"/>
      </figure>
      <p>অর্থনৈতিক রিপোর্টার ॥ দেশের শিল্পখাতসহ সামগ্রিক উন্নয়নে গুরুত্বপূর্ণ অবদানের জন্য ২০১৭ সালের ৪৮ উদ্যোক্তা ও প্রতিষ্ঠানকে বাণিজ্যিক গুরুত্বপূর্ণ ব্যক্তি (সিআইপি) সম্মাননা দেবে শিল্পমন্ত্রণালয়।</p>
      <p>বুধবার শিল্প মন্ত্রণালয়ে আয়োজিত এক সংবাদ সম্মেলনে এই তথ্য জানিয়েছেন শিল্প সচিব মো. আবদুল হালিম।</p>
      <p>আগামী ২০ নভেম্বর (বুধবার) রাজধানীর প্যান প্যাসিফিক হোটেল সোনারগাঁওয়ে জাতীয় শিল্প উন্নয়ন পরিষদের ৬ জন এবং ৮টি ক্যাটাগরিতে ৪২ জনকে সিআইপি সম্মাননা দেওয়া হবে।</p>
      <p>শিল্প সচিব বলেন, এবার ৮টি খাতের মধ্যে বৃহৎ শিল্প উৎপাদন খাতে ১৫ জন, বৃহৎ শিল্প সেবা খাতে ৫ জন, মাঝারি শিল্প উৎপাদন খাতে ৯ জন, সেবা খাতে ৩ জন, ক্ষুদ্র শিল্প উৎপাদন খাতে ৫ জন, সেবায় ১ জন, মাইক্রো শিল্পে ২ জন এবং কুটির শিল্পে ২ জনকে সম্মাননা দেওয়া হবে।</p>
      <p>পুরস্কার দেবেন শিল্পমন্ত্রী নূরুল মজিদ মাহমুদ হুমায়ুন, বিশেষ অতিথি থাকবেন প্রধানমন্ত্রীর বেসরকারি শিল্প ও বিনিয়োগ উপদেষ্টা সালমান ফজলুর রহমান, শিল্পমন্ত্রী প্রতিমন্ত্রী কামাল আহমেদ মজুমদার এবং এফবিসিসিআইয়ের প্রেসিডেন্ট শেখ ফজলে ফাহিম। এর ফলে ২০০৯ সাল থেকে মোট ৩৪০ জনকে সিআইপি সম্মাননা কার্ড দেওয়া হয়েছে।</p>
    </article>
  </body>
</html>