<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89526"/>
    <meta property="og:site_name" content="Denník politika"/>
    <meta property="article:published_time" content="2019-11-13T19:35:01+00:00"/>
    <meta property="og:title" content="Bardet sa chce dostať mimo komfortnej zóny, Tour de France vynechá a má iný plán"/>
    <meta property="og:description" content="13.11.2019 (Webnoviny.sk) – Francúzsky cyklista Romain Bardet po siedmich účastiach v rade budúci rok prvýkrát vynechá Tour de France. Jazdec tímu AG2R La Mondiale v stredu novinárom prezradil, že v nasledujúcej sezóne sa chce sústrediť na olympiádu v Tokiu a namiesto „starej dámy“ absolvuje štarty na Giro d’Italia a španielskej Vuelte. Informácie priniesol portál cyclingnews.com."/>
  </head>
  <body>
    <article>
      <h1>Bardet sa chce dostať mimo komfortnej zóny, Tour de France vynechá a má iný plán</h1>
      <address><time datetime="2019-11-13T19:35:01+00:00">13 Nov 2019, 19:35</time> by <a rel="author">Webnoviny</a></address>
      <p>13.11.2019 (Webnoviny.sk) – Francúzsky cyklista Romain Bardet po siedmich účastiach v rade budúci rok prvýkrát vynechá Tour de France. Jazdec tímu AG2R La Mondiale v stredu novinárom prezradil, že v nasledujúcej sezóne sa chce sústrediť na olympiádu v Tokiu a namiesto „starej dámy“ absolvuje štarty na Giro d’Italia a španielskej Vuelte. Informácie priniesol portál cyclingnews.com.</p>
      <p><i>„Nebolo to rozhodnutie, ktoré sa rodilo ľahko, ale je čas urobiť niečo inak. Dovolí mi to dostať sa mimo mojej komfortnej zóny. Vďaka tomu sa môžem posunúť ako pretekár a tieto skúsenosti môžem zužitkovať pri ďalšej účasti na Tour de France,“</i> povedal 29-ročný Bardet, ktorý už dvakrát v kariére vystúpil na pódium v celkovom hodnotení najprestížnejších etapových pretekov. V tomto roku síce skončil pätnásty, ale získal bodkovaný dres pre najlepšieho vrchára.</p>
      <p>Viac k témam: <a href="https://www.webnoviny.sk/tag/giro-ditalia/"><u>Giro d´Italia</u></a>, <a href="https://www.webnoviny.sk/tag/tour-de-france/"><u>Tour de France 2019</u></a>, <a href="https://www.webnoviny.sk/tag/vuelta/"><u>Vuelta</u></a><br/>Zdroj: Webnoviny.sk – <a href="https://www.webnoviny.sk/bardet-sa-chce-dostat-mimo-komfortnej-zony-tour-de-france-vynecha-a-ma-iny-plan/"><u>Bardet sa chce dostať mimo komfortnej zóny, Tour de France vynechá a má iný plán</u></a> © SITA Všetky práva vyhradené.</p>
    </article>
  </body>
</html>