<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/50e7Bb/wada-topp-helleland-fikk-pst-varsel-om-norsk-russisk-overvaaking"/>
    <meta property="og:site_name" content="Bergens Tidende"/>
    <meta property="article:published_time" content="2019-11-13T19:38:59+00:00"/>
    <meta property="og:title" content="WADA-topp Helleland fikk PST-varsel om norsk-russisk overvåking"/>
    <meta property="og:description" content="VG skriver at WADA-topp Linda Hofstad Helleland ble varslet av Politiets sikkerhetstjeneste (PST) om at norske selskaper skal ha overvåket henne."/>
  </head>
  <body>
    <article>
      <h1>WADA-topp Helleland fikk PST-varsel om norsk-russisk overvåking</h1>
      <h2>VG skriver at WADA-topp Linda Hofstad Helleland ble varslet av Politiets sikkerhetstjeneste (PST) om at norske selskaper skal ha overvåket henne.</h2>
      <address><time datetime="2019-11-13T19:38:59+00:00">13 Nov 2019, 19:38</time> by <a rel="author">NTB</a></address>
      <p>Det kommer fram i boka «Ren idrett, skittent spill», som utkommer torsdag.</p>
      <p>I boken forteller den tidligere kulturministeren om motstanden hun møtte som visepresident i Verdens antidopingbyrå (WADA), skriver <a href="https://www.vg.no/sport/i/opx26B/helleland-fikk-pst-varsel-om-norsk-russisk-overvaaking?utm_source=vgfront&amp;utm_content=row-1">VG.</a></p>
      <p>Sterke krefter i Den internasjonale olympiske komité og WADA kjempet for at russisk idrett skulle tas inn i varmen etter at det ble avslørt systematisk juks gjennom en årrekke. Linda Hofstad Helleland mente at Russland først måtte innfri kravene som var stilt.</p>
      <p>
        <b>Det var i denne situasjonen, på vei til et dopingseminar på Grand Hotell i Oslo, at hun fikk beskjed om at PST ønsket et møte med henne.</b>
      </p>
      <p>
        <a href="https://www.bt.no/sport/i/vQAPGj/helleland-vraket-som-europas-kandidat-i-wadas-presidentvalg">Les også<br/>Helleland vraket som Europas kandidat i WADAs presidentvalg<br/></a>
        <a href="https://www.bt.no/sport/i/e8G4Ml/helleland-krever-doping-grep-fra-den-neste-idrettspresidenten">Les også<br/>Helleland krever doping-grep fra den neste idrettspresidenten</a>
      </p>
      <p>– På møtet fortalte PST at de hadde informasjon som viste at russiske interesser hadde gitt oppdrag til norske selskaper om å kartlegge og undersøke min aktivitet, mine uttalelser og mine handlinger, sier hun til VG.</p>
      <p>Helleland understreker at det ikke er uvanlig at norske statsråder har møter med PST, men at dette var noe helt annet: Det skjedde i egenskap av at hun var visepresident i WADA.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/vQGBAw/minnestund-i-fana-kirke-han-doede-uten-at-noen-fikk-ta-farvel-med-ha"/>
        <a href="https://www.bt.no/nyheter/lokalt/i/MRXe6m/stroeing-til-langt-paa-natt-for-kjetil"/>
        <a href="https://www.bt.no/nyheter/lokalt/i/opxedV/ansatte-i-akasia-kaos-og-altfor-faa-folk"/>
        <a href="https://www.bt.no/btmeninger/debatt/i/xPdOjn/diabetes-er-en-jobb"/>
        <a href="https://www.bt.no/kultur/i/70oz5W/konsertarenaen-i-vaagsbunnen-kan-bli-stoppet"/>
        <a href="https://www.bt.no/nyheter/lokalt/i/70ooxK/alf-sto-i-doeren-paa-ugla-i-37-aar"/>
      </related>
      <ol>
        <li>
          <a href="https://www.bt.no/tag/PST">PST</a>
        </li>
        <li>
          <a href="https://www.bt.no/tag/Linda_Hofstad_Helleland">Linda Hofstad Helleland</a>
        </li>
        <li>
          <a href="https://www.bt.no/tag/Wada">Wada</a>
        </li>
      </ol>
    </article>
  </body>
</html>