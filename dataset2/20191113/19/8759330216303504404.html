<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903652/spaanse-kritiek-heeft-geen-vat-op-courtois-geloof-in-mezelf-nooit-verloren-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T19:33:00+00:00"/>
    <meta property="og:title" content="Spaanse kritiek heeft geen vat op Courtois: &quot;Geloof in mezelf nooit verloren&quot;"/>
    <meta property="og:description" content="Thibaut Courtois staat opnieuw met vertrouwen onder de lat bij Real Madrid. Onze landgenoot kreeg zijn portie kritiek in het begin van het seizoen, maar na vijf clean sheets op rij is Courtois opnieuw op de goede weg."/>
  </head>
  <body>
    <article>
      <h1>Spaanse kritiek heeft geen vat op Courtois: "Geloof in mezelf nooit verloren"</h1>
      <address>
        <time datetime="2019-11-13T19:33:00+00:00">13 Nov 2019, 19:33</time>
      </address>
      <p>
        <b>Thibaut Courtois staat opnieuw met vertrouwen onder de lat bij Real Madrid. Onze landgenoot kreeg zijn portie kritiek in het begin van het seizoen, maar na vijf clean sheets op rij is Courtois opnieuw op de goede weg.</b>
      </p>
      <p>De doelman zakte dan ook goedgeluimd af naar de samenkomst van de Rode Duivels in Tubeke, waar hij woensdag de pers te woord stond. "Het gaat goed met mij", vertelde de doelman aan <a href="https://sporza.be/nl/2019/11/13/rd-courtois/?utm_source=doorlink&amp;utm_medium=doorlink&amp;utm_campaign=doorlink"><i>Sporza</i></a>. "En dat zou ik een maand geleden ook geantwoord hebben."</p>
      <aside>Lees meer<br/><a href="https://www.voetbalprimeur.be/nieuws/903128/goede-vorm-van-courtois-gaat-verder-rode-duivel-gaat-casillas-achterna.html?itm_source=www.voetbalprimeur.be&amp;itm_medium=highlighted-content">Goede vorm van Courtois gaat verder, Rode Duivel gaat Casillas achterna</a></aside>
      <p>Courtois kreeg in het begin van het seizoen nochtans veel kritiek in Spanje, ook na het 2-2 gelijkspel van Real tegen Club Brugge. "Het is niet omdat er na één match plots kritiek komt en een stormpje ontstaat, dat ik daardoor opeens niet goed bezig ben. Ik heb het geloof in mezelf nooit verloren, maar het is wel leuker als je met vijf clean sheets naar hier kunt komen. Ik verlies mijn zelfvertrouwen nooit, ben goed blijven trainen en je moet gelukkig zijn dat je kunt voetballen."</p>
      <p>"De kritiek in de Spaanse pers? Ik lees geen kranten. Het enige waar ik aandacht aan besteed, is wat mijn trainer, mijn ploegmaats en de mensen die weten wat het is om doelman te zijn zeggen. Wie nooit keeper is geweest, weet niet hoe het gaat. Als je niet bij de besten bent en je slikt goals, zal niemand iets schrijven, omdat ze vinden dat het normaal is. Als je tot de besten behoort, denken de mensen dat je alles zal stoppen", besloot Courtois.</p>
      <aside>Lees meer<br/><a href="https://www.voetbalprimeur.be/nieuws/902832/dan-toch-spaanse-media-raakt-overtuigd-van-courtois-bij-real-madrid.html?itm_source=www.voetbalprimeur.be&amp;itm_medium=highlighted-content">Dan toch: Spaanse media raakt overtuigd van Courtois bij Real Madrid<br/></a><a href="https://www.voetbalprimeur.be/nieuws/902985/courtois-is-aan-de-beterhand-in-la-liga-en-steekt-concurrent-ter-stegen-voorbij.html?itm_source=www.voetbalprimeur.be&amp;itm_medium=highlighted-content"> Courtois is aan de beterhand in La Liga en steekt concurrent ter Stegen voorbij</a></aside>
    </article>
  </body>
</html>