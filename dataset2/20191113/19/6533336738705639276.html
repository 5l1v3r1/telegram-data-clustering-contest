<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/quel-confine-incerto-golpe-insurrezione-ndash-rampini-ldquo-218978.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-13T19:56:36+00:00"/>
    <meta property="og:title" content="Quel confine incerto tra golpe e insurrezione –il fascino dei militari in alcuni paesi deriva..."/>
    <meta property="og:description" content="QUEL CONFINE INCERTO TRA GOLPE E INSURREZIONE – RAMPINI: “LE TANTE CRISI IN AMERICA LATINA NON SONO DISSIMILI DALLA CRISI CHE ATTRAVERSANO LE DEMOCRAZIE DELL'OCCIDENTE. I POPULISMI SONO LA CONSEGUENZA DI UNA CRISI PROVOCATA DALLE VECCHIE ÉLITE. IL FASCINO DEI MILITARI IN ALCUNI PAESI DERIVA ANCHE DAL FATTO CHE SONO UN'OASI MERITOCRATICA IN MEZZO A UN MARASMA D'INCOMPETENZA”"/>
  </head>
  <body>
    <article>
      <h1>Quel confine incerto tra golpe e insurrezione –il fascino dei militari in alcuni paesi deriva...</h1>
      <address>
        <time datetime="2019-11-13T19:56:36+00:00">13 Nov 2019, 19:56</time>
      </address>
      <p>
        <b><b>QUEL CONFINE INCERTO TRA GOLPE E INSURREZIONE – RAMPINI: “</b>LE TANTE CRISI IN AMERICA LATINA NON SONO DISSIMILI DALLA CRISI CHE ATTRAVERSANO LE DEMOCRAZIE DELL'OCCIDENTE. I POPULISMI SONO LA CONSEGUENZA DI UNA CRISI PROVOCATA DALLE VECCHIE ÉLITE. IL FASCINO DEI MILITARI IN ALCUNI PAESI DERIVA ANCHE DAL FATTO CHE SONO UN'OASI MERITOCRATICA IN MEZZO A UN MARASMA D'INCOMPETENZA”</b>
      </p>
      <hr/>
      <figure>
        <a href="https://www.dagospia.com/mediagallery/Dago_fotogallery-255403/1237265.htm">
          <img src="https://cdn-static.dagospia.com/img/foto/11-2019/evo-morales-scappa-in-messico-1237265.jpg"/>
        </a>
        <figcaption>evo morales scappa in messico</figcaption>
      </figure>
      <p>
        <b>Federico Rampini per <a href="http://www.repubblica.it/">“la Repubblica”</a></b>
      </p>
      <p>L'ex presidente della Bolivia, Evo Morales, aveva imboccato una deriva autoritaria. La sua dimissione con successivo esilio in Messico è una buona notizia per il popolo boliviano, che ha contribuito a fermarne il golpe strisciante. Resta il fatto che una spallata decisiva gliel' hanno data i militari. Dobbiamo rallegrarcene ugualmente? Prevale nel giudizio politico su questo evento l' insurrezione dei cittadini, o il ruolo delle forze armate?</p>
      <figure>
        <a href="https://www.dagospia.com/mediagallery/Dago_fotogallery-255403/1228364.htm">
          <img src="https://cdn-static.dagospia.com/img/foto/10-2019/proteste-in-bolivia-contro-l-elezione-di-evo-morales-1-1228364.jpg"/>
        </a>
        <figcaption>proteste in bolivia contro l'elezione di evo morales 1</figcaption>
      </figure>
      <p>L' ambiguità è tipica della nostra epoca. Sul New York Times un commento di Max Fisher tradisce nostalgia per i tempi della guerra fredda, quando tutto era più chiaro, chi erano i buoni e i cattivi, chi faceva le rivoluzioni di popolo e chi sosteneva i golpe fascisti. Ma il caso della Bolivia complica tutto, gli uomini in divisa non hanno preso il potere, che resta in mano ai civili, i quali promettono nuove elezioni.</p>
      <figure>
        <a href="https://www.dagospia.com/mediagallery/Dago_fotogallery-255403/1228359.htm">
          <img src="https://cdn-static.dagospia.com/img/foto/10-2019/proteste-in-bolivia-contro-l-elezione-di-evo-morales-5-1228359.jpg"/>
        </a>
        <figcaption>proteste in bolivia contro l'elezione di evo morales 5</figcaption>
      </figure>
      <p>Morales se n' è andato incolume in Messico, non è finito davanti a un plotone di esecuzione. E tuttavia la transizione politica della Bolivia è traumatica, non rispetta compiutamente né i canoni della liberaldemocrazia né quelli del popolo sovrano.</p>
      <p>Leggende a parte, la realtà non fu mai nitida e chiara, neppure ai tempi della guerra fredda quando accadde che i comunisti appoggiassero degli interventi armati contro le insurrezioni di popolo (Ungheria 1956, Cecoslovacchia 1968, invasione sovietica dell' Afghanistan 1979).</p>
      <figure>
        <a href="https://www.dagospia.com/mediagallery/Dago_fotogallery-255403/1236067.htm">
          <img src="https://cdn-static.dagospia.com/img/foto/11-2019/lula-1236067.png"/>
        </a>
        <figcaption>lula</figcaption>
      </figure>
      <p>Eppure la nostalgia di quei tempi è diffusa, l' abbiamo vista all' opera qualche settimana fa in Cile, quando la vista delle divise in piazza (agli ordini di un legittimo governo civile) ha fatto scattare analogie improprie con i massacri del golpista Pinochet.</p>
      <figure>
        <a href="https://www.dagospia.com/mediagallery/Dago_fotogallery-255403/1226570.htm">
          <img src="https://cdn-static.dagospia.com/img/foto/10-2019/scontri-e-proteste-in-cile-11-1226570.jpg"/>
        </a>
        <figcaption>scontri e proteste in cile 11</figcaption>
      </figure>
      <p>A scompaginare i pregiudizi politically correct arriva anche, dal Brasile di Bolsonaro, la decisione del tribunale di liberare il socialista Lula in carcere per corruzione. La sinistra brasiliana è favorevole, il gesto di conciliazione appare opportuno e perfino astuto, ma lo Stato di diritto non ne esce esaltato (come sempre quando il perdono si applica ai potenti).</p>
      <figure>
        <a href="https://www.dagospia.com/mediagallery/Dago_fotogallery-255403/1054312.htm">
          <img src="https://cdn-static.dagospia.com/img/foto/08-2018/scritta-contro-mauricio-macri-1054312.jpg"/>
        </a>
        <figcaption>scritta contro mauricio macri</figcaption>
      </figure>
      <p>Il tema drammatico che accomuna tante crisi in America latina non è dissimile dalla crisi che attraversa le liberaldemocrazie dell' Occidente. Il sistema politico fondato sul pluripartitismo e sul suffragio universale, perde consensi quando non è più capace di dare risultati. I populismi sono la conseguenza di una crisi provocata dalle vecchie élite, anche se a loro volta deludono nei risultati di governo (lo vedremo presto in Argentina dopo il ritorno dei peronisti al potere).</p>
      <figure>
        <a href="https://www.dagospia.com/mediagallery/Dago_fotogallery-255403/1052132.htm">
          <img src="https://cdn-static.dagospia.com/img/foto/08-2018/proteste-per-la-corruzione-in-argentina-1052132.jpg"/>
        </a>
        <figcaption>proteste per la corruzione in argentina</figcaption>
      </figure>
      <p>Avanza un modello alternativo, quello cinese, che esibisce efficienza e risultati, crescita e modernizzazione, ordine e sicurezza, a cui unisce un potente messaggio nazionalista e mono-etnico. La risposta a quel modello non può venire solo su principi e procedure. Il fascino dei militari in alcuni Paesi deriva anche dal fatto che sono un' oasi meritocratica in mezzo a un marasma d' incompetenza</p>
      <figure>
        <a href="https://www.dagospia.com/mediagallery/Dago_fotogallery-255403/1217706.htm">
          <img src="https://cdn-static.dagospia.com/img/foto/10-2019/cina-parata-militare-61-1217706.jpg"/>
        </a>
        <figcaption>CINA PARATA MILITARE 61</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255403/1217704.htm">
          <img src="https://cdn-static.dagospia.com/img/foto/10-2019/cina-parata-militare-98-1217704.png"/>
        </a>
        <figcaption>cina parata militare 98</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255403/1217705.htm">
          <img src="https://cdn-static.dagospia.com/img/foto/10-2019/cina-parata-militare-99-1217705.png"/>
        </a>
        <figcaption>cina parata militare 99</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255403/1233346.htm">
          <img src="https://cdn-static.dagospia.com/img/foto/11-2019/luigi-di-maio-xi-jinping-1233346.jpg"/>
        </a>
        <figcaption>luigi di maio xi jinping</figcaption>
      </figure>
    </article>
  </body>
</html>