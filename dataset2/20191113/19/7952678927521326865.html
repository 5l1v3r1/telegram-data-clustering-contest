<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport5.co.il/articles.aspx?FolderID=411&amp;docID=328024&amp;lang=HE"/>
    <meta property="og:site_name" content="Sport5.co.il"/>
    <meta property="article:published_time" content="2019-11-13T19:06:00+00:00"/>
    <meta property="og:title" content="נדאל חזר מ-5:1 במערכה ה-3 וניצח את מדבדב"/>
    <meta property="og:description" content="סוף השנה: קאמבק משוגע לשור, ששמר על הסיכוי להעפיל לחצי"/>
  </head>
  <body>
    <article>
      <h1>נדאל חזר מ-5:1 במערכה ה-3 וניצח את מדבדב</h1>
      <h2>סוף השנה: קאמבק משוגע לשור, ששמר על הסיכוי להעפיל לחצי</h2>
      <address><time datetime="2019-11-13T19:06:00+00:00">13 Nov 2019, 19:06</time> by <a rel="author">מערכת אתר ערוץ הספורט</a></address>
      <p>השור לא מוותר. מותחן אדיר בלונדון הסתיים עם ניצחון של <a href="http://www.sport5.co.il/Tags/%d7%a8%d7%a4%d7%90%d7%9c+%d7%a0%d7%93%d7%90%d7%9c">רפאל נדאל</a> (3) 7:6, 3:6, 6:7 (4) על דניל מדבדב והספרדי שמר על הסיכויים שלו להעפיל לחצי גמר בטורניר סוף השנה של סבב ה-ATP. הפנומן היה כבר בפיגור 5:1 במשחקונים במערכה המכריעה, אבל חזר בגדול עם ניצחון חשוב עבורו. זו הפעם השלישית שנדאל מנצח את מדבדב, כשהפעם האחרונה הייתה בגמר אליפות ארצות הברית הפתוחה.</p>
      <p>מעבר למשמעות לגבי הטורניר הנוכחי, אם נדאל היה מודח הדרך של נובאק ג'וקוביץ' לתואר וחזרה לפסגת הדירוג העולמי הייתה קלה יותר (זכיה של נולה בטורניר בתוספת אי עליה לגמר של נדאל תעלה אותו למקום הראשון). הסרבי יפגוש את פדרר מחר ואם הוא יזכה בתואר הוא יעקוף את נדאל ויעלה חזרה לפסגת הדירוג העולמי. השור הספרדי רשם קאמבק גדול והותיר את הגורל בידיו.</p>
      <p>המערכה הראשונה הייתה צמודה מאוד ולמדבדב הייתה אפשרות להשיג שבירה במצב של 3:3 במשחקונים, אך נדאל ניצל, שניהם שמרו על ההגשות שלהם והלכו לשובר שוויון. שם, מדבדב גבר על נדאל 6:7 והשיג יתרון.</p>
      <p>הספרדי התעשת במערכה השניה וגבר על הרוסי 3:6, אך שום דבר לא הכין אותנו למערכה האחרונה בה מדבדב כבר הוביל 1:5, אך נדאל, שכבר היה נראה בדרך להפסד בטוח, שבר בחזרה עם המון אופי וניצח בסופו של דבר 6:7. ביום שישי הקרוב נדאל יפגוש את סטפנוס ציציפס במשחק האחרון בבית.</p>
      <p> </p>
      <figure>
        <img src="https://www.sport5.co.il/Images/trans.gif"/>
        <figcaption>דנייל מדבדב. הרוסי פספס ניצחון גדול(getty)</figcaption>
      </figure>
    </article>
  </body>
</html>