<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/giocare-in-borsa-nellera-digitale-tra-nuove-tecnologie-e-investimenti-classici.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-13T19:33:14+00:00"/>
    <meta property="og:title" content="Giocare in Borsa nell’era digitale, tra nuove tecnologie e investimenti classici"/>
    <meta property="og:description" content="La diffusione delle nuove tecnologie, soprattutto quelle legate ai dispositivi mobili, ha permesso a una serie di attività di avvicinarsi al grande pubblico, non rimanendo più relegate soltanto a tecnici e specialisti di quell’ambiente specifico. Si tratta ad esempio del settore degli investimenti online, dove oggi è sempre più semplice entrare e iniziare a operare, […]"/>
  </head>
  <body>
    <article>
      <h1>Giocare in Borsa nell’era digitale, tra nuove tecnologie e investimenti classici</h1>
      <address><time datetime="2019-11-13T19:33:14+00:00">13 Nov 2019, 19:33</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/754485-stockmarket-istock-111518-1024x576.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>La diffusione delle <b>nuove tecnologie</b>, soprattutto quelle legate ai dispositivi mobili, ha permesso a una serie di attività di avvicinarsi al grande pubblico, non rimanendo più relegate soltanto a tecnici e specialisti di quell’ambiente specifico. Si tratta ad esempio del settore degli <b>investimenti online</b>, dove oggi è sempre più semplice entrare e iniziare a operare, sebbene rimanga un’attività ad alto rischio da praticare con le dovute cautele. Qual è la situazione attuale del trading online e degli investimenti borsistici? Scopriamolo insieme.</p>
      <h3>Il trading online: come approcciare nel modo giusto</h3>
      <p>Negli ultimi anni il <b>trading online </b>ha raggiunto una fortissima diffusione, consentendo a migliaia di persone di investire direttamente sui mercati finanziari, senza passare per intermediari e banche. Tramite i servizi proposti dai broker, infatti, è possibile effettuare operazioni in maniera digitale, investendo sui cambi delle valute Forex, le azioni, i titoli obbligazionari, gli indici, le materie prime e persino le criptovalute, speculando sugli andamenti delle quotazioni.</p>
      <p>La facilità di tali movimenti ha indotto molti utenti a prendere sottogamba l’attività d’investimento, che invece richiede comunque una certa formazione, una preparazione seria e un’attenta pianificazione della strategia da seguire. <b>Giocare in Borsa</b>non significa scommettere, dunque, ma cercare di prevedere l’andamento di un asset finanziario, utilizzando strumenti derivati, grafici e incrociando tali indicazioni con i fattori macroeconomici più importanti. <a href="https://www.giocareinborsa.net/"><b>Per approfondimenti vai su www.giocareinborsa.net</b></a>, un sito web specializzato dove potrai trovare guide specifiche su questo argomento.</p>
      <h3>Piattaforme e app per dispositivi mobili: come destreggiarsi</h3>
      <p>Oggi un giovane trader alle prime armi può scegliere tra un’ampia gamma di strumenti, con cui è possibile investire in Borsa su tantissimi mercati differenti. Innanzitutto ci sono le <b>piattaforme online di trading</b>, programmi desktop ai quali si ci può connettere dal pc, utilizzando una buona connessione internet per garantire prestazioni adeguate e aggiornamenti rapidi dei grafici. Caratterizzate da vesti grafiche moderne e intuitive, le piattaforme permettono di fare investimenti in maniera davvero semplice, usando un conto di trading d’appoggio e scegliendo i titoli giusti su cui effettuare previsioni e operazioni.</p>
      <p>Per rimanere sempre connessi con il proprio portafoglio di titoli ci sono poi le applicazioni, <b>programmi per dispositivi mobili</b>come smartphone e tablet, che consentono di seguire in ogni momento le quotazioni, controllare le posizioni aperte e intervenire prontamente in caso di problemi o cambiamenti repentini. Benché l’attività principale vada svolta al computer, le <b>app per giocare in Borsa</b>sono comode, pratiche e offrono una sicurezza aggiuntiva, evitando di rimanere per ore lontani dalla dashboard, per ridurre lo stress e avere sempre tutto sotto controllo.</p>
      <h3>Come giocare in Borsa: analisi tecnica o fondamentale</h3>
      <p>L’<b>eccesso di tecnologia </b>può portare a compiere degli errori di valutazione, pensando che basti imparare a usare strumenti e programmi avanzati per diventare un trader di successo. Sebbene piattaforme, applicazioni e grafici siano supporti imprescindibili oggigiorno, in realtà le <b>metodologie classiche</b>rappresentano ancora un aiuto importante per un investitore, amatoriale o professionale che sia. Ciò significa che non basta essere degli esperti nell’analisi tecnica, capire il funzionamento di grafici e impostare ordini automatici per giocare in Borsa.</p>
      <p>Oltre alle tecniche pure, comunque importanti, è fondamentale integrare nella propria strategia la capacità di studiare e interpretare i <b>segnali provenienti dal mondo reale</b>. Leggere le notizie economiche, sapere quali indicatori possono influenzare i mercati, analizzare le condizioni macroeconomiche complesse sono ancora pratiche attuali, utilizzate dalle grandi banche d’affari per gestire portafogli di miliardi di euro. La soluzione migliore è quindi <b>usare le nuove tecnologie a proprio vantaggio</b>, traendone tutti i benefici possibili, senza dimenticarsi però che il fiuto, l’esperienza e le capacità personali possono fare la differenza nel mondo degli investimenti finanziari.</p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/giocare-in-borsa-nellera-digitale-tra-nuove-tecnologie-e-investimenti-classici.html"/>
        <a href="https://www.ilcorrieredellacitta.com/news/riapertura-borgo-di-pratica-di-mare-i-cittadini-ce-lhanno-fatta-ecco-lordinanza.html"/>
        <a href="https://www.ilcorrieredellacitta.com/news/million-day-oggi-13-novembre-2019-estrazione-e-numeri-vincenti-in-diretta.html"/>
        <a href="https://www.ilcorrieredellacitta.com/ultime-notizie/torvaianica-nuovo-comitato-promotore-nasce-cambiamo.html"/>
        <a href="https://www.ilcorrieredellacitta.com/ultime-notizie/affari-di-famiglia-a-santa-palomba-in-manette-mamma-e-figlio-pusher-arrestato-anche-un-uomo.html"/>
        <a href="https://www.ilcorrieredellacitta.com/news-anzio/anzio-corso-gratuito-di-autodifesa-femminile-alla-palestra-eneas-istruttore-nello-vaudi.html"/>
      </related>
    </article>
  </body>
</html>