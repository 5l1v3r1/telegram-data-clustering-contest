<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/13/7231885/"/>
    <meta property="og:site_name" content="Українська правда"/>
    <meta property="article:published_time" content="2019-11-13T19:17:21+00:00"/>
    <meta property="og:title" content="Зеленський підписав закон, з яким дороги мають стати безпечнішими"/>
    <meta property="og:description" content="Президент Володимир Зеленський підписав закон про аудит безпеки міжнародних і національних автомобільних доріг."/>
  </head>
  <body>
    <article>
      <h1>Зеленський підписав закон, з яким дороги мають стати безпечнішими</h1>
      <address>
        <time datetime="2019-11-13T19:17:21+00:00">13 Nov 2019, 19:17</time>
      </address>
      <p>Президент Володимир Зеленський підписав закон про аудит безпеки міжнародних і національних автомобільних доріг.</p>
      <p><b>Джерело:</b> <a href="https://www.president.gov.ua/news/prezident-pidpisav-zakon-shodo-auditu-bezpeki-avtomobilnih-d-58333">сайт президента</a></p>
      <p><b>Текст повідомлення:</b> "Закон вносить зміни до законів "Про дорожній рух" та "Про автомобільні дороги", якими запроваджується поняття "економічні втрати у зв’язку із загибеллю або пораненням (травмуванням) людей внаслідок дорожньо-транспортних пригод"...</p>
      <p>Документ запроваджує аудит безпеки автодоріг на стадії проектування та після введення в експлуатацію і перевірку безпеки автодоріг під час експлуатації".</p>
      <p><b>Деталі:</b> В ОП повідомили, що документ сприятиме інтеграції доріг загального користування до міжнародної дорожньої мережі з високим рівнем безпеки.</p>
      <p>
        <b>Нагадаємо:</b>
      </p>
      <ul>
        <li>17 жовтня Верховна <a href="https://www.epravda.com.ua/news/2019/10/17/652660/">Рада ухвалила</a> у другому читанні та в цілому <a href="https://w1.c1.rada.gov.ua/pls/zweb2/webproc4_1?pf3511=66284">законопроєкт №1061</a> "про внесення змін до деяких законів України щодо управління безпекою автомобільних доріг".</li>
        <li>За даними Всесвітньої організації охорони здоров’я, Україна займає п’яте місце за кількістю загиблих у ДТП після Малайзії, Аргентини, Греції та Камбоджі.</li>
      </ul>
      <related>
        <a href="https://www.pravda.com.ua/news/2019/11/13/7231879/"/>
        <a href="https://www.pravda.com.ua/news/2019/11/13/7231871/"/>
        <a href="https://www.pravda.com.ua/news/2019/11/13/7231854/"/>
      </related>
    </article>
  </body>
</html>