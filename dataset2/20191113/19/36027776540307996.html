<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/13/xdp-vakili-ulugbek-inoyatovning-5-kishilik-oilaga-25-mln-som-oylik-yetarli-degan-gapiga-izoh-berdi/"/>
    <meta property="og:site_name" content="Daryo"/>
    <meta property="article:published_time" content="2019-11-13T19:23:00+00:00"/>
    <meta property="og:title" content="XDP vakili Ulug‘bek Inoyatovning 5 kishilik oilaga 2,5 mln so‘m oylik yetarli degan gapiga izoh berdi"/>
    <meta property="og:description" content="XDP Markaziy Kengashi sektor mudiri Ravshan Xomitov Ulug‘bek Inoyatovning gapiga aniqlik kiritdi"/>
  </head>
  <body>
    <article>
      <h1>XDP vakili Ulug‘bek Inoyatovning 5 kishilik oilaga 2,5 mln so‘m oylik yetarli degan gapiga izoh berdi</h1>
      <address>
        <time datetime="2019-11-13T19:23:00+00:00">13 Nov 2019, 19:23</time>
      </address>
      <p>Ulug‘bek Inoyatovning 5 kishilik oilaga 2,5 mln so‘m oylik yetarli degan gapiga O‘zbekiston Xalq demokratik partiyasi Markaziy Kengashi sektor mudiri Ravshan Xomitov izoh berdi. Bu haqda Xalqaro press-klub Telegram-kanalida <a href="https://t.me/IPCUzbekistan/2602">ma’lum qilindi</a>.</p>
      <figure>
        <img src="https://s.daryo.uz/wp-content/uploads/2019/11/Ulug%E2%80%98bek-Inoyatov.jpg"/>
        <figcaption>Ulug‘bek Inoyatov<br/>Foto: “Daryo”</figcaption>
      </figure>
      <p>“Bizning siyosiy partiyamiz rahbari, hurmatli Ulug‘bek Ilyosovich, 2,5 million pul 5 kishidan iborat oilaga yetadi degan fikrni bildirganida oilaning barcha xarajatlarini nazarda tutmagan. Balki faqat oziq-ovqat mahsulotlarini xarid qilishni nazarda tutgan edi”, — degan Ravshan Xomitov.</p>
      <p>Eslatib o‘tamiz, XDP partiyasi raisi Ulug‘bek Inoyatov 10-noyabr kuni Toshkentda siyosiy partiyalar vakillari ishtirokida o‘tkazilgan “Demokratik debat”da Toshkentda 2,5 million so‘m oylik oluvchi bir nafar boquvchi 5 kishidan iborat oilani boqishi mumkin, <a href="https://daryo.uz/2019/11/11/ozbekiston-xdp-raisi-5-kishilik-oila-tirikchiligi-uchun-25-mln-somlik-oylikni-yetarli-deb-hisobladi/">deb aytgandi</a>.</p>
    </article>
  </body>
</html>