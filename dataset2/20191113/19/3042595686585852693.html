<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/malfest-for-loke-og-ubeseirede-vipers/71816914"/>
    <meta property="og:site_name" content="Dagbladet.no"/>
    <meta property="article:published_time" content="2019-11-13T19:52:07+00:00"/>
    <meta property="og:title" content="Målfest for Løke og ubeseirede Vipers"/>
    <meta property="og:description" content="Heidi Løke ble nær sagt som vanlig toppscorer da Vipers Kristiansand slo Fredrikstad 41-29 i eliteserien i håndball onsdag kveld."/>
  </head>
  <body>
    <article>
      <h1>Målfest for Løke og ubeseirede Vipers</h1>
      <h2>Heidi Løke ble nær sagt som vanlig toppscorer da Vipers Kristiansand slo Fredrikstad 41-29 i eliteserien i håndball onsdag kveld.</h2>
      <address><time datetime="2019-11-13T19:52:07+00:00">13 Nov 2019, 19:52</time> by <a rel="author">NTB I</a></address>
      <p>Komfortable 22-17 etter en målrik 1. omgang endte opp i 42-29 etter 60 minutters spill.</p>
      <p>Det betyr at Vipers fortsatt er ubeseiret etter ti serierunder. De topper tabellen med fire poeng ned til Storhamar og Byåsen på 2.- og 3.-plass.</p>
      <p>
        <b>Heidi Løke scoret seks mål før pause og tolv totalt, og landslagsveteranen på 36 år ble kampens og hjemmelagets toppscorer.</b>
      </p>
      <p>Ragnhild Valle Dahl og Linn Jørum Sulland bidro begge med sju mål for hjemmelaget.</p>
      <p>Hos bortelaget markerte de 19 år gamle tvillingsøstrene Thale og Live Rushfeldt Deila seg. De scoret til sammen ni mål før pause. I 2. omgang ble det nye fem mål på døtrene til Vålerenga-trener Ronny Deila. Thale Rushfeldt Deila scoret ni av dem og var en konstant trussel for Vipers-forsvaret.</p>
      <p>Gjerpen tapte 24-29 hjemme for Aker. Tertnes vant 29-23 over Follo og er nummer fire på taballen med tre poeng opp til Storhamar og Byåsen.</p>
      <p>Storhamar kjørte over Molde på bortebane og vant 28-19.</p>
    </article>
  </body>
</html>