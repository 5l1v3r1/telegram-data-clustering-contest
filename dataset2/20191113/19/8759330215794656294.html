<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903651/giga-schorsing-voor-frankfurt-verdediger-na-onbegrijpelijke-actie-tegen-freiburg.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T19:19:00+00:00"/>
    <meta property="og:title" content="Giga-schorsing voor Frankfurt-verdediger na onbegrijpelijke actie tegen Freiburg"/>
    <meta property="og:description" content="Een gigantische schorsing voor Eintracht Frankfurt-captain David Abraham. De Argentijn heeft van de Duitse voetbalbond een schorsing van zeven weken opgelegd gekregen."/>
  </head>
  <body>
    <article>
      <h1>Giga-schorsing voor Frankfurt-verdediger na onbegrijpelijke actie tegen Freiburg</h1>
      <address>
        <time datetime="2019-11-13T19:19:00+00:00">13 Nov 2019, 19:19</time>
      </address>
      <p>
        <b>Een gigantische schorsing voor Eintracht Frankfurt-captain David Abraham. De Argentijn heeft van de Duitse voetbalbond een schorsing van zeven weken opgelegd gekregen.</b>
      </p>
      <p>Naast de schorsing van zeven weken dient hij een boete van 25 duizend euro te betalen. Dat maakt de <a href="https://www.dfb.de/news/detail/sieben-wochen-sperre-und-geldstrafe-fuer-frankfurts-abraham-210071/"><i>DFB</i></a> op woensdagmiddag bekend middels een verklaring. Door de schorsing kan Abraham pas in 2020 weer in actie komen voor Eintracht. De Argentijnse verdediger kreeg de poppen aan het dansen toen hij op onbegrijpelijke wijze de trainer van SC Freiburg, Christian Streich, middels een volle bodycheck ten val bracht. Een massale vechtpartij volgde.</p>
      <p>Tijdens die vechtpartij vloog met name Vincenzo Grifo vol op Abraham, waarbij hij de Argentijn bij het gezicht greep. Ook hij heeft een schorsing aan zijn broek gekregen van de tuchtcommissie. Hij dient drie wedstrijden vanaf de tribune toe te kijken na het incident. Frankfurt en Freiburg hebben 24 uur om tegen de straffen in beroep te gaan.</p>
    </article>
  </body>
</html>