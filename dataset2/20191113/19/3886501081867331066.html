<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119268-jovanovic-obradovic-iz-krusika-je-primer-koji-bi-trebalo-da-sledimo?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-13T19:50:03+00:00"/>
    <meta property="og:title" content="Jovanović: Obradović iz Krušika je primer koji bi trebalo da sledimo"/>
    <meta property="og:description" content="Šef odborničke grupe Saveza za Srbiju u Skupštini Beograda i potpredsednik Narodne stranke Nikola Jovanović izjavio je danas da je uzbunjivač iz &quot;Krušika&quot; Aleksandar Obradović primer gradjanske hrabrosti i načina na koji bi trebalo braniti državu od &quot;kriminalizovane vlasti&quot;.&quot;Obradović je primer koji bi trebalo slediti i zahvaljujući njemu nam se javljaju mnogi uzbunjivači iz javnih komunalnih preduzeća u Beogradu i iz gradske uprave&quot;, rekao je Jovanović televiziji N1.Jovanović je istakao da je gradska uprava Beograda &quot;kriminalizovana i otvoreno se služi lažima&quot;, a kao primer &quot;laži i manipulacije&quot; naveo je izjavu zamenika gradonačelnika Beograda Gorana Vesića da šef odbornika SzS-a nije čitao pravi rebalans gradskog budžeta i da su realizovane investicije do 1. novembra u iznosu od 12,6 milijardi dinara.&quot;Istina je da je realizovano 6,5 milijardi dinara investicija, što je razlog zbog koje se u Beogradu ne grade nove škole, obdaništa, fiskulturne sale, kanalizacija i vodovod&quot;, rekao je Jovanović."/>
  </head>
  <body>
    <article>
      <h1>Jovanović: Obradović iz Krušika je primer koji bi trebalo da sledimo</h1>
      <address>
        <time datetime="2019-11-13T19:50:03+00:00">13 Nov 2019, 19:50</time>
      </address>
      <p><b>Šef odborničke grupe Saveza za Srbiju u Skupštini Beograda i potpredsednik Narodne stranke Nikola Jovanović izjavio je danas da je uzbunjivač iz "Krušika" Aleksandar Obradović primer gradjanske hrabrosti i načina na koji bi trebalo braniti državu od "kriminalizovane vlasti".</b><br/><br/>"Obradović je primer koji bi trebalo slediti i zahvaljujući njemu nam se javljaju mnogi uzbunjivači iz javnih komunalnih preduzeća u Beogradu i iz gradske uprave", rekao je Jovanović televiziji N1.<br/><br/>Jovanović je istakao da je gradska uprava Beograda "kriminalizovana i otvoreno se služi lažima", a kao primer "laži i manipulacije" naveo je izjavu zamenika gradonačelnika Beograda Gorana Vesića da šef odbornika SzS-a nije čitao pravi rebalans gradskog budžeta i da su realizovane investicije do 1. novembra u iznosu od 12,6 milijardi dinara.<br/><br/>"Istina je da je realizovano 6,5 milijardi dinara investicija, što je razlog zbog koje se u Beogradu ne grade nove škole, obdaništa, fiskulturne sale, kanalizacija i vodovod", rekao je Jovanović.</p>
    </article>
  </body>
</html>