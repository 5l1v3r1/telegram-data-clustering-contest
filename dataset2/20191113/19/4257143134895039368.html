<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/13/benevezett-a-bamako-ralira-a-somogyharsagyi-plebanos"/>
    <meta property="og:site_name" content="infostart"/>
    <meta property="article:published_time" content="2019-11-13T19:40:00+00:00"/>
    <meta property="og:title" content="Benevezett a Bamako-ralira a somogyhárságyi plébános"/>
    <meta property="og:description" content="Nem üres kézzel megy Afrikába, egy Sierra Leone-i kútfúrás projektjébe szállna bele."/>
  </head>
  <body>
    <article>
      <h1>Benevezett a Bamako-ralira a somogyhárságyi plébános</h1>
      <address><time datetime="2019-11-13T19:40:00+00:00">13 Nov 2019, 19:40</time> by <a rel="author">Infostart</a></address>
      <h3>Nem üres kézzel megy Afrikába, egy Sierra Leone-i kútfúrás projektjébe szállna bele.</h3>
      <p>Benevezett a Budapest-Bamako rali 8300 kilométerére a somogyhárságyi plébános, Molnár Attila atya és közgazdász barátja, Fáth Gergely - írja a <a href="https://www.bama.hu/kozelet/helyi-kozelet/a-somogyharsagyi-csapat-celja-a-nyugat-afrikai-sierra-leone-fovarosa-freetown-2122506/?fbclid=IwAR3DFhRCq82EUh8MvLN7SWIv4kty4wDQKqCA6DuMdVYx-K5Kb60f0o6wcFI">Bama.hu</a>.</p>
      <p>Autójuk a Fáth Gergely nagypapája által birtokolt piros Zsiguli lesz, a verseny 2020 január végén indul.</p>
      <p>Egy közösségi oldalon (<a href="https://www.facebook.com/ElcsatangoltBodrikutya/">Elcsatangolt Bodri kutya</a>) követhető is a nagy vállalkozás minden részlete.</p>
      <p>A túra bő két hétig tarthat, a vállalkozó szellemű férfiak pedig nem mennek üres kézzel: egy Sierra Leone-i kútfúráshoz gyűjtenek adományokat, ezzel is segítve több száz ember ivóvízellátását.</p>
      <p>A plébánost pótolni nehéz lesz, de nem lehetetlen, a környék papjai segítik ki Molnár Attilát.</p>
      <p>A verseny és a 4×4 túra kategória indulóinak több lesz a föld­utas, nehéz szakasz, sokkal több kihívással, mint eddig valaha, de az esti táborok célpontjai ugyanazok lesznek. Marokkón, Mauritánián, Szenegálon át vezet az út Guineába. Itt és Sierra Leonéban már esőre, pocsolyákra és buja dzsungelekre is lehet számítani.</p>
      <p>Szponzorok jelentkezését még várják, az induló tőke egy ilyen versenyen 2,5 millió forint.</p>
      <p>
        <i>Nyitókép: facebook</i>
      </p>
    </article>
  </body>
</html>