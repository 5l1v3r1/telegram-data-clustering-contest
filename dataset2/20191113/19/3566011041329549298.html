<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547164.html/%D8%AF%D8%A7%D9%86%D8%B4%DA%AF%D8%A7%D9%87-%D9%85%D8%AD%D9%81%D9%84-%D8%AA%D8%A8%D9%84%DB%8C%D8%BA%D8%A7%D8%AA-%D8%A7%D9%86%D8%AA%D8%AE%D8%A7%D8%A8%D8%A7%D8%AA%DB%8C-%D9%86%DB%8C%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T19:12:00+00:00"/>
    <meta property="og:title" content="دانشگاه محفل تبلیغات انتخاباتی نیست"/>
    <meta property="og:description" content="دبیر شورای عالی انقلاب فرهنگی با بیان اینکه دانشگاه محفل تبلیغات انتخاباتی نیست، گفت: کاندیدها نمی توانند در دانشگاه‌ها فعالیت کنند."/>
  </head>
  <body>
    <article>
      <h1>دانشگاه محفل تبلیغات انتخاباتی نیست</h1>
      <h2>دبیر شورای عالی انقلاب فرهنگی:</h2>
      <address>
        <time datetime="2019-11-13T19:12:00+00:00">13 Nov 2019, 19:12</time>
      </address>
      <p>دبیر شورای عالی انقلاب فرهنگی با بیان اینکه دانشگاه محفل تبلیغات انتخاباتی نیست، گفت: کاندیدها نمی توانند در دانشگاه‌ها فعالیت کنند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.mersadnews.ir/news/387108/%D8%AF%D8%A7%D9%86%D8%B4%DA%AF%D8%A7%D9%87-%D9%85%D8%AD%D9%81%D9%84-%D8%AA%D8%A8%D9%84%DB%8C%D8%BA%D8%A7%D8%AA-%D8%A7%D9%86%D8%AA%D8%AE%D8%A7%D8%A8%D8%A7%D8%AA%DB%8C-%D9%86%DB%8C%D8%B3%D8%AA">شبکه اطلاع رسانی مرصاد</a> ، حجت‌الاسلام سید سعیدرضا عاملی امروز چهارشنبه در نشست خبری با اصحاب رسانه با بیان اینکه دانشگاه محفل تبلیغات انتخاباتی نیست، اظهار داشت: کسانی که کاندید هستند نمی توانند در دانشگاه فعالیت کنند.</p>
      <p>دبیر شورای عالی انقلاب فرهنگی افزود: سال ۸۸ مقام معظم رهبری نکته ای راجع به فعالیت های دانشجویان حتما در عرصه سیاست حضور داشته باشند اما نه به این معنا که ابزار شدن احزاب سیاسی باشد.</p>
      <p>این مسئول خاطر نشان کرد: باید توانمندسازی فکری را در جامعه تعریف کنیم و سواد اینترنتی را افزایش دهیم به این ترتیب سواد تحلیلی فرد به سطحی از دانایی می‌رسد که می‌تواند بد و خوب را تشخیص دهد.</p>
      <p>حجت الاسلام عاملی به نفوذ فضای مجازی و رسانه‌ها در دنیای کنونی اشاره کرد و افزود: فضای مجازی فضای بسیار گسترده است که امروز جمعیت بزرگی را به کاربر تبدیل کرده است.</p>
      <p>وی ادامه داد: ۵۶ میلیون کاربر اینترنت در ایران به نوعی در فضای مجازی فعال هستند و معنای کاربر بودن تعاملی بودن است و تفاوت کاربر با مخاطب این است که مخاطب در عرصه رسانه ساکت است و فقط شنونده است.</p>
      <p>دبیر شورای عالی انقلاب فرهنگی اظهار داشت: فضای مجازی مسیر ثابتی ندارد و زمانی فعالیت های علمی در فضای مجازی رتبه ۳۲ و ۳۳ را داشت ولی امروز فعالیت های علمی در محیط نجازی در ردیف پنجم قرار گرفته است.</p>
      <p>این مسئول تصریح کرد: فعالیت های اقتصادی در محیط مجازی جایگاه جدی نداشت اما امروز انتقال بسیاری از تجارت ها در محیط مجازی اقتصاد اینترنت را تبدیل به اقتصاد پنجم جهان کرده است.</p>
      <p>وی ادامه داد: دانشجویان ابتدا ممکن است یک سیر هیجانی داشته باشند و در محیط فعالیت های گروهی سیاسی فعالیت کنند و یا به عنوان فعال اجتماعی فعالیت هایی انجام دهند.</p>
      <p>حجت الاسلام عاملی با اشاره به اینکه اولین وبلاگ در ایران یک وبلاگ سیاسی بود گفت: به مرور تنوع های زیادی در عرصه وبلاگ به وجود آمد.</p>
      <p>دبیر شورای عالی انقلاب فرهنگی بیان داشت: رعایت کدهای اخلاقی و مسئولیت اجتماعی در فضای رسانه های اجتماعی بسیار مهم است و به دلیل بی نام بودن نمی توانیم هتک حرمت کنیم.</p>
      <p>این مسئول گفت: در محیط مجازی گاهی هتک حرمت اتفاق می افتد که بخشی مربوط به این است که قانونگذاری درست در این محیط انجام نشده است و این محیط اصلا معنای حضور در محیط مجازی آزادی مطلق نیست.</p>
      <p>حجت الاسلام عاملی افزود: این محیط آزادی مقید به قانون دارد اگر کسی خارج از ضوابط و مقررات و اخلاق و مسئولیت اجتماعی بخواهد در این محیط فعالیت کند قانون جلوی آنها را می گیرد.</p>
      <p>وی بیان داشت: با استعدادی که نسل جوان و جامعه ایرانی دارد این فضا ممکن است مسیرهای زیکزاکی را طی کند اما به سمت کارهای جدی و علمی مربوط به کسب و کار و مهارت ها حرکت کند.</p>
      <p>دبیر شورای عالی انقلاب فرهنگی در بخش دیگری از سخنانش به عملکرد شورای عالی انقلاب فرهنگی اشاره کرد و گفت: طی این ۳۶ سال نزدیک به ۲۳۰۰ مصوبه داشته است که برخی از آنها منشا پیشرفت و اصلاح فرهنگ است.</p>
      <p>حجت الاسلام عاملی اظهار داشت: تهیه سند نخبگان یکی از مصوبات این شورا است که برای کسانی که از ضریب هوشی بالایی برخوردار است برنامه ریزی شده است.</p>
      <p>وی ادامه داد: سند نقشه جامع علمی با ۲۲۴ برنامه و اقدام جزو مصوباتی است که پیشرفت علمی و فناوری در ایران مدیون این مصوبات است.</p>
      <p>
        <b>تدوین برش استانی سند نقشه جامع علمی کشور</b>
      </p>
      <p>این مسئول گفت: اگر امروز زمینه مشارکت حضور در المپیادها فراهم شده یا دانشگاههای ما در علم و فناوری کسب رتبه کردیم به خاطر فعالیت های شورای عالی انقلاب فرهنگی است.</p>
      <p>دبیر شورای عالی انقلاب فرهنگی اظهار داشت: در حال حاضر تدوین برش استانی سند نقشه جامع علمی کشور و همچنین برش استانی سند مهندسی فرهنگی کشور در حال شکل گیری است و ما این را به عنوان یک برنامه کلان رها شده به آن نگاه نمی کنیم بلکه تا سطح اجرا در حوزه استانی به آن پرداخته می شود.</p>
      <p>وی رسانه ها را به عنوان یکی از اولین جاهایی که اسناد اخلاق حرفه ای در آن شکل گرفت معرفی کرد و گفت: امروز با باز شدن فضای رسانه ای و رفتن آن به سمت رسانه های اجتماعی از هر روز گذشته بیشتر نیازمند به سند مسئولیت اجتماعی رسانه ها دارد.</p>
      <p>
        <b>رسانه ها رکن اصلی بسیاری از پیشرفت ها و توانمندی های کشور هستند</b>
      </p>
      <p>حجت الاسلام عاملی ادامه داد: اگر بتوانند در سطح استانی کمیته هایی شکل دهند که ایده های رسانه ای را به دبیرخانه شورای عالی فرهنگی و ستاد راهبری ارسال کنند ما از آن استقبال خواهیم کرد.</p>
      <p>این مسئول افزود: رسانه ها رکن اصلی بسیاری از پیشرفت ها و توانمندی های اجتماعی و فرهنگی کشور هستند و اگر رسانه ها در این عرصه هوشمندانع عمل کنند و حضور دقیق و عمیق داشته باشید مسیر را برای اصلاح امور باز می کند.</p>
      <p>وی در خصوص اجرای آئین نامه پوشش دانشجویان گفت: حجاب یک امر شرعی و قانونی است و به عنوان کد لباس فضای دانشگاهی به آن توجه کنیم باید توسط دانشگاه رعایت شود.</p>
      <p>دبیر شورای عالی انقلاب فرهنگی خاطر نشان کرد: ضامن اجرای مصوبات شورای عالی انقلاب فرهنگی و محیط دانشگاه در درجه اول روسای دانشگاهها هستند که باید به این مصوبات توجه کنند و اجرایی شدن آنرا دنبال کنند و ما هم به عنوان شورای عالی انقلاب فرهنگی مصوبات را پیگیری می کنیم.</p>
      <p>وی اظهار داشت: باید توجه کنیم موضوع حجاب و عفاف ضمن اینکه یک مصوبه امر شرعی و قانونی است یک امر اقناعی هم هست یعنی باید بتوانیم توانمندسازی کنیم و اهمیت فرهنگ عمومی جامعه و فضای دانشگاهی را توسعه دهیم.</p>
      <p>این مسئول گفت: سلامت اجتماعی نسل جوان ما منوط به این است که بتوانند ضوابط و مقرراتی که خدا تدبیر کرده است چه برای خانم ها و چه برای آقایان رعایت کنند.</p>
      <p> </p>
      <p>انتهای پیام/</p>
    </article>
  </body>
</html>