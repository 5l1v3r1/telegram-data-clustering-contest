<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/sud-vidpustiv-zamovnika-vbivstva-zhurnalista-babchenka-329561_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T19:29:00+00:00"/>
    <meta property="og:title" content="Суд відпустив замовника &quot;вбивства&quot; журналіста Бабченка"/>
    <meta property="og:description" content="Бориса Германа суд відпустив за станом здоров'я."/>
  </head>
  <body>
    <article>
      <h1>Суд відпустив замовника "вбивства" журналіста Бабченка</h1>
      <h2>Бориса Германа суд відпустив за станом здоров'я.</h2>
      <address>
        <time datetime="2019-11-13T19:29:00+00:00">13 Nov 2019, 19:29</time>
      </address>
      <p>Київський апеляційний суд звільнив <b><a href="https://dt.ua/UKRAINE/sud-vidmovivsya-vipuskati-z-v-yaznici-vbivcyu-babchenka-319789_.html">Бориса Германа</a></b>, засудженого за організацію вбивства журналіста Аркадія Бабченка. Про це повідомила прес-секретар прокуратури Київської області Мар'яна Гайовська.</p>
      <p>За її словами, Германа суд відпустив 13 листопада за станом здоров'я.</p>
      <p>"Суд задовольнив його (Бориса Германа - ред.) апеляційну скаргу. Звільнив від подальшого відбування покарання у зв'язку із станом здоров'я", - сказала вона.</p>
      <p>Справу розглядали в закритому режимі - раніше так вирішив суд, посилаючись на те, що вирок Герману теж оголошували на закритому засіданні. Постанова набирає чинності з моменту проголошення, навіть якщо буде подана апеляція.</p>
      <p>У прокуратурі поки не повідомляли, чи будуть оскаржувати рішення суду.</p>
      <p>Як відомо, в кінці травня 2019 року <b><a href="https://dt.ua/UKRAINE/u-kiyevi-zastrelili-zhurnalista-arkadiya-babchenka-279156_.html">СБУ інсценувала вбивство журналіста Аркадія Бабченка</a></b> в рамках спецоперації з виявлення замовників та організаторів. В замаху на Бабченка звинуватили українського підприємця Бориса Германа, власника підприємства з виробництва зброї. Він визнав провину і пішов на угоду зі слідством, <b><a href="https://dt.ua/UKRAINE/organizatora-vbivstva-babchenka-germana-zasudili-do-4-5-rokiv-v-yaznici-sbu-287196_.html">Германа засудили до 4,5 років</a></b> позбавлення волі. Вирок ГПУ засекретила.</p>
      <p>Сам журналіст Бабченко залишив Україну і полетів до Ізраїлю, назвавши своє рішення "тимчасовою евакуацією".</p>
      <footer>За матеріалами: <a href="https://dt.ua/go/aHR0cDovL3d3dy5wcmF2ZGEuY29tLnVhLw==">Українська правда</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>