<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/zelenskiy-zatverdiv-zakon-pro-vikrivachiv-korupciyi-329559_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T19:30:00+00:00"/>
    <meta property="og:title" content="Зеленський затвердив закон про викривачів корупції"/>
    <meta property="og:description" content="Рада ухвалила документ ще минулого місяці."/>
  </head>
  <body>
    <article>
      <h1>Зеленський затвердив закон про викривачів корупції</h1>
      <h2>Рада ухвалила документ ще минулого місяці.</h2>
      <address>
        <time datetime="2019-11-13T19:30:00+00:00">13 Nov 2019, 19:30</time>
      </address>
      <p>Президент  України Володимир Зеленський <b><a href="https://dt.ua/POLITICS/zakon-pro-vikrivachiv-korupciyi-napravili-na-pidpis-zelenskomu-327741_.html">підписав закон про викривачів корупції</a></b>, повідомила пресслужба Офісу голови держави. Як зазначили в ОП, завданням документа є вдосконалення законодавства України у сфері захисту викривачів корупції для його узгодження з міжнародними стандартами та найкращими практиками.</p>
      <p>"Президент України Володимир Зеленський підписав Закон "Про внесення змін до Закону України "Про запобігання корупції" щодо викривачів корупції" № 198-ІХ, який Верховна Рада ухвалила 17 жовтня 2019 року", - йдеться у повідомленні.</p>
      <p>Закон №1010 визначає поняття "викривач корупції" та врегульовує правовий статус викривачів, забезпечує їх права і захист, а також умови для розкриття інформації про корупцію.</p>
      <p>Зокрема, викривач звільняється від юридичної відповідальності за розкриття інформації про корупційне або пов'язане з корупцією правопорушення, незважаючи на можливе порушення таким повідомленням своїх службових, цивільних, трудових чи інших обов'язків. І має право на забезпечення державного захисту, зокрема, захист власних трудових прав.</p>
      <p><b><a href="https://dt.ua/POLITICS/deputati-pidtrimali-zakonoproyekt-pro-vinagorodu-dlya-vikrivachiv-korupciyi-326529_.html">Рада 17 жовтня ухвалила в другому читанні і в цілому проект закону №1010</a></b> "Про внесення змін до закону України "Про запобігання корупції" щодо викривачів корупції". Законопроект підтримали 252 народних депутата.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>