<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903680/-werner-heeft-tegen-mij-gezegd-dat-hij-blij-is-dat-hij-niet-naar-bayern-is-gegaan-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T23:42:00+00:00"/>
    <meta property="og:title" content="Leipzig-ster weerstaat lokroep van Bayern: 'Dan moeten wij hem ook beter maken'"/>
    <meta property="og:description" content="Timo Werner wilde afgelopen zomer graag naar Bayern München, maar na overleg met zijn trainer besloot hij om toch bij RB Leipzig te blijven. Julian Nagelsmann, oefenmeester van Werner bij Leipzig, is daar maar wat blij mee."/>
  </head>
  <body>
    <article>
      <h1>Leipzig-ster weerstaat lokroep van Bayern: 'Dan moeten wij hem ook beter maken'</h1>
      <address>
        <time datetime="2019-11-13T23:42:00+00:00">13 Nov 2019, 23:42</time>
      </address>
      <p>
        <b>Timo Werner wilde afgelopen zomer graag naar Bayern München, maar na overleg met zijn trainer besloot hij om toch bij RB Leipzig te blijven. Julian Nagelsmann, oefenmeester van Werner bij Leipzig, is daar maar wat blij mee.</b>
      </p>
      <p>In een groot interview met het Duitse <a href="https://sportbild.bild.de/bundesliga/vereine/rb-leipzig/julian-nagelsmann-trainer-timo-wener-niklas-suele-wechsel-65994432.sport.html?wtmc=twttr.shr">BILD</a> geeft Nagelsmann aan dat Werner nog niet klaar is om naar München te gaan. "Ik heb al veel spelers geadviseerd om naar een andere club te gaan en dat ga ik bij Werner ook doen als hij zich te snel ontwikkelt hier in Leipzig", legt de 'laptoptrainer' uit. "Timo heeft mij vaker gezegd dat het de juiste beslissing was om hier te blijven."</p>
      <p>"Dan zeg ik tegen hem dat ik heel blij ben dat hij dat besloten heeft", vervolgt Nagelsmann zijn verhaal. "Daarom laat ik hem iedere week spelen. Als je een speler graag wil houden moet je hem ook kunnen bewijzen dat je hem beter kan maken. Dat heeft Timo gedaan: hij is verbeterd in het combinatiespel en kan ook op de vleugel en in omschakelmomenten functioneren."</p>
    </article>
  </body>
</html>