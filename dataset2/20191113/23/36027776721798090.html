<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/13/toshkentda-yoqolib-qolgan-11-yoshli-qizaloq-qayerdaligi-aniqlandi/"/>
    <meta property="og:site_name" content="Daryo"/>
    <meta property="article:published_time" content="2019-11-13T23:41:00+00:00"/>
    <meta property="og:title" content="Toshkentda yo‘qolib qolgan 11 yoshli qizaloq qayerdaligi aniqlandi"/>
    <meta property="og:description" content="12-noyabr kuni soat 18:40 da qizning onasi 102 raqamiga qo‘ng‘iroq qilib, qizining yo‘qolib qolganini aytgan"/>
  </head>
  <body>
    <article>
      <h1>Toshkentda yo‘qolib qolgan 11 yoshli qizaloq qayerdaligi aniqlandi</h1>
      <address>
        <time datetime="2019-11-13T23:41:00+00:00">13 Nov 2019, 23:41</time>
      </address>
      <p>Bir qator internet nashrlari tomonidan Toshkentda 11 yoshli Z.T. yo‘qolib qolgani haqida xabar berilgan. Toshkent shahar IIBB mazkur qizning qayerda ekanligini <a href="https://iibb.uz/ru/news/zaxro">aniqladi</a>.</p>
      <figure>
        <img src="https://s.daryo.uz/wp-content/uploads/2019/11/jlkfdjve-558x358.jpg"/>
        <figcaption>Foto: Toshkent shahar IIBB</figcaption>
      </figure>
      <p>Xabar berilishicha, 12-noyabr kuni soat 18:40 da qizning onasi 102 raqamiga qo‘ng‘iroq qilib, qizining yo‘qolib qolganini aytgan.</p>
      <p>Shundan so‘ng, Olmazor tumani IIB xodimlari qizning ota-onasidan oilaning barcha yaqinlari, qizning dugonalari va sinfdoshlarining aloqa raqamlarini aniqlashtirgan.</p>
      <p>Qarindoshlar bilan olib borilgan suhbatlar natijasida, Z. T. Farg‘ona viloyati Qo‘qon shahridagi bobosi va buvisinikida ekanligi ma’lum bo‘lgan. Qiz u yerga mustaqil ravishda taksida borgan.</p>
      <p>Ayni paytda qiz Qo‘qon shahridagi qarindoshlarinikida, deyiladi IIBB xabarida.</p>
    </article>
  </body>
</html>