<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152188-v-ukrainu-vvezly-majzhe-93-tysiachi-tonny-kartopli"/>
    <meta property="og:site_name" content="ВолиньPost"/>
    <meta property="article:published_time" content="2019-11-13T23:14:00+00:00"/>
    <meta property="og:title" content="В Україну ввезли майже 93 тисячі тонни картоплі"/>
    <meta property="og:description" content="У жовтні в Україну ввезли 92,6 тис. тонн картоплі, це більше, ніж річний обсяг імпорту."/>
  </head>
  <body>
    <article>
      <h1>В Україну ввезли майже 93 тисячі тонни картоплі</h1>
      <address>
        <time datetime="2019-11-13T23:14:00+00:00">13 Nov 2019, 23:14</time>
      </address>
      <p>У жовтні в Україну ввезли 92,6 тис. тонн картоплі, це більше, ніж річний обсяг імпорту.<br/><br/>Про це інформує <a href="https://fruit-ukraine.org/2019/11/11/ukraina-onovyla-rekord-importa-kartopli/">Українська плодоовочева асоціація</a>.<br/><br/>«Критична ситуація з ростом імпорту картоплі в країну досягла свого апогею у жовтні 2019 року. У цьому місяці знову був оновлений рекорд імпорту – в країну ввезли 92,6 тис. тонн товарної картоплі – більше, ніж будь-коли в історії України за цілий рік. Всього ж з початку сезону 2019/20 років Україною вже імпортовано більше 142 тис. тонн картоплі – в 529 разів більше, ніж за той же період попереднього сезону!» – йдеться у повідомленні.<br/><br/>При цьому, згідно з даними цінового моніторингу EastFruit, незважаючи на зростання імпорту картоплі у вересні-жовтні, ціни на неї істотно не знизилися.<br/><br/>Середня ціна на продукцію в цей період коливалася в межах від 8 до 11 грн/кг (32-44 цента США за кг). Наразі картоплю продають, переважно, по 9 грн/кг (близько 37 центів США за кг).<br/><br/>Зараз ціни на картоплю в Україні вищі, ніж у Польщі в середньому на 10 центів США за кг, і вищі, ніж в Росії – на 20 центів США за кг, тобто більш ніж в два рази. І хоча картопля в Україну офіційно поставляє, в основному Білорусь, де ціни також в два рази нижчі, ніж в Україні, але значна частина цієї картоплі має російське походження. Та й прямі поставки картоплі в Україну з РФ також здійснюються, оскільки заборони на такі поставки немає.<br/><br/>За оцінками аналітиків УПОА, попит на картоплю буде залишатися низьким в листопаді і грудні, і активізується лише до свят. При цьому обсяги продажів картоплі в передсвяткові дні, з великою ймовірністю розчарують представників роздрібної торгівлі. Відповідно в січні знову варто очікувати провалу в продажах і лише в лютому попит може відновитися.<br/><br/>Імпорт, на думку УПОА, в листопаді різко знизиться, проте продовжить залишатися істотним. А вже до кінця місяця УПОА не виключає можливості зниження оптових цін на картоплю.</p>
    </article>
  </body>
</html>