<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/uchenitsite-v-yaponiya-otivat-na-uchilishche-ss-snimka-ot-detstvoto-eto-zashcho_news709167.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-13T23:45:00+00:00"/>
    <meta property="og:title" content="Учениците в Япония отиват на училище със снимка от детството, ето защо"/>
    <meta property="og:description" content="Министерство на образованието в страната намира соломоновско решение"/>
  </head>
  <body>
    <article>
      <h1>Учениците в Япония отиват на училище със снимка от детството, ето защо</h1>
      <h2>Министерство на образованието в страната намира соломоновско решение</h2>
      <address>
        <time datetime="2019-11-13T23:45:00+00:00">13 Nov 2019, 23:45</time>
      </address>
      <p>https://blitz.bg/svyat/uchenitsite-v-yaponiya-otivat-na-uchilishche-ss-snimka-ot-detstvoto-eto-zashcho_news709167.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573681656-09-11-17-teenagers-important-st.jpg"/>
      </figure>
      <p><b>Япония е страна, в която стилът винаги трябва да бъде на висота и да пленява погледи. Проблемът е, че модните тенденции не се допускат в училищата, където изискванията са драконови.</b><br/><br/>Обикновено учениците носят униформа, спазват определен стил на прическа и винаги трябва да бъдат чисти и изрядни. Учениците нямат право да се боядисват, нямат право да правят адаптации на своята униформа и като цяло трябва да спазват училищните правила.<br/><br/>Допълнителни аксесоари като бижута и дори грим са също в линията на забранените използвани елементи. Нарушаването на правилата обикновено води до предупреждение, а след това следва изключване на ученика. И така достигаме до следващата забавна история от японския съд. Оказва се, че има много ученици, които завеждат дела срещу своите училища поради една проста причина: принуждавани са да боядисват косата си.<br/><br/>Обикновено училищата изискват от своите ученици снимка от детството, с която да докажат, че това е естественият цвят на косата им. Японският ген рядко позволява на някого да бъде рус или кестеняв, но изключения се случват. Учениците започват да се боядисват черни, за да усмирят училищните настоятелства, но след прекомерното излагане на химикали, някои възпитаници завеждат дела.<br/><br/>Причината е, че след н-тото боядисване, скалпът им се разранява, а колкото и да искат, не могат да сменят естествения си цвят на косата толкова лесно.<br/><br/>Японското министерство на образованието намира соломоновско решение – предлага на всеки да докаже своя естествен цвят на косата. Руси японци не се срещат много често, колкото кестенявите, а някои училища подозират, че много често точно този цвят се използва във фризьорския салон за разнообразяване на стила на ученика, което е забранено, след като визията няма нищо общо с училищните занимания. <br/><br/>Все пак трябва да знаете, че практиката продължава до 18-годишна възраст, след това има някаква лека свобода относно цвета на косата и прическата, униформата продължава да присъства в живота на студентите.<br/><br/><br/><br/>Източник: chr.bg</p>
    </article>
  </body>
</html>