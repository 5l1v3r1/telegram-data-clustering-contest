<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954084"/>
    <meta property="og:site_name" content="Andhrajyothy"/>
    <meta property="article:published_time" content="2019-11-13T23:02:05+00:00"/>
    <meta property="og:title" content="ఢిల్లీ అసెంబ్లీ ఎన్నికలపై బీజేపీ కీలక సమావేశం"/>
    <meta property="og:description" content="ADVT"/>
  </head>
  <body>
    <article>
      <h1>ఢిల్లీ అసెంబ్లీ ఎన్నికలపై బీజేపీ కీలక సమావేశం</h1>
      <address>
        <time datetime="2019-11-13T23:02:05+00:00">13 Nov 2019, 23:02</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> త్వరలో దేశ రాజధాని ఢిల్లీలో అసెంబ్లీ ఎన్నికలు జరగనున్న నేపథ్యంలో భారతీయ జనతా పార్టీ కీలక సమావేశాలు జరుపుతోంది. బీజేపీ వర్కింగ్ ప్రెసిడెంట్ జేపీ నద్దా ఢిల్లీలోని బీజేపీ ప్రధాన కార్యాలయంలో సీనియర్ నేతలతో సమావేశమయ్యారు. అసెంబ్లీ ఎన్నికలకు సంబంధించి అనుసరించాల్సిన వ్యూహాలపై చర్చించారు. కేంద్ర మంత్రులు డాక్టర్ హర్ష వర్ధన్, ప్రకాశ్ జవదేకర్‌తో పాటు సీనియర్ నేతలు బీఎల్ సంతోష్, శ్యామ్ జాజు, హర్దీప్ పూరి, మీనాక్షీ లేఖి, మనోజ్ తివారి, హన్స్ రాజ్ హన్స్, విజయ్ గోయల్ తదితరులు సమావేశంలో పాల్గొన్నారు.</p>
      <p> </p>
      <p>గత అసెంబ్లీ ఎన్నికల్లో ఆమ్ ఆద్మీ పార్టీ ఘన విజయం సాధించింది. కాంగ్రెస్, బీజేపీ పెద్దగా ప్రభావం చూపలేకపోయాయి. దీంతో ఈ సారైనా అధికారం దక్కించుకోవాలని కమలం పార్టీ నేతలు కుస్తీపడుతున్నారు. ఆప్ వైఫల్యాలను ఎండగట్టడంతో పాటు తాము అధికారంలోకి వస్తే చేయబోయే అభివృద్ధి కార్యక్రమాల గురించి ప్రముఖంగా ప్రచారం చేయాలని కమలనాథులు నిర్ణయించినట్లు సమాచారం. కేంద్రంలోనూ తామే అధికారంలో ఉన్నందున ఢిల్లీలో తమకు అవకాశం ఇస్తే అభివృద్ధిలో పరుగులు తీయిస్తామంటూ ఓటర్లకు వివరంగా చెప్పాలని బీజేపీ అధిష్టానం కేడర్‌ను ఆదేశించినట్లు తెలుస్తోంది.</p>
    </article>
  </body>
</html>