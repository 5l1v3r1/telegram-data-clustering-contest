<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903678/nog-maar-net-vertrokken-maar-okereke-kan-club-brugge-verlaten-voor-itali-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T23:32:00+00:00"/>
    <meta property="og:title" content="'Sampdoria wil Okereke na amper half seizoen al weghalen bij Club Brugge'"/>
    <meta property="og:description" content="Club Brugge brak afgelopen zomer het eigen transferrecord met de komst van David Okereke. Het betaalde maar liefst acht miljoen euro voor de aanvaller. Het haalde de Nigeriaan weg uit Italië, waar men hem nog niet is vergeten."/>
  </head>
  <body>
    <article>
      <h1>'Sampdoria wil Okereke na amper half seizoen al weghalen bij Club Brugge'</h1>
      <address>
        <time datetime="2019-11-13T23:32:00+00:00">13 Nov 2019, 23:32</time>
      </address>
      <p>
        <b>Club Brugge brak afgelopen zomer het eigen transferrecord met de komst van David Okereke. Het betaalde maar liefst acht miljoen euro voor de aanvaller. Het haalde de Nigeriaan weg uit Italië, waar men hem nog niet is vergeten.</b>
      </p>
      <p>Okereke kende een start met ups en downs bij Club Brugge. Bij Sampdoria is men alvast onder de indruk van de spits, die volgens<i> Tuttomercatoweb</i> van nabij wordt opgevolgd door de Italiaanse club.</p>
      <p>De ex-club van Dennis Praet wil in januari graag een nieuwe spits in huis halen. Okereke is één van de namen die op het lijstje staat van de club. De kans dat Club Brugge Okereke na een half seizoen al zal verkopen, lijkt echter onbestaande.</p>
      <p>Okereke begon bijzonder sterk aan het seizoen bij Club Brugge, maar wist de laatste weken toch minder te overtuigen. Na 21 wedstrijden, waarvan een pak invalbeurten, zit hij momenteel aan negen doelpunten en één assist.</p>
    </article>
  </body>
</html>