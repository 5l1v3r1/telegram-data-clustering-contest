<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/13/us-president-says-he-is-a-big-fan-of-turkish-president"/>
    <meta property="og:site_name" content="euronews"/>
    <meta property="article:published_time" content="2019-11-13T23:18:07+00:00"/>
    <meta property="og:title" content="ترامپ: هوادار پروپاقرص اردوغان هستم"/>
    <meta property="og:description" content="رئیس جمهوری ترکیه از اینکه مظلوم عبدی، فرمانده نیروهای دموکراتیک سوریه از سوی دونالد ترامپ و روسیه «جدی» گرفته می شود ابراز تاسف کرد."/>
  </head>
  <body>
    <article>
      <h1>ترامپ: هوادار پروپاقرص اردوغان هستم</h1>
      <address><time datetime="2019-11-13T23:18:07+00:00">13 Nov 2019, 23:18</time> by <a rel="author">یورونیوز فارسی </a></address>
      <p>دونالد ترامپ، رئیس جمهوری آمریکا روز چهارشنبه در دیدار با رجب طیب اردوغان گفت که یکی از «هواداران پروپاقرص» رئیس جمهوری ترکیه است.</p>
      <p>رئیس جمهوری آمریکا همچنین از ادامه آتش بس در شمال سوریه پس از عملیات ترکیه ابراز رضایت کرد. دونالد ترامپ گفت: «همانطور که همه می‌دانند ترکیه یک متحد مهم ما در ناتو است.»</p>
      <p>سخنان روز چهارشنبه رئیس جمهوری ایالات متحده در حالی بیان شد که دونالد ترامپ پس از خروج نظامیان آمریکا از شمال سوریه در نامه ای خطاب به رجب طیب اردوغان از او خواسته بود که «سرسختی» نشان ندهد و «احمق» نباشد.</p>
      <p>رئیس جمهوری ترکیه پس از دیدار با همتای آمریکایی خود در کاخ سفید در پاسخ به پرسشی در مورد این نامه اعلام کرد که این نامه را به دونالد ترامپ پس داده است.</p>
      <p>وی همچنین تاکید کرد که مشکل آنکارا نه با کردها که با «سازمان های تروریستی» است.</p>
      <p>رئیس جمهوری ترکیه همچنین از اینکه مظلوم عبدی، فرمانده نیروهای دموکراتیک سوریه از سوی دونالد ترامپ و روسیه «جدی» گرفته می شود ابراز تاسف کرد.</p>
      <p>دونالد ترامپ نیز در بخشی از سخنانش در این نشست خبری از اتحادیه اروپا خواست که کمک مالی بیشتری را به پناهجویان سوری اختصاص دهد. رئیس جمهوری آمریکا همچنین بر رابطه خوب کشورش با کردها تاکید کرد.</p>
      <p>رئیس جمهوری آمریکا گفت که بر این باور است که رجب طیب اردوغان رابطه بسیار خوبی با کردها دارد.</p>
      <p>رجب طیب اردوغان در بخشی از سخنانش بار دیگر خواستار استرداد فتح الله گولن، روحانی منتقد خود شد. فتح الله گولن در تبعید در ایالت پنسیلوانیای آمریکا به سر می برد.</p>
    </article>
  </body>
</html>