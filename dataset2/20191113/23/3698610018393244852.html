<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/za-shist-rokiv-v-ukrayini-bilshe-tisyachi-osib-stali-zhertvami-torgivli-lyudmi-329580_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T23:59:00+00:00"/>
    <meta property="og:title" content="За шість років в Україні понад тисяча осіб стали жертвами торгівлі людьми"/>
    <meta property="og:description" content="З початку 2019 року викрито чотири організовані групи, які вчиняли кримінальні злочини у сфері торгівлі людьми"/>
  </head>
  <body>
    <article>
      <h1>За шість років в Україні понад тисяча осіб стали жертвами торгівлі людьми</h1>
      <h2>З початку 2019 року викрито чотири організовані групи, які вчиняли кримінальні злочини у сфері торгівлі людьми</h2>
      <address>
        <time datetime="2019-11-13T23:59:00+00:00">13 Nov 2019, 23:59</time>
      </address>
      <p>Кількість українців, які стають жертвами <a href="https://dt.ua/UKRAINE/derzhdep-torgivlya-lyudmi-garyacha-problema-dlya-ukrayini-315098_.html"><b>торгівлі людьми</b></a>, стає все більше, особливо їх кількість збільшилася за останні два роки.</p>
      <p>У цілому протягом 2014-2019 років жертвами торгівлі людьми стали 1065 громадян України. Про це повідомили в ГПУ, передає УНН.</p>
      <p>За цей час було враховано 1238 кримінальних проваджень за ст. 149 КК України (торгівля людьми). Всього за цей період було зареєстровано 1328 кримінальних злочинів, з цієї кількості закрито 90 виробництв.</p>
      <p>У 2014 році жертв торгівлі людьми було враховано 98 осіб, у 2015 -113, в 2016 - 86. А от починаючи з 2017 року кількість жертв торгівлі людьми почала збільшуватися. У 2017 жертвами торгівлі людьми стало 309 громадян України, в 2018 - 231, за січень - вересень 2019 - 228.</p>
      <p>З початку 2019 року викрито чотири організовані групи, які вчиняли кримінальні злочини у сфері торгівлі людьми, досудове розслідування в кримінальних провадженнях за якими завершено. Про це розповів представник МВС Артем Шевченко.</p>
      <p>Дві організовані групи діяли на території Києва, а ще дві - на території Одеської та Чернігівської областей.</p>
      <p>"За цей звітній період виявлено загалом 278 кримінальних правопорушень, передбачених статтею 149 КК України (Торгівля людьми). У рамках супроводу кримінальних проваджень, 230 проваджень цієї категорії - були встановлені особи, які вчинили такі злочини, і їм повідомлено про підозру. Встановлено також 117 осіб, які вчинили злочин і яким оголошено підозри, і, показово з них, відносно 34 було обрано запобіжний захід у вигляді тримання під вартою", - повідомив речник МВС.</p>
      <p>За 9 місяців цього року юридично встановлено 228 постраждалих від торгівлі людьми: чоловіків - 124, жінок - 96, неповнолітніх - 6, та малолітніх - 2 - уточнили в МВС.</p>
      <p>У <b><a href="https://zn.ua/UKRAINE/ukraina-opustilas-na-49-mesto-v-globalnom-indekse-rabstva-289557_.html">Глобальному індексі рабства Україна</a></b> займає 49-у сходинку в рейтингу країн, де процвітає сучасне рабство. За даними організації, в Україні 286 тисяч осіб проживають в рабських умовах, або 6,41 на 1000 осіб. Серед країн Європи та Центральної Азії перше місце займає Туркменістан, Білорусь — на другому місці. Україна опинилася на восьмому, а Росія — на 11. Згідно з даними таблиці по регіонах світу, абсолютна кількість жертв цього явища в Україні становить 301 тисячу. При цьому наголошується, що реакція уряду на ситуацію є середньою по всіх досліджуваних країнах.</p>
      <footer>За матеріалами: <a href="https://dt.ua/go/aHR0cDovL3d3dy51bm4uY29tLnVhLw==">УНН</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>