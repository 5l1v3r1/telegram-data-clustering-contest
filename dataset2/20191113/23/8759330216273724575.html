<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903674/-psv-mag-hopen-op-nieuwe-toptransfer-46-miljoen-gevraagd-voor-bergwijn-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T23:45:00+00:00"/>
    <meta property="og:title" content="'PSV mag hopen op nieuwe toptransfer, 46 miljoen gevraagd voor Bergwijn'"/>
    <meta property="og:description" content="In Nederland staat er alweer een grote toptransfer te gebeuren. Steven Bergwijn bevindt zich opnieuw nadrukkelijk op de radar van Manchester United. Al is een transfer mogelijk nog niet voor meteen."/>
  </head>
  <body>
    <article>
      <h1>'PSV mag hopen op nieuwe toptransfer, 46 miljoen gevraagd voor Bergwijn'</h1>
      <address>
        <time datetime="2019-11-13T23:45:00+00:00">13 Nov 2019, 23:45</time>
      </address>
      <p>
        <b>In Nederland staat er alweer een grote toptransfer te gebeuren. Steven Bergwijn bevindt zich opnieuw nadrukkelijk op de radar van Manchester United. Al is een transfer mogelijk nog niet voor meteen.</b>
      </p>
      <p>De 22-jarige aanvaller van PSV ziet alleen heil in een transfer als de Premier League-grootmacht zich plaatst voor de Champions League, claimt althans The Daily Mirror.</p>
      <p>Bergwijn wordt niet voor het eerst in verband gebracht met United. Hoewel de flankaanvaller in augustus nog een contract tot medio 2023 tekende in het Philips Stadion, wordt het steeds aannemelijker dat hij na dit seizoen een nieuwe stap zet. Willen The Mancunians kans maken, dan moeten ze zich dus wel plaatsen voor het miljardenbal.</p>
      <p>Scouts van United zaten dit seizoen al meermaals op de tribune voor Bergwijn, die momenteel herstelt van een spierblessure. Mocht het van een transfer komen, dan verlangt PSV naar verwachting zo'n 46 miljoen euro, denkt de boulevardkrant. Op Old Trafford moet de vleugelaanvaller de concurrentie aangaan met Daniel James.</p>
    </article>
  </body>
</html>