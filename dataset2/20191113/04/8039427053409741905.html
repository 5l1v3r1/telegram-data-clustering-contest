<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=953450"/>
    <meta property="og:site_name" content="Andhrajyothy"/>
    <meta property="article:published_time" content="2019-11-13T04:02:18+00:00"/>
    <meta property="og:title" content="ముగ్గురు విద్యార్థులను మింగిన ఇసుక మాఫియా గుంత"/>
    <meta property="og:description" content="ADVT"/>
  </head>
  <body>
    <article>
      <h1>ముగ్గురు విద్యార్థులను మింగిన ఇసుక మాఫియా గుంత</h1>
      <address>
        <time datetime="2019-11-13T04:02:18+00:00">13 Nov 2019, 04:02</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>కారకులపై కఠిన చర్యలు తీసుకోవాలి: ఎంపీ బండి సంజయ్‌</b>
        </li>
      </ul>
      <p><b>కోహెడ, నవంబరు 12:</b> ఇసుక మాఫియా ఓ వాగులో అక్రమంగా తవ్విన గుంత ముగ్గురు విద్యార్థులను బలిగొంది. ఈ ఘటన సిద్దిపేట జిల్లా కోహెడ మండలం వరుకోలు గ్రామంలో చోటుచేసుకుంది. గ్రామానికి చెందిన బీఫార్మసీ విద్యార్థి పెందోట వరప్రసాద్‌ (20), డిగ్రీ చదువుతున్న కూన ప్రశాంత్‌ (21), ఇంటర్‌ విద్యార్థి కె.నిఖిల్‌ (18) తమ మిత్రులు అజయ్‌, రంజిత్‌, రామకృష్ణ, పవన్‌ కల్యాణ్‌తో కలిసి మంగళవారం స్థానిక మోయతుమ్మెద వాగులో కార్తీక స్నానానికి వెళ్లారు. వారు వాగులోకి దిగిన చోటే.. ఇసుక మాఫియా తవ్విన గుంతలున్నాయి.</p>
      <p> ఆ గుంతల్లో వరప్రసాద్‌, ప్రశాంత్‌, నిఖిల్‌, అజయ్‌ మునిగిపోయారు. రామకృష్ణ అజయ్‌ని కాపాడాడు. మిగతా ముగ్గురు నీటిలో మునిగి చనిపోయారు. తమ పిల్లల మృతికి ఇసుక మాఫియానే కారణమంటూ బాధితుల కుటుంబ సభ్యులు ఆందోళన చేశారు. ఎమ్మెల్యే సతీశ్‌కుమార్‌ అక్కడకు చేరుకుని.. పరిహారంతోపాటు, మృతుల కుటుంబ సభ్యులకు ఉద్యోగ భద్రత కల్పిస్తామని హామీ ఇవ్వడంతో వారు ఆందోళనను విరమించారు. కాగా.. మృతుల కుటుంబాలను కరీంనగర్‌ ఎంపీ బండి సంజయ్‌ పరామర్శించారు. దీనికి కారకులపై కఠినచర్యలు తీసుకోవాలని ఆయన డిమాండ్‌ చేశారు.</p>
    </article>
  </body>
</html>