<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191113-skasovani-aviarejsy-ta-zachyneni-shkoly-u-ssha-lyutuyut-rekordni-morozy/"/>
    <meta property="og:site_name" content="ФАКТИ"/>
    <meta property="article:published_time" content="2019-11-13T04:31:52+00:00"/>
    <meta property="og:title" content="Скасовані авіарейси та зачинені школи: у США лютують рекордні морози"/>
    <meta property="og:description" content="У США через рекордне похолодання у деяких штатах закривають школи і підприємства, були скасовані більше тисячі авіарейсів."/>
  </head>
  <body>
    <article>
      <h1>Скасовані авіарейси та зачинені школи: у США лютують рекордні морози</h1>
      <address>
        <time datetime="2019-11-13T04:31:52+00:00">13 Nov 2019, 04:31</time>
      </address>
      <p>У США через рекордне похолодання у деяких штатах закривають школи і підприємства, були скасовані більше тисячі авіарейсів.</p>
      <p>У США прийшов арктичний циклон, який приніс з собою рекордні показники похолодання. У багатьох містах Канзасу були зафіксовані рекордно низькі температури у порівнянні з тим же часом у 2018 році. Найнижча температура була установлена у Гарден Сіті, де вона впала до -18 ℃. Закрито багато американських шкіл та підприємств.</p>
      <p>Через ДТП у декількох штатах загинули чотири людини. У Канзасі у ДТП з вантажівкою, яку занесло на крижаній трасі, померла 8-річна дівчинка. А в Мічигані три людини загинули в результаті аварії, яка, за даними місцевї поліції, була викликана поганими дорожніми умовами.</p>
      <p>
        <b>Читайте:</b>
      </p>
      <p>Синоптики прогнозують, що сотні рекордів можуть бути побиті на цьому тижні. Через незадовільні погодні умови скасували понад тисячу авіарейсів. У деяких районах закрили школи, а Національна служба погоди заявила, що похолодання продовжують поширюватися.</p>
      <p>Метеоролог Кевін Бірк назвав таку погоду звичної для середини зими, але ніяк не для листопада місяця.</p>
      <p>До речі, раніше Факти IСТV писали, <a href="https://fakty.com.ua/ua/pogoda/20191029-malo-snigu-i-korotkotryvali-morozy-yakoyu-bude-pogoda-vzymku/">якою буде зима в Україні.</a></p>
    </article>
  </body>
</html>