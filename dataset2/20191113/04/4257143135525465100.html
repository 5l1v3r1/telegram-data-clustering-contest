<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/bunugyek/2019/11/13/brutalis-tamadas-ert-egy-kozutkezelot-szikszonal"/>
    <meta property="og:site_name" content="infostart"/>
    <meta property="article:published_time" content="2019-11-13T04:22:00+00:00"/>
    <meta property="og:title" content="Brutális támadás ért egy közútkezelőt Szikszónál"/>
    <meta property="og:description" content="Baseballütővel esett neki egy kamionos, akit szabálytalan előzés miatt állított meg a forgalomirányító."/>
  </head>
  <body>
    <article>
      <h1>Brutális támadás ért egy közútkezelőt Szikszónál</h1>
      <address><time datetime="2019-11-13T04:22:00+00:00">13 Nov 2019, 04:22</time> by <a rel="author">Infostart</a></address>
      <h3>Baseballütővel esett neki egy kamionos, akit szabálytalan előzés miatt állított meg a forgalomirányító.</h3>
      <p>A Magyar Közút az Instagramra tette fel a posztot, amelyből kiderülnek a részletek. Mint írják, a szikszói mérnökség dolgozói október elején jelzőőrös forgalomirányítás közben összetűzésbe keveredtek egy kamionsofőrrel.</p>
      <p>A tilos jelzés ellenére a kamionos megpróbálta kielőzni az álló sort, mire a mérnökség munkatársa a jármű elé lépett, hogy a szabálytalan előzést megakadályozza. A kamionos az ablakot lehúzva egy műanyag baseballütővel verni kezdte a jelzőőrt, akinek segítségére siető kollégáját majdnem elsodorta a sofőr a kamionnal.</p>
      <p>A történtekből rendőrségi ügy lett, és mint írják, noha a kollégáik szerencsésen megúszták, az eset mindenkiben mély nyomot hagyott.</p>
      <figure>
        <embed-post data-src="https://www.instagram.com/p/B4wmGoIh7BQ" data-service="Instagram"/>
      </figure>
      <p>
        <i>Nyitókép: MTI/Komka Péter</i>
      </p>
    </article>
  </body>
</html>