<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=953587"/>
    <meta property="og:site_name" content="Andhrajyothy"/>
    <meta property="article:published_time" content="2019-11-13T04:39:18+00:00"/>
    <meta property="og:title" content="రాజకీయాల్లోకి మాతృభాషను లాగొద్దు"/>
    <meta property="og:description" content="ADVT"/>
  </head>
  <body>
    <article>
      <h1>రాజకీయాల్లోకి మాతృభాషను లాగొద్దు</h1>
      <address>
        <time datetime="2019-11-13T04:39:18+00:00">13 Nov 2019, 04:39</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>నిర్బంధ ఆంగ్లమాధ్యమం రద్దయ్యే దాకా పోరు</b>
        </li>
        <li>
          <b>39 సంస్థలతో మాతృభాషా మాధ్యమ వేదిక</b>
        </li>
      </ul>
      <p><b>అమరావతి, నవంబరు 12(ఆంధ్రజ్యోతి): </b>మాతృభాషను రాజకీయాల్లోకి లాగొద్దని మాతృభాషా మాధ్యమ వేదిక కోరింది. విద్యారంగ నిపుణులతో చర్చించి తీసుకోవాల్సిన నిర్ణయాలను రాజకీయ వేదికలపై తేల్చుకునే ప్రయత్నం సరికాద ని పేర్కొంది. బలమైన విద్యావ్యవస్థను నెలకొల్పడం, పిల్లలంతా ఒకేచోట చదువుకునేందుకు కామన్‌ స్కూలు ఏర్పాటు, అందరికీ సమానంగా విద్యను అందించడం అనే అంశాలను వదిలేసి ఆంగ్ల మాధ్యమంతోనే అన్నీ ఒరిగిపోతాయని పేర్కొనడం అర్థరహితమని స్పష్టం చేసింది. ఇప్పటికైనా ప్రభుత్వం ప్రాధమిక విద్య మాతృభాషలోనే కొనసాగేలా చర్యలు తీసుకోవాలని వేదిక విజ్ఞప్తి చేసింది. రాష్ట్ర ప్రభుత్వం ప్రవేశపెట్టనున్న నిర్భంధ ఆంగ్లమాధ్యమం రద్దయ్యే వరకుపోరాడేందుకు 39సంస్థల భాగస్వామ్యంతో మంగళవారం విజయవాడలోని మాకినేని బసవపున్నయ్య విజ్ఞాన కేంద్రంలో ఈ వేదిక ఏర్పడింది. వేదిక సారథ్య కమిటీగా పీడీఎఫ్‌ ఫ్లోర్‌లీడర్‌ విఠపు బాలసుబ్రహ్మణ్యం, తెలుగు భాషోద్యమ సమితి అధ్యక్షుడు సామల రమే్‌షబాబు, విద్యా పరిరక్షణా వేదిక కన్వీనర్‌ రమేష్‌ పట్నాయక్‌, జనసాహితి నాయకులు దివి కుమార్‌, విద్యావేత్త పరిమి వ్యవహరిస్తారు. ఇందులో విద్యార్థి, ఉపాధ్యాయ, ప్రజాప్రతినిధులు, సాహితీవేత్తలు, విద్యారంగ నిపుణుల విభాగాలుంటాయి. ఈ నెల 17న విజయవాడలో తెలుగుతల్లి విగ్రహం వద్ద దీక్షతో ప్రారంభించి రాష్ట్రవ్యాప్తంగా సదస్సులు, పాఠశాలల్లో ప్రచార కార్యక్రమాలు, సంతకాల సేకరణ, రాష్ట్ర బంద్‌కు వేదిక సన్నద్ధమవుతోంది.</p>
    </article>
  </body>
</html>