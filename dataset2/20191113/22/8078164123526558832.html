<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/moda/news/cards/cappotto-teddy-bear-come-indossarlo-evitando-l-effetto-goffo/effetto-over_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-13T22:00:00+00:00"/>
    <meta property="og:title" content="Cappotto Teddy Bear: come indossarlo evitando l’effetto goffo"/>
    <meta property="og:description" content="Il capo piace alle celebrità, da Hailey Baldwin a Bella Hadid ed Emily Ratajkowski. Tanti i modelli in commercio, ma il più amato resta sempre quello over da portare aperto"/>
  </head>
  <body>
    <article>
      <h1>Cappotto Teddy Bear: come indossarlo evitando l’effetto goffo</h1>
      <address><time datetime="2019-11-13T22:00:00+00:00">13 Nov 2019, 22:00</time> by <a rel="author">Federica Bandirali</a></address>
      <p>È un grande classico per l'inverno, che torna stagione dopo stagione. Il cappotto «Teddy Bear» è  morbidissimo e ricorda al tatto e alla vista gli orsetti di peluche che rimandano all'infanzia. In lana o in pelliccia ecologica hanno spopolato sulle passerelle, ma anche addosso alle star di tutto il mondo. Tanti i modelli in vendita, lunghi o corti, economici o super griffati: l'importante è sfoggiarne uno quest'inverno. Era il 2013 quando Max Mara lanciò sulla passerella il «Teddy Bear Coat»: oggi  è sfoggiato dalle star, fotografato sui magazine di moda e paparazzato sulle spalle delle influencer. Come Hailey Baldwin (nella foto con un capo Max Mara). Ma ci sono alcune dritte da tenere ben presenti quando si acquista un cappotto così: il cappotto ha linee morbide e ampie, per cui è bene non usare altri capi voluminosi altrimenti l'effetto over diventa decisamente eccessivo.</p>
      <figure>
        <img src="https://images2.corriereobjects.it/methode_image/2019/11/14/Moda/Foto%20Moda/product-gallery_483x724_01.jpg?v=201911141856"/>
      </figure>
      <aside>Scheda 1 di 10<br/><br/>INDIETRO<a href="https://www.corriere.it/moda/news/cards/cappotto-teddy-bear-come-indossarlo-evitando-l-effetto-goffo/aperto.shtml"> AVANTI</a></aside>
    </article>
  </body>
</html>