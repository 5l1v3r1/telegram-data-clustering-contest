<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/stsena/senzatsionna-novina-za-glavnite-aktori-ot-seriala-priyateli_news709149.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-13T22:56:00+00:00"/>
    <meta property="og:title" content="Сензационна новина за главните актьори от сериала &quot;Приятели&quot;!"/>
    <meta property="og:description" content="Готви се специален епизод по случай 25-тата годишнина от легендарния ситком"/>
  </head>
  <body>
    <article>
      <h1>Сензационна новина за главните актьори от сериала "Приятели"!</h1>
      <h2>Готви се специален епизод по случай 25-тата годишнина от легендарния ситком</h2>
      <address>
        <time datetime="2019-11-13T22:56:00+00:00">13 Nov 2019, 22:56</time>
      </address>
      <p>https://blitz.bg/stsena/senzatsionna-novina-za-glavnite-aktori-ot-seriala-priyateli_news709149.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573673150-ggkh.jpg"/>
      </figure>
      <p><b>25-години след дебюта на шестимата легендарни приятели на малкия екран по Ен Би Си главните актьори от култовия ситком, както изглежда, ще се съберат отново заедно.</b><br/><br/>The Hollywood Reporter разкри, че в момента текат преговори за специален юбилеен епизод на "Приятели", в който ще участват основните шестима герои - Кортни Кокс, Дженифър Анистън, Лиса Кудроу, Дейвид Шуимър, Матю Пери и Мат Лебланк. <br/><br/>В изготвянето на епизода ще участват и създателите на сериала - Марта Кауфман и Дейвид Крейн. <br/><br/>Източници подчертават, че към момента няма никаква сделка на масата, но самият факт, че шестимата основни актьори, както и създателите му, са готови да се съберат отново заедно в името на проекта, е голяма стъпка напред.</p>
      <p>При това те добавят, че, ако сделката с актьорите и създателите все пак бъде финализирана, то би било много трудно да се изработи график, в който всички да могат да се впишат. <br/><br/>Новината бе съобщена по-малко от месец, след като Дженифър Анистън публикува снимка заедно с колегите си от "Приятели" в официалния си профил в Инстаграм.   <br/><br/>От HBO Max и Warner Bros. Television към момента отказват коментар, но това се случва само месеци, след като HBO Max успя да си осигури сделка за правата върху "Приятели". <br/><br/>"Приятели", който се излъчи в 10 сезона по Ен Би Си от 1994 до 2004 година, може да бъде гледан в мрежата от 2015 година насам благодарение на стриминг услугата на Netflix. <br/><br/>През юли обаче бе съобщено, че новата стрийминг услуга на WarnerMedia - HBO Max, е получила правата върху сериала, предлагайхки повече пари от Netflix. <br/><br/>Съобщава се, че HBO Max ще плати по 85 милиона на година през идните пет години, за да излъчва в платформата си "Приятели". <br/><br/><br/> </p>
    </article>
  </body>
</html>