<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/boyni/kobrata-potvrdi-sledvashchiya-si-mach-i-kaza-sreshchu-koy-ot-dzhoshua-i-ruis-shche-mu-e-po-lesno_443127.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-13T22:36:00+00:00"/>
    <meta property="og:title" content="Кобрата потвърди следващия си мач и каза срещу кой от Джошуа и Руис ще му е по-лесно"/>
    <meta property="og:description" content="Мога да ги победа и двамата, сподели Кубрат Пулев за очаквания от него сблъсък на ринга"/>
  </head>
  <body>
    <article>
      <h1>Кобрата потвърди следващия си мач и каза срещу кой от Джошуа и Руис ще му е по-лесно</h1>
      <h2>Мога да ги победа и двамата, сподели Кубрат Пулев за очаквания от него сблъсък на ринга</h2>
      <address>
        <time datetime="2019-11-13T22:36:00+00:00">13 Nov 2019, 22:36</time>
      </address>
      <figure>
        <img src="https://static.blitz.bg/documents/thumbnails/sport/780/201911/1573676988gettyimages-585042664.jpg"/>
        <figcaption>снимка: LAP.bg</figcaption>
      </figure>
      <p>Най-популярният български професионален боксьор Кубрат Пулев се завърна у дома след 28-и си успех на ринга и заяви, че следващият му мач ще е срещу Антъни Джошуа или Анди Руис за световната титла в тежка категория. В края на миналата седмица Кобрата надви американеца Райдъл Букър по точки.</p>
      <p>“Всичко българско ми липсваше. За други хора България може да е ад, за мен е рай. Мачът не беше много труден, съперникът не беше от топбоксьортие, но въпреки това беше опитен, с много подготовка. Беше дошъл за победа, но не му дадох никакви шансове. Не съм казвал, че този мач ми е бил най-важният, но беше много важен. Следващият ще е още по-важен. Първият и вторият рунд бяха решаващи. Знаете какви обрати има в тежка категория”, каза Кубрат Пулев на българска земя.</p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - най-голямото разнообразие от пазари! (18+)</b>
        </a>
      </p>
      <p>„Със сигурност следващия ми мач ще е срещу Антъни Джошуа или Анди Руис. Мога да ги победя и двамата. Може би Анди Руис ще ми е една идея по-лесен. Знаете, че в последния си мач Джошуа беше трагичен. Ще решим къде ще е този мач. Със сигурност няма да е в България, но за мен няма значение къде ще е. Готов съм, чувствам се много силен, надявам се да се изтренирам здраво и да победя”, потвърди Кобрата, че ще се бие с Джошуа или Руис, които имат реванш помежду си на 7 декември в Саудитска Арабия.</p>
      <p>“Не мога да кажа колко време ще съм си в България, сега подготвяме галата на брат ми за 14 декември в Пловдив. Ще помогна с каквото мога - ще бъде хубава гала, защото ще има много чуждестранни боксьори. Самият Богдан Дину също изяви желание да играе. Все по-добър и по-добър съм. В Перфектна форма. Имам чувството, че на 60 ще съм най-добър. Мечтаната почивка е с правилните хора”, завърши Пулев.</p>
    </article>
  </body>
</html>