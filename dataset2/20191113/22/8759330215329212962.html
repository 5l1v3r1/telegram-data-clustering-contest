<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903675/officieel-zlatan-kondigt-op-typische-wijze-afscheid-aan-bij-la-galaxy.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T22:44:00+00:00"/>
    <meta property="og:title" content="OFFICIEEL: Ibrahimovic neemt op zijn manier afscheid van LA Galaxy"/>
    <meta property="og:description" content="Zlatan Ibrahimovic heeft laten weten dat hij definitief niet terugkeert bij LA Galaxy. Het contract van de Zweedse spits liep af bij de club in de Amerikaanse Major League Soccer en hij is niet van plan om dat te verlengen."/>
  </head>
  <body>
    <article>
      <h1>OFFICIEEL: Ibrahimovic neemt op zijn manier afscheid van LA Galaxy</h1>
      <address>
        <time datetime="2019-11-13T22:44:00+00:00">13 Nov 2019, 22:44</time>
      </address>
      <p>
        <b>Zlatan Ibrahimovic heeft laten weten dat hij definitief niet terugkeert bij LA Galaxy. Het contract van de Zweedse spits liep af bij de club in de Amerikaanse Major League Soccer en hij is niet van plan om dat te verlengen.</b>
      </p>
      <p>Op zijn eigen sociale media-kanalen maakte Ibrahimovic duidelijk dat hij de Verenigde Staten gaat verlaten. Dat deed de Zweed op zijn eigen kenmerkende wijze. 'Ik kwam, ik zag en ik veroverde', begint Ibrahimovic zijn statement. 'LA Galaxy, bedankt dat jullie me weer lieten leven.'</p>
      <p>'Aan alle fans van de club: jullie wilden Zlatan en ik gaf jullie Zlatan', vervolgt de Zweedse routinier zijn verhaal. 'Graag gedaan. Nu gaat het verhaal verder voor mij. Jullie kunnen nu weer honkbal gaan kijken.'</p>
      <p>Het is nog niet duidelijk waar Ibrahimovic zijn carrière gaat vervolgen. De geruchten over zijn toekomst nemen alsmaar toe. Een comeback in Europa bij een club uit Spanje of Italië lijkt vooralsnog het meest aannemelijk.</p>
      <figure>
        <iframe data-src="https://twitter.com/Ibra_official/status/1194719897592315904?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>