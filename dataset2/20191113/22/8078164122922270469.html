<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/sport/19_novembre_14/marcello-lippi-si-dimette-ct-cina-mie-responsabilita-810647e0-06fe-11ea-8c46-e24c6a436654.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-13T22:00:00+00:00"/>
    <meta property="og:title" content="Marcello Lippi si dimette da c.t. della Cina: «Guadagno tanto, mi prendo le responsabilità»"/>
    <meta property="og:description" content="Decisiva la sconfitta contro la Siria per 2-1. «Se una squadra ha paura di perdere la colpa è dell’allenatore»."/>
  </head>
  <body>
    <article>
      <h1>Marcello Lippi si dimette da c.t. della Cina: «Guadagno tanto, mi prendo le responsabilità»</h1>
      <h2>Decisiva la sconfitta contro la Siria per 2-1. «Se una squadra ha paura di perdere la colpa è dell’allenatore».</h2>
      <address><time datetime="2019-11-13T22:00:00+00:00">13 Nov 2019, 22:00</time> by <a rel="author">Redazione Sport</a></address>
      <p>Finisce l’avventura di Marcello Lippi alla guida della Cina. Il c.t. campione del mondo con l’Italia nel 2006 si è dimesso dal suo incarico dopo la sconfitta della nazionale di Pechino contro la Siria (2-1), a Dubai, in una partita valida per le qualificazioni ai Mondiali 2022. L’annuncio, come riferisce l’agenzia Xinhua, è stato dato dallo stesso Lippi al termine dell’incontro. «Loro hanno giocato meglio di noi e hanno meritato la vittoria — ha detto Lippi in conferenza stampa —. So che ho uno stipendio alto, anzi altissimo. So che devo prendermi tutte le responsabilità di questa sconfitta e per questo ho deciso di dimettermi. Se i giocatori in campo hanno paura, non mostrano voglia di lottare, coraggio, desiderio, la responsabilità è dell’allenatore».</p>
      <p><b>Un fulmine e ciel sereno per la Federazione cinese, che dovrà rinunciare all’esperienza di Lippi in </b>una fase delicatissima nel cammino verso i Mondiali del 2022 in Qatar: la Cina è attualmente al secondo posto a pari punti con le Filippine, la capolista Siria è ora distante cinque lunghezze.</p>
    </article>
  </body>
</html>