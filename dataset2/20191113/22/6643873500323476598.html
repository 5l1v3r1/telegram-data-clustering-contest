<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/nyheter/lokalt/i/MRXe6m/stroeing-til-langt-paa-natt-for-kjetil"/>
    <meta property="og:site_name" content="Bergens Tidende"/>
    <meta property="article:published_time" content="2019-11-13T22:10:58+00:00"/>
    <meta property="og:title" content="Strøing til langt på natt for Kjetil"/>
    <meta property="og:description" content="Veiene i Hordaland var såpeglatte onsdag kveld. Alle tilgjengelige mannskaper var ute og saltet."/>
  </head>
  <body>
    <article>
      <h1>Strøing til langt på natt for Kjetil</h1>
      <h2>Veiene i Hordaland var såpeglatte onsdag kveld. Alle tilgjengelige mannskaper var ute og saltet.</h2>
      <address><time datetime="2019-11-13T22:10:58+00:00">13 Nov 2019, 22:10</time> by <a rel="author">Lars Kvamme</a></address>
      <p>Hos Vegtrafikksentralen på Vestlandet bekreftet de det mange BT-tipsere meldte hele kvelden:</p>
      <p>– Folk bør være varsomme ute nå. Det er fuktig og kald bakke. Vær forsiktig, sier trafikkoperatør Kristian Fauskan.</p>
      <h3>Ute og strør hele natten</h3>
      <p>Han sier alle mannskaper er ute og strør.</p>
      <p>– De kommer nok til å være på veiene til klokken 06 i morgen tidlig, sier han.</p>
      <p>Torsdag morgen sier operasjonsleder Frode Kolltveit at det ikke er meldt om uhell eller ulykker ut over frontkollisjonen i Lindås sent onsdag kveld.</p>
      <p>– Det er meldt om glatte veier på Askøy. Vi har fått meldinger fra Hetlevik og Åsebø. Videre er det glatt mellom Trengereid og Voss. Entreprenører er ute og strør, sier trafikkoperatør Tina Fjeldavli ved Vegtrafikksentralen torsdag ved 06.15-tiden.</p>
      <p>Hun sier at det er betydlig roligere på klagefronten på morgenkvisten.</p>
      <p>– Det skal være bra kontroll på hovedveiene, men på en del sideveier kan det fortsatt være glatt.</p>
      <figure>
        <img src="https://images.sacdn.no/v2/images/eedcc926-3cc6-4b1f-992d-7746f34f996e?fit=crop&amp;h=1425&amp;w=1900&amp;s=a5f76224da840ff3c01a6a8898aaccecc7750746"/>
        <figcaption>STRØR: Alle mannskaper er ute og strør.<cite>Julianne Bråten Mossing</cite></figcaption>
      </figure>
      <h3>– Skikkelig glatt noen steder</h3>
      <p>Kjetil Løvaas jobber for familieselskapet Løvaas AS. Han var ute og strødde fra klokken 19.00 onsdag kveld.</p>
      <p>– Det begynner å bli skikkelig glatt noen steder. Men det varierer en del, sier han.</p>
      <p>Han kjører på vestsiden av byen i natt, og har en GPS i bilen som viser ham hvor han skal salte, slik at absolutt alle veier blir dekket.</p>
      <p>– Jeg regner med å holde på i hvert fall fire timer til, opplyser han i 22.30-tiden.</p>
      <figure>
        <img src="https://images.sacdn.no/v2/images/49ace2f2-c6c9-4632-a16d-01b3761d8117?fit=crop&amp;h=1189&amp;w=1900&amp;s=814b714a861cdabce2e9244e5fdd9a03a60098c6"/>
        <figcaption>GLATT: Det kommer til å bli størdd kontinuerlig gjennom natten.<cite>Fred Ivar Klemetsen</cite></figcaption>
      </figure>
      <h3>«Is overalt»</h3>
      <p>På BTs egen trafikkgruppe på Facebook, <a href="https://www.facebook.com/groups/trafikkvestlandet/">Trafikkmeldinger på Vestlandet</a>, har det kommet flere beskjeder om glatte veier gjennom kvelden.</p>
      <p>«Nå er det is «overalt», på Bønes/Fyllingsdalen igjen!», skriver et medlem.</p>
      <p>«Speilglatt på Lindås» og «Spinnglatt på E16 Fossmark-Stanghelle», skriver andre.</p>
      <related>
        <h4>Les også</h4>
        <a href="https://www.bt.no/nyheter/lokalt/i/zGzxj4/toert-kaldt-og-sol-er-stikkordene-for-vaeret-fremover"/>
        <a href="https://www.bt.no/nyheter/lokalt/i/bK0Qoq/klink-is-paa-kommunale-fortau-men-boetelegger-private"/>
      </related>
      <related>
        <h4>Mest lest akkurat nå</h4>
        <a href="https://www.bt.no/utenriks/i/JoX9jX/seks-nordmenn-overfalt-og-ranet-paa-seiltur-i-panama"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/bolig/i/6jeGmW/laget-plantevegg-den-er-et-smykke-i-stua-et-levende-kunstverk-som"/>
        <a href="https://www.bt.no/nyheter/lokalt/i/vQGBAw/minnestund-i-fana-kirke-han-doede-uten-at-noen-fikk-ta-farvel-med-ha"/>
        <a href="https://www.bt.no/sport/i/OpX5v3/bjoernebye-ferdig-i-rosenborg"/>
        <a href="https://www.bt.no/nyheter/lokalt/i/opxedV/ansatte-i-akasia-kaos-og-altfor-faa-folk"/>
      </related>
      <ol>
        <li>
          <a href="https://www.bt.no/tag/Jobb">Jobb</a>
        </li>
        <li>
          <a href="https://www.bt.no/tag/Hordaland">Hordaland</a>
        </li>
        <li>
          <a href="https://www.bt.no/tag/V%C3%A6r">Vær</a>
        </li>
      </ol>
    </article>
  </body>
</html>