<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/crime/news/brother-arrested-for-sexual-abusing-2-year-old-girl"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-13T22:48:00+00:00"/>
    <meta property="og:title" content="കൊല്ലത്ത് രണ്ടുവയസുകാരിക്ക് പീഡനം; അര്‍ധ സഹോദരന്‍ അറസ്റ്റില്‍"/>
    <meta property="og:description" content="കൊല്ലം: കടയ്ക്കലിൽ രണ്ടു വയസുകാരിയെ അര്‍ധ സഹോദരൻ ലൈംഗികമായി പീഡിപ്പിച്ചതായി പരാതി. പോക്‌സോ നിയമപ്രകാരം കേസെടുത്ത് പോലീസ് സഹോദരനെ അറസ്റ്റ് ചെയ്തു. ആരോഗ്യസ്ഥിതി മോശമായ കുട്ടി തിരുവനന്തപുരം എസ്.എ.ടി ആശുപത്രിയിൽ ചികിത്സയിലാണ്. ഇന്നലെ വൈകിട്ട്..."/>
  </head>
  <body>
    <article>
      <h1>കൊല്ലത്ത് രണ്ടുവയസുകാരിക്ക് പീഡനം; അര്‍ധ സഹോദരന്‍ അറസ്റ്റില്‍</h1>
      <address><time datetime="2019-11-13T22:48:00+00:00">13 Nov 2019, 22:48</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>കൊല്ലം: കടയ്ക്കലിൽ രണ്ടു വയസുകാരിയെ അര്‍ധ സഹോദരൻ ലൈംഗികമായി പീഡിപ്പിച്ചതായി പരാതി. പോക്‌സോ നിയമപ്രകാരം കേസെടുത്ത് പോലീസ് സഹോദരനെ അറസ്റ്റ് ചെയ്തു. ആരോഗ്യസ്ഥിതി മോശമായ കുട്ടി തിരുവനന്തപുരം എസ്.എ.ടി ആശുപത്രിയിൽ ചികിത്സയിലാണ്.</p>
      <p>ഇന്നലെ വൈകിട്ട് അഞ്ചരയോടെയാണ് സംഭവം. മാതാവ് വീട്ടിലില്ലാത്ത സമയത്ത് സഹോദരൻ കുട്ടിയെ ലൈംഗികമായി പീഡിപ്പിക്കുകയായിരുന്നു. പ്ളാസ്റ്റിക്ക് ശേഖരണം നടത്തിയിരുന്ന ഹരിതകർമ്മ സേനാംഗങ്ങൾ അടച്ചിട്ട വീടിനുള്ളിൽ നിന്ന് കുഞ്ഞിന്‍റെ നിലവിളി കേട്ടു. കതക് തുറക്കാന്‍ ശ്രമിച്ചെങ്കിലും സാധിക്കാഞ്ഞതോടെ പഞ്ചായത്ത് അംഗത്തെ വിവരമറിയിക്കുകയായിരുന്നു. തുടര്‍ന്ന് അവരെത്തി വീട് തുറന്ന് അകത്ത് കയറിയപ്പോഴാണ് അവശനിലയിലായ കുട്ടിയെ കണ്ടത്. ഈ സമയം മുറിയില്‍ ഒപ്പമുണ്ടായിരുന്ന സഹോദരന്‍ ഓടിരക്ഷപ്പെടാന്‍ ശ്രമിച്ചെങ്കിലും തടഞ്ഞു വച്ചു പോലീസിനെ വിവരമറിയിച്ചു.</p>
      <p>ആദ്യം കടയ്ക്കൽ താലൂക്ക് ആശുപത്രിൽ നടത്തിയ പരിശോധയിൽ കുട്ടിയുടെ രഹസ്യഭാഗങ്ങളിൽ പരുക്കേറ്റതായി കണ്ടെത്തി. തുടർന്ന് തിരുവനന്തപുരം എസ്.എ.ടി ആശുപത്രിയിലേക്കും മാറ്റി.  </p>
    </article>
  </body>
</html>