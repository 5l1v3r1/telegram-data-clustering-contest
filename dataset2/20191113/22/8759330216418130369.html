<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903670/zorgde-roofe-voor-heropstanding-anderlecht-kon-puntenverlies-voorkomen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T22:31:00+00:00"/>
    <meta property="og:title" content="Zorgde Roofe voor heropstanding Anderlecht? 'Kon puntenverlies voorkomen'"/>
    <meta property="og:description" content="RSC Anderlecht heeft de voorbije weken de goede vorm gevonden. Onder Franky Vercauteren verloor het nog niet, waardoor het stilaan mag beginnen dromen van Play-Off 1.Volgens Peter Vandenbempt deels dankzij de sterke prestaties van Kemar Roofe."/>
  </head>
  <body>
    <article>
      <h1>Zorgde Roofe voor heropstanding Anderlecht? 'Kon puntenverlies voorkomen'</h1>
      <address>
        <time datetime="2019-11-13T22:31:00+00:00">13 Nov 2019, 22:31</time>
      </address>
      <p>
        <b>RSC Anderlecht heeft de voorbije weken de goede vorm gevonden. Onder Franky Vercauteren verloor het nog niet, waardoor het stilaan mag beginnen dromen van Play-Off 1.Volgens Peter Vandenbempt deels dankzij de sterke prestaties van Kemar Roofe.</b>
      </p>
      <p>"Vijf goals en twee assists in vijf wedstrijden", somt Vandenbempt op in <i>Sport/Voetbalmagazine</i>. De radiostem zag ook dat het niet enkel intikkers waren voor Roofe. Integendeel.</p>
      <p>"Van alles een beetje: stressloze penalty's - jarenlang geen evidentie in een paars-wit shirt - een mooie plaatsbal of cool rond de doelman. Roofe zorgt er nu al enkele weken voor dat het gezwoeg van Anderlecht ook punten oplevert en een bemoedigende reeks van zeven matchen zonder nederlaag", klinkt het.</p>
      <p><b>Fitte Roofe</b><br/>Roofe was er aan het begin van het seizoen niet bij door een blessure. Had een fitte Roofe al van in het begin voor meer punten gezorgd? "De vraag mag gesteld of Anderlecht met een fitte Roofe vanaf dag 1 nu nog in de filosofie van Vincent Kompany zou voetballen."</p>
      <p>"Hij had met zijn trefzekerheid kleine nederlagen of puntenverlies mogelijk voorkomen, al moet opgemerkt dat het Anderlecht van Vercauteren veel directer voetbalt én veel meer echte kansen creëert", aldus Vandenbempt.</p>
    </article>
  </body>
</html>