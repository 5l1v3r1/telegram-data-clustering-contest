<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/skandinavskiy-lou-kost-zapustit-11-marshrutiv-v-polschu-ta-litvu-329575_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T22:52:00+00:00"/>
    <meta property="og:title" content="Скандинавський лоу-кост запустить 11 маршрутів в Польщу та Литву"/>
    <meta property="og:description" content="Авіакомпанія пішла з України в 2014 році через нерентабельність авіаперевезень."/>
  </head>
  <body>
    <article>
      <h1>Скандинавський лоу-кост запустить 11 маршрутів в Польщу та Литву</h1>
      <h2>Авіакомпанія пішла з України в 2014 році через нерентабельність авіаперевезень.</h2>
      <address>
        <time datetime="2019-11-13T22:52:00+00:00">13 Nov 2019, 22:52</time>
      </address>
      <p><b><a href="https://dt.ua/ECONOMICS/aviakompaniya-skyup-vvela-nulovi-tarifi-dlya-perevezennya-ditey-328776_.html">Лоу-кост компанія</a></b> Norwegian Air Shuttle, яка літала в Україну в період з 2012 по 2014 рік, запустить в наступному році 16 нових маршрутів зі Скандинавії, вісім з яких будуть відкриті в міста Польщі і три — в міста Литви.</p>
      <p>Згідно анонсу авіакомпанії, у квітні наступного року вона полетить з Осло у Вроцлав, Познань та Каунас, з Трондхайма у Гданськ, зі Стокгольма в Гданськ і Палангу, з Гетеборга у Гданськ, з Копенгагена в Гданськ, Щецин, Познань і Палангу.</p>
      <p>Польоти на всіх нових напрямках у міста Польщі та Литви будуть виконуватися з частотою два рази на тиждень.</p>
      <p>Також лоу-кост в 2020 році відкриє нові рейси з Осло в Дюссельдорф, зі Стокгольма в Тіват, зі Ставангера в Біллунн, з Бергена в Біллунн, з Копенгагена в Гамбург.</p>
      <p>Зазначимо, в жовтні 2019 року на лінію <b><a href="https://dt.ua/ECONOMICS/aviakompaniya-sas-vpershe-za-visim-rokiv-vikonala-reys-v-ukrayinu-327499_.html">вийшла авіакомпанія SAS</a></b>. Авіаперевізник буде здійснювати регулярні рейси з Києва в головний аеропорт Осло-Гардермуен три рази на тиждень по вівторках, четвергах і суботах. Час у дорозі становитиме 2 години 50 хвилин.</p>
      <footer>За матеріалами: <a href="https://dt.ua/go/aHR0cHM6Ly93d3cuYXZpYW5ld3MuY29t">Avianews</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>