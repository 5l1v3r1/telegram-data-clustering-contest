<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/741517"/>
    <meta property="og:site_name" content="เดลินิวส์"/>
    <meta property="article:published_time" content="2019-11-13T22:22:00+00:00"/>
    <meta property="og:title" content="'มาเลเซียแอร์ไลน์ส'ไม่ให้สมรังสีฝ่ายค้านเขมรขึ้นเครื่อง"/>
    <meta property="og:description" content="สายการบินมาเลเซีย แอร์ไลน์สไม่ให้นายสม รังสี ผู้นำฝ่ายค้านคนสำคัญของกัมพูชาขึ้นเครื่องบินเดินทางไปอินโดนีเซีย"/>
  </head>
  <body>
    <article>
      <h1>'มาเลเซียแอร์ไลน์ส'ไม่ให้สมรังสีฝ่ายค้านเขมรขึ้นเครื่อง</h1>
      <address>
        <time datetime="2019-11-13T22:22:00+00:00">13 Nov 2019, 22:22</time>
      </address>
      <slideshow>
        <figure>
          <img src="https://www.dailynews.co.th/admin/upload/20191113/news_yHyszIAUXT223400_533.jpg?v=20191114064"/>
        </figure>
        <figure>
          <img src="https://www.dailynews.co.th/admin/upload/20191113/news_FTRdibakGM223403_533.jpg?v=20191114064"/>
        </figure>
      </slideshow>
      <p>
        <b>สายการบินมาเลเซีย แอร์ไลน์สไม่ให้นายสม รังสี ผู้นำฝ่ายค้านคนสำคัญของกัมพูชาขึ้นเครื่องบินเดินทางไปอินโดนีเซีย</b>
      </p>
      <p>สำนักข่าวรอยเตอร์รายงานจากกรุงกัวลาลัมเปอร์ประเทศมาเลเซียเมื่อวันที่ 13 พ.ย.ว่า สายการบินมาเลเซีย แอร์ไลน์ส ออกแถลงการณ์เพื่อชี้แจงข้อซักถามว่า นายสม รังสี ผู้นำฝ่านค้านคนสำคัญของกัมพูชาถูกสั่งห้ามไม่ให้ขึ้นเครื่องบินของมาเลเซีย แอร์ไลน์สนั้น โดยระบุว่า มาเลเซีย แอร์ไลน์สได้ห้ามนายสม รังสี ไม่ให้ขึ้นเครื่องบินของมาเลเซีย แอร์ไลน์ส จากสนามบินกรุงกัวลาลัมเปอร์ มุ่งหน้าสู่จุดหมายปลายทางที่กรุงจาการ์ตาประเทศอินโดนีเซีย ตามคำสั่งของทางการอินโดนีเซีย<br/>นายสม รังสี ซึ่งลี้ภัยตัวเองอยู่ในประเทศฝรั่งเศสมาช้านาน ล่าสุดเมื่อสุดสัปดาห์ที่ผ่านมาเดินทางมาถึงประเทศมาเลเซีย เมื่อวันที่ 9 พ.ย.ที่ผ่านมา หลังจากที่ตอนแรกวางแผนที่จะเดินทางกลับเข้าไปกัมพูชาให้ได้ในวันนั้น เพื่อระดมพลชาวกัมพูชาในการเดินขบวนประท้วง เพื่อหาทางโค่นอำนาจรัฐบาลกัมพูชาของสมเด็จฮุนเซนนายกรัฐมนตรี และก่อนหน้านั้นในวันที่ 7 พ.ย. นายสม รังสี ก็เคยถูกการบินไทยไม่อนุญาตให้ขึ้นเครื่องบินเดินทางจากกรุงปารีส ฝรั่งเศส มายังประเทศไทย<br/>เครดิตภาพ REUTERS</p>
    </article>
  </body>
</html>