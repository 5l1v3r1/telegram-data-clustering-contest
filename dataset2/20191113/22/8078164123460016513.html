<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/cronache/19_novembre_14/maxi-sequestro-coca-calabria-mille-chili-nascosti-le-banane-af675c44-06a1-11ea-8c46-e24c6a436654.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-13T22:00:00+00:00"/>
    <meta property="og:title" content="Maxi-sequestro di cocaina: oltre mille chili nascosti fra le banane"/>
    <meta property="og:description" content="Blitz di carabinieri e guardia di finanza nel porto di Gioia Tauro. Il carico proveniente dal Sudamerica era diretto in Germania"/>
  </head>
  <body>
    <article>
      <h1>Maxi-sequestro di cocaina: oltre mille chili nascosti fra le banane</h1>
      <h2>Carabinieri e Guardia di finanza al porto bloccano 1.176 chilogrammi di un carico proveniente dal Sudamerica e diretto in Germania. Sul mercato avrebbe fruttato oltre 250 milioni di euro</h2>
      <address><time datetime="2019-11-13T22:00:00+00:00">13 Nov 2019, 22:00</time> by <a rel="author">Carlo Macrì</a></address>
      <p><b>GIOIA TAURO (Reggio Calabria)</b> - È uno sei sequestri più ingenti di cocaina mai effettuati in Italia. L’hanno portato a termine i carabinieri del Ros, con i colleghi del comando provinciale di Reggio Calabria, i finanzieri del comando provinciale reggino, supportati dai funzionari dell’Agenzia delle dogane di Gioia Tauro. Più di una tonnellata, precisamente 1.176 chili di polvere bianca era stata nascosta in un container refrigerato che trasportava banane. La nave era partita dal Sudamerica, diretta in Germania e il porto di Gioia Tauro era soltanto uno scalo intermedio. L’operazione è avvenuta sabato scorso, ma per ragioni investigative è stata tenuta segreta sino a giovedì. Sul mercato la cocaina avrebbe fruttata oltre 250 milioni di euro</p>
      <h4>Le indagini</h4>
      <p>Determinante ai fini dell’individuazione del carico è stato il sistema di controllo preventivo e di analisi del rischio che messo in pratica dai servizi interni del porto che rimane, comunque, uno degli scali più strategici per il passaggio della cocaina. « L’indagine che ha condotto al sequestro è frutto di una collaborazione internazionale tra le forze in campo nel contrasto al narcotraffico», ha detto Giovanni Bombardieri, procuratore distrettuale di Reggio Calabria. Negli ultimi 12 mesi al porto di Gioia Tauro sono state sequestrate oltre 2,5 tonnellate di cocaina.</p>
    </article>
  </body>
</html>