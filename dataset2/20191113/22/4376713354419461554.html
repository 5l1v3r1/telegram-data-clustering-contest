<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://roma.corriere.it/notizie/cronaca/19_novembre_14/orvieto-uccide-moglie-figlia-poi-si-toglie-vita-ca53039e-06c1-11ea-8c46-e24c6a436654.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-13T22:00:00+00:00"/>
    <meta property="og:title" content="Orvieto, Carlo Carletti uccide la moglie e la figlia e poi si toglie la vita"/>
    <meta property="og:description" content="Omicidio-suicidio nel centro storico della cittadina umbra. A sparare sarebbe stato un impiegato civile dell’Aeronautica militare, Carlo Carletti, di 67 anni. Le vittime sono la moglie Rosalba Politi (66 anni) e la figlia Cinzia."/>
  </head>
  <body>
    <article>
      <h1>Orvieto, Carlo Carletti uccide la moglie e la figlia e poi si toglie la vita</h1>
      <h2>Omicidio-suicidio nel centro storico della cittadina umbra. A sparare sarebbe stato un ex impiegato civile dell’Aeronautica militare di 67 anni. Le vittime sono la moglie Rosalba Politi (66 anni) e la figlia Cinzia (34)</h2>
      <address><time datetime="2019-11-13T22:00:00+00:00">13 Nov 2019, 22:00</time> by <a rel="author">Redazione Roma</a></address>
      <p>Sono tre le persone trovate morte in casa a Orvieto, in Umbria. Gli investigatori sono al lavoro e per ora ’ipotesi principale è un doppio omicidio -suicidio. La tragedia si è consumata nella notte tra mercoledì e giovedì: a ha compiere la strage sarebbe stato un ex impiegato civile dell’Aeronautica militare, Carlo Carletti, di 67 anni. L’uomo avrebbe ucciso la moglie, Rosalba Politi (66 anni) e la figlia Cinzia (34). Poi si è tolto la vita sparandosi.</p>
      <h4>Il fucile</h4>
      <p>La tragedia è avvenuta in un’abitazione di vico Sant’Antonio, nel centro storico di Orvieto. Vicino ai tre cadaveri (ognuno in una stanza differente dell’abitazione) è stato trovato un fucile regolarmente detenuto dall’uomo: sarebbe questa l’arma per compiere la strage.</p>
      <h4>Il fratello</h4>
      <p>A scoprire i cadaveri sarebbe stato il fratello di Carletti che non riusciva a mettersi in contatto con la famiglia e e consapevole dei problemi psichiatrici dell’uomo. Sul fatto indagano i carabinieri di Orvieto, guidati dal capitano Giuseppe Viviano, e il Nucleo investigativo di Terni; mentre le indagini sono coordinate dal sostituto procuratore di Terni Marco Stramaglia.</p>
    </article>
  </body>
</html>