<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639859/%D9%86%D8%B1%D9%85-%D8%A7%D9%81%D8%B2%D8%A7%D8%B1-%D9%88%DB%8C%D8%B1%D8%A7%DB%8C%D8%B4-%D9%88%DB%8C%D8%AF%DB%8C%D9%88-%D8%A7%DB%8C%D9%86%D8%B3%D8%AA%D8%A7%DA%AF%D8%B1%D8%A7%D9%85-%D8%A8%D9%87-%D8%B5%D9%88%D8%B1%D8%AA-%D8%A2%D8%B2%D9%85%D8%A7%DB%8C%D8%B4%DB%8C-%D8%B9%D8%B1%D8%B6%D9%87-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-13T22:12:00+00:00"/>
    <meta property="og:title" content="نرم افزار ویرایش ویدیو اینستاگرام به صورت آزمایشی عرضه شد"/>
    <meta property="og:description" content="شرکت اینستاگرام به تازگی نرم افزار ویرایش فیلم خود که Reels نام دارد را یه طور آزمایشی در کشور برزیل عرضه کرد."/>
  </head>
  <body>
    <article>
      <h1>
        <a href="https://www.bultannews.com/fa/news/639859/%D9%86%D8%B1%D9%85-%D8%A7%D9%81%D8%B2%D8%A7%D8%B1-%D9%88%DB%8C%D8%B1%D8%A7%DB%8C%D8%B4-%D9%88%DB%8C%D8%AF%DB%8C%D9%88-%D8%A7%DB%8C%D9%86%D8%B3%D8%AA%D8%A7%DA%AF%D8%B1%D8%A7%D9%85-%D8%A8%D9%87-%D8%B5%D9%88%D8%B1%D8%AA-%D8%A2%D8%B2%D9%85%D8%A7%DB%8C%D8%B4%DB%8C-%D8%B9%D8%B1%D8%B6%D9%87-%D8%B4%D8%AF">نرم افزار ویرایش ویدیو اینستاگرام به صورت آزمایشی عرضه شد</a>
      </h1>
      <h2>شرکت اینستاگرام به تازگی نرم افزار ویرایش فیلم خود که Reels نام دارد را یه طور آزمایشی در کشور برزیل عرضه کرد.</h2>
      <address><time datetime="2019-11-13T22:12:00+00:00">13 Nov 2019, 22:12</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، شرکت فیسبوک چند سالی است با خرید شبکه‌های اجتماعی WhatssApp و Instagram سعی کرده است محبوبیت خود بین کاربران را افزایش دهد و دائما سعی می‌کند با ارتقاء و بروزرسانی این نرم افزارها رضایت کاربران این شبکه‌های اجتماعی را نیز حفظ کند. اما به تازگی شبکه اینستاگرام ابزار جدیدی را در کشور برزیل راه اندازی کرده است که کاربران وسیله آن می‎‌توانند ویدیوهای خود را ویرایش کنند که می‌تواند گفت بسیاری از قابلیت‌های این ابزار از روی نرم افزار TikTok کپی برداری شده است و شرکت اینستاگرام در طراحی آن کمترین خلاقیت را به خرج داده است.</p>
      <p>نرم افزار ویرایش ویدیو شرکت اینستاگرام Reels نام دارد که در حال حاضر صرفا در کشور برزیل در دسترس بوده و برای دو سیستم عامل IOS و Android عرضه شده است. فعلا شرکت اینستاگرام هیچ صحبتی درباره عرضه این نرم افزار در سایر کشورها نکرده است اما قطعا این نرم افزار برای رقابت با سایر نرم افزارهای هم رده باید در بازار جهانی عرضه شود در غیر این صورت به سرعت شکست خواهد خورد.</p>
      <p>با استفاده از نرم افزار Reels کاربران می‌توانند به مدت ۱۵ ثانیه ویدیو ضبط کرده و سرعت ویدیو را کم یا زیاد کنند، همچنین امکان اضافه کردن موسیقی یا استفاده از ویدیو‌های سایر کاربران در ویدیو آن‌ها نیز وجود دارد. در این نرم افزار ویژگی Duet که در نرم افزار TikTok وجود داشت و کاربران به وسیله آن می‌توانستند ویدیو‌های خود را با سایر افراد به اشتراک بگذارند نیز وجود دارد.</p>
      <p>همچنین کاربران از نرم افزار Reels امکان ارسال مستقیم ویدیوهای خود به بخش استوی یا پست اینستاگرام را نیز خواهند داشت. مدت‌هاست که نرم افزار TikTok به یکی از اصلی‌ترین نرم افزارهای ویرایش فیلم و استفاده از ویدیوهای ساخته شده توسط آن در اینستاگرام تبدیل شده است و شرکت اینستاگرام نیز با ساخت نرم افزار Reels قصد دارد از این طریق ویرایش ویدیوها را نیز در انحصار خود در آورده تا دیگر اثری از تبلیغات نرم افزار TikTok در این شبکه اجتماعی وجود نداشته باشد. باید دید که آیا نرم افزار Reels توان مقابله با TikTok را خواهد داشت یا در این رقابت نرم افزار ساخته شده توسط اینستاگرام شکست خواهد خورد.</p>
    </article>
  </body>
</html>