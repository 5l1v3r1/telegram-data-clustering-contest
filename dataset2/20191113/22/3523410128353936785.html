<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639869/%D8%AA%D8%B1%D8%A7%D9%85%D9%BE-%D8%A8%D8%B2%D8%B1%DA%AF%D8%AA%D8%B1%DB%8C%D9%86-%DA%A9%D9%84%D8%A7%D9%87%D8%A8%D8%B1%D8%AF%D8%A7%D8%B1%DB%8C-%D8%AA%D8%A7%D8%B1%DB%8C%D8%AE-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%AC%D8%B1%DB%8C%D8%A7%D9%86-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-13T22:27:00+00:00"/>
    <meta property="og:title" content="ترامپ: بزرگترین کلاهبرداری تاریخ آمریکا در جریان است"/>
    <meta property="og:description" content="با آغاز نخستین جلسه علنی تحقیقات استیضاح ترامپ، وی آن را بزرگترین کلاهبرداری تاریخ آمریکا دانست."/>
  </head>
  <body>
    <article>
      <h1>
        <a href="https://www.bultannews.com/fa/news/639869/%D8%AA%D8%B1%D8%A7%D9%85%D9%BE-%D8%A8%D8%B2%D8%B1%DA%AF%D8%AA%D8%B1%DB%8C%D9%86-%DA%A9%D9%84%D8%A7%D9%87%D8%A8%D8%B1%D8%AF%D8%A7%D8%B1%DB%8C-%D8%AA%D8%A7%D8%B1%DB%8C%D8%AE-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%AC%D8%B1%DB%8C%D8%A7%D9%86-%D8%A7%D8%B3%D8%AA">ترامپ: بزرگترین کلاهبرداری تاریخ آمریکا در جریان است</a>
      </h1>
      <h2>با آغاز نخستین جلسه علنی تحقیقات استیضاح ترامپ، وی آن را بزرگترین کلاهبرداری تاریخ آمریکا دانست.</h2>
      <address><time datetime="2019-11-13T22:27:00+00:00">13 Nov 2019, 22:27</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، نخستین جلسه علنی رسیدگی به تحقیقات برای<b> استیضاح</b> دونالد <b>ترامپ</b> رئیس جمهوری آمریکا در پرونده موسوم به اوکراین گیت امروز چهارشنبه در مجلس نمایندگان آغاز به کار کرد.</p>
      <p>ترامپ نیز همزمان با آغاز جلسات علنی، با انتشار ویدئویی در توییتر رسمی کاخ سفید تحقیقات استیضاح خود را «بزرگترین کلاهبرداری در تاریخ سیاسی آمریکا» خواند.</p>
      <p>بیل تیلور سرپرست سفارت آمریکا در اوکراین و جورج کنت یکی از مقام‌های ارشد دیپلماتیک آمریکا در امور اروپا و اوراسیا اولین افرادی هستند که در جریان رسیدگی علنی به تخلف ادعایی دونالد ترامپ در گفتگو با همتای اوکراینی‌اش در مجلس نمایندگان آمریکا شهادت می‌دهند.</p>
      <p>ترامپ متهم شده است که مانع انتقال به موقع یک کمک امنیتی مصوب آمریکا به اوکراین شده تا با تحت فشار گذاشتن اوکراین، آنها را به تحقیق درباره جو بایدن و پسرش وادارد.</p>
      <p>در صورتی که اکثریت مجلس نمایندگان رای به استیضاح دونالد ترامپ بدهد، برکناری او به رای دو سوم سناتورها نیاز خواهد داشت.</p>
    </article>
  </body>
</html>