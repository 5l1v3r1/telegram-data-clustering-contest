<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/burse-fonduri-mutuale/nuclearelectrica-creste-cu-3-pe-bursa-dupa-solicitarea-actionarului-fondului-proprietatea-de-distribuire-de-dividende-18580330"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-13T22:02:00+00:00"/>
    <meta property="og:title" content="Nuclearelectrica creşte cu 3% pe Bursă după solicitarea acţionarului Fondului Proprietatea de distribuire de dividende"/>
    <meta property="og:description" content="Acţiunile Nuclearelectrica (SNN), operatorul centralei nucleare de la Cernavodă, se apreciau miercuri după-amiază cu până la 3% la Bursa de la Bucureşti, ca reacţie a investitorilor la solicitarea de dividende venită din partea Fondului Proprietatea, potrivit datelor publicate la Bursă."/>
  </head>
  <body>
    <article>
      <h1>Nuclearelectrica creşte cu 3% pe Bursă după solicitarea acţionarului Fondului Proprietatea de distribuire de dividende</h1>
      <address><time datetime="2019-11-13T22:02:00+00:00">13 Nov 2019, 22:02</time> by <a rel="author" href="https://www.zf.ro/autor/liviu-popescu" target="_blank">Liviu Popescu</a></address>
      <p>Acţiunile Nuclearelectrica (SNN), operatorul centralei nucleare de la Cernavodă, se apreciau miercuri după-amiază cu până la 3% la Bursa de la Bucureşti, ca reacţie a investitorilor la solicitarea de dividende venită din partea Fondului Proprietatea, potrivit datelor publicate la Bursă.</p>
      <p>Astfel Nuclearelectrica se poziţiona pe primul loc în topul aprecierilor din rândul acţiunilor indicelui principal BET. Spre comparaţie, indicele urca cu 0,2%. Fondul Proprietatea (simbol bursier SNN) solicită dividende de 513 milioane de lei de la Nuclearelectrica (SNN) din calitatea de acţionar minoritar, astfel că operatorul centralei nucleare de la Cernavodă a convocat acţionarii pentru 19 decembrie pentru a vota dividendele suplimentare din rezultatul reportat.</p>
      <p>La preţurile curente de tranzacţionare, randamentul unui dividend solicitat de FP este de 12%, arată calculele realizate de ZF. De asemenea, compania de stat îşi va anunţa astăzi rezultatele financiare aferente primelor nouă luni din 2019, aşteptările analiştilor fiind pozitive. </p>
    </article>
  </body>
</html>