<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/13/cassazione-condanna-roberto-spada-testata-giornalista-rai/"/>
    <meta property="og:site_name" content="Il Post"/>
    <meta property="article:published_time" content="2019-11-13T22:02:01+00:00"/>
    <meta property="og:title" content="La Cassazione ha confermato la condanna a sei anni per Roberto Spada, che nel 2017 diede una testata a un giornalista della Rai"/>
    <meta property="og:description" content="La Cassazione ha confermato la condanna a sei anni di reclusione per Roberto Spada, l’uomo che nel novembre del 2017 diede una testata al giornalista della Rai Daniele Piervincenzi a Ostia, vicino a Roma. La Cassazione ha accolto le richieste del procuratore generale, respingendo l'appello di Spada e confermando"/>
  </head>
  <body>
    <article>
      <h1>La Cassazione ha confermato la condanna a sei anni per Roberto Spada, che nel 2017 diede una testata a un giornalista della Rai</h1>
      <address>
        <time datetime="2019-11-13T22:02:01+00:00">13 Nov 2019, 22:02</time>
      </address>
      <p>La Cassazione <a href="http://www.ansa.it/lazio/notizie/2019/11/13/troupe-aggredita-da-spadapg-modi-mafia_87c48464-2ab2-44d4-ba18-9c23dc966546.html">ha confermato</a> la condanna a sei anni di reclusione per Roberto Spada, l’uomo che nel novembre del 2017 diede <a href="https://www.ilpost.it/2017/11/08/aggressione-nemo-ostia-spada/">una testata al giornalista della Rai Daniele Piervincenzi</a> a Ostia, vicino a Roma. La Cassazione ha accolto le richieste del procuratore generale, respingendo l’appello di Spada e confermando l’aggravante del metodo mafioso.</p>
      <p>Spada fa parte di una nota famiglia di Ostia che alcuni chiamano “clan” e i cui componenti sono stati più volte condannati per reati come estorsione e minacce con l’aggravante del metodo mafioso. Il video della testata a Piervincenzi e dell’aggressione, che coinvolse anche il cameraman, erano girati moltissimo online e in televisione, e avevano attirato molte attenzioni sugli Spada e su Ostia. Al momento Spada si trova in carcere a Tolmezzo, in provincia di Udine, dopo essere stato condannato all’ergastolo in un altro processo per due omicidi.</p>
    </article>
  </body>
</html>