<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/sud-prodovzhiv-aresht-mineru-mostu-metro-v-kijevi-639785.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T22:28:44+00:00"/>
    <meta property="og:title" content="Суд продовжив арешт «мінеру» мосту Метро в Києві"/>
    <meta property="og:description" content="Підозрюваний перебуватиме під вартою до 12 січня 2020 року"/>
  </head>
  <body>
    <article>
      <h1>Суд продовжив арешт «мінеру» мосту Метро в Києві</h1>
      <address>
        <time datetime="2019-11-13T22:28:44+00:00">13 Nov 2019, 22:28</time>
      </address>
      <h4>Підозрюваний перебуватиме під вартою до 12 січня 2020 року</h4>
      <p>Ветерану АТО Олексію Бельку, який у вересні погрожував підірвати міст Метро у Києві, продовжили строк тримання під вартою.</p>
      <p>Про це у середу повідомляє у Facebook пресслужба столичної прокуратури.</p>
      <p>«За клопотанням столичної прокуратури чоловіку, який 18 вересня 2019 року здійснив неправдиве повідомлення про підготовку вибуху на столичному мосту Метро, продовжили на два місяці запобіжний захід у вигляді тримання під вартою», - йдеться у повідомленні.</p>
      <p>Відповідне рішення ухвалив Дніпровський районний суд м. Києва у середу, 13 листопада. Відомо, що підозрюваний перебуватиме під вартою до 12 січня 2020 року.</p>
      <p>Нагадаємо, 20 вересня Дніпровський районний суд Києва обрав запобіжний захід для ветерана бойових дій на Донбасі Олексія Белька, який погрожував підірвати міст Метро у Києві. Його <a href="https://glavcom.ua/news/belka-yakiy-pogrozhuvav-pidirvati-mist-u-kijevi-vzyali-pid-vartu-626732.html">взяли під варту на 60 діб з можливістю внесення застави у розмірі 288 тисяч гривень.</a></p>
      <p>Як відомо, <a href="https://glavcom.ua/kyiv/news/krim-avakova-belka-hochut-vzyati-na-poruki-shche-dvoje-lyudey-626692.html">Белька були готові взяти на поруки троє людей</a>: волонтерка та депутатка Яна Зінкевич, представник міністра внутрішніх справ Арсена Авакова Андрій Тарасов та командир спецпідрозділу «КОРД» Микола Путій.</p>
      <p>Стало відомо, що Белько з 2014 по 2017 роки <a href="https://glavcom.ua/news/zyavilosya-video-yak-belko-na-mostu-rozstrilyuje-policeyskiy-dron-626759.html">прослужив в АТО снайпером у 8-му полку спеціального призначення Сил спеціальних операцій.</a></p>
      <p>Ексвійськовий підозрюється за ч.2 ст. 259 (завідомо неправдиве повідомлення про мінування), ч. 4 ст. 296 (хуліганство) Кримінального кодексу.</p>
      <p>Йому <a href="https://glavcom.ua/news/prokuratura-prosit-sud-zaareshtuvati-eksviyskovogo-belka-yakiy-pogrozhuvav-pidirvati-mist-metro-v-kijevi-626568.html">загрожує покарання до семи років позбавлення волі.</a></p>
      <p>Нагадаємо, <a href="https://glavcom.ua/kyiv/news/siloviki-zatrimali-minera-mostu-metro-u-kijevi-626203.html">поліція затримала чоловіка</a>, який заблокував міст Метро у Києві та погрожував підірвати його. У спецоперації <a href="https://glavcom.ua/kyiv/news/u-specoperaciji-na-mostu-metro-bulo-zadiyano-blizko-350-silovikiv-626217.html">було задіяно близько 350 силовиків</a>. Чоловік під час перемовин з правоохоронцями<a href="https://glavcom.ua/kyiv/news/stala-vidoma-vimoga-minera-na-mostu-metro-626223.html"> вимагав зустрічі зі своєю дівчиною.</a></p>
      <p>Раніше повідомлялося, що зловмисник, який захопив міст у Києві, відкрив вогонь по бійцях КОРД. Силовики тоді заявили про <a href="https://glavcom.ua/kyiv/news/zagarbnik-mostu-metro-obstrilyav-policiyu-siloviki-gotujetsya-do-shturmu--626202.html">готовність до штурму мосту</a>. </p>
      <blockquote><b>Читайте також: <br/></b>   •  <b><a href="https://glavcom.ua/country/incidents/bez-drugogo-shansu-dolya-minera-mostu-metro-pil-pid-nogami-avakova-629175.html">Без другого шансу. Доля «мінера» мосту Метро - пил під ногами Авакова?</a></b></blockquote>
      <related>
        <a href="https://glavcom.ua/country/society/golova-sbu-ce-ne-vsim-do-vpodobi-ale-sim-kartki-potribno-prodavati-za-pasportom-639703.html"/>
        <a href="https://glavcom.ua/kyiv/news/na-svitanku-na-pishohidniy-mist-u-kijevi-vijihav-avtomobil-foto-639554.html"/>
        <a href="https://glavcom.ua/country/incidents/vokzali-torgovi-centri-i-zhitlovi-budinki-u-harkovi-zaminuvali-54-objekti-639514.html"/>
      </related>
    </article>
  </body>
</html>