<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639872/%D8%A8%D8%B1%D8%AE%DB%8C-%D8%A7%D8%B2-%D8%AC%D9%85%D9%87%D9%88%D8%B1%DB%8C%D8%AE%D9%88%D8%A7%D9%87%D8%A7%D9%86-%D8%A8%D9%87-%D8%B5%D9%81-%D9%85%D8%AE%D8%A7%D9%84%D9%81%D8%A7%D9%86-%D8%AA%D8%B1%D8%A7%D9%85%D9%BE-%D9%BE%DB%8C%D9%88%D8%B3%D8%AA%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-13T22:38:00+00:00"/>
    <meta property="og:title" content="برخی از جمهوریخواهان به صف مخالفان ترامپ پیوستند"/>
    <meta property="og:description" content="جلسات علنی استیضاح رئیس جمهور آمریکا در حالی آغاز می‌شود که تعدادی از مقام‎های حزب جمهوریخواه از سایر اعضای این حزب درخواست کرده‌اند تا ..."/>
  </head>
  <body>
    <article>
      <h1>
        <a href="https://www.bultannews.com/fa/news/639872/%D8%A8%D8%B1%D8%AE%DB%8C-%D8%A7%D8%B2-%D8%AC%D9%85%D9%87%D9%88%D8%B1%DB%8C%D8%AE%D9%88%D8%A7%D9%87%D8%A7%D9%86-%D8%A8%D9%87-%D8%B5%D9%81-%D9%85%D8%AE%D8%A7%D9%84%D9%81%D8%A7%D9%86-%D8%AA%D8%B1%D8%A7%D9%85%D9%BE-%D9%BE%DB%8C%D9%88%D8%B3%D8%AA%D9%86%D8%AF">برخی از جمهوریخواهان به صف مخالفان ترامپ پیوستند</a>
      </h1>
      <h2>جلسات علنی استیضاح رئیس جمهور آمریکا در حالی آغاز می‌شود که تعدادی از مقام‎های حزب جمهوریخواه از سایر اعضای این حزب درخواست کرده‌اند تا ...</h2>
      <address><time datetime="2019-11-13T22:38:00+00:00">13 Nov 2019, 22:38</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، جلسات علنی استماع مجلس نمایندگان<b> آمریکا</b> در چارچوب تحقیقات برای <b>استیضاح</b> دونالد ترامپ از روز چهارشنبه به وقت محلی آمریکا آغاز خواهد شد.</p>
      <p>این جلسات در حالی آغاز می‌شود که برخی مقام‎های حزب جمهوریخواه از هم حزبی‌های خود درخواست کرده‎اند تا در نشست‌های استماع مجلس نمایندگان از قانون اساسی این کشور حمایت کنند.</p>
      <p>این گروه از جمهوریخواهان عضو گروهی موسوم به «حاکمیت قانون اساسی» آمریکا هستند.</p>
      <p>این افراد از اعضای حزب جمهوریخواه خواستار شده‌اند تا درجلسات استماع در راستای دفاع از قانون اساسی آمریکا، با ترامپ مخالفت کنند.</p>
      <p>در همین حال روزنامه «واشنگتن پست» به مقل از ۳ منبع آگاه گزارش داد که دونالد ترامپ از عملکرد رئیس کارکنان کاخ سفید در ارتباط با موضوع استیضاح ناراضی بوده و او را تهدید به اخراج کرده است.</p>
      <p>در این نشست خبری میک مولوینی اعمال فشار دونالد ترامپ بر رئیس جمهور اوکراین با هدف وادار کردن این کشور برای انجام تحقیقات درباره «جو بایدن» تایید کرده بود.</p>
      <p>منابع آگاه می‌گویند که ترامپ از نشست خبری مولوینی در خصوص موضوع استیضاح ابراز ناخرسندی کرده است.</p>
      <p>براساس برنامه اعلام شده توسط کمیته اطلاعات مجلس نمایندگان، هفته آینده ۸ شاهد برای ادای شهادت در این نهاد حاضر خواهند شد. برخی از شهود حاضر در فهرست، پیشتر پشت در‌های بسته شهادت داده بودند.</p>
    </article>
  </body>
</html>