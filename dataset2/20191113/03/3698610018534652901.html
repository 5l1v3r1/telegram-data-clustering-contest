<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/bayden-bude-prodovzhuvati-prezidentsku-gonku-vsuperech-usomu-329448_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T03:28:00+00:00"/>
    <meta property="og:title" content="Байден буде продовжувати президентську гонку всупереч усьому"/>
    <meta property="og:description" content="Байден прекрасно розуміє, що його кандидатура не влаштовує не тільки суперника - Трампа, але і Путіна"/>
  </head>
  <body>
    <article>
      <h1>Байден буде продовжувати президентську гонку всупереч усьому</h1>
      <h2>Байден прекрасно розуміє, що його кандидатура не влаштовує не тільки суперника - Трампа, але і Путіна</h2>
      <address>
        <time datetime="2019-11-13T03:28:00+00:00">13 Nov 2019, 03:28</time>
      </address>
      <p>Незважаючи на всі скандали і складності виборної кампанії, екс-віце-президент США, демократ Джо Байден заявив, що у будь-якому разі буде брати участь у передвиборних перегонах за посаду президента.</p>
      <p>"За останні пару тижнів я зрозумів дві речі. Перша — те, що Путін не хоче, щоб я був президентом. І друга – те, що цей хлопець, Трамп, не хоче, щоб я був кандидатом (в президенти — ред.). Але я кажу їм, що я піду (буду брати участь у виборах — ред.)", – цитує видання The Hill слова Байдена, передає Сьогодні.</p>
      <p>Раніше повідомлялося, що комітети палати представників США в ході розслідування, намагаються з'ясувати, чи була <a href="https://dt.ua/WORLD/zelenskiy-buv-gotoviy-obminyati-informaciyu-pro-baydena-na-viyskovu-dopomogu-nyt-328887_.html"><b>домовленість між Вашингтоном і Києвом</b></a> організувати візит президента України Володимира Зеленського в Білий дім в обмін на розслідування стосовно одного з ймовірних конкурентів Трампа на виборах Джо Байдена і його сина. Цю умову конгресмени в своєму розслідуванні називають "послуга за послугу".</p>
      <p>12 листопада, у США опублікували<a href="https://dt.ua/WORLD/respublikanci-opublikuvali-memorandum-zahistu-trampa-329397_.html"><b> меморандум на захист глави Білого дому,</b></a> підготовлений законодавцями-республіканцями, які беруть участь у розслідуванні імпічменту американського лідера. Документ був розісланий прихильниками Трампа всіма трьома комітетами Палати представників.</p>
      <p>31 жовтня <b><a href="https://dt.ua/WORLD/u-ssha-zatverdili-proceduru-impichmentu-trampa-328028_.html">Палата представників проголосувала за процедуру імпічменту</a></b>, визначивши порядок публічних слухань, допиту свідків, права й обов'язки учасників процесу. Резолюцію підтримали 232 конгресмени, 196 – голосували проти.</p>
      <p>Детальніше про ситуацію читайте у статті Олександра Хари <a href="https://dt.ua/international/impichment-mayzhe-oficiyno-328209_.html"><b>"Імпічмент. Майже офіційно"</b></a> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3d3dy5zZWdvZG55YS51YS8=">Сегодня</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>