<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-chennai-super-kings-to-release-ambati-rayudu-kedar-jadhav-murali-vijay-shardul-thakur-and-karn-sharma-ipl-2020-auction-date-2846591.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-13T03:48:00+00:00"/>
    <meta property="og:title" content="IPL 2020: CSK से आउट हो सकते हैं ये पांच बड़े नाम, रायुडू और जाधव भी लिस्ट में शामिल"/>
    <meta property="og:description" content="इंडियन प्रीमियर लीग (आईपीएल) इतिहास की सबसे सफल फ्रेंचाइजी टीमों में शुमार चेन्नई सुपर किंग्स जल्द ही अपने कुछ खिलाड़ियों को रिलीज कर सकता है। हर आईपीएल सीजन के बाद प्रोटोकॉल के मुताबिक हर टीम को ऐसे..."/>
  </head>
  <body>
    <article>
      <h1>IPL 2020: CSK से आउट हो सकते हैं ये पांच बड़े नाम, रायुडू और जाधव भी लिस्ट में शामिल</h1>
      <address><time datetime="2019-11-13T03:48:00+00:00">13 Nov 2019, 03:48</time> by <a rel="author">लाइव हिन्दुस्तान टीम,नई दिल्ली</a></address>
      <p>इंडियन प्रीमियर लीग (आईपीएल) इतिहास की सबसे सफल फ्रेंचाइजी टीमों में शुमार चेन्नई सुपर किंग्स जल्द ही अपने कुछ खिलाड़ियों को रिलीज कर सकता है। हर आईपीएल सीजन के बाद प्रोटोकॉल के मुताबिक हर टीम को ऐसे खिलाड़ियों की लिस्ट सौंपनी होती है, जिसे वो टीम से जाने देना चाहते हैं। आने वाले सीजन के लिए अब चेन्नई सुपर किंग्स में कुछ बड़े बदलाव देखने को मिल सकते हैं। केदार जाधव, अंबाती रायुडू और मुरली विजय कुछ ऐसे नाम हैं, जिन्हें चेन्नई सुपर किंग्स रिलीज कर सकता है।</p>
      <p>
        <b>अंबाती रायुडू ने 2018 में टीम को बनाया था चैंपियन</b>
      </p>
      <p>2018 आईपीएल सीजन में दो साल के बैन के बाद वापसी करने वाली चेन्नई सुपर किंग्स की टीम ने खिताब अपने नाम किया था, जबकि 2019 आईपीएल में टीम उप-विजेता रही। रायुडू ने 2018 आईपीएल सीजन में चेन्नई सुपर चैंपियंस को चैंपियन बनाने में अहम भूमिका निभाई थी। My Khel की रिपोर्ट के मुताबिक चेन्नई सुपर किंग्स ने रायुडू को ड्रॉप करने का फैसला कर लिया है। इसके अलावा केदार जाधव और मुरली विजय को भी ऑक्शन पूल में जाने के लिए कहा जा सकता है।</p>
      <h3>
        <a href="https://www.livehindustan.com/cricket/story-ind-vs-ban-day-night-test-match-time-revised-here-are-new-timing-for-india-vs-bangladesh-2nd-test-match-2845587.html">कोलकाता में होने वाला डे-नाइट टेस्ट मैच जानिए कितने बजे से कितने बजे तक खेला जाएगा</a>
      </h3>
      <h3>
        <a href="https://www.livehindustan.com/cricket/story-syed-mushtaq-ali-trophy-2019-20-deepak-chahar-claimed-2nd-hat-trick-in-three-days-vidharbha-vs-rajastha-match-2845325.html">करीब 40 घंटे के अंदर दीपक चाहर ने ली दूसरी हैट्रिक, जानिए कब, कहां और किस मैच में</a>
      </h3>
      <p>
        <b>14 नवंबर को होगा फैसला</b>
      </p>
      <p>सभी फ्रेंचाइजी टीमों को अपनी ये लिस्ट 14 नवंबर यानी कि गुरुवार तक सौंपनी है। इन तीन के अलावा कर्ण शर्मा और शार्दुल ठाकुर को भी बाहर का रास्ता दिखाया जा सकता है। ठाकुर ने पिछले सीजन में काफी रन खर्चे थे, जबकि कर्ण शर्मा को प्लेइंग XI में जगह बनाने के लिए काफी मशक्कत करनी पड़ी थी। इमरान ताहिर की मौजूदगी में कर्ण शर्मा का टीम में चुने जाना काफी मुश्किल हो गया था। इन खिलाड़ियों को ऑक्शन में दोबारा खरीदा जा सकता है। कर्ण शर्मा 5 करोड़ रुपये में बिके थे, जबकि शार्दुल ठाकुर पर फ्रेंचाइजी टीम ने 2 करोड़ रुपये खर्चे थे। अब देखना होगा कि चेन्नई सुपर किंग्स की टीम किसे-किसे टीम से OUT करती है।</p>
    </article>
  </body>
</html>