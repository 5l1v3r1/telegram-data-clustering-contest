<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/23-dni-masovih-zavorushen-u-boliviji-zaginuli-semero-lyudey-novini-svitu-50053194.html"/>
    <meta property="og:site_name" content="НВ"/>
    <meta property="article:published_time" content="2019-11-13T03:29:00+00:00"/>
    <meta property="og:title" content="У Болівії за 23 дні масових заворушень загинули семеро людей"/>
    <meta property="og:description" content="За 23 дні масових заворушень у Болівії загинули семеро людей."/>
  </head>
  <body>
    <article>
      <h1>У Болівії за 23 дні масових заворушень загинули семеро людей</h1>
      <h2>За 23 дні масових заворушень у Болівії загинули семеро людей.</h2>
      <address>
        <time datetime="2019-11-13T03:29:00+00:00">13 Nov 2019, 03:29</time>
      </address>
      <p>Про це заявив генеральний прокурор країни Хуан Ланчіпа, повідомляє <a href="https://www.eldeber.com.bo/156409_la-fiscalia-informa-que-se-registraron-siete-muertos-durante-los-conflictos-en-el-pais">El Deber</a>.</p>
      <p>За даними відомства, дві людини загинули в Ла-Пасі, дві - у Санта-Крусі і три — у Кочабамба. Відзначається, що більшість із них загинули у результаті вогнепального поранення.</p>
      <p>«Усі ці випадки будуть розслідуватися до тих пір, поки не буде встановлена правда, і автори не будуть покарані відповідно до закону. Ми також закликаємо населення відновити спокій. Ми сподіваємося, що ці події в нашому суспільстві більше не повторяться», — цитує видання слова Ланчіпи.</p>
      <p>Протести в Болівії роз почалися в кінці жовтня після президентських виборів. Вищий виборчий суд Болівії, що виконує функції виборчої комісії, оголосив, що після підрахунку 99,9% голосів Ево Моралес перемагає в першому турі президентських виборів.</p>
      <p>В ЄС заявили про необхідність провести другий тур, щоб відновити довіру і забезпечити дотримання демократичного вибору. Із закликами провести другий тур також виступили США і країни Латинської Америки.</p>
      <p>Моралес заявив, що за протестами стоять «незадоволені праві сили», які користуються міжнародною підтримкою.</p>
      <p>8 листопада до протестів приєдналися поліцейські в декількох містах країни.</p>
      <p>Під тиском масових акцій протесту лідер Болівії <a href="https://nv.ua/ukr/world/countries/prezident-boliviji-ogolosiv-pro-provedennya-novih-viboriv-50052677.html">Ево Моралес погодився оголосити дострокові президентські вибори</a>.</p>
      <p>Крім того, <a href="https://nv.ua/ukr/world/countries/vishche-kerivnictvo-boliviji-pishlo-u-vidstavku-vidaniy-order-na-aresht-moralesa-novini-svitu-50052722.html">пішов у відставку все вище керівництво країни.</a></p>
    </article>
  </body>
</html>