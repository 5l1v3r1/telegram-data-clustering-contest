<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/13/7231793/"/>
    <meta property="og:site_name" content="Українська правда"/>
    <meta property="article:published_time" content="2019-11-13T00:30:23+00:00"/>
    <meta property="og:title" content="Сподіваємось на швидкий результат – Місія МВФ про візит в Україну"/>
    <meta property="og:description" content="Директор управління МВФ з питань Європи Пол Томсен розповів, що фонд сподівається на досягнення швидкого результату у перемовинах з українським керівництвом."/>
  </head>
  <body>
    <article>
      <h1>Сподіваємось на швидкий результат – Місія МВФ про візит в Україну</h1>
      <address>
        <time datetime="2019-11-13T00:30:23+00:00">13 Nov 2019, 00:30</time>
      </address>
      <p>Директор управління МВФ з питань Європи Пол Томсен розповів, що фонд сподівається на досягнення швидкого результату у перемовинах з українським керівництвом.</p>
      <p><b>Джерело:</b> інтерв’ю Томсена для  "<a href="https://ukrainian.voanews.com/a/perehovory-mvf-ukraina/5162886.html">Голос Америки</a>"</p>
      <p><b>Пряма мова:</b> "Сподіваюсь, досягнемо швидкого результату. Хоча прогрес обнадійливий, залишаються деякі невирішені питання. Давайте побачимо."</p>
      <p><b>Деталі: </b>Представник МВФ підкреслив, що Україна досягла прогресу у питанні очищення банківського сектору, стабілізації макроекономіки, фіскальній та монетарній політиці.</p>
      <p>Томсен висловив розчарування у питанні подолання корупції в Україні та державного управління. Він вважає, що новий уряд має краще працювати у цьому напрямку.</p>
      <p>За його словами, важливим є "зберегти незалежність центрального банку, досягти прогресу у фінансовому секторі, продовжити бюджетну консолідацію.</p>
      <p>
        <b>Нагадаємо:</b>
      </p>
      <ul>
        <li>Напередодні міністерка фінансів Оксана Маркарова <a href="https://www.epravda.com.ua/news/2019/11/12/653629/">повідомила</a>, що місія Міжнародного валютного фонду почне працювати в Україні у четвер, 14 листопада.</li>
      </ul>
      <footer>Ольга Гетьманець, УП</footer>
      <related>
        <a href="https://www.epravda.com.ua/news/2019/11/12/653629/"/>
        <a href="https://www.epravda.com.ua/news/2019/10/24/652926/"/>
        <a href="https://www.epravda.com.ua/news/2019/10/21/652778/"/>
      </related>
    </article>
  </body>
</html>