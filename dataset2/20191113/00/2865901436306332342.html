<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/reakcija-s-malog-kalemegdana-nemamo-bat-ni-zaostala-dugovanja-mozemo-da-dovodimo-igrace/342371"/>
    <meta property="og:site_name" content="MozzartSport"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Reakcija s Malog Kalemegdana: Nemamo BAT, ni zaostala dugovanja, možemo da dovodimo igrače"/>
    <meta property="og:description" content="Crvena zvezda o spekulacijama da je pod suspenzijom"/>
  </head>
  <body>
    <article>
      <h1>Reakcija s Malog Kalemegdana: Nemamo BAT, ni zaostala dugovanja, možemo da dovodimo igrače</h1>
      <h2>Crvena zvezda o spekulacijama da je pod suspenzijom</h2>
      <address>
        <time datetime="2019-11-13T00:00:00+00:00">13 Nov 2019</time>
      </address>
      <p><b>Poslednjih dana u srpskoj košarkaškoj javnosti počele su da kruže priče o tome da Crvena zvezda ima aktiviran <i>BAT</i>, odnosno suspenziju registrovanja novih igrača zbog neisplaćenih dugovanja prema bivšim igračima</b>.</p>
      <p>U centru pažnje bila su navodna dugovanja crveno-belih prema <b>Nemanji Dangubiću</b> i <b>Stefanu Jankoviću</b>, zbog čega su na Malom Kalemegdanu bili prinuđeni da reaguju i demantuju glasine. <br/><b>“Povodom glasina i spekulacija koje su se pojavile prethodnih dana, da KK Crvena zvezda mts ima navodna zaostala dugovanja i neregulisane obaveze prema pojedinim igračima i zabranu dovođenja igrača (BAT) brojnim novinarima je prezentovano pismo potpisano od generalnog sekretara FIBA Andreasa Zagklisa </b>(datum 13.11.2019.godine)<b> koje je stiglo na adresu našeg kluba, u kome se jasno navodi da KK Crvena zvezda mts nema zabranu dovođenja igrača, niti bilo kakvih neregulisanih obaveza”</b>, stoji u kratkom saopštenju Crvene zvezde.</p>
      <p>Kako je naglašeno iz kluba, Crvena zvezda ne bi mogla da se takmiči u Evroligi da ima zaostala dugovanja prema igračima zbog oštrog pravilnika finansijskog fer-pleja. </p>
      <p>U prevodu - Crvena zvezda može da dovodi i registruje nove igrače. A, da li će to učiniti, ostaje da vidimo...</p>
      <figure>
        <img src="https://mozzartsport.com/upload/CKEditor/09.11.2019/75567311_462241174430594_6716430163397050368_n.jpg"/>
      </figure>
      <p><b>Foto</b>: <i>Mozzart Sport</i></p>
    </article>
  </body>
</html>