<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/asociatia-romana-a-mazaginelor-online-vanzarile-de-black-friday-vor-creste-cu-20-anul-acesta-18578392"/>
    <meta property="og:site_name" content="BusinessMagazin"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Asociaţia Română a Mazaginelor Online: Vânzările de Black Friday vor creşte cu 20% anul acesta"/>
    <meta property="og:description" content="Achiziţiile realizate online vor creşte cu 20% anul acesta de Black Friday, potrivit estimărilor magazinelor ce fac parte din Asociaţia Română a Mazaginelor Online (ARMO), se arată într-un comunicat remis MEDIAFAX."/>
  </head>
  <body>
    <article>
      <h1>Asociaţia Română a Mazaginelor Online: Vânzările de Black Friday vor creşte cu 20% anul acesta</h1>
      <address><time datetime="2019-11-13T00:00:00+00:00">13 Nov 2019</time> by <a rel="author" href="https://www.businessmagazin.ro/autor/teona-tomoiaga" target="_blank">Teona Tomoiaga</a></address>
      <h3>Asociaţia Română a Mazaginelor Online: Vânzările de Black Friday vor creşte cu 20% anul acesta</h3>
      <p>Achiziţiile realizate online vor creşte cu 20% anul acesta de Black Friday, potrivit estimărilor magazinelor ce fac parte din Asociaţia Română a Mazaginelor Online (ARMO), se arată într-un comunicat remis MEDIAFAX.</p>
      <p>„Black Friday este un eveniment care atrage de fiecare dată noi clienţi care fac prima comandă online. Anul acesta, ne aşteptăm la o creştere semnificativă a numărului celor din zona rurală, astfel încât 30% dintre comenzi ar putea merge către aceasta. În plus, peste 70% dintre comenzile din zona rurală vor veni de pe mobil, având în vedere faptul că satele şi comunele României sunt legate la internet prin mobile,” a declarat Florinel Chiş, director executiv ARMO, citat în comunicat.</p>
      <p>Conform ARMO, Fashion-Up propune clienţilor, anul acesta, o selecţie de peste 100.000 de produse la cele mai mici preţuri din an, articole de la 1.000 de branduri, dar şi produse din colecţiile designerilor români.</p>
      <p>Pentru Black Friday, Elefant.ro a pregătit o ofertă în care a inclus peste 100.000 de produse. „Estimăm că la finalul săptămânii vom avea de livrat jumătate de milion de cărţi, 100.000 de parfumuri şi alte sute de mii de articole. Ambele evenimente de shopping vor fi comunicate exclusiv în mediile digitale şi ne vor aduce o creştere de minimum 35% faţă de anul trecut. Acesta este pariul nostru în 2019”, a precizat Radu Meteş, Head of Marketing la elefant.ro, relatează sursa precizată.</p>
      <p>Totodată, AVstore promite, de Black Friday, cele mai bune preţuri din an şi un timp de livrare scurt. Printre cele mai căutate branduri din această perioadă se numără SENNHEISER, SONY, Bang &amp; Olufsen, KEF sau BOSE, arată estimările experţilor.</p>
      <p>Citiţi mai multe pe <a href="http://www.zf.ro/">www.zf.ro</a>. </p>
    </article>
  </body>
</html>