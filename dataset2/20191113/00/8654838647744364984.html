<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/facebook-pay-annunciato-pagamenti-unificati-whatsapp-instagram-facebook.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Facebook Pay annunciato: pagamenti unificati tra WhatsApp, Instagram e Facebook"/>
    <meta property="og:description" content="Il sistema di pagamento unificato di Mark Zuckerberg è realtà: Facebook Pay sbarca su Facebook, WhatsApp ed Instagram, ecco come funziona.. Il sistema di pagamento unificato anticipato diversi mes..."/>
  </head>
  <body>
    <article>
      <h1>Facebook Pay annunciato: pagamenti unificati tra WhatsApp, Instagram e Facebook</h1>
      <h2>Il sistema di pagamento unificato di Mark Zuckerberg è realtà: Facebook Pay sbarca su Facebook, WhatsApp ed Instagram, ecco come funziona.</h2>
      <address><time datetime="2019-11-13T00:00:00+00:00">13 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Il <b>sistema di pagamento unificato</b> anticipato diversi mesi fa da Mark Zuckerberg è finalmente realtà: in queste ore Facebook annuncia la nascita di <b>Facebook Pay</b>, "un'esperienza di pagamento comoda, sicura e coerente su Facebook, Messenger, Instagram e WhatsApp". <br/><b>Come funziona Facebook Pay</b>? Presto detto: permette di fare acquisti, effettuare donazioni o semplicemente trasferire denaro ai propri amici tramite l'App di <a href="https://multiplayer.it/notizie/facebook-ora-chiama-facebook.html">Facebook</a>; tuttavia il sistema unificato interagirà anche con <b>WhatsApp</b> ed <b>Instagram</b>. Facebook Pay supporta la maggior parte delle carte di credito e di debito, nonché PayPal; non è legato in alcun modo a Calibra Wallet, il portafoglio virtuale di Libra, almeno per il momento. Attualmente il servizio è già disponibile negli Stati Uniti, ma chiaramente nel prossimo futuro arriverà anche in altri paesi del mondo, presumibilmente anche in Europa ed Italia. <br/>Vediamo intanto <b>cosa si può fare con Facebook Pay</b>:</p>
      <ul>
        <li>Aggiungere Facebook Pay come metodo di pagamento preferito solo una volta per poi utilizzarlo in tutte le app Facebook senza essere costretti a reinserirlo volta per volta</li>
        <li>Scegliere in quale app usare Facebook Pay e in quale no - es. solo per WhatsApp e non anche per Messenger</li>
        <li>Visualizzare la cronologia dei pagamenti, gestire i metodi di pagamento e aggiornare le impostazioni da un'unica sezione</li>
        <li>Ottenere supporto in tempo reale tramite chat: il servizio sarà attivato negli Stati Uniti e raggiungerà successivamente altri mercati</li>
        <li>Comprendere immediatamente quali servizi di pagamento sono parte di WhatsApp</li>
      </ul>
      <figure>
        <img src="https://multiplayer.net-cdn.it/thumbs/images/2019/11/13/facebook-pay-2_jpg_1400x0_q85.jpg"/>
      </figure>
      <ul>
        <li>
          <a href="https://www.hdblog.it/mobile/articoli/n512464/facebook-pay-pagamenti-whatsapp-instagram/">Fonte</a>
        </li>
      </ul>
    </article>
  </body>
</html>