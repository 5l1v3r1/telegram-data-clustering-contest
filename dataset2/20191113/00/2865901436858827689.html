<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/zvezda-dobila-najboljeg-igraca-graficara-gavric-potpisao-do-2023/342388"/>
    <meta property="og:site_name" content="MozzartSport"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Zvezda dobila najboljeg igrača Grafičara: Gavrić potpisao do 2023."/>
    <meta property="og:description" content="Momak iz Bijeljine od januara sa prvim imom"/>
  </head>
  <body>
    <article>
      <h1>Zvezda dobila najboljeg igrača Grafičara: Gavrić potpisao do 2023.</h1>
      <h2>Momak iz Bijeljine od januara sa prvim imom</h2>
      <address>
        <time datetime="2019-11-13T00:00:00+00:00">13 Nov 2019</time>
      </address>
      <p>Bilo je malih natezanja, malo i nervoze, ali Crvena zvezda je uspela da produži saradnju sa <b>Željkom Gavrićem</b> do 2023. godine, vezistom koji u jesenjoj polusezoni bio najbolji igrač Grafičara.  </p>
      <p>Momak iz Bijeljine, rođen 2000. godine, spada u red najtalentovanijih igrača iz omladinske škole. Imao je brzo privikavanje na zahteve seniorskog fudbala, pošto je u jesenjoj sezoni postigao sedam golova za Zvezdinu filijalu i upisao četiri asistencije. Bio je to dovoljan signal da čelnici Crvene zvezde levokrilnom vezisti ponude nastavak saradnje.</p>
      <p>Pregovori nisu bili glatki, ali je Gavrić na kraju krenuo stopama ispisnika i talentovanog štopera Strahinje Erakovića. Njih dvojica su odavno projektovani kao igrači koji bi trebalo da budu prekomandovani u prvi tim.</p>
      <p>Obojica imaju iskustvo treniranja sa prvim timom. Očekuje se da na proleće imaju značajniju ulogu i mesto u rotaciji. Ipak, da bi Gavrić bio isforsiran potrebno je da se rasčisti gužva na poziciji levog krila. To mesto trenutno pokrivaju Simić, Jevtović, Van La Para, po potrebi Ben i Garsija.<br/>„<b>Presrećan sam što sam produžio ugovor sa klubom u kojem sam ponikao. Nastavak saradnje je znak da u klubu veruju u mene i veoma sam srećan zbog toga. Ponosan sam na sebe, jer je ovo nešto o čemu sam maštao od malih nogu. Nastaviću vredno da treniram i nadam se da će uskoro stići poziv Vladana Milojevića i prekomanda u seniorsku ekipu Crvene zvezde“,</b> poručio je Gavrić.</p>
    </article>
  </body>
</html>