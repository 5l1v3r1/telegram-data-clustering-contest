<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698114/%D8%AA%D9%88%D9%82%DB%8C%D9%81-30-%D8%AE%D9%88%D8%AF%D8%B1%D9%88-%D9%81%D8%A7%D9%82%D8%AF-%D9%BE%D9%84%D8%A7%DA%A9-%D8%AF%D8%B1-%D9%85%D9%87%D8%A7%D8%A8%D8%A7%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="توقیف 30 خودرو فاقد پلاک در مهاباد"/>
    <meta property="og:description" content="فرمانده انتظامی مهاباد آذربایجان غربی گفت: ۳۰ خودرو بدون پلاک طی ۲۴ ساعت گذشته توسط ماموران راهنمایی و رانندگی این شهرستان توقیف و روانه پارکینگ شده است."/>
  </head>
  <body>
    <article>
      <h1>توقیف 30 خودرو فاقد پلاک در مهاباد</h1>
      <address><time datetime="2019-11-13T00:00:00+00:00">13 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/22/1036542_236.jpg"/>
      </figure>
      <p>فرمانده انتظامی مهاباد آذربایجان غربی گفت: ۳۰ خودرو بدون پلاک طی ۲۴ ساعت گذشته توسط ماموران راهنمایی و رانندگی این شهرستان توقیف و روانه پارکینگ شده است.</p>
      <p>سرهنگ برزو تجاری روز چهارشنبه در گفت و گو با ایرنا افزود: عوامل انتظامی این شهرستان این تعداد خودرو را با اجرای طرح مبارزه با خودروهای بدون پلاک و پلاک مخدوش توقیف کردند و صاحبان این وسایط نقلیه پس از اعمال قانون و تشکیل پرونده به مراجع قضایی معرفی شدند.</p>
      <p>وی همچنین از همه شهروندان خواست در صورت مشاهده هرگونه وسیله نقلیه بدون پلاک و پلاک مخدوش با مرکز فوریت‌های پلیسی ۱۱۰ تماس بگیرند تا از تردد اینگونه خودروها در سطح شهرستان به علت ضرر رساندن به جان و مال شهروندان جلوگیری شود.</p>
      <p>وی بیان کرد: برابر ماده ۲ آیین‌نامه راهنمایی و رانندگی هر وسیله نقلیه موتوری و غیرموتوری و یدک متصل که در راه‌ها حرکت می‌کند باید دارای پلاک باشد و رانندگی با وسیله نقلیه‌ای که شماره یا پلاک نداشته یا دارای شماره یا پلاک غیرمجاز باشد، ممنوع است.</p>
      <p>سرهنگ تجاری افزود: پلاک خودروهای نو نیز باید قبل از خروج از نمایندگی نصب شده باشد.</p>
      <p>فرمانده انتظامی مهاباد تاکید کرد: مخدوش کردن پلاک هم اقدامی مجرمانه است و برابر قانون ۶ ماه تا یکسال زندان خواهد داشت و در این خصوص نیز برخوردها بدون اغماض خواهد بود.</p>
      <p>طرح توقیف خودروهای بدون پلاک، پلاک مخدوش و دارای شیشه دودی در شهرستان مهاباد همچنان دارد.</p>
      <p>این شهرستان ۲۳۷ هزار نفری دارای بیش از ۱۵۰ هزار دستگاه خودرو است.</p>
    </article>
  </body>
</html>