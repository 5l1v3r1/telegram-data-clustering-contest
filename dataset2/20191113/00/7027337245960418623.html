<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698155/5-%D9%85%D8%B4%DA%A9%D9%84-%D9%81%D9%86%DB%8C-%DA%A9%D9%87-%D9%85%D9%88%D8%AC%D8%A8-%DA%A9%D8%A7%D9%87%D8%B4-%D9%82%DB%8C%D9%85%D8%AA-%D8%AE%D9%88%D8%AF%D8%B1%D9%88-%D9%85%DB%8C-%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="5 مشکل فنی که موجب کاهش قیمت خودرو می شود"/>
    <meta property="og:description" content="در این مطلب 5 مشکل فنی اساسی که می‌توان گفت بیشترین تاثیر را در سالم بودن خودرو ایفا کرده و می توانند نقش بالایی در تعیین قیمت خودرو کارکرده داشته باشند را مورد بررسی قرار می دهیم."/>
  </head>
  <body>
    <article>
      <h1>5 مشکل فنی که موجب کاهش قیمت خودرو می شود</h1>
      <address><time datetime="2019-11-13T00:00:00+00:00">13 Nov 2019</time> by <a rel="author">عصر ايران</a></address>
      <p>
        <b>در این مطلب 5 مشکل فنی اساسی که می‌توان گفت بیشترین تاثیر را در سالم بودن خودرو ایفا کرده و می توانند نقش بالایی در تعیین قیمت خودرو کارکرده داشته باشند را مورد بررسی قرار می دهیم.</b>
      </p>
      <p>خرید خودرو کارکرده این روزها یکی از دشوارترین خریدها است که با توجه به ماهیت خودرو و پیچیدگی ذاتی آن  امکان وجود ایرادات مختلفی در سیستم های گوناگون خودرو وجود دارد که برخی از آنها قابل رویت و برخی دیگر نیز پنهان از نظر بوده و ممکن است در آینده مشکلات بسیاری را برای مالک خودرو به وجود بیاورند</p>
      <p>به گزارش عصر ایران در این مطلب 5 مشکل فنی اساسی که می‌توان گفت بیشترین تاثیر را در سالم بودن خودرو ایفا کرده و می توانند نقش بالایی در تعیین قیمت خودرو کارکرده داشته باشند را مورد بررسی قرار می دهیم.</p>
      <p>روغن سوزی</p>
      <p> به گزارش همراه مکانیک بعنوان اولین مشکل فنی که موجب افت قیمت خودرو می شود می توان به روغن سوزی خودرو اشاره کرد که با نشانه هایی همچون خروج دود آبی رنگ و یا دود سیاه از اگزوز خودرو می تواند همراه باشد. شاید خروج دود از اگزوز یک خودرو حتی به قدری کم باشد که به راحتی نتوان این موضوع را فهمید.</p>
      <figure>
        <img src="https://cdn.asriran.com/files/fa/news/1398/8/22/1036673_210.jpg"/>
      </figure>
      <p>اما از آنجایی که دلایل این اتفاق در خودرو می تواند گویای یک ایراد مهم در موتور خودرو باشد، لازم است که در هنگام خرید خودرو کارکرده این موضوع را با دقت بررسی کرد.</p>
      <p>این ایراد از آنجایی مهم است که دلایل بروز این مشکل می تواند مربوط به خرابی رینگ های دور پیستون، پیستون ها و یا واشر سرسیلندر باشد.</p>
      <p>بدلیل هزینه‌های ناشی از برطرف کردن این مشکل در خودرو و تعمیر و تعویض قطعات مورد نیاز، وجود این مشکل در خودرو می تواند تاثیر زیادی در کاهش قیمت آن داشته باشد.</p>
      <p>ایراد در شاسی خودرو</p>
      <p>یکی دیگر از ایرادات اساسی در یک خودرو که می تواند موجب کاهش قیمت آن هنگام فروش شود مشکلات مربوط به شاسی خودرو می باشد. که می تواند به صورت شکستگی و ترک در قسمت هایی از شاسی و یا تغییر شکل در اثر ضربه یا تصادف اشاره کرد.</p>
      <p>از آنجایی که بیشتر وزن و فشار اتاق خودرو بر روی شاسی قرار می گیرد و تاثیر شاسی بر روی قسمت های مختلف خودرو همچون سیستم تعلیق و فرمان و ترمز ها بسیار زیاد است، ممکن است برخی از ایرادات و مشکلات موجود بر روی شاسی یک خودروی کارکرده به راحتی قابل حل نباشد و این مشکل بر روی سایر سیستم های خودرو نیز تاثیر بگذارد.</p>
      <figure>
        <img src="https://cdn.asriran.com/files/fa/news/1398/8/22/1036674_632.jpg"/>
      </figure>
      <p>نکته‌ای که در این بین نهفته است مشکلات مربوط به شاسی خودرو به دلیل قرارگیری آن در قسمت هایی به دور از دید، در اغلب موارد نادیده باقی می‌ماند و همین امر سبب می شود که خودرو در آینده با مشکلات دیگری مواجه شود.</p>
      <p>به همین دلایل وجود عیب و نقص در شاسی خودرو موجب می شود تا خودرو کارکرده تا حد زیادی پایین تر از قیمت نمونه استاندارد و سالم خود قیمت گذاری شود.</p>
      <p>لاستیک سایی</p>
      <p>در هنگام بررسی خودرو کارکرده برای خرید، با توجه و دقت به لاستیک‌های خودرو می توان از وضعیت جلوبندی خودرو مطلع شد. در صورتی که لاستیک های خودرو دچار ساییدگی های نامتقارن و نامنظم شده باشند، ممکن است سیستم تعلیق و یا جلوبندی خودرو دچار مشکل باشد که یک ایراد و مشکل اساسی محسوب می شود که تاثیرات زیادی نیز در حرکت،کنترل و تعادل خودرو دارد.</p>
      <figure>
        <img src="https://cdn.asriran.com/files/fa/news/1398/8/22/1036675_474.jpg"/>
      </figure>
      <p>این امر می‌تواند هزینه‌های بالایی را برای تعمیر و برطرف کردن مشکل در پی داشته باشد. از این رو با توجه به اساسی بودن این ایراد در خودرو وجود آن می‌تواند موجب کاهش قیمت یک خودرو کارکرده در هنگام فروش شود.<br/> روشن</p>
      <p>بودن چراغ چک</p>
      <p>چراغ چک در خودرو یکی از هشدارهای مهم در پشت آمپر می باشد. هنگامی که این چراغ در خودرو روشن شود حکایت از وجود یک ایراد مهم در خودرو دارد که در بسیاری از موارد می‌تواند این مشکل از سیستم برقی خودرو از گیربکس، پمپ روغن و یا دمای کارکرد موتور و یا موارد دیگر باشد.</p>
      <figure>
        <img src="https://cdn.asriran.com/files/fa/news/1398/8/22/1036676_671.jpg"/>
      </figure>
      <p>در مواقعی ممکن است روشن شدن این چراغ همراه با وجود مشکل اساسی در سیستم‌های خودرو باشد که هزینه‌های تعمیر و عیب یابی خودرو در این شرایط ممکن است بسیار گران تمام شود.</p>
      <p>می توان گفت که وجود این ایراد در یک خودرو می ‌تواند نشانگر کارکرد نامناسب خودرو در زمان استفاده باشد و به تبع آن کاهش قیمت خودرو کارکرده نسبت به قیمت بازار باشد.</p>
      <p>مشکلات گیربکس</p>
      <p>اگر خودرو در هنگام حرکت و یا جا زدن دنده ها با مشکل مواجه باشد، به نوعی که دنده های خودرو به سختی جا بیفتند و در هنگام حرکت صدای زوزه مانند از گیربکس به گوش برسد، ممکن است نمایانگر یک مشکل اساسی در گیربکس خودرو و چرخ دنده های متصل در آن باشد.</p>
      <p>از آنجایی که گیربکس یک قطعه بسیار اساسی در خودرو است، تعمیرات و یا تعویض آن در صورت بروز مشکل بسیار هزینه بر خواهد بود. به همین دلیل ایراد در گیربکس خودرو می‌تواند عاملی باشد که موجب کاهش قیمت خودرو در هنگام فروش شود.</p>
      <figure>
        <img src="https://cdn.asriran.com/files/fa/news/1398/8/22/1036677_808.jpg"/>
      </figure>
      <p>همچنین در مواقعی که خودرو به کندی حرکت کند یا شتاب مناسب را نداشته باشد و یا دور موتور بالاتر از میزان سرعت خودرو باشد ممکن است دیسک و صفحه کلاچ خودرو نیز دچار آسیب باشد.که در صورت وجود این مشکلات در خودرو، قیمت آن کاهش می یابد.</p>
    </article>
  </body>
</html>