<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698149/%D8%AF%D8%A8%DB%8C%D8%B1%DA%A9%D9%84-%D8%B3%D8%AA%D8%A7%D8%AF-%D9%85%D8%A8%D8%A7%D8%B1%D8%B2%D9%87-%D8%A8%D8%A7-%D9%85%D9%88%D8%A7%D8%AF-%D9%85%D8%AE%D8%AF%D8%B1-%D8%AF%D8%B1-%D9%85%D8%A8%D8%A7%D8%B1%D8%B2%D9%87-%D8%A8%D8%A7-%D9%85%D9%88%D8%A7%D8%AF-%D9%85%D8%AE%D8%AF%D8%B1-%DB%8C%D8%A7%D8%B1%DB%8C%DA%AF%D8%B1-%D9%87%D9%85-%D8%A8%D8%A7%D8%B4%DB%8C%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="دبیرکل ستاد مبارزه با مواد مخدر: در مبارزه با مواد مخدر یاریگر هم باشیم"/>
    <meta property="og:description" content="دبیرکل ستاد مبارزه با مواد مخدر گفت: دولت به تنهایی نمی‌تواند با مواد مخدر مقابله و مبارزه کند و لازم است که همه ارکان نظام در این مبارزه مشارکت کنند، لذا در این امر «یاریگر هم باشیم».به گزارش روابط عمومی ستاد مبارزه با مواد مخدر؛ اسکندر مومنی صبح امروز در همایش «یاریگران زندگی» که در سیستان و بلوچستان برگزار شد؛ ضمن یاد و خاطره شهدای مبارزه با مواد مخدر گفت: نظام مقدس جمهوری اسلامی ایران عزم جدی و مصممی در مبارزه با مواد مخدر دارد.وی افزود: رهبر انقلاب اسلامی (مدظله‌العالی) مبارزه با مواد مخدر را جهادی بزرگ نامیده‌اند، لذا باید نهادهای فرهنگ‌ساز کشور، سازمان‌های مردم‌نهاد و علمای اهل سنت و تشیع دست به دست هم داده و با تلاش جهادی و همت روزافزون یاریگر هم باشند و در امر مبارزه با مواد مخدر تلاش کنند.دبیرکل ستاد با بیان اینکه معظم له تاکید خاص و ویژه‌ای به آسیب‌های اجتماعی به ویژه مواد مخدر دارند، بیان داشت: رییس جمهور نیز اهتمام ویژه‌ای به این امر دارند و در جلسه اخیر ستاد نیز بر همه ابعاد مختلف مبارزه با مواد مخدر همچون انسداد مرز، درمان و کاهش آسیب، ساماندهی معتادان متجاهر و اجرای طرح یاریگران زندگی تاکید کردند.مومنی…"/>
  </head>
  <body>
    <article>
      <h1>دبیرکل ستاد مبارزه با مواد مخدر: در مبارزه با مواد مخدر یاریگر هم باشیم</h1>
      <address><time datetime="2019-11-13T00:00:00+00:00">13 Nov 2019</time> by <a rel="author">عصر ايران</a></address>
      <p>دبیرکل ستاد مبارزه با مواد مخدر گفت: دولت به تنهایی نمی‌تواند با مواد مخدر مقابله و مبارزه کند و لازم است که همه ارکان نظام در این مبارزه مشارکت کنند، لذا در این امر «یاریگر هم باشیم».<br/><br/>به گزارش روابط عمومی ستاد مبارزه با مواد مخدر؛ اسکندر مومنی صبح امروز در همایش «یاریگران زندگی» که در سیستان و بلوچستان برگزار شد؛ ضمن یاد و خاطره شهدای مبارزه با مواد مخدر گفت: نظام مقدس جمهوری اسلامی ایران عزم جدی و مصممی در مبارزه با مواد مخدر دارد.<br/><br/>وی افزود: رهبر انقلاب اسلامی (مدظله‌العالی) مبارزه با مواد مخدر را جهادی بزرگ نامیده‌اند، لذا باید نهادهای فرهنگ‌ساز کشور، سازمان‌های مردم‌نهاد و علمای اهل سنت و تشیع دست به دست هم داده و با تلاش جهادی و همت روزافزون یاریگر هم باشند و در امر مبارزه با مواد مخدر تلاش کنند.<br/><br/>دبیرکل ستاد با بیان اینکه معظم له تاکید خاص و ویژه‌ای به آسیب‌های اجتماعی به ویژه مواد مخدر دارند، بیان داشت: رییس جمهور نیز اهتمام ویژه‌ای به این امر دارند و در جلسه اخیر ستاد نیز بر همه ابعاد مختلف مبارزه با مواد مخدر همچون انسداد مرز، درمان و کاهش آسیب، ساماندهی معتادان متجاهر و اجرای طرح یاریگران زندگی تاکید کردند.<br/><br/>مومنی افزود: آمارهای جهانی نشان می‌دهد که 300 میلیون معتاد در دنیا وجود دارد و سالانه 450 هزار نفر در دنیا به دلیل مصرف مواد مخدر فوت می‌کنند.<br/><br/>وی افزود: در سال 2001 میلادی و قبل از اشغال افغانستان نیز، کل تولیدات مواد مخدر آن کشور، 200 تن بود اما در کمتر از دو دهه به 9 هزار تن در سال 2017 رسید.<br/><br/>دبیرکل ستاد ادامه داد: تکنیک‌های درمانی متفاوتی برای درمان اعتیاد آزمایش و انجام شده و همچنین روش‌های مقابله‌ای بسیاری در برخی کشورها اجرایی شده است، به طور نمونه چند کشور مصرف برخی مواد مخدر را قانونی آزاد کردند که با انتقاد سازمان ملل روبرو شدند. سازمان ملل اعلام کرد که این آزاد کردن مواد مخدر نه تنها موجب کاهش جمعیت معتادان آن کشورها نشده بلکه باعث افزایش تولید و مصرف مواد مخدر نیز شده است.<br/><br/>مومنی گفت: مواد مخدر دشمن بشریت است و خطر اعتیاد در کمین هر کسی است، دولت نیز به تنهایی نمی‌تواند با مواد مخدر مقابله و مبارزه کند و لازم است همه ارکان نظام در این مبارزه مشارکت کنند.<br/><br/>وی تاکید کرد: در دسترس نبودن مواد مخدر لازم است اما کافی نیست و شرطش آن است که همه جامعه در این مبارزه مشارکت و تلاش کنند.<br/><br/>دبیرکل ستاد اظهار کرد: کشفیات استان قهرمان سیستان و بلوچستان که نقش بسیاری در ایجاد امنیت کشور دارد از مجموع چند کشور دنیا هم بیشتر است.<br/><br/>مومنی گفت: کاملا روشن است که دشمن در کنار موضوعات اقتصادی درصدد ترویج مواد مخدر است. لذا در کنار حوزه مقابله با عرضه باید با به حوزه پیشگیری از اعتیاد نیز توجه شود.<br/><br/>وی با تاکید بر اینکه در مبارزه با مواد مخدر «یاریگر هم باشیم»، گفت: تلاش کنیم آن‌هایی را که گرفتار شدند، نجات دهیم و نگذاریم کسی دچار این آسیب شود. زیرا هر کسی که گرفتار اعتیاد شود نه فقط خودش بلکه حجم بزرگی از جامعه را گرفتار می‌کند. پس منطق حکم می‌کند به حوزه پیشگیری از اعتیاد توجه بیشتری شود.<br/><br/>دبیرکل ستاد با اشاره به کشف 90 درصد تریاک جهان و 67 درصد مرفین جهان از سوی ایران بیان داشت: جمهوری اسلامی ایران با همه توان خود با مواد مخدر مبارزه می‌کند اما کشورهای غربی و آنهایی که شعار دفاع از بشریت سر می‌دهند، نه تنها کاری نمی‌کنند بلکه کشورمان را تحریم هم می‌کنند.<br/><br/>مومنی افزود: در طرح یاریگران زندگی همه سازمان‌ها و بیش ار 11 وزارتخانه و سازمان حضور دارند و این عزم راسخ وجود دارد که در حوزه پیشگیری از اعتیاد اقدامات اساسی انجام شود، ما معتقدیم در خط مقدم مبارزه با مواد مخدر باید سرمایه گذاری‌های مطلوبی انجام شود.<br/><br/>وی در پایان گفت: میانگین آمادگی مردم سیستان و بلوچستان برای مشارکت اجتماعی در مبارزه با مواد مخدر از میانگین کشور بیشتر است و حاکی از آن است که مردم این خطه، خطرات آسیب اعتیاد را می‌دانند، پس راه حل مقابله با این بلیه اجتماعی و جهانی، همگانی شدن مبارزه با مواد مخدر است.</p>
      <p>
        <b>مبارزه گسترده‌ای در سطح بین‌المللی با مواد مخدر انجام شود</b>
      </p>
      <p>حجت‌الاسلام شیخ مصطفی محامی در دیدار با دکتر اسکندر مومنی دبیرکل ستاد، ایام هفته وحدت را تبریک گفت و بیان داشت: علاوه بر مبارزه ایران علیه مواد مخدر، در سطح بین‌المللی نیز باید مبارزه گسترده‌ای با مواد مخدر انجام شود.</p>
      <figure>
        <img src="https://cdn.asriran.com/files/fa/news/1398/8/22/1036631_909.jpg"/>
      </figure>
      <p>وی افزود: در حوزه مبارزه با مواد مخدر باید کارهای فرهنگی و پیشگیری انجام شود تا مردم جامعه به اعتیاد گرفتار نشوند، لذا در حفظ و حراست کشور و مردم جامعه باید از ابزارهای مختلفی استفاده کرد.<br/><br/>نماینده ولی فقیه در استان ادامه داد: انتظار است دستگاه‌ها و مجموعه‌های مختلف فرهنگی در حوزه پیشگیری از اعتیاد ورود و با ابزار هنر و فرهنگ در این حوزه اقدام کنند.<br/><br/>حجت‌الاسلام محامی گفت: کانون‌هایی همچون مدارس، دانشگاه‌ها و دیگر مراکز علمی که بیشتر در معرض آسیب و هجمه دشمن می‌باشند، باید در راس توجه حاکمیت قرار ‌گیرند و در رابطه با حفظ و حراست آنان اقدامات گسترده‌تری انجام شود.<br/><br/>وی بر ایجاد فضای سالم به‌منظور جلوگیری از گسترش اعتیاد تاکید کرد و گفت: باید فضاهای سالم جامعه از وجود معتادان متجاهر پاک شود، همچنین با درمان، بازپروری و بازسازی این قشر آسیب دیده – معتادان متجاهر- فضای جامعه را پاک نگه داریم؛ زیرا شایسته نظام جمهوری اسلامی ایران نیست که در کوچه و خیابان شاهد معتادان متجاهر باشیم.<br/><br/>حجت‌الاسلام محامی بر تامین امنیت در مناطق آسیب‌پذیر استان تاکید کرد و گفت: باید سرمایه‌گذاری فرهنگی و اقتصادی فراوانی در این مناطق شود تا با افزایش بازخورد مثبت اینگونه اقدامات در کشورمان، شاهد جامعه‌ای به دور از اعتیاد و موادمخدر باشیم.</p>
      <p>
        <b>سطح زیر کشت مواد مخدر در افغانستان رو به افزایش است</b>
      </p>
      <p>حجت‌الاسلام شیخ مصطفی محامی در دیدار با دکتر اسکندر مومنی دبیرکل ستاد، ایام هفته وحدت را تبریک گفت و بیان داشت: علاوه بر مبارزه ایران علیه مواد مخدر، در سطح بین‌المللی نیز باید مبارزه گسترده‌ای با مواد مخدر انجام شود.<br/><br/>وی افزود: در حوزه مبارزه با مواد مخدر باید کارهای فرهنگی و پیشگیری انجام شود تا مردم جامعه به اعتیاد گرفتار نشوند، لذا در حفظ و حراست کشور و مردم جامعه باید از ابزارهای مختلفی استفاده کرد.<br/><br/>نماینده ولی فقیه در استان ادامه داد: انتظار است دستگاه‌ها و مجموعه‌های مختلف فرهنگی در حوزه پیشگیری از اعتیاد ورود و با ابزار هنر و فرهنگ در این حوزه اقدام کنند.</p>
      <figure>
        <img src="https://cdn.asriran.com/files/fa/news/1398/8/22/1036632_991.jpg"/>
      </figure>
      <p>حجت‌الاسلام محامی گفت: کانون‌هایی همچون مدارس، دانشگاه‌ها و دیگر مراکز علمی که بیشتر در معرض آسیب و هجمه دشمن می‌باشند، باید در راس توجه حاکمیت قرار ‌گیرند و در رابطه با حفظ و حراست آنان اقدامات گسترده‌تری انجام شود.<br/><br/>وی بر ایجاد فضای سالم به‌منظور جلوگیری از گسترش اعتیاد تاکید کرد و گفت: باید فضاهای سالم جامعه از وجود معتادان متجاهر پاک شود، همچنین با درمان، بازپروری و بازسازی این قشر آسیب دیده – معتادان متجاهر- فضای جامعه را پاک نگه داریم؛ زیرا شایسته نظام جمهوری اسلامی ایران نیست که در کوچه و خیابان شاهد معتادان متجاهر باشیم.<br/><br/>حجت‌الاسلام محامی بر تامین امنیت در مناطق آسیب‌پذیر استان تاکید کرد و گفت: باید سرمایه‌گذاری فرهنگی و اقتصادی فراوانی در این مناطق شود تا با افزایش بازخورد مثبت اینگونه اقدامات در کشورمان، شاهد جامعه‌ای به دور از اعتیاد و موادمخدر باشیم.</p>
    </article>
  </body>
</html>