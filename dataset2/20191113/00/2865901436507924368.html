<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/ibrahimovic-se-oprostio-od-amera-nema-na-cemu-idite-sad-gledajte-bejzbol/342408"/>
    <meta property="og:site_name" content="MozzartSport"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Ibrahimović se oprostio od Amera: Nema na čemu, idite sad gledajte bejzbol"/>
    <meta property="og:description" content="Niko ne ume da nas nasmeje kao on"/>
  </head>
  <body>
    <article>
      <h1>Ibrahimović se oprostio od Amera: Nema na čemu, idite sad gledajte bejzbol</h1>
      <h2>Niko ne ume da nas nasmeje kao on</h2>
      <address>
        <time datetime="2019-11-13T00:00:00+00:00">13 Nov 2019</time>
      </address>
      <p>Možete da ga mrzite, ali ne možete da mu osporite da je fudbaler kakav se rađa jednom u deset godina i da je karakter kakav se ne viđa često u modernom sportu u kome su PR službe sve službe moćnije, a najveći asovi sve bezličniji. Ne baš svi naravno. I nikako <b>Zlatan Ibrahimović</b>, koji je uprkos nekim kontradiktornim informacijama poslednjih nedelja večeras i zvanično potvrdio da napušta Los Anđeles Galaksi.</p>
      <p>Nažalost, nije otkrio gde će, ali nas je zato dobrano nasmejao oproštajnom porukom za Amerikance.<br/>“<b>Dođoh, videh, osvojih! Hvala ti, Galaksi, što si učinio da se ponovo osećam živim. Galaksijevim navijačima: Želeli ste Zlatana i dao sam vam Zlatana. Nema na čemu. Priča se nastavlja… A sad idite da gledate bejzbol</b>”, napisao je <b>Ibrahimović</b> na društvenim mrežama.</p>
      <p>Jer možda mu se Evropa u jednom trenutku malo i smučila. Ali ipak je to <b>Zlatan</b>, a <b>Zlatan</b> voli da se nadmeće sa najboljima. Takvi ne igraju u Americi.</p>
      <p>(FOTO: Twitter/Ibra_Official)</p>
    </article>
  </body>
</html>