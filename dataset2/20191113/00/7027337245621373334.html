<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698173/%D8%AA%D8%B1%D8%A7%D9%85%D9%BE-%D8%A7%DA%AF%D8%B1-%D8%A7%D8%AA%D9%81%D8%A7%D9%82%DB%8C-%D8%AF%D8%B1-%D8%A2%D9%85%D8%B1%DB%8C%DA%A9%D8%A7-%D8%A8%DB%8C%D9%81%D8%AA%D8%AF-%D9%86%D8%AE%D8%B3%D8%AA-%D9%88%D8%B2%DB%8C%D8%B1-%D8%A7%D8%B3%D8%B1%D8%A7%D8%A6%DB%8C%D9%84-%D9%85%DB%8C%E2%80%8C%D8%B4%D9%88%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="ترامپ: اگر اتفاقی در آمریکا بیفتد نخست وزیر اسرائیل می‌شوم"/>
    <meta property="og:description" content="در واقع اگر اینجا اتفاقی رخ دهد، به &quot;اسرائیل&quot; خواهم رفت و سریعا پست نخست وزیری را بر عهده خواهم گرفت."/>
  </head>
  <body>
    <article>
      <h1>ترامپ: اگر اتفاقی در آمریکا بیفتد نخست وزیر اسرائیل می‌شوم</h1>
      <address><time datetime="2019-11-13T00:00:00+00:00">13 Nov 2019</time> by <a rel="author">عصر ايران</a></address>
      <p>
        <b>در واقع اگر اینجا اتفاقی رخ دهد، به "اسرائیل" خواهم رفت و سریعا پست نخست وزیری را بر عهده خواهم گرفت.</b>
      </p>
      <figure>
        <img src="https://cdn.asriran.com/files/fa/news/1398/8/22/1036720_753.jpg"/>
      </figure>
      <p>رئیس جمهور آمریکا با لحنی تمسخر آمیز و با شوخی اظهار کرد: اگر از پست ریاست جمهوری کنار گذاشته شوم، قصد دارم نخست وزیری اسرائیل را برعهده بگیرم!</p>
      <p>به گزارش ایسنا، به نقل از شبکه خبری روسیا الیوم، دونالد ترامپ، رئیس جمهور آمریکا در سخنانی که در مقابل جمعی اکثرا یهودی داشت، با ادعای اینکه نسبت حمایت‌ها از او در اراضی اشغالی به حدود ۹۸ درصد می‌رسد، گفت: دولت‌ (آمریکا) سخت برای حمایت از اسرائیل تلاش می‌کند.</p>
      <p>ترامپ اظهار کرد: در واقع اگر اینجا اتفاقی رخ دهد، به "اسرائیل" خواهم رفت و سریعا پست نخست وزیری را بر عهده خواهم گرفت.</p>
      <p>رئیس جمهور آمریکا برای اولین بار در طول دو ماه گذشته به رایزنی‌ها برای تشکیل کابینه در اراضی اشغالی پس از انتخابات دوم کنست در سال جاری میلادی پرداخت و گفت: ساختار انتخاباتی در اسرائیل چگونه است؟!</p>
      <p>وی افزود: در اینجا (آمریکا) انواع مختلفی از درگیری‌ها وجود دارد اما دستکم می‌دانیم چه کسی رئیس است. ولی آنها (در اسرائیل) به روند انتخابات بدون اینکه شخصی را انتخاب کنند ادامه می‌دهند.</p>
      <p>ترامپ در ادامه با ابراز نگرانی نسبت به افزایش تنش‌های اخیر درباره نوار غزه، این تنش‌ها را دیوانه‌وار توصیف و تاکید کرد: آمریکا تحولات منطقه را از نزدیک دنبال می‌کند.</p>
    </article>
  </body>
</html>