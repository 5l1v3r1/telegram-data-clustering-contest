<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3773677,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="ועדת הכספים תדון בביטול העלאת מס הקניה על מכוניות היברידיות"/>
    <meta property="og:description" content="בינואר הקרוב יעלה מס הקניה על מכוניות היברידיות עממיות מ-30% ל-45%. מהלך זה צפוי לייקר את מחירי המכוניות ההיברידיות העממיות כדוגמת טויוטה קורולה הייבריד ויונדאי איוניק ב-6,000-4,000 שקל"/>
  </head>
  <body>
    <article>
      <h1>ועדת הכספים תדון בביטול העלאת מס הקניה על מכוניות היברידיות</h1>
      <h2>בינואר הקרוב יעלה מס הקניה על מכוניות היברידיות עממיות מ-30% ל-45%. מהלך זה צפוי לייקר את מחירי המכוניות ההיברידיות העממיות כדוגמת טויוטה קורולה הייבריד ויונדאי איוניק ב-6,000-4,000 שקל</h2>
      <address><time datetime="2019-11-13T00:00:00+00:00">13 Nov 2019</time> by <a rel="author">תומר הדר ואודי עציון</a></address>
      <p>חודש וחצי לפני כניסת מתווה המס החדש, ועדת הכספים תתכנס ביום שלישי הקרוב לדיון בביטול העלאת מס הקניה על מכוניות היברידיות, כך הודיעה ועדת הכספים.</p>
      <p>בינואר הקרוב יעלה מס הקניה על מכוניות היברידיות עממיות מ-30% ל-45%. מהלך זה צפוי לייקר את מחירי המכוניות ההיברידיות העממיות כדוגמת טויוטה קורולה הייבריד ויונדאי איוניק בשיעור של 4,000 עד 6,000 שקל.</p>
      <figure>
        <img src="https://images1.calcalist.co.il/PicServer3/2018/12/11/868456/24_l.jpg"/>
        <figcaption>טויוטה קורולה היברידית</figcaption>
      </figure>
      <p>כיום המכוניות ההיברידיות עדיין נחשבות לדגמים רבי מכר - טויוטה קורולה הייבריד היא המכונית הנמכרת בישראל ואילו יונדאי איוניק הייבריד היתה הנמכרת ביותר בישראל אשתקד.</p>
      <p>בחודש זה ובחודש הבא צפויות להגיע לישראל אלפי מכוניות היברידיות המיועדות לשחרור ממכס בדצמבר, לפני עליית המס. קכבים אלה "יטפטפו" לשוק במהלך חודשי 2020 הראשונים.</p>
      <p>יצוין כי בעקבות שאילתא שהציגו חה"כ מיקי חיימוביץ ויזהר שי בשבוע שעבר במליאת הכנסת, הודיע סגן שר האוצר יצחק כהן, כיייבחן מחדש את נושא ביטול הטבת המס על הרכב ההיברידי. לדברי כהן, "אנשי מקצוע אומנם בדקו את הנושא, אך אני בהחלט אבקש בנושא עבודה יותר מעמיקה". להערכת גורמים בענף הרכב, שינוי של המתווה הצפוי למתווה שיהווה מעין "פשרה" בנושא גובה מס הקנייה על המכוניות ההיברידיות כבר לא יוכל למנוע את הגעתן של אלפי מכוניות שהוזמנו מראש ומיועדות להיכנס לנמלי ישראל במהלך השבועות הקרובים.</p>
    </article>
  </body>
</html>