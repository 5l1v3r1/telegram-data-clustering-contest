<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/povratak-bogija-i-belog/342381"/>
    <meta property="og:site_name" content="MozzartSport"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Povratak Bogija i Belog"/>
    <meta property="og:description" content="Srpski igrači u Sakramentu ubrzali ritam u poslednjim utakmicama"/>
  </head>
  <body>
    <article>
      <h1>Povratak Bogija i Belog</h1>
      <h2>Srpski igrači u Sakramentu ubrzali ritam u poslednjim utakmicama</h2>
      <address>
        <time datetime="2019-11-13T00:00:00+00:00">13 Nov 2019</time>
      </address>
      <p>Sakramento nije dobro krenuo u novu sezonu. Pet poraza u prvih pet utakmica označila su zvona na uzbunu, a u redovima Kingsa se počelo sve preispitivati. Ovog leta uprava Kingsa nije napravila baš najbolji posao, a ono što se tada predviđalo brzo je počelo da se ostvaruje – novi igrači nisu opravdali naziv pojačanja pa je postalo jasno da starosedeoci neće dobiti neku veliku pomoć od novajlija.</p>
      <p>No, veći problem je bio što ni starosedioci nisu izgledali najbolje. Novi trener <b>Luk Volton</b> od početka je pokušao malo da promeni stil igre s puno trčanja koji je Kingsima u prvom delu prošle sezone doneo dosta dobroga. I dalje Sakramento igra brzu košarku, ali <b>Volton</b> želi da ekipa bude koncentrisanija na odbranu i kontrolu skoka pod svojim obručem, a samim time se teže dolazi do kontranapada.</p>
      <p>Uz sve to, Sakramentu nikako nije pomoglo što su uprava i <b>Badi Hild</b> jedno vreme imali nesuglasica oko novog ugovora, ali ni to da je <b>Bogdan Bogdanović</b> dosta loše ušao u sezonu, a on je Kingsima ključni igrač s klupe. Ali, stvari su počele da se menjaju.</p>
      <p>Okidač je bila utakmica protiv jake Jute koju je rešio <b>Harison Barns</b> košem nešto manje od tri sekunde pre kraja, usledila je pobeda protiv Njujorka te poraz od Toronta i nova dva slavlja – prvo protiv Atlante, a onda sinoć protiv Portlanda s uverljivih 107:99. Činjenica je da Blejzersi imaju dosta problema, ali ova pobeda može biti znak da se Sakramento budi iz krize i da se vraća u želenu trku za plej-of.</p>
      <figure>
        <img src="https://mozzartsport.com/upload/CKEditor/13.11.2019/2019-03-09T182731Z_983773027_NOCID_RTRMADP_3_NBA-SACRAMENTO-KINGS-AT-NEW-YORK-KNICKS.JPG"/>
      </figure>
      <p>Ono što mora da veseli košarkaške navijače u Srbiji je činjenica da su sinoć odličnu utakmicu odigrali i <b>Bogdanović</b> i <b>Bjelica</b>. <b>Bogdan </b>je ušao s klupe, igrao 32 minuta i postigao 25 poena uz šut 42,1% te 37,5% za tri, a imao je i 10 skokova, četiri ukradene lopte i tri skoka. <b>Nemanja </b>je igrao u startnoj petorci i to 36 minuta, a postigao je 19 poena uz 57,1% šuta i 42,9% za tri. Dodao je i 12 skokova i četiri asistencije.</p>
      <p>Uz <b>Hilda</b> (20 poena), njih dvojica su bili najefikasniji igrači ekipe, a koliko su <b>Bogdanović</b> i <b>Bjelica</b> bili dobri dovoljno pokazuje činjenica da su obojica bili u top 10 NBA igrača prošle noći. Prema ESPN-ovom <i>Plejer Rejteru</i>, naprednoj statističkoj formi koja obuhvaća sve elemente košarkaške igre, <b>Bogdanović</b> je sinoć bio peti igrač u ligi. Ispred njega su bili<b> Tre Jang, Džoel Embid, Entoni Dejvis</b> i <b>Deandre Džordan</b>, a iza njega su ostali igrači poput <b>Rudija Gobera, Demijana Lilarda, Džimija Batlera, Donovana Mičela</b> i – <b>Nemanje Bjelice</b> koji je zatvorio top 10 sinoćnjih partija.</p>
      <p>Ovakve igre samo su nastavak serije dobrih igara srpskih reprezentativaca. <b>Bjelica</b> je odlično reagovao kada je preuzeo startnu ulogu nakon povrede <b>Marvina Beglija</b> te igra bolje nego prošle sezone. U 10 utakmica igrao je prosečno 24,7 minuta, a postiže 10,2 poena uz sjajan šut od 54,1% i fenomenalnih 50% za trojke. Tu je i 5,3 skoka i 2,4 asistencije po utakmici, a još jedna napredna statistička kategorija govori o važnosti <b>Bjelice</b> u sastavu Kingsa. Naime, prema<i> win shares</i> kategoriji, statistici koja pokušava da pokaže koliko je pobeda pojedini igrač doneo svojoj ekipi. <b>Bjelica</b> je u celoj ligi sada na 50. mestu, a u ekipi Sakraenta nema nikog boljeg od njega. Sa 0,9 <i>win shares</i> još su samo <b>Harison Barns</b> i <b>Ričaun Holms</b>.</p>
      <figure>
        <img src="https://mozzartsport.com/upload/CKEditor/13.11.2019/2019-10-05T152700Z_318949873_RC1F1E6ECDB0_RTRMADP_3_BASKETBALL-NBA-KNG-PAC.JPG"/>
      </figure>
      <p><b>Bogdanović</b> zbog slabog ulaska u sezonu i nekoliko stvarno loših utakmica generalno stoji malo gore nego prošle sez, ali 13,3 poena uz 28,4% šuta, 39,7% za tri, četiri asistencije, 2,6 skokova i 1,3 ukradena lopta uopšte ne zvuči loš. A kada se pogledaju poslednje tri utakmice, razlog za optimizam je i te kako velik. <b>Bogdan </b>je u njima ubacivao 22,3 poena uz 50% šuta i 56% za tri, a imao je i šest asistencija, tri skoka i 2,3 ukradene lopte po susretu.</p>
      <p>Sakramento i dalje ima problema, sigurno će ih povrede <b>Beglija</b> i <b>Foksa</b> koštati novih poraza, ali srpski košarkaški navijači imaju razloga da ponovo uživaju u utakmicama Kingsa. <b>Bogdan</b> i <b>Beli</b> stvarno igraju odlično...</p>
      <p>
        <b>NBA VEČERAS</b>
      </p>
      <p>
        <b>Sreda<br/><a href="https://www.mozzartbet.com/sr#/match/4519751">01.00: (1,80) Šarlot (12,5) Memfis (2,25)</a><br/><a href="https://www.mozzartbet.com/sr#/match/4520337">01.00: (2,30) Orlando (12,5) Filadelfija (1,75)</a><br/><a href="https://www.mozzartbet.com/sr#/match/4520883">01.30: (2,15) Hjuston (12,5) Los Anđeles Klipers (1,85)</a><br/><a href="https://www.mozzartbet.com/sr#/match/4519752">01.30: (1,27) Boston (15,0) Vašington (4,30)</a><br/><a href="https://www.mozzartbet.com/sr#/match/4519753">02.00: (1,80) Minesota (12,5) San Antonio (2,25)</a><br/><a href="https://www.mozzartbet.com/sr#/match/4520876">04.00: (1,15) Los Anđeles Lejkers (22,0) Golden Stejt (6,00)</a><br/><a href="https://www.mozzartbet.com/sr#/match/4519754">04.00: (1,65) Portland (13,0) Toronto (2,50)</a></b>
      </p>
      <p>
        <b>Napomena: </b>
        <i>Kvote su podložne promenama!</i>
      </p>
      <p>(FOTO: Reuters)</p>
    </article>
  </body>
</html>