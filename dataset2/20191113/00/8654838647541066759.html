<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/red-dead-online-red-ben-clempson-taglia-leggendaria-e-altre-novita.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Red Dead Online, arriva lo spietato Red Ben Clempson come taglia leggendaria e altre novità"/>
    <meta property="og:description" content="Red Dead Online si aggiorna questa settimana con numerosi contenuti e novità, come l'arrivo del temibile Red Ben Clempson come taglia leggendaria e altro.. Rockstar Games ha annunciato le novità i..."/>
  </head>
  <body>
    <article>
      <h1>Red Dead Online, arriva lo spietato Red Ben Clempson come taglia leggendaria e altre novità</h1>
      <h2>Red Dead Online si aggiorna questa settimana con numerosi contenuti e novità, come l'arrivo del temibile Red Ben Clempson come taglia leggendaria e altro.</h2>
      <address><time datetime="2019-11-13T00:00:00+00:00">13 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Rockstar Games ha annunciato le <b>novità</b> in termini di aggiornamenti e contenuti per questa settimana in <b>Red Dead Online</b>, che tra le altre cose vede l'arrivo di Red Ben Clempson come <b>taglia leggendaria</b>.<br/><br/><b>Red Ben Clempson</b> è un personaggio veramente poco raccomandabile, pertanto è da approcciare con la massima cautela ma la ricompensa nel mondo di <a href="https://multiplayer.it/giochi/red-dead-online-per-pc.html">Red Dead Online</a> è veramente allettante, a quanto pare.<br/><br/><i>Le autorità hanno messo una taglia sulla testa di un certo Red Ben Clempson, noto per il caos scatenato sulle rotte ferroviarie locali e capo della famigerata banda di Red Ben. Audace e sfacciato, Clempson ama considerarsi un dandy con il gusto per la merceria e abiti su misura di lusso, cosa che lo rende facile da identificare per i cacciatori di taglie nel caso in cui colpisse ancora. Lui e la sua banda sono stati visti l'ultima volta a piantonare la ferrovia del New Austin, in cerca del prossimo colpo. Ma attenzione: Clempson è un noto tiratore scelto ed è pericoloso per chiunque gli si avvicini.</i><br/><br/>Inoltre, questa settimana sono previste ulteriori novità per i <b>Collezionisti</b>, come la possibilità di trovare l'Asclepia Curaçao, la Berlandiera lyrata e il Prunus rivularis per Madame Nazar, così da completare la Collezione Erborista. La collezione può essere consegnata direttamente a Madame Nazar, o spedita dall'ufficio postale più vicino per ottenere un cospicuo gruzzolo. In arrivo inoltre una nuova prova di abilità, riflessi e destrezza nella Serie con mira manuale in evidenza di questa settimana: <b>Lo sport dei re</b>.<br/><br/>Tra gli accessori e l'<b>abbigliamento</b>, le novità nel Catalogo Wheeler, Rawson &amp; Co. propongono numerose offerte, tra cui il Gilet Cardozo, disponibile solo per un periodo di tempo limitato. Il Soprabito Dunaway, il Cappello Purkiss, il Cappello Pearrow, il Berretto da unionista, la Camicia Farley e il Maglione Tillson sono ora articoli disponibili permanentemente. I clienti possono inoltre dare un'occhiata ai nuovi colori per il Cappello Ledbetter, il Poncho Fuentes e il Gilet Killiman, oltre a nuove calzature come gli Stivali Parson, gli Stivali Rowland, gli Stivali Cerrada e gli Stivali Cibola.<br/><br/><i>Il Wheeler, Rawson &amp; Co. Club e il Pass Fuorilegge su Xbox One e PlayStation 4 scadranno questa settimana, precisamente il 18 novembre. Tutte le ricompense esclusive del Pass Fuorilegge fino al rango del Club raggiunto si sbloccano immediatamente all'acquisto del Pass Fuorilegge. Tutti gli articoli che hai sbloccato prima del 18 novembre, resteranno per sempre tuoi. Accedi al menu Progressi per visualizzare il tuo rango del Club.<br/><br/>Come ulteriore <b>bonus</b>, i possessori del Pass Fuorilegge su Xbox One e PlayStation 4 che raggiungeranno il rango 70 del Club entro la fine della settimana riceveranno gratuitamente un Gilet Cardozo tutto bianco (oltre a tutti i vantaggi professionali ed estetici garantiti dal Pass Fuorilegge).<br/><br/>I Collezionisti saranno felici di sapere che possono approfittare di uno sconto del 25% sulla Pala Pennington e del 50% su tutte le Mappe da Collezionista, oltre a ricevere il 25% di RDO$ in più per le ricompense dei Set di oggetti collezionabili.<br/><br/>I membri di PlayStation®Plus possono ottenere le carte dei tarocchi del Fante di Denari, del Cavaliere di Denari, della Regina di Denari e del Re di Denari semplicemente giocando a Red Dead Online entro il 18 novembre.<br/><br/>I giocatori che collegheranno il proprio account del Social Club con Twitch Prime riceveranno gratuitamente la Licenza da Cacciatore di taglie e un ulteriore sconto del 10% sulla Pala e sulle Mappe da Collezionista elencate sopra.</i></p>
      <figure>
        <img src="https://multiplayer.net-cdn.it/thumbs/images/2019/11/13/image016_jpg_1400x0_q85.jpg"/>
      </figure>
    </article>
  </body>
</html>