<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/iohannis-despre-casele-sale-nu-sunt-sase-sunt-cinci-tema-mi-a-fost-creata-de-psd-18580023"/>
    <meta property="og:site_name" content="BusinessMagazin"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Iohannis, despre casele sale: Nu sunt şase, sunt cinci. Tema mi-a fost creată de PSD"/>
    <meta property="og:description" content="Klaus Iohannis a declarat miercuri că Viorica Dăncilă ”este prost informată”, el neavând şase, ci cinci case şi că, în privinţa acestora nu îşi reproşează nimic. ”Le-am cumpărat într-un mod absolut legal şi cinstiţi”, a mai spus şeful statului, afirmând că tema caselor a fost creată de PSD"/>
  </head>
  <body>
    <article>
      <h1>Iohannis, despre casele sale: Nu sunt şase, sunt cinci. Tema mi-a fost creată de PSD</h1>
      <address><time datetime="2019-11-13T00:00:00+00:00">13 Nov 2019</time> by <a rel="author" href="https://www.businessmagazin.ro/autor/teodor-bobei" target="_blank">Teodor Bobei</a></address>
      <h3>Iohannis, despre casele sale: Nu sunt şase, sunt cinci. Tema mi-a fost creată de PSD</h3>
      <p>Klaus Iohannis a declarat miercuri că Viorica Dăncilă ”este prost informată”, el neavând şase, ci cinci case şi că, în privinţa acestora nu îşi reproşează nimic. ”Le-am cumpărat într-un mod absolut legal şi cinstiţi”, a mai spus şeful statului, afirmând că tema caselor a fost creată de PSD</p>
      <p>”Doamna Dăncilă este prost informată. Nu ştiu cine o informează pe doamna Dăncilă, eu nu am nicio problemă nici în civil, nici în penal. Nu sunt 6, sunt 5 case , între timp pentru că una a fost eliminată. Această chestiune a apărut când am venit eu în politică. În anul 2000 mi-a fost creată de PSD ca să fie folosită de aceştia în campanie electorală. Vă daţi seama câtă inventivitate din partea PSD, dacă din anul 2000, în fiecare campanie cu asta au ieşit. Cred că lumea s-a lămurit între timp”, a declarat Klaus Iohannis.</p>
      <p>El a mai spus că nu-şi reproşează nimic şi că este un om cinstit.</p>
      <p>”Le-am cumpărat într-un mod absolut legal şi cinstiţi iar ce s-a dezbătut în justiţie sunt chestiuni legate de procese civile şi am auzit, parcă doaman Dăncilă a zis că aş fi şi eu un fel de penal. Nu am avut vreodată un dosar penal nici pentru asta, nici pentru altceva. A, că cineva a scris o plângere către Parchet, ei trebuie să o pună într-o mapă şi să scrie ceva. Nu am absolut nimic de ascuns”, a conchis Iohannis.</p>
    </article>
  </body>
</html>