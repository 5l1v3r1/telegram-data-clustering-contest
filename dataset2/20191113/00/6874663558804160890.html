<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3773709,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="אי.די.בי: &quot;ההפסד הצפוי ברבעון השלישי - 155 מיליון שקל, נבחן את נאותות הנחת העסק החי&quot;"/>
    <meta property="og:description" content="זאת לעומת רווח של 186 מיליון שקל ברבעון המקביל אשתקד; את תשעת החודשים הראשונים של 2019 אי.די.בי צפויה לסיים עם הפסד של 407 מיליון שקל, לעומת הפסד של 241 מיליון שקל בתקופה המקבילה אשתקד"/>
  </head>
  <body>
    <article>
      <h1>אי.די.בי: "ההפסד הצפוי ברבעון השלישי - 155 מיליון שקל, נבחן את נאותות הנחת העסק החי"</h1>
      <h2>זאת לעומת רווח של 186 מיליון שקל ברבעון המקביל אשתקד; את תשעת החודשים הראשונים של 2019 אי.די.בי צפויה לסיים עם הפסד של 407 מיליון שקל, לעומת הפסד של 241 מיליון שקל בתקופה המקבילה אשתקד</h2>
      <address><time datetime="2019-11-13T00:00:00+00:00">13 Nov 2019</time> by <a rel="author">יניב רחימי</a></address>
      <p>אי.די.בי שבשליטת אדוארדו אלשטיין, פרסמה דיווח מקדים לדוחות הרבעון השלישי מהם עולה שהחברה צפויה לרשום בדוחותיה שיפורסמו בסוף החודש הפסד של 155 מיליון שקל, בהשוואה לרווח של 186 מיליון שקל שנרשם ברבעון המקביל אשתקד. את תשעת החודשים הראשונים של 2019 אי.די.בי צפויה לסיים עם הפסד של 407 מיליון שקל, בהשוואה להפסד של 241 מיליון שקל בתקופה המקבילה אשתקד.</p>
      <p>לפי חישובי החברה, סך ההתחייבויות של החברה גבוה מסך הנכסים שלה. השווי הנכסי הנקי (NAV) של אי.די.בי הוא שלילי והוא מסתכם במינוס 311 מיליון שקל. במועד פרסום הדוחות לרבעון השני, הדירקטוריון של אי.די.בי קבע שהחברה כשרת פירעון ויש ביכולתה לשרת את התחייבויותיה כסדרן ובמועדן ובכוונתה לעשות כן.</p>
      <p>לקראת הכנת הדוחות לרבעון השלישי באי.די.בי בוחנים את ההנחות הללו באמצעות יועצים כלכליים חיצוניים. באי.די.בי מציינים שהחברה תמשיך לבחון את נאותות הנחת העסק החי, אודות ספקות משמעותיים בדבר המשך קיומה של החברה כעסק חי וזאת עד למועד פרסום הדוחות הכפסיים של החברה לרבעון השלישי.</p>
      <figure>
        <img src="https://images1.calcalist.co.il/PicServer3/2019/08/28/930592/2_l.jpg"/>
        <figcaption>אדוארדו אלשטיין , בעלי אי.די.בי <br/>צילום: סיוון פרג'</figcaption>
      </figure>
      <p>תזרים המזומנים החזוי של אי.די.בי כולל, בין היתר, התחייבות של בעלת השליטה, דולפינד הולנד שבשליטת אלשטיין, לבצע הזרמות הון לחברה בהיקף כולל של 210 מיליון שקל. הזרמות ההון יבוצעו בשלושה תשלומים שווים. בחודש ספטמבר התקבל סכום של 70 מיליון שקל, וסכום דומה אמור להגיע לקופת אי.די.בי בכל אחת מהשנים 2021-2020.</p>
    </article>
  </body>
</html>