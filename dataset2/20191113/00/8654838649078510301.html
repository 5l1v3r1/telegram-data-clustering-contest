<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/facebook-app-attiva-fotocamera-smartphone-segreto.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Facebook, l'app attiva la fotocamera dello smartphone in segreto, patch in arrivo"/>
    <meta property="og:description" content="Da qualche giorno a questa parte, in molti hanno rilevato l'attivazione involontaria della fotocamera dello smartphone con l'app Facebook in background.. Dopo varie rilevazioni da parte di utenti,..."/>
  </head>
  <body>
    <article>
      <h1>Facebook, l'app attiva la fotocamera dello smartphone in segreto, patch in arrivo</h1>
      <h2>Da qualche giorno a questa parte, in molti hanno rilevato l'attivazione involontaria della fotocamera dello smartphone con l'app Facebook in background.</h2>
      <address><time datetime="2019-11-13T00:00:00+00:00">13 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Dopo varie rilevazioni da parte di utenti, in particolare su iOS, è emerso che l'app di <b>Facebook</b> attiva la <b>fotocamera</b> degli smartphone in maniera <b>autonoma</b> e senza avvertire gli utenti, a quanto pare, cosa che sta portando a una correzione in arrivo.<br/><br/>Si tratta di un <b>glitch</b> che a quanto pare fa in modo che l'app <a href="https://multiplayer.it/notizie/facebook-ora-chiama-facebook.html">Facebook</a> acceda alla fotocamera senza che gli utenti lo sappiano, con varie persone che si sono accorte del problema notando la camera attiva in <b>background</b> all'interno dell'applicazione del social network.<br/><br/>Secondo quanto riferito da <a href="https://multiplayer.it/notizie/facebook-strategia-diversa-da-twitter-sulle-pubblicita-dei-politici.html">Facebook</a>, si tratta di un bug che è emerso con la correzione di un altro problema precedente, ovvero il fatto che l'app su iOS si aprisse in maniera scorretta in modalità landscape. Con la <b>versione 246</b> lanciata l'8 novembre evidentemente è stato introdotto il problema dell'attivazione involontaria della fotocamera ma al momento sembra che non ci siano prove "di foto o video caricati a causa di questo bug", ha riferito un portavoce.<br/><br/>In ogni caso, Facebook è al corrente del problema e dovrebbe dunque procedere a una sua <b>correzione</b>, visto che la questione è stata posta ormai all'attenzione generale.</p>
      <figure>
        <iframe data-src="https://twitter.com/guyro/status/1194329353770790913?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>
          <a href="https://www.engadget.com/2019/11/12/facebook-bug-ios-app-camera/">Fonte</a>
        </li>
      </ul>
    </article>
  </body>
</html>