<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698197/%D9%BE%D8%B1%D8%AF%D8%A7%D8%AE%D8%AA-%D9%85%D8%B2%D8%AF-%DA%A9%D8%A7%D8%B1%DA%AF%D8%B1-%D8%AC%D9%88%D8%A7%D9%86-%D8%A8%D8%A7-%D8%A7%D8%B3%DA%A9%D9%86%D8%A7%D8%B3-%D8%AC%D8%B9%D9%84%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="پرداخت مزد کارگر جوان با اسکناس جعلی"/>
    <meta property="og:description" content="فردی که قصد داشت با استفاده از اسکناس‌های جعلی از غرفه‌ای در ایستگاه متروی تجریش خرید کند، دستگیر شد."/>
  </head>
  <body>
    <article>
      <h1>پرداخت مزد کارگر جوان با اسکناس جعلی</h1>
      <address><time datetime="2019-11-13T00:00:00+00:00">13 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/22/1036777_159.jpg"/>
      </figure>
      <p>فردی که قصد داشت با استفاده از اسکناس‌های جعلی از غرفه‌ای در ایستگاه متروی تجریش خرید کند، دستگیر شد.</p>
      <p>به گزارش ایسنا، مدتی قبل یکی از غرفه‌داران ایستگاه مترو تجریش با پلیس مترو تماس گرفته و اعلام کرد که یکی از مشریانش به او پول جعلی داده است که در همین راستا ماموران پلیس مترو ایستگاه تجریش برای بررسی موضوع به غرفه اعلامی مراجعه کرده و مشاهده کردند که صاحب غرفه مشتری را نیز دستگیر کرده است.</p>
      <p>با حضور ماموران در محل، شاکی به آنان اعلام کرد که متهم در ازای خرید عطر، پول تقلبی به وی داده است که در همین راستا وسایل و لوازم همراه متهم مورد بررسی قرار گرفت که در جریان آن هشت میلیون ریال پول تقلبی شامل ۶۰ اسکناس صد هزار ریالی و چهار چک پول ۵۰۰ هزار ریالی از متهم کشف و ضبط شد.</p>
      <p>با کشف اسکناس‌ها، متهم به مقر پلیس منتقل شده و در بازجویی ‌ها گفت که کارگر ساختمانی است و پس از چند روز کارکردن در ساختمان، این پول‌ها را از کارفرمایش به عنوان دستمزد گرفته و از تقلبی بودن اسکناس‌ها اطلاعی ندارد.</p>
      <p>مرکز اطلاع‌رسانی پلیس پیشگیری تهران بزرگ، با تایید این خبر اعلام کرد که با تشکیل پرونده مقدماتی برای متهم، این فرد برای ادامه روند رسیدگی به جرم روانه دادسرا شد و تحقیقات برای شناسایی و دستگیری صاحب‌کارش نیز در دستور کار ماموران کلانتری تجریش قرار گرفته است.</p>
    </article>
  </body>
</html>