<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/apple-macbook-pro-16-pollici-ufficiale-prezzo.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Apple MacBook Pro da 16 pollici ufficiale, prezzo a partire da 2.799 euro"/>
    <meta property="og:description" content="Apple ha presentato in via ufficiale il nuovo MacBook Pro da 16 pollici, un notebook dalle caratteristiche straordinarie e dal prezzo importante: si parte da 2.799 euro.. Apple ha presentato in vi..."/>
  </head>
  <body>
    <article>
      <h1>Apple MacBook Pro da 16 pollici ufficiale, prezzo a partire da 2.799 euro</h1>
      <h2>Apple ha presentato in via ufficiale il nuovo MacBook Pro da 16 pollici, un notebook dalle caratteristiche straordinarie e dal prezzo importante: si parte da 2.799 euro.</h2>
      <address><time datetime="2019-11-13T00:00:00+00:00">13 Nov 2019</time> by <a rel="author" href="https://multiplayer.it/account/utente/23/manga-warrior/articoli/" target="_blank">Tommaso Pugliese</a></address>
      <p><b>Apple</b> ha presentato in via <b>ufficiale</b> il <b>MacBook Pro</b> da 16 pollici. Definito come il miglior notebook professionale del mondo, il dispositivo vanta caratteristiche straordinarie e un <b>prezzo</b> importante, che parte da 2.799 euro.<br/><br/><i>Pensato per chi ogni giorno sfida i limiti e inventa nuove possibilità, questo <a href="https://multiplayer.it/notizie/apple-nuovo-macbook-pro-da-16-pollici-menzionato-in-macos-catalina.html">MacBook Pro</a> è di gran lunga il notebook più potente che abbiamo mai creato. Ha uno spettacolare <b>display</b> Retina da 16", processori ultraveloci, grafica di nuova generazione, più <b>autonomia</b> di ogni altro MacBook Pro, una nuova <b>Magic Keyboard</b> e tantissimo spazio di archiviazione. È il massimo dei notebook professionali, per chi a un notebook chiede il massimo.<br/><br/>Il nuovo MacBook Pro ha uno spettacolare display Retina da 16", il più grande mai creato per un notebook Mac. Con una <b>luminosità</b> di 500 nit ti dà bianchi splendenti e una resa incredibile nelle parti più illuminate, ma restituisce neri profondi grazie al preciso allineamento delle molecole di cristalli liquidi. E l'ampia <b>gamma cromatica</b> P3 produce immagini e video brillanti e realistici. Ovunque ti trovi, vedrai sempre il tuo lavoro nella luce migliore.<br/><br/>Con MacBook Pro 16" il notebook raggiunge <b>prestazioni</b> mai viste. Il <b>processore</b> Intel Core i9 ti offre fino a 8 core e 16 thread di potenza di elaborazione, e grazie a un design termico evoluto può sostenere più a lungo performance ancora più elevate. E rispetto a un MacBook Pro quad‑core, avrai prestazioni fino a 2,1 volte migliori. Quando esegui il layering di decine di tracce ed effetti, fai il rendering di modelli 3D o vuoi scrivere e testare codice, andrai veloce come il vento.<br/><br/>La grafica AMD Radeon Pro serie 5000M garantisce prestazioni mai viste su un MacBook Pro. Nella <b>configurazione</b> di base, MacBook Pro 16" è oltre due volte più veloce dello stesso modello di generazione precedente: quando lavori con video Ultra HD, la riproduzione è impeccabile e i rendering sono più rapidi. E puoi anche scegliere di avere 8GB di VRAM GDDR6: rispetto alla configurazione con Radeon Pro Vega 20, vuol dire performance fino all'80% più scattanti per i lavori più impegnativi, come il color grading in DaVinci Resolve.<br/><br/>MacBook Pro 16" ti farà scoprire nuovi livelli di efficienza. La nuova Magic Keyboard ti permette di scrivere in modo ancora più comodo e preciso, grazie ai tasti con meccanismo a forbice perfezionato ed escursione di 1 mm. E in più, è anche molto silenziosa. Con la <b>Touch Bar</b> hai sotto gli occhi le scorciatoie più utili, e il <b>Touch ID</b> ti fa autenticare con un gesto. Ora il tasto Esc è separato, per farti passare al volo da una modalità o da una vista all'altra, e i tasti freccia a T capovolta sono comodissimi per spostarsi rapidamente nelle righe di codice e nei fogli di calcolo. Ah, e sono perfetti anche per giocare.<br/><br/>MacBook Pro si fa sentire forte e chiaro. Il sistema a sei <b>altoparlanti</b> produce un ampio suono stereo, ricco e avvolgente, come non ti aspetteresti mai da un notebook. I due woofer force-cancelling riducono nettamente le vibrazioni del sistema, dandoti sonorità più pulite e naturali e aggiungendo mezza ottava di profondità ai bassi. In più i tre microfoni in array, di qualità professionale, tengono testa ai microfoni da studio e ti permettono di registrare podcast e musica con risultati cristallini, ovunque ti trovi.<br/><br/>MacBook Pro 16" ti dà fino a 8TB di archiviazione <b>SSD</b>: più spazio di ogni altro notebook. Ovunque vai, puoi portare con te la tua libreria di foto e video. E le velocità sono sempre stellari: i file più pesanti si caricano in un attimo e le app si aprono al volo.<br/><br/>Il MacBook Pro da 16" ha una <b>batteria</b> ai polimeri di litio da 100 wattora. È quella con la più alta capacità mai avuta da un notebook Apple: non solo fornisce l'energia necessaria a un display più ampio, ma è anche in grado di sostenere più watt di potenza massima continua. E ti dà ancora più autonomia: fino a 11 ore di navigazione web in wireless e di riproduzione video.21 Così puoi lavorare più a lungo senza dover ricaricare.<br/><br/>Tutti i MacBook Pro hanno il chip <b>T2 Security</b>, la seconda generazione del processore Apple progettato per rendere ogni cosa sul Mac ancora più sicura. Al suo interno, il coprocessore Secure Enclave permette il funzionamento del Touch ID ed è alla base delle funzioni di avvio protetto e archiviazione criptata. Il nuovo processore riunisce inoltre diversi controller in uno solo: per esempio il controller per la gestione del sistema, il controller audio e il controller SSD.<br/><br/>La tecnologia <b>Thunderbolt 3</b> unisce un'incredibile larghezza di banda alla versatilità dello standard USB‑C, per darti una porta universale e potentissima. Con un solo connettore puoi ricaricare i tuoi dispositivi, trasferire dati e trasmettere video, a velocità che raggiungono i 40 Gbps e con il doppio della larghezza di banda rispetto a Thunderbolt 2. MacBook Pro ha quattro porte, due su ciascun lato, per il massimo della praticità. I dispositivi che hai già si collegano facilmente tramite un cavo o un adattatore. In più, i connettori Thunderbolt 3 possono essere inseriti in entrambi i versi. Comodo, no?</i></p>
    </article>
  </body>
</html>