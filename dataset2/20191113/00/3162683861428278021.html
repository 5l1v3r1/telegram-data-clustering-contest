<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/V-Ukrayini-z-yavyvsya-onlayn-kalkulyator-dlya-vyznachennya-rivnya-enerhoefektyvnosti-adminbudivel/"/>
    <meta property="og:site_name" content="Eco Town"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="В Україні з’явився онлайн-калькулятор для визначення рівня енергоефективності адмінбудівель"/>
    <meta property="og:description" content="В Україні запустили онлайн-калькулятор для розрахунку рівня енергоефективності адміністративних будівель."/>
  </head>
  <body>
    <article>
      <h1>В Україні з’явився онлайн-калькулятор для визначення рівня енергоефективності адмінбудівель</h1>
      <address><time datetime="2019-11-13T00:00:00+00:00">13 Nov 2019</time> by <a rel="author">Наталя Яковлєва</a></address>
      <p>В Україні запустили онлайн-калькулятор для розрахунку рівня енергоефективності адміністративних будівель.</p>
      <p>Ресурс презентували в рамках Форуму «Енергомодернізація адмінбудівель в Україні: практики та виклики», який відбувся у Києві 7 листопада, передає <a href="https://decentralization.gov.ua/news/11818">decentralization.gov.ua</a>.</p>
      <blockquote>«Це інструмент, завдяки якому громада може розрахувати рівень енергоефективності ЦНАП та інших адмінбудівель, а також дізнатися про заходи, які допоможуть заощадити витрати на утримання таких будівель без шкоди для комфорту відвідувачів», - йдеться у повідомленні.</blockquote>
      <p>Калькулятор доступний за посиланням: <a href="https://tsnap.ulead.org.ua/energy/">https://tsnap.ulead.org.ua/energy/</a></p>
      <p>Також в рамках Форуму було презентовано посібник «Кращі практики та поради щодо створення енергоефективних ЦНАП в ОТГ» (<u><a href="https://decentralization.gov.ua/uploads/library/file/493/Posibnyk-z-energoefektyvnosti-ta-stalogo-rozvytku.pdf">ЗАВАНТАЖИТИ</a></u>), розроблений провідними українськими та шведськими експертами Програми «U-LEAD з Європою».</p>
      <blockquote>«Співпраця шведських та українських експертів стала основою для створення спільного посібника, який надає зрозумілі рекомендації громадам щодо створення енергоефективних ЦНАП та інших адмінбудівель, - зазначила Сусанна Делланс, програмний директор «U-LEAD з Європою» від Sida. - Кожна громада знайде у посібнику корисні поради, які допоможуть мінімізувати витрати енергії та заощадити бюджетні кошти».</blockquote>
      <p>Під час Форуму «Енергомодернізація адмінбудівель в Україні» учасники обговорили державні стратегії модернізації адмінбудівель, можливості співпраці між громадами та громадським сектором у сфері зелених технологій, а також дізналися про кращі практики впровадження енергоефективних технологій у Швеції та в українських громадах.</p>
    </article>
  </body>
</html>