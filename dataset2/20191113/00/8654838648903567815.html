<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/amazon-music-unlimited-4-mesi-abbonamento-099-euro-dettagli-promozione.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Amazon Music Unlimited: 4 mesi di abbonamento a 0,99 euro, i dettagli della promozione"/>
    <meta property="og:description" content="Torna disponibile la promozione dedicata ad Amazon Music Unlimited, con tanti mesi di abbonamento ad un prezzo irrisorio: i dettagli.. Ebbene sì, torna ufficialmente disponibile la promozione dedi..."/>
  </head>
  <body>
    <article>
      <h1>Amazon Music Unlimited: 4 mesi di abbonamento a 0,99 euro, i dettagli della promozione</h1>
      <h2>Torna disponibile la promozione dedicata ad Amazon Music Unlimited, con tanti mesi di abbonamento ad un prezzo irrisorio: i dettagli.</h2>
      <address><time datetime="2019-11-13T00:00:00+00:00">13 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Ebbene sì, torna ufficialmente disponibile la <b>promozione</b> dedicata ad <b>Amazon Music Unlimited</b>: vi permetterà di ottenere quattro mesi di abbonamento al servizio in questione, alla cifra irrisoria di 0,99 euro. Stiamo per spiegarvi i dettagli, dunque continuate a leggere. <br/>L'offerta di <a href="https://multiplayer.it/notizie/amazon-music-unlimited-gratis-3-mesi-come-ottenerlo.html">Amazon Music Unlimited</a> sarà valida fino al prossimo 6 gennaio 2020, esclusivamente per i clienti maggiorenni che non abbiano mai beneficiato del periodo di prova gratuito del servizio pari a 30 giorni. La promozione, inoltre, è limitata: meglio attivarla immediatamente, perché Amazon potrebbe rimuoverla in qualsiasi momento. Amazon Music Unlimited garantisce l'accesso a 50 milioni di brani e migliaia di playlist ogni mese, sicuramente un servizio interessante per qualsiasi tipologia di cliente; ancora più interessante ora che potete ottenere <b>quattro mesi di abbonamento</b> alla cifra di <b>0,99 euro</b>. <br/>Qui di seguito vi riportiamo <b>tutti i dettagli di Amazon Music Unlimited</b> e della promozione ad esso collegata.</p>
      <ul>
        <li>Offerta promozionale valida fino alle 06/01/2020 (il "Periodo dell'Offerta promozionale")</li>
        <li>Offerta riservata ai clienti che non si sono mai iscritti ad Amazon Music Unlimited e che non hanno mai beneficiato del periodo d'uso gratuito di 30 giorni</li>
        <li>I clienti che durante il Periodo dell'Offerta promozionale si iscrivono per la prima volta ad Amazon Music Unlimited - Abbonamento Individuale, potranno usufruire di Amazon Music Unlimited al costo promozionale di 0,99 € al mese per 4 mesi. Terminato il Periodo dell'Offerta promozionale, l'abbonamento ad Amazon Music Unlimited proseguirà automaticamente al costo di 9,99 € al mese</li>
        <li>I clienti che beneficiano di questa Offerta promozionale non potranno usufruire del periodo d'uso gratuito di 30 giorni di Amazon Music Unlimited</li>
        <li>I contenuti digitali sono disponibili solo per i clienti residenti in Italia e sono soggetti alle condizioni d'uso di Amazon Digital UK Limited</li>
      </ul>
      <figure>
        <img src="https://multiplayer.net-cdn.it/thumbs/images/2019/07/12/amazon-music-2_jpg_1400x0_q85.jpg"/>
      </figure>
      <ul>
        <li>
          <a href="https://www.hdblog.it/amazon/offerte/n512469/amazon-music-unlimited-promo-4-mesi/">Fonte</a>
        </li>
      </ul>
    </article>
  </body>
</html>