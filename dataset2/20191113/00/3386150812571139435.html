<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/mumbai/improvement-nature-lata-mangeshkar-after-treatment/"/>
    <meta property="og:site_name" content="Lokmat"/>
    <meta property="article:published_time" content="2019-11-13T00:43:12+00:00"/>
    <meta property="og:title" content="लता मंगेशकर यांच्या प्रकृतीत उपचारांनंतर सुधारणा"/>
    <meta property="og:description" content="ज्येष्ठ गायिका लता मंगेशकर यांच्यावर मुंबईतील ब्रीच कँडी रुग्णालयाच्या अतिदक्षता विभागात उपचार सुरू आहेत."/>
  </head>
  <body>
    <article>
      <h1>लता मंगेशकर यांच्या प्रकृतीत उपचारांनंतर सुधारणा</h1>
      <h2>ज्येष्ठ गायिका लता मंगेशकर यांच्यावर मुंबईतील ब्रीच कँडी रुग्णालयाच्या अतिदक्षता विभागात उपचार सुरू आहेत.</h2>
      <address><time datetime="2019-11-13T00:43:12+00:00">13 Nov 2019, 00:43</time> by <a rel="author" href="https://www.lokmat.com/author/online-lokmat/" target="_blank">ऑनलाइन लोकमत</a></address>
      <p>मुंबई : ज्येष्ठ गायिका <a href="https://www.lokmat.com/topics/lata-mangeshkar/">लता मंगेशकर</a> यांच्यावर मुंबईतील ब्रीच कँडी रुग्णालयाच्या अतिदक्षता विभागात उपचार सुरू आहेत. मंगेशकर कुटुंबीयांनी मंगळवारी दिलेल्या माहितीनुसार, त्यांची प्रकृती नाजूक असली, तरी त्यात बऱ्यापैकी सुधारणा दिसून येत आहे.<br/><a href="https://www.lokmat.com/topics/lata-mangeshkar/">लता मंगेशकर</a> यांना छातीत संसर्ग झाल्याने श्वास घेण्यास त्रास होत असल्याने रविवारी रात्री दीड वाजणाच्या सुमारास<br/>ब्रीच कँडी रुग्णालयात दाखल करण्यात आले. डॉ. पॅटीट समधानी हे लतादीदींवर उपचार करीत आहेत. मंगेशकर कुटुंबीयांनी सांगितले, त्यांच्या प्रकृतीत हळूहळू सुधारणा होत आहे, त्या उपचारांना खूप चांगला प्रतिसाद देत आहेत.<br/>गेली अनेक वर्षे सततच्या गायनामुळे, तसेच वयोमानामुळे लता मंगेशकर यांच्या फुप्फुसाच्या क्षमतेवर काहीसा परिणाम झाला आहे. लवकरच त्यांना घरी पाठविण्यात येईल. तोपर्यंत लतादीदींच्या चाहत्यांनी त्रास देऊ नये, त्या लवकरच<br/>बºया होतील, असे मंगेशकर कुटुंबीयांनी म्हटले आहे.</p>
    </article>
  </body>
</html>