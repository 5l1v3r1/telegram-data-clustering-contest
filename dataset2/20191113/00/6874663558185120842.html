<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3773614,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="עלייה של 40% ברווחי מטריקס - יציבות בפעילות בארה&quot;ב"/>
    <meta property="og:description" content="חברת ה-IT רושמת ברבעון השלישי רווח תפעולי של 67 מיליון שקל, שיפור של 36% בהשוואה לרבעון המקביל; הפעילות בישראל צמחה ב-31% והניבה הכנסות של 849 מיליון שקל - נפח הפעילות בארה&quot;ב ירד קלות, ההכנסות עמדו על 98 מיליון שקל, בדומה לרבעון המקביל"/>
  </head>
  <body>
    <article>
      <h1>עלייה של 40% ברווחי מטריקס - יציבות בפעילות בארה"ב</h1>
      <h2>חברת ה-IT רושמת ברבעון השלישי רווח תפעולי של 67 מיליון שקל, שיפור של 36% בהשוואה לרבעון המקביל; הפעילות בישראל צמחה ב-31% והניבה הכנסות של 849 מיליון שקל - נפח הפעילות בארה"ב ירד קלות, ההכנסות עמדו על 98 מיליון שקל, בדומה לרבעון המקביל</h2>
      <address><time datetime="2019-11-13T00:00:00+00:00">13 Nov 2019</time> by <a rel="author">מיקי גרינפלד</a></address>
      <p>מטריקס מסכמת רבעון עם צמיחה מרשימה בהכנסות, עלייה בשורות הרווח ושיפור בכל מגזרי הפעילות שלה - זאת לצד התייצבות מסויימת בתוצאות הפעילות בארה"ב ונסיגה באירופה. <a href="https://www.calcalist.co.il/stocks/home/0,7340,L-3959-445015,00.html?quote=%D7%9E%D7%98%D7%A8%D7%99%D7%A7%D7%A1">מטריקס</a>נסחרת בת"א בשווי של 3.81 מיליארד שקל, המניה טיפסה ב-52.4% מתחילת השנה.</p>
      <p>חברת ה-IT הגדולה בישראל רשמה בחודשים יולי-ספטמבר הכנסות של 935.3 מיליון שקל, בהשוואה ל-757.4 מיליון שקל ברבעון המקביל, צמיחה של 25.9%. הרווח התפעולי טיפס ב-35.6% ל-67.9 מיליון שקל, לעומת 50.1 מיליון שקל ברבעון המקביל. הרווח הנקי עמד על 41.6 מיליון שקל, בהשוואה ל-29.6 מיליון שקל ברבעון המקביל, עלייה של 40.6%.</p>
      <p>בחלוקה למגזרי פעילות: 1. פתרונות שירותי טכנולוגיית מידע בישראל: צמיחה של 28% בהכנסות ל-717.9 מיליון שקל, עלייה של 47.6% ברווח התפעולי ל-36.1 מיליון שקל; עיקר ההכנסות של מטריקס נובעות ממגזר זה, נתח של 63% (מול 62% ברבעון המקביל). 2. פתרונות שירותי טכנולוגיית מידע בארה"ב: שיפור קל של 0.6% בהכנסות ל-97.8 מיליון שקל, עלייה של 29.3% ברווח התפעולי ל-14.7 מיליון שקל. מגזר זה מניב 10% מההכנסות, מול 12.5% ברבעון המקביל.</p>
      <p>3. שיווק ותמיכה במוצרי תוכנה: ההכנסות זינקו ב-62.9% ל-54.6 מיליון שקל, הרווח התפעולי עלה ב-1.9% ל-3.7 מיליון שקל; מגזר זה אחראי על 5.6% מההכנסות, בהשוואה ל4.3% ברבעון המקביל.  4. פתרונות אינטגרציה ותשתיות מחשוב: ההכנסות עלו ב-32% ל-165.6 מיליון שקל, הרווח התפעולי טיפס ב-44.1% ל-8.5 מיליון שקל - נתח של 16.9% מההכנסות, מול 16.1% בהרבעון המקביל; 5. הדרכה והטמעה: ההכנסות עלו ב-12% ל-43.8 מיליון שקל, הרווח התפעולי עלה ב-73.3% ל-3.6 מיליון שקל - 4.5% מההכנסות, מול 5.1% מההכנסות ברבעון המקביל במגזר זה.</p>
      <p>בחלוקה גיאוגרפית: ההכנסות מלקוחות בישראל טיפסו ב-30.7% ל-849.2 מיליון שקל, הרווח התפעולי מפעילות זו זינק ב-47.4% ל-51.2 מיליון שקל. ההכנסות מלקוחות בארה"ב עלו בשיעור קל של 0.6% ל-97.8 מיליון שקל, הרווח התפעולי טיפס ב-29.3% ל-19 מיליון שקל. ההכנסות מלקוחות באירופה ירד ב-14.7% ל-9.4 מיליון שקל, הרווח התפעולי מלקוחות אלה ירד ב-41.6% ל-855 אלף שקל בלבד.</p>
      <figure>
        <img src="https://images1.calcalist.co.il/PicServer3/2018/05/13/816626/789789_l.jpg"/>
        <figcaption>מוטי גוטמן מנכ"ל מטריקס <br/>צילום: עידן גרוס</figcaption>
      </figure>
    </article>
  </body>
</html>