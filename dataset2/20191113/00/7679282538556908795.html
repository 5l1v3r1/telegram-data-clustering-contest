<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-ignou-will-give-a-change-if-you-have-an-idea-of-startup-2846538.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-13T00:26:49+00:00"/>
    <meta property="og:title" content="अगर आपके पास है स्‍टार्ट-अप का आइडिया तो IGNOU देगा मौका"/>
    <meta property="og:description" content="यदि आप कुछ नया कर रहे हैं अथवा कोई आइडिया है तो इंदिरा गांधी नेशनल ओपन यूनिवर्सिटी (इग्नू) आपके स्टार्ट-अप को बिजनेस में बदलने में मदद करेगा। 13 क्षेत्रों में नए आइडिया पर इग्नू ने स्टार्ट-अप के लिए..."/>
  </head>
  <body>
    <article>
      <h1>अगर आपके पास है स्‍टार्ट-अप का आइडिया तो IGNOU देगा मौका</h1>
      <address><time datetime="2019-11-13T00:26:49+00:00">13 Nov 2019, 00:26</time> by <a rel="author">वरिष्ठ संवाददाता, मेरठ।</a></address>
      <p>यदि आप कुछ नया कर रहे हैं अथवा कोई आइडिया है तो इंदिरा गांधी नेशनल ओपन यूनिवर्सिटी (इग्नू) आपके स्टार्ट-अप को बिजनेस में बदलने में मदद करेगा। 13 क्षेत्रों में नए आइडिया पर इग्नू ने स्टार्ट-अप के लिए आवेदन मांगे हैं।</p>
      <p>चयनित इनोवेटर्स को इग्नू ना केवल प्रशिक्षित करेगा बल्कि उन्हें एक हफ्ते तक स्थापित अन्वेषकों और उद्यमियों से संपर्क का मौका भी देगा। छात्र-छात्राओं के आइडिया एवं स्टार्ट-अप प्लान को राष्ट्रीय स्तर पर प्लेटफॉर्म मिलेगा। स्टूडेंट 30 नवंबर तक अपना आइडिया एवं स्टार्ट-अप प्लान भेज सकते हैं।</p>
      <p>इग्नू के अनुसार उक्त प्रक्रिया में केवल उन्हें छात्र-छात्राओं को मौका मिलेगा जो इग्नू के स्टूडेंट हैं और जिन्होंने इनोवेटिव प्रोडक्ट का प्रोटोटाइप बनाया है। छात्र-छात्राएं नए स्टार्ट-अप स्थापित करने की योजना निर्धारित फॉर्मेट पर 'न्यूज एंड एनाउंसमेंट' में दर्ज लिंक पर दे सकते हैं। छात्र ये आवेदन startups@ignou.ac.in पर भी भेज सकते हैं।     </p>
      <p><b>इन क्षेत्रों में दे सकते हैं आवेदन</b><br/>- खाद्य, कृषि और ग्रामीण विकास<br/>- स्वच्छ ऊर्जा और वैकल्पिक ईंधन<br/>- स्वच्छ जल और जल प्रबंधन <br/>- स्वच्छता के प्रयास और कचरा प्रबंधन<br/>- हेल्थ केयर, हाइजीन, लाइफ स्टाइल, स्पोर्ट्स <br/>- स्मार्ट ट्रांसपोर्टेशन एवं ट्रैफिक मैनेजमेंट<br/>- स्मार्ट सिटी एवं शहरी विकास <br/>- सामाजिक मुद्दे और सुरक्षा तंत्र <br/>- वैज्ञानिक एवं प्रौद्योगिकी विकास<br/>- शिक्षा एवं मुक्त विवि तंत्र <br/>- हॉस्पिटेलिटी, ट्रैवल एवं टूरिज्म<br/>- ई-गवर्नेंस, ई-कॉमर्स एवं डिजिटल मार्केटिंग <br/>- फैशन, आर्ट, एंटरटेनमेंट, रिटेल एवं बैंकिंग</p>
      <p><b>इग्नू यह करेगा अपकी मदद </b><br/>- इग्नू मुख्यालय में विशेष प्रशिक्षण <br/>- एक हफ्ते तक यात्रा खर्च एवं ठहरने की व्यवस्था<br/>- इनोवेटर एवं एन्टरप्रिन्योर्स से संवाद करने का मौका <br/>- फंडिंग एजेंसी से वित्तीय सहायता उपलब्ध कराना <br/>- आपके आइडिया एवं स्टार्ट-अप प्लान के लिए प्लेटफॉर्म देना</p>
    </article>
  </body>
</html>