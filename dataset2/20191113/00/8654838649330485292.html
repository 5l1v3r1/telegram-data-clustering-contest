<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/dragon-ball-heroes-trunks-super-saiyan-god-scelto-evitare-quarto-livello.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Dragon Ball Heroes, Trunks Super Saiyan God scelto per evitare il Quarto Livello"/>
    <meta property="og:description" content="Alcuni problemi con i colori dei capelli di Trunks hanno portato i produttori di Super Dragon Ball Heroes a scegliere la forma divina del Saiyan: i dettagli.. Nelle scorse ore la pubblicazione del..."/>
  </head>
  <body>
    <article>
      <h1>Dragon Ball Heroes, Trunks Super Saiyan God scelto per evitare il Quarto Livello</h1>
      <h2>Alcuni problemi con i colori dei capelli di Trunks hanno portato i produttori di Super Dragon Ball Heroes a scegliere la forma divina del Saiyan: i dettagli.</h2>
      <address><time datetime="2019-11-13T00:00:00+00:00">13 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Nelle scorse ore la pubblicazione del Super Dragon Ball Heroes 9th anniversary book ha rivelato un retroscena molto interessante nella produzione: il motivo per cui di recente è stato annunciato <b>Trunks Super Saiyan God</b>. Perché proprio Trunks, come protagonista di una novità importante per festeggiare l'anniversario di <b>Super Dragon Ball Heroes</b>? E perché proprio la forma divina, come nuova trasformazione? <br/>Secondo la traduzione di Cipher_db, i produttori di <a href="https://multiplayer.it/notizie/dragon-ball-heroes-episodio-17-titolo-data-di-uscita.html">Dragon Ball Heroes</a> avrebbero voluto donare a <b>Xeno Trunks</b> una trasformazione in <b>Super Saiyan di Quarto Livello</b>: nei principali archi narrativi della serie di videogiochi giapponese e nell'anime <a href="https://multiplayer.it/notizie/dragon-ball-heroes-trunks-super-saiyan-god-ufficiale-video.html">Trunks</a> è un protagonista molto importante, tra l'altro uno dei pochi a non poter ancora raggiungere il quarto livello del Super Saiyan. Ma sono cominciati dei contrasti circa il <b>colore dei capelli</b>: non si sapeva bene quale scegliere. <br/>La <b>forma del Super Saiyan God</b>, molto più semplice e basata su colori standardizzati, ha risolto la situazione. E così Trunks è diventato un Super Saiyan God, dai capelli semplicemente rossi al pari di quelli di Goku e Vegeta. Ricordiamo che attualmente Trunks Super Saiyan God non è un personaggio canonico nel franchise, ma esclusivo di Super Dragon Ball Heroes... come la maggior parte dei personaggi presenti, a dire il vero.</p>
      <figure>
        <iframe data-src="https://twitter.com/Cipher_db/status/1193405908581142529?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>
          <a href="https://comicbook.com/anime/2019/11/11/dragon-ball-super-saiyan-god-trunks-anime-explanation/">Fonte</a>
        </li>
      </ul>
    </article>
  </body>
</html>