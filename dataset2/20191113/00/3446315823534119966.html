<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pravda-kr.com.ua/najsvizhishe/16660-smolinska-shakhta-zapratsyue-na-povnu-potuzhnist-naprikintsi-roku.html"/>
    <meta property="og:site_name" content="Кировоградская правда"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Смолінська шахта запрацює на повну потужність наприкінці року"/>
    <meta property="og:description" content="Смолінська шахта запрацює на повну потужність до кінця грудня, про це повідомив генеральний директор державного підприємства «СхідГЗК» Олександр Сорокін сьогодні, 13 листопада, пише CBN.За його словами, «СхідГЗК» – єдине підприємство в Україні, яке видобуває та переробляє уранову руду, а також виробляє урановий концентрат."/>
  </head>
  <body>
    <article>
      <h1>Смолінська шахта запрацює на повну потужність наприкінці року</h1>
      <address><time datetime="2019-11-13T00:00:00+00:00">13 Nov 2019</time> by <a rel="author">Наталка Маринець</a></address>
      <p><i>Смолінська шахта запрацює на повну потужність до кінця грудня, про це повідомив генеральний директор державного підприємства «СхідГЗК» Олександр Сорокін сьогодні, 13 листопада, пише </i><a href="https://cbn.com.ua/2019/11/13/smolinska-shahta-zapratsyuye-na-povnu-potuzhnist-naprykintsi-roku/"><i>CBN.</i></a><br/><br/>За його словами, «СхідГЗК» – єдине підприємство в Україні, яке видобуває та переробляє уранову руду, а також виробляє урановий концентрат.</p>
      <p>Через нестачу коштів кілька підрозділів Смолінської шахти, яка входить до складу підприємства, вивели в тимчасовий простій. Нацкомісія встановила занижений тариф на уран – 75 доларів за тонну при собівартості – 110 доларів.</p>
      <p>На шахті працюють близько тисячі людей. Наразі життєдіяльність підприємства забезпечує лише частина колективу. Втім, зарплату виплачують усім працівникам.<br/><br/>Через два-три роки шахту все ж закриють, оскільки вичерпуються її запаси. Кажуть, людей без роботи не залишать.</p>
      <p>– Ми плануємо все ж таки здійснювати будівництво і відпрацьовувати Апрелівське родовище, яке знаходиться поруч із Смоліним. Впевнений, колектив Смолінської шахти буде брати в цьому безпосередню участь. Ми також створюємо нові робочі місця, – каже генеральний директор ДП «СхідГЗК» Олександр Сорокін.</p>
      <p>Підтримку обіцяють і в облдержадміністрації.</p>
      <p>– Для тих, хто взагалі вирішить уже не продовжувати шахтарську працю, ми розробимо найближчим часом обласну програму. Зможемо запропонувати умови для їхньої реінтеграції в інші сфери суспільного життя і набуття нової робітничої професії, – прокоментував голова Кіровоградської облдержадміністрації Андрій Балонь.</p>
      <p>Нагадаємо, у суботу, 2 листопада у Смоліному тамтешні жителі і гірники вийшли на акцію протесту через зупинку роботи шахти.</p>
    </article>
  </body>
</html>