<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698241/%D8%B9%D9%86%D8%A7%DB%8C%D8%AA%DB%8C-%D9%86%DA%AF%D8%B1%D8%A7%D9%86-%D8%B5%D8%B9%D9%88%D8%AF-%D8%AA%DB%8C%D9%85-%D9%85%D9%84%DB%8C-%D8%A8%D9%87-%D8%AC%D8%A7%D9%85-%D8%AC%D9%87%D8%A7%D9%86%DB%8C-%D9%86%DB%8C%D8%B3%D8%AA%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="عنایتی: نگران صعود تیم ملی به جام جهانی نیستم"/>
    <meta property="og:description" content="پیشکسوت باشگاه استقلال و تیم ملی گفت: من نگران صعود ایران به جام جهانی ۲۰۲۲ قطر نیستم و اعتقاد دارم تیم ملی همچون ۲ دوره گذشته جواز حضور در بزرگ‌ترین و مهم‌ترین تورنمت بین‌المللی فوتبال را به دست خواهد آورد."/>
  </head>
  <body>
    <article>
      <h1>عنایتی: نگران صعود تیم ملی به جام جهانی نیستم</h1>
      <address><time datetime="2019-11-13T00:00:00+00:00">13 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/22/1036848_838.jpg"/>
      </figure>
      <p>پیشکسوت باشگاه استقلال و تیم ملی گفت: من نگران صعود ایران به جام جهانی ۲۰۲۲ قطر نیستم و اعتقاد دارم تیم ملی همچون ۲ دوره گذشته جواز حضور در بزرگ‌ترین و مهم‌ترین تورنمت بین‌المللی فوتبال را به دست خواهد آورد.</p>
      <p>«رضا عنایتی» روز چهارشنبه در گفت‌وگو با ایرنا اظهار داشت: تیم ملی یکی از بهترین تیم‌های قاره آسیاست و به طور حتم انگیزه‌های زیادی برای پیروزی مقابل عراق خواهد داشت.</p>
      <p>وی افزود: به طور بازیکنان ایران از شکست مقابل بحرین درس گرفته‌اند و تلاش خواهند کرد تا شکست در بازی قبلی را جبران کنند.</p>
      <p>پیشکسوت استقلال خاطرنشان کرد: ایران از خط تهاجمی خوبی برخوردار است و می‌تواند در طول ۹۰ دقیقه جریان مسابقه موقعیت‌های زیادی را برای گلزنی به دست آورد.</p>
      <p>وی تصریح کرد: «سردار آزمون»،«کریم انصاری‌فر» و «مهدی طارمی» مهاجمان خوبی هستند که در ترکیب تیم ملی حضور دارند و هرکدام از آنها انگیزه‌های زیادی برای بازکردن دروازه حریف دارند.</p>
      <p>عنایتی تاکید کرد: خط دفاعی عراق ضعف‌های زیادی دارد و این می‌تواند کمک کند تا ایران نهایت استفاده را ببرد.</p>
      <p>بازیکن اسبق تیم ملی در پایان گفت: نگران صعود ایران به جام جهانی ۲۰۲۲ قطر نیستم و معتقدم تیم ملی همچون ۲ دوره گذشته جواز حضور در بزرگ‌ترین و مهم‌ترین تورنمت بین‌الملی فوتبال را به دست خواهد آورد.</p>
    </article>
  </body>
</html>