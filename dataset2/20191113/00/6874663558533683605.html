<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3773680,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="פסגות העבירה את מערך ה-CRM שלה לענן בעלות של כ-5 מיליון שקל"/>
    <meta property="og:description" content="הפרויקט הוא חלק מאסטרטגיה בה בחר בית ההשקעות ושבמסגרתו ממוכנים חלק ניכר מהתהליכים בחברה. יישום המערך בוצע על ידי מטריקס והוא מתבסס על מוצרים של מיקרוסופט"/>
  </head>
  <body>
    <article>
      <h1>פסגות העבירה את מערך ה-CRM שלה לענן בעלות של כ-5 מיליון שקל</h1>
      <h2>הפרויקט הוא חלק מאסטרטגיה בה בחר בית ההשקעות ושבמסגרתו ממוכנים חלק ניכר מהתהליכים בחברה. יישום המערך בוצע על ידי מטריקס והוא מתבסס על מוצרים של מיקרוסופט</h2>
      <address><time datetime="2019-11-13T00:00:00+00:00">13 Nov 2019</time> by <a rel="author">רפאל קאהאן</a></address>
      <p>פסגות, סיימה בחודש האחרון פרויקט אסטרטגי שכלל את העברת מערך ה-CRM (ניהול קשרי לקוחות) שלה לתצורת מחשוב ענן. החברות המעורבות סירבו למסור את היקף הפרויקט, אך על פי מידע שהגיע לידי כלכליסט היקפו הינו כ-5 מיליון שקל.</p>
      <p>את יישום הפרויקט ביצעה מטריקס ושירות הענן הוא Azure של מיקרוסופט. על פי מה שנמסר ממטריקס, מדובר בתהליך רוחבי בבית ההשקעות המהווה חלק מאסטרטגיית מיכון התהליכים שמתקיימת בשנים האחרונות בחברה.כחלק מהפרויקט, המהלך כלל את כל תהליכי הקשר מול הלקוחות והתהליכים העסקיים. ביישום הפרויקט השתתפו 2BSecure ו-CloudZone חברות אבטחת המידע והענן של מטריקס.</p>
      <figure>
        <img src="https://images1.calcalist.co.il/PicServer3/2019/05/30/909757/11_l.jpg"/>
        <figcaption>היקף פרויקט ה-CRM של פסגות עומד על כ-5 מיליון שקל <br/>צילום: שאטרסטוק</figcaption>
      </figure>
      <p>הפתרון והתהליכים הנלווים לניהול קשרי לקוחות ישמשו כ-600 מעובדי החברה הנמצאים בקשר עם לקוחות: אנשי שירות לקוחות, מכירות, שיווק ותפעול. המערכת שהוטמעה פועלת על פלטפורמת Dynamics 365 - תוכנת ה-CRM מבוססת ענן של מיקרוסופט. פתרון בענן פועל בסנכרון מלא עם כלל מערכות המידע בחברה.</p>
      <p>אלי מטיאוויס סמנכ"ל מערכות מידע בפסגות מסר כי: "הטמעת מערכת CRM חדשנית בפלטפורמת הענן הינה חלק מאסטרטגיית הדיגיטל במתן השירות ללקוחות. באמצעות המערכת מיכנו ושיפרנו מספר תהליכים מרכזיים. המערכת החדשה פותחת עבורנו אפשרויות ואפיקים חדשים, ואנו מתכננים למנף את היכולות הטכנולוגיות החדשניות כדי לתמוך בצרכים העסקיים של הארגון בהמשך".</p>
    </article>
  </body>
</html>