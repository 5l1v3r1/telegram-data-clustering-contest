<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3773570,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="המשקיעים אדישים למצב הביטחוני - המסחר בבורסת ת&quot;א ננעל ביציבות"/>
    <meta property="og:description" content="מדד תל אביב 35 ננעל ללא תנועה ומדד תל אביב 125 עלה ב-0.1%; בזק בראש ת&quot;א 35 - טיפסה ב-3.5% לאחר חתימת ההסכם הקיבוצי בפלאפון; לאחר הדוחות: מטריקס קפצה ב-7% וטאואר איבדה 4.4%, פרשמרקט הוסיפה 4.5% לאחר שאושר לה ולויקטורי לרכוש סניפים מיינות ביתן"/>
  </head>
  <body>
    <article>
      <h1>המשקיעים אדישים למצב הביטחוני - המסחר בבורסת ת"א ננעל ביציבות</h1>
      <h2>מדד תל אביב 35 ננעל ללא תנועה ומדד תל אביב 125 עלה ב-0.1%; בזק בראש ת"א 35 - טיפסה ב-3.5% לאחר חתימת ההסכם הקיבוצי בפלאפון; לאחר הדוחות: מטריקס קפצה ב-7% וטאואר איבדה 4.4%, פרשמרקט הוסיפה 4.5% לאחר שאושר לה ולויקטורי לרכוש סניפים מיינות ביתן</h2>
      <address><time datetime="2019-11-13T00:00:00+00:00">13 Nov 2019</time> by <a rel="author">נועם לנדמן</a></address>
      <p>
        <b>דיווח שוטף מהבורסה בת"א: העדכונים החשובים, המניות הבולטות, אגרות החוב, ועדכוני האנליסטים</b>
      </p>
      <p><a href="https://www.calcalist.co.il/stocks/home/0,7340,L-3961-198,00.html?quote=%D7%9E%D7%93%D7%93%20%D7%AA">ת"א 35</a> <a href="https://www.calcalist.co.il/stocks/home/0,7340,L-3961-199,00.html?quote=%D7%9E%D7%93%D7%93%20%D7%AA">ת"א 125</a> <a href="https://www.calcalist.co.il/stocks/home/0,7340,L-3961-1337,00.html?quote=%D7%9E%D7%93%D7%93%20%D7%AA">בנקים-5</a> <a href="https://www.calcalist.co.il/stocks/home/0,7340,L-3961-525,00.html?quote=%D7%9E%D7%93%D7%93%20%D7%AA">טכנולוגיה</a> <a href="https://www.calcalist.co.il/stocks/home/0,7340,L-3961-521,00.html?quote=%D7%9E%D7%93%D7%93%20%D7%AA">ביומד</a> <a href="https://www.calcalist.co.il/stocks/home/0,7340,L-3961-526,00.html?quote=%D7%9E%D7%93%D7%93%20%D7%AA">נפט וגז</a> <a href="https://www.calcalist.co.il/stocks/home/0,7340,L-3961-403,00.html?quote=%D7%9E%D7%93%D7%93%20%D7%AA">נדל"ן</a></p>
      <p><a href="https://t.me/calcalist">לחצו כאן לערוץ הטלגרם של מדור שוק ההון בכלכליסט</a> </p>
      <p><b>17:25 -</b> המשקיעים לא בורחים: בורסת תל אביב ננעלה ביציבות גם ביומו השני של הסבב הנוכחי מול עזה: מדד תל אביב 35 ננעל ללא תנועה ומדד תל אביב 125 עלה ב-0.1%, בזק בראש ת"א 35 - טיפסה ב-3.5%, לאחר חתימת ההסכם הקיבוצי בפלאפון. לאחר הדוחות: מטריקס קפצה ב-7% וטאואר איבדה 4.4%, פרשמרקט הוסיפה 4.5% לאחר שאושר לה ולויקטורי לרכוש סניפים מיינות ביתן, מניית הקנביס טוגדר זינקה ב-16.7% לאחר חתימה על הסכם מכירה במיליוני שקלים.</p>
      <p><b>17:00 -</b> חברת <a href="https://www.calcalist.co.il/stocks/home/0,7340,L-3959-1097278,00.html?quote=%D7%90%D7%9E%D7%95%D7%AA">אמות</a> השקעות שבשליטת נתן חץ וחברת הניהול נכסי אריאל, הגישו <a href="https://www.calcalist.co.il/real_estate/articles/0,7340,L-3773666,00.html">שתי תביעות בסך כולל של 7 מיליון שקל</a>, נגד קרן ההון סיכון סינגולריטים שבבעלות משה חוגג וכנגד חברת אליינמנט מדיה, מקבוצת סינגולריטים.</p>
      <p>התביעות הוגשו לטענת התובעות, בגין אי תשלום דמי שכירות, דמי ניהול, דמי חנייה ותשלומים נלווים נוספים עבור השטחים שאותם שוכרות הנתבעות במגדל המשרדים אמות אטריום הממוקם בסמוך לצומת עלית ברמת גן. כנגד סינגולריטים הוגשה תביעה בסך 6.3 מיליון שקל לבתי המשפט המחוזי תל אביב, וכנגד אליינמנט, הוגשה תביעה בסך 620 אלף שקל לבית משפט השלום בתל אביב.</p>
      <p><b>16:30 -</b> <a href="https://www.calcalist.co.il/stocks/home/0,7340,L-3959-505016,00.html?quote=%D7%90%D7%99%D7%99%D7%93%D7%99%D7%90%D7%95">איידיאו</a>, חברת הנדל"ן המניב בתחום המגורים בברלין פרסמה את הדוחות הרבעוניים: ההכנסות של החברה ברבעון השלישי צמחו ב-4.3% בהשוואה לתקופה המקבילה אשתקד והסתכמו ב-36.1 מיליון דולר. ה-EBITDA של איידיאו נותרה ללא שינוי ברמה של 25.3 מיליון דולר. בתשעת החודשים הראשונים של 2019 שכר הדירה הממוצע עלה מרמה של 6.73 אירו למ"ר לרמה של 6.89 אירו למ"ר. שינוי היחידות הפנויות התכווץ ועמד בסוף הרבעון השלישי על 2.5%, לעומת רמתו בסוף 2018 שעמדה על 3.2%.</p>
      <p><b>16:20 -</b> אושרה גם בקשת האחים אמיר, בעלי רשת הסופרמרקטים <a href="https://www.calcalist.co.il/stocks/home/0,7340,L-3959-1157833,00.html?quote=%D7%A4%D7%A8%D7%A9%D7%9E%D7%A8%D7%A7%D7%98">פרשמרקט</a> <a href="https://www.calcalist.co.il/markets/articles/0,7340,L-3773659,00.html">לרכוש שבעה סניפים של יינות ביתן</a>. סכום הרכישה יעמוד על 110 מיליון שקלים. המניה מטפסת ב-4.7%.</p>
      <figure>
        <img src="https://images1.calcalist.co.il/PicServer3/2019/07/17/921618/CAL097456_l.jpg"/>
        <figcaption>האחים אמיר, בעלי פרשמרקט <br/>צילום: מורג ביטן</figcaption>
      </figure>
      <p><b>15:05 - </b>הממונה על התחרות מיכל הלפרין אישרה את הבקשה של רשת <a href="https://www.calcalist.co.il/stocks/home/0,7340,L-3959-1123777,00.html?quote=%D7%95%D7%99%D7%A7%D7%98%D7%95%D7%A8%D7%99">ויקטורי</a> שבשליטת וניהול משפחת רביד, לרכוש חמישה סניפים מידי יינות ביתן ומגה שבבעלות נחום ביתן. המניה מאבדת 1.1%.</p>
      <p><b>15:00 -</b> <a href="https://www.calcalist.co.il/markets/articles/0,7340,L-3773645,00.html">בית חדש למרשמלו</a>: חברת הממתקים <a href="https://www.calcalist.co.il/stocks/home/0,7340,L-3959-440016,00.html?quote=%D7%9B%D7%A8%D7%9E%D7%99%D7%AA">כרמית</a> תשכור מבנה בברקן - תמקם את מפעל הייצור של מוצרי המרשמלו ומוצרי ההקפאה של החברה בשטח שגודלו 4,000 מ"ר, לתקופה של 5 שנים החל מהחודש הבא. ההשקעה בהכשרת המפעל תעמוד על כ-3 מיליון שקל.</p>
      <figure>
        <img src="https://images1.calcalist.co.il/PicServer3/2019/11/13/947365/9_l.jpg"/>
        <figcaption>מרשמלו של כרמית</figcaption>
      </figure>
      <p><b>13:40 -</b> מניית הקנאביס <a href="https://www.calcalist.co.il/stocks/home/0,7340,L-3959-462010,00.html?quote=%D7%98%D7%95%D7%92%D7%93%D7%A8">טוגדר</a> מזנקת ב-28% לאחר שפורסמה הודעה כי חתמה על הסכם מחייב למכירת מוצרי קנאביס בסך של 192.5 מיליון שקל על פני</p>
      <p>תקופה של 5 שנים, מתוכם סך של 5 מיליון שקל ישולם באופן מיידי. במסגרת תנאי ההסכם, תמכור החברה 5 טון של מוצרי קנאביס בשנה, ובסה"כ 25 טון בתקופה של 5 שנים.</p>
      <p><b>13:25 -</b> <a href="https://www.calcalist.co.il/internet/articles/0,7340,L-3773631,00.html">הסכם קיבוצי בפלאפון: תוספת שכר, בונוסים ו-400 עובדים שיעזבו על פני 3 שנים </a>- החברה תוכל להפריש 210 עובדים קבועים בפרישה מרצון, מתוכם לא יותר מ-90 עובדים באמצעות פיטורים. בנוסף, בכוונת ההנהלה לצמצם גם 190 משרות של עובדים שאינם קבועים. בין עיקרי ההסכם: תוספות שכר בגובה 7% לשנים 2020-2022 ומענק חתימה בגובה 20 מיליון שקל שיחולק לעובדים כבר בחודש ינואר הקרוב.</p>
      <p>ההסכם עליו חתמו הצדדים מוסיף על ההסכם הקיבוצי הקיים בחברה משנת 2017 עד לחודש יולי 2022, ומסדיר את השינויים הארגוניים הנובעים מהסינרגיה בין החברות הבנות בבזק: פלאפון, בזק בינלאומי ו-yes. מניית בזק, החברה האם של פלאפון, עולה ב-2.8%.</p>
      <figure>
        <img src="https://images1.calcalist.co.il/PicServer3/2019/09/24/937630/4L.jpg"/>
        <figcaption>מחאת עובדי פלאפון <br/>צילום: אגף הדוברות בהסתדרות</figcaption>
      </figure>
      <p><b>12:35 -</b> <a href="https://www.calcalist.co.il/markets/articles/0,7340,L-3773633,00.html">המחוזי אישר את מינוי עו"ד אהוד סול</a> ככונס הנכסים של <a href="https://www.calcalist.co.il/stocks/home/0,7340,L-3959-1083484,00.html?quote=%D7%A4%D7%A8%D7%98%D7%A0%D7%A8">פרטנר</a>: החברה נכנסת לתקופת ביניים עד להחלטה האם לאשר להאצ'יסון הסינית, שקיבלה מחיים סבן את מניות השליטה בחברה, לקבל היתר שליטה. האצ'יסון מצידה מבקשת למנות את דן אלדר ועמיקם כהן לדירקטורים כבר עתה, אולם חלק מהדירקטורים הנוכחיים מתנגדים.</p>
      <p><b>11:50 - </b> מנכ"ל בנק ה<a href="https://www.calcalist.co.il/stocks/home/0,7340,L-3959-662577,00.html?quote=%D7%A4%D7%95%D7%A2%D7%9C%D7%99%D7%9D">פועלים</a> הטרי דב קוטלר, <a href="https://www.calcalist.co.il/money/articles/0,7340,L-3773625,00.html">רוצה לקצץ את מודל הקביעות של העובדים</a>, המונע ממנו לפטר עובדים ומקשה על ייעול נדרש של המערכת - הציע לוועד מנגנון היפרדות חדש, שיאפשר מכסה שנתית של פיטורים כל שנה. אם קוטלר יצליח בכך, יהיה זה מהלך תקדימי במערכת הבנקאית.</p>
      <figure>
        <img src="https://images1.calcalist.co.il/PicServer3/2019/11/13/947272/YE2169990_l.jpg"/>
        <figcaption>דב קוטלר, מנכ"ל בנק הפועלים <br/>צילום: גדי דגון, אוהד צויגנברג</figcaption>
      </figure>
      <p><b>11:05 -</b> <a href="https://www.calcalist.co.il/markets/articles/0,7340,L-3773624,00.html">פורסמו הדוחות הרבעוניים של יצרנית השבבים </a><a href="https://www.calcalist.co.il/stocks/home/0,7340,L-3959-1082379,00.html?quote=%D7%98%D7%90%D7%95%D7%90%D7%A8">טאואר</a>: ההכנסות הסתכמו בסך של 311.98 מיליון דולר, ירידה בהשוואה למכירות בסך 322.5 מיליון דולר ברבעון השלישי של שנת 2018. ירידה גם ברווח הנקי - מ-33.6 מליון דולר ברבעון המקביל אשתקד, ל-22.1 מליון דולר. המניה נופלת ב-5.2%.</p>
      <p>טאואר צופה שהמכירות ברבעון הרביעי של שנת 2019 יסתכמו בסך של 312 מיליון דולר, עם טווח תחזית של 5% כלפי מעלה או מטה. המנכ"ל ראסל אלוואנגר אמר כי "בנוסף לעובדה שדיווחנו על תוצאות חזקות לרבעון השלישי, התקדמנו משמעותית במספר חזיתות שונות - הן פעילויות שמקדמות את אסטרטגיית הצמיחה שלנו וכן בכל אחת מהחטיבות העסקיות".</p>
      <figure>
        <img src="https://images1.calcalist.co.il/PicServer3/2018/03/21/804857/11_l.jpg"/>
        <figcaption>מנכ"ל טאואר ראסל אלוונגר <br/>צילום: ערן יופי כהן</figcaption>
      </figure>
      <p><b>9:50 - </b>המסחר בבורסת תל אביב נפתח: המדדים ת"א 35 ו-125 נכנסים ליום המסחר ללא שינוי מהותי; טבע ולייפרסון מתחזקות ב-1.1% בפסגת ת"א 35, אופקו יורדת ב-1.4% בתחתית המדד. לאחר הדוחות: מטריקס מטפסת ב-4.6%, תדיראן עולה ב-2%, בראק אן וי יורדת ב-1.4%.</p>
      <p><b>9:20 - </b>דוחות <a href="https://www.calcalist.co.il/stocks/home/0,7340,L-3959-445015,00.html?quote=%D7%9E%D7%98%D7%A8%D7%99%D7%A7%D7%A1">מטריקס</a>: חברת ה-IT <a href="https://www.calcalist.co.il/markets/articles/0,7340,L-3773614,00.html">רשמה בחודשים יולי-ספטמבר הכנסות של 935.3 מיליון שקל</a>, בהשוואה ל-757.4 מיליון שקל ברבעון המקביל, צמיחה של 25.9%. הרווח התפעולי טיפס ב-35.6% ל-67.9 מיליון שקל, לעומת 50.1 מיליון שקל ברבעון המקביל. הרווח הנקי עמד על 41.6 מיליון שקל, בהשוואה ל-29.6 מיליון שקל ברבעון המקביל, עלייה של 40.6%.</p>
      <p><b>8:00 - </b><a href="https://www.calcalist.co.il/stocks/home/0,7340,L-3959-1121607,00.html?quote=%D7%91%D7%A8%D7%90%D7%A7%20%D7%90%D7%9F%20%D7%95%D7%99">בראק אן וי</a> ו<a href="https://www.calcalist.co.il/stocks/home/0,7340,L-3959-258012,00.html?quote=%D7%AA%D7%93%D7%99%D7%A8%D7%90%D7%9F%20%D7%94%D7%95%D7%9C%D7%93%D7%99%D7%A0%D7%92%D7%A1">תדיראן</a> פרסמו דוחות; <a href="https://www.calcalist.co.il/markets/articles/0,7340,L-3773612,00.html">תדיראן הולדינגס דיווחה על הכנסות של 269.4 מיליון שקל </a>ברבעון השלישי, לעומת 231.9 מיליון שקל ברבעון המקביל. הרווח התפעולי עלה ל-31.3 מיליון שקל, לעומת 29 מיליון שקל ברבעון המקביל. הרווח הנקי עמד על 22.4 מיליון שקל, מול 20 מיליון שקל ברבעון המקביל.</p>
      <figure>
        <img src="https://images1.calcalist.co.il/PicServer3/2016/12/15/688074/27_l.jpg"/>
        <figcaption>משה ממרוד מנכ"ל תדיראן <br/>צילום: סיון פרג'</figcaption>
      </figure>
      <p><b>7:50 - </b>המשקיעים בבורסת ת"א ימשיכו כנראה גם היום להמתין לקטליזטור שידחוף אותה מחדש קדימה, אך לנוכח המתיחות הבטחונית ותמונת המצב בשווקים הבינ"ל, ספק אם זה מה שמצפה לנו היום.</p>
      <p>מה דעתך על מניית תדיראן הולדינגס:</p>
      <figure>
        <img src="https://www.calcalist.co.il/Images/I-Invest/StockQuote/StocksButtonOne.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonTwo.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonThree.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonFour.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonFive.gif"/>
      </figure>
      <ul>
        <li> </li>
        <li> </li>
        <li> </li>
        <li> </li>
        <li> </li>
      </ul>
      <table bordered="">
        <tr>
          <td valign="top"/>
          <td valign="top">קנייה חזקה</td>
          <td valign="top"/>
          <td valign="top">קנייה</td>
          <td valign="top"/>
          <td valign="top">המתן</td>
          <td valign="top"/>
          <td valign="top">מכירה</td>
          <td valign="top"/>
          <td valign="top">מכירה חזקה</td>
        </tr>
      </table>
      <p>
        <a href="https://www.calcalist.co.il/stocks/home/0,7340,L-3959-258012,00.html?quote=%D7%AA%D7%93%D7%99%D7%A8%D7%90%D7%9F">לדף מניית תדיראן הולדינגס</a>
      </p>
      <figure>
        <img src="https://www.calcalist.co.il/images/arrow_nadlan.gif"/>
      </figure>
      <p>אמש <a href="https://www.calcalist.co.il/markets/articles/0,7340,L-3773540,00.html">ננעל המסחר בניו יורק בתצנועות מתונות</a> (נאסד"ק עלה ב-0.3% וקבע שיא חדש, ה-15 במספר השנה) דאו ג'ונס שמר על יציבות, ומדד S&amp;P 500 טיפס ב-0.1%). ה<a href="https://www.calcalist.co.il/markets/articles/0,7340,L-3773569,00.html">בוקר באסיה האווירה קשה, במיוחד בהונג קונג</a> (מדד האנג סנג יורד ב-1.9%, ניקיי יורד ב-0.9%, שנגחאי נחלש ב-0.1%). ברקע - המשך ההידרדרות וההתנגשויות בהונג קונג, לצד האכזבה מנאום הנשיא האמריקאי אמש בניו יורק - טראמפ לא סיפק בנאומו רטים נוספים על התקדמות בשיחות הסחר. טראמפ חזרה על הטענה שלו שעסקה "יכולה לקרות בקרוב" וציין שוב שאם לא תהיה עסקה, העלאת התעריפים שעל הפרק תתקיים כמתוכנן.</p>
      <p>אתמול <a href="https://www.calcalist.co.il/markets/articles/0,7340,L-3773528,00.html">נרשמה בבורסה נעילה יציבה</a>, בצל ההידרדרות הבטחונית בדרום:  המדדים תל אביב 35 ותל אביב 125 ירדו ב-0.1%. מדדים נוספים שבלטו: מדד ת"א נדל"ן איבד 0.2%, ת"א נפט וגז נסוג ב-0.9%. בין המניות שבלטו - טבע עלתה ב-2.2% בראש מדד ת"א 35, בת"א 90 ישראל קנדה טיפסה ב-4.1% בראש המדד.</p>
      <figure>
        <img src="https://images1.calcalist.co.il/PicServer3/2017/07/12/741850/12_l.jpg"/>
        <figcaption>צילום: בלומברג</figcaption>
      </figure>
    </article>
  </body>
</html>