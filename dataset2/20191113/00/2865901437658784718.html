<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/juve-pronasao-trekvartistu-ide-samo-u-paru-s-bratom-a-zajedno-kostaju-100-000-000/342406"/>
    <meta property="og:site_name" content="MozzartSport"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Juve pronašao trekvartistu, ide samo u paru s bratom, a zajedno koštaju 100.000.000!"/>
    <meta property="og:description" content="Naravno, govorimo o braći Mirančuk"/>
  </head>
  <body>
    <article>
      <h1>Juve pronašao trekvartistu, ide samo u paru s bratom, a zajedno koštaju 100.000.000!</h1>
      <h2>Naravno, govorimo o braći Mirančuk</h2>
      <address>
        <time datetime="2019-11-13T00:00:00+00:00">13 Nov 2019</time>
      </address>
      <p>Dao im je gol u Torinu, dao im je gol i u Moskvi. I jeste da Lokomotiva iz ta dva meča nije uzela ni bod, ali u Juventusu nisu mogli da ignorišu <b>Alekseja Mirančuka</b> taman i da su hteli. Štaviše, lokalni mediji na Apeninima pišu da su Bjankoneri procenili da je vezista moskovskog kluba baš tip trekvartiste kaka vim je potreban.</p>
      <p>Međutim, ima tu jedna caka. I ne mislimo čak ni spekulacije da se za <b>Mirančuka</b>, pisali su o tome katalonski mediji, interesuje i Barselona. Ne, možda i veći problem je što <b>Aleksej</b> ne mrda nikud bez <b>Antona</b>, brata blizanca, cimera na svim putovanjima, prvog do sebe u svim avionskim letovima… Braća <b>Mirančuk</b> su prosto jedna duša u dva tela i ni po koju cenu ne žele da se razdvajaju.</p>
      <p>A kako su pride i najvrednija roba koju Lokomotiva ima nisu ni jeftini. U finišu letnjeg prelaznog roka Zenit je nudio 50.000.000 evra za njih dvojicu što su ogromne pare i za Rusiju, ali Lokomotiva nije htela ni da čuje. I zato što je Zenit, ali i zato što smatra da 24-godišnji vezisti ipak vrede znatno više.</p>
      <p>Italijanski izvori tvrde da je u Moskvi odlučeno: cilj je 100.000.000 evra za obojicu. Od te ukupne sume 60.000.000 bi otpalo na <b>Alekseja</b>, 40.000.000 na Antona, ali nije to ni toliko bitno ako idu u paru.</p>
      <p>Pitanje je samo da li je Juventus spreman da izdvoji toliko. U stvari, pitanje je da li bi u Torinu bilo mesto i za<b> Antona</b>?</p>
      <p>Ako ne, gledaće braća u drugom smeru. Imaju oni pozive i iz Engleske, Šanije, Nemačke… Ali se smatra da bi najradije baš u Seriju A.</p>
      <p>(FOTO: Reuters)</p>
    </article>
  </body>
</html>