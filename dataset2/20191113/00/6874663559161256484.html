<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3773702,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="מחר: לא יתקיימו לימודים בטווח של 40 ק&quot;מ מהרצועה"/>
    <meta property="og:description" content="נכון לעכשיו, פיקוד העורף אוסר על כל פעילות חינוכית בעוטף עזה וביישובי לכיש ומרכז הנגב. באזורים דן, ירקון, השפלה ודרום השפלה יתקיימו לימודים כסדרם למעט במבנים לא ממוגנים"/>
  </head>
  <body>
    <article>
      <h1>מחר: לא יתקיימו לימודים בטווח של 40 ק"מ מהרצועה</h1>
      <h2>נכון לעכשיו, פיקוד העורף אוסר על כל פעילות חינוכית בעוטף עזה וביישובי לכיש ומרכז הנגב. באזורים דן, ירקון, השפלה ודרום השפלה יתקיימו לימודים כסדרם למעט במבנים לא ממוגנים</h2>
      <address><time datetime="2019-11-13T00:00:00+00:00">13 Nov 2019</time> by <a rel="author">ynet</a></address>
      <p>פיקוד העורף הודיע הערב (ד') כי נכון לעכשיו, מחר לא יתקיימו לימודים בטווח של 40 ק"מ מהרצועה. עוד הנחה פיקוד העורף כי באזורים עוטף עזה, מערב לכיש ומערב הנגב, תתאפשר התכנסות של עד 100 איש בשטח סגור בלבד. מקומות עבודה יושבתו, למעט בסקטורים חיוניים. </p>
      <p> </p>
      <p> </p>
      <p>באזור לכיש ומרכז הנגב ההנחיות דומות - התכנסויות של עד 100 איש בשטח סגור בלבד, ומקומות עבודה יפעלו בתנאי שיש בהם מרחב מוגן שניתן להגיע אליו תוך זמן ההתגוננות. </p>
      <p> </p>
      <figure>
        <img src="https://images1.calcalist.co.il/PicServer3/2019/11/12/946741/11_l.jpg"/>
        <figcaption>בית ספר סגור בתל אביב עקב שיגור רקטות <br/>צילום: מוטי קמחי</figcaption>
      </figure>
      <p>באזורים דן, ירקון, השפלה ודרום השפלה ניתן יהיה לקיים התכנסויות ואירועים של עד 300 איש בשטח פתוח. בשטח סגור אין הגבלות. לימודים ניתן יהיה לקיים למעט במבנים יבילים או הבנויים בבנייה קלה. אין מגבלות על מקומות עבודה.</p>
      <p> </p>
      <p>בתוך כך, בכיר ישראלי התייחס הערב למגעים להפסקת אש שמנוהלים ומתווכים על-ידי המצרים והאו"ם, ואמר כי "הדברים קורים במקביל. מצד אחד יש מגעים, אבל מצד שני הם יורים ואנחנו תוקפים. זה יכול להיסגר הלילה, או מחר, אבל יכול גם לגלוש ולהחריף". </p>
      <p>במקביל, הג'יהאד האיסלאמי פרסם הודעה לפיה "בשעות הקרובות יהיו התפתחויות מדיניות חשובות". </p>
      <p>אזעקות נוספות נשמעו ביישובי עוטף עזה. מצה"ל, שממשיך לתקוף בשעה זו מטרות של הג'יהאד האיסלאמי ברצועה, נמסר כי מתחילת ההסלמה זוהו כ-400 שיגורים לעבר ישראל עם 90% הצלחה לכיפת ברזל. מניין ההרוגים הפלסטינים עלה ל-24.</p>
    </article>
  </body>
</html>