<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698168/%D8%A8%D8%A7%D8%B2%DB%8C%DA%A9%D9%86-%D8%B3%D8%A7%D8%A8%D9%82-%DA%A9%D9%84%D9%85%D8%A8%DB%8C%D8%A7-%DB%8C%DA%A9-%D9%82%D8%A7%DA%86%D8%A7%D9%82%DA%86%DB%8C-%D9%BE%DB%8C%D8%B4%D9%86%D9%87%D8%A7%D8%AF-%D9%82%D8%AA%D9%84-%DA%86%DB%8C%D9%84%D8%A7%D9%88%D8%B1%D8%AA-%D8%B1%D8%A7-%D8%A8%D9%87-%D9%85%D9%86-%D8%AF%D8%A7%D8%AF%D9%87-%D8%A8%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="بازیکن سابق کلمبیا: یک قاچاقچی پیشنهاد قتل چیلاورت را به من داده بود"/>
    <meta property="og:description" content="بازیکن سابق نیوکاسل و پارما در مستند کوتاه &quot;فائوستینو ال گرنده&quot; اعلام کرد که به قاچاقچیان به او گفتند: به شما نیاز داریم تا این چیلاورت چاق را به قتل برسانید."/>
  </head>
  <body>
    <article>
      <h1>بازیکن سابق کلمبیا: یک قاچاقچی پیشنهاد قتل چیلاورت را به من داده بود</h1>
      <address><time datetime="2019-11-13T00:00:00+00:00">13 Nov 2019</time> by <a rel="author">عصر ايران</a></address>
      <p>
        <b>بازیکن سابق نیوکاسل و پارما در مستند کوتاه "فائوستینو ال گرنده" اعلام کرد که به قاچاقچیان به او گفتند: به شما نیاز داریم تا این چیلاورت چاق را به قتل برسانید.</b>
      </p>
      <figure>
        <img src="https://cdn.asriran.com/files/fa/news/1398/8/22/1036712_525.jpg"/>
      </figure>
      <p>فائوستینو آسپریا در مستند کوتاه از زندگی خود فاش کرد که یک قاچاقچی مواد مخدر از او خواسته بود دروازه‌بان سابق پاراگوئه را به قتل برساند.</p>
      <p>به گزارش ایسنا و به نقل از آس، زندگی فائوستینو آسپریا به یک کتاب، فیلم و چند قسمت سریال نتفلیکس تبدیل شده است. بازیکن سابق تیم ملی کلمبیا فاش کرد که یک قاچاقچی مواد مخدر به او پیشنهاد داد تا خوسه لوییس چیلاورت، دروازه‌بان پاراگوئه‌ای را پس از دیدار برگزار شده در سال ۱۹۹۷ به قتل برساند. در آن بازی هر دو بازیکن اخراج شدند.</p>
      <p>بازیکن سابق نیوکاسل و پارما در مستند کوتاه "فائوستینو ال گرنده" اعلام کرد که به قاچاقچیان به او گفتند: به شما نیاز داریم تا این چیلاورت چاق را به قتل برسانید.</p>
      <p>آسپریا در پاسخ به آنها گفت: چطور ممکن است؟ شماها دیوانه هستید، می‌خواهید به فوتبال کلمبیا پایان بدهید. این موضوع غیرممکن است. هر اتفاقی که در زمین فوتبال می‌افتد در همان ورزشگاه باقی می‌ماند.</p>
      <p>دیدار دو تیم کلمبیا و پاراگوئه از مرحله مقدماتی جام جهانی ۱۹۹۸ فرانسه دوم آوریل ۱۹۹۷ برگزار شد و پاراگوئه توانست ۲ بر یک پیروز شود. در دقیقه ۷۹ بازی چیلاورت و آسپریا با هم درگیر شدند و در نهایت کارت قرمز دریافت کردند.</p>
      <p>به گفته آسپریا همه چیز زمانی اتفاق افتاد که خولیو فیرو، قاچاقچی معروف، او و ویکتو اوگو آریستیسابال (فوتبالیست سابق) را به هتلی که اقامت داشت دعوت کرد و آنجا خواستار قتل چیلاورت شد.</p>
      <p>بازیکن پیشین نیوکاسل در پایان اظهار کرد: یک موضوع پیچیده بود و نمی‌توانست وجود داشته باشد.</p>
      <p>آسپریا به همراه کلمبیا در المپیک ۱۹۹۲ بازی کرد. همچنین در کوپا آمه‌ریکا ۱۹۹۳ و ۹۵ حضور داشت. او جام جهانی ۱۹۹۴ آمریکا و ۱۹۹۸ فرانسه را تجربه کرد. در جام طلایی ۲۰۰۰ شرکت کرد و توانست نایب قهرمان شود. بازیکن کلمبیایی علاوه بر نیوکاسل و پارما برای تیم‌های کوکوتا دپورتیوو، اتلتیکو ناسیونال و کورتولوئا کلمبیا بازی کرد. همچنین در تیم‌های پالمیراس و فلومیننزه برزیل پا به توپ بود. او برای آتلانته شیلی بازی کرد و در نهایت در سال ۲۰۰۴ با پیراهن استودیانتس د لا پلاتا از فوتبال خداحافظی کرد.</p>
    </article>
  </body>
</html>