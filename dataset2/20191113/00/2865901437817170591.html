<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/gvardiola-i-bajern-kontakt-nikad-nije-ni-prestao/342357"/>
    <meta property="og:site_name" content="MozzartSport"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Gvardiola i Bajern, kontakt nikad nije ni prestao..."/>
    <meta property="og:description" content="Tuhel i Ten Hag realnije opcije, ali..."/>
  </head>
  <body>
    <article>
      <h1>Gvardiola i Bajern, kontakt nikad nije ni prestao...</h1>
      <h2>Tuhel i Ten Hag realnije opcije, ali...</h2>
      <address>
        <time datetime="2019-11-13T00:00:00+00:00">13 Nov 2019</time>
      </address>
      <p>
        <b>Bajern je odličnim rezultatima Hansa Ditera Flika sebi obezbedio mir i prostor da razmišlja o dugoročnom rešenju od narednog leta. To je ujedno potvrdio i Uli Henes, a današnji Sport Bild iznosi informaciju da je na listi potencijalnih kandidata i menadžer Mančester Sitija Đozep Gvardiola.</b>
      </p>
      <p>Bavarci i da hoće ne mogu previše da žure, pošto je <b>Gvardiola</b>, baš kao i preostala dva kandidata <b>Tomas Tuhel</b> i <b>Erik ten Hag</b>, pod ugovorom sa svojim klubovima. Kada je u pitanju <b>Gvardiola</b> pojedini izvori naglašavaju da je pozitivnan ishod malo verovatan, ali ne i nemoguć. Pominje se i izjava pedantnog stratega na odlasku 2016. godine, koja je glasila: <b>"Vratiću se ovde u Nemačku, možda i kao trener"</b>.</p>
      <p>Prema Sport Bildu komunikacija između <b>Gvardiole</b> i Bajerna nikada nije ni prestala. Navodi se da <b>Gvardiola</b> navodno više nije srećan u Mančester Sitiju, pošto već zaostaje 10 bodova za Liverpulom, dok u Ligi šampiona godinama unazad nije ostvario ono što su svi očekivali, već je plasman u četvrtfinale bio konačan domet. Pored svega toga, njegova porodica se nije osećala ugodno u Engleskoj pa se vratila u Španiju. Da su u Minhenu bilo bi drugačije, s obzirom da Španac nije prodao stan koji je kupio u prvom mandatu.</p>
      <p>Sport Bild navodi i da je <b>Gvardiola</b> uvek isticao da su tri godine u svakom klubu više nego dovoljne, a on je već prešao taj limit. Stoga u Bajernu ne isključuju njegovo mogući povratak, pošto su mu sa pričom oko <b>Sanea</b> stavili do znanja da su spremni da ulože ogroman novac na fudbalsko tržište.</p>
      <p>Ubrzo nakon dolaska <b>Nika Kovača</b>, <b>Tuhel</b> i <b>Ten Hag</b> su praktično eskpresno izjavili da neće biti odmah na raspolaganju, ali obojica ostaju opcija na leto i veruje se da je njihov dolazak izvesniji od <b>Gvardiolionog</b>. Pored toga, sa <b>Tuhelovom</b> stranom je već uspostavljen kontakt i izražena je obostrana spremnost za saradnju. <b>Ten Hag</b> nije želeo da daje nikakva obećanja, niti signale, najverovatnije iz poštovanja prema Ajaksu.</p>
      <p>Ipak, <b>Gvardiola</b> se već dokazao u Minhenu. Za tri godine u klubu osvojio je tri šampionske titule, dva nemačka kupa, Superkup Evrope i klupsko prvenstvo sveta.</p>
      <p><b>Foto</b>: <i>Reuters</i></p>
      <figure>
        <img src="https://mozzartsport.com/upload/CKEditor/13.11.2019/2.Akcija%20Milion%20razloga%20za%20gol%20-%20Sas%CC%8Ca%20Ilic%CC%81%20za%20NURDOR%201080x1080px.jpg"/>
      </figure>
      <p> </p>
    </article>
  </body>
</html>