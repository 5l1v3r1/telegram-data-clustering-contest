<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pravda-kr.com.ua/najsvizhishe/16661-chotiri-gromadi-kirovogradshchini-nominuvali-na-premiyu-krishtal-roku.html"/>
    <meta property="og:site_name" content="Кировоградская правда"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Чотири громади Кіровоградщини номінували на премію «Кришталь року»"/>
    <meta property="og:description" content="Чотири об’єднанні громади Кіровоградської області номінували на премію бюджетної прозорості «Кришталь року 2019». Відзнакою нагороджують найкращі громади, які пройшли оцінку за спільною методологією, впровадженою програмами USAID DOBRE та «U-LEAD з Європою». Номінантів оцінували за 36 критеріями у галузі управління публічними фінансами.Як зазначають в облраді, на спеціальну номінацію «Найкращий новачок в бюджетній прозорості» претендує Смолінська громада, на спецномінацію «Найбільш креативна інформаційна кампанія збору пропозицій до бюджету» – Дмитрівська громада."/>
  </head>
  <body>
    <article>
      <h1>Чотири громади Кіровоградщини номінували на премію «Кришталь року»</h1>
      <address><time datetime="2019-11-13T00:00:00+00:00">13 Nov 2019</time> by <a rel="author">Наталка Маринець</a></address>
      <p><i>Чотири об’єднанні громади Кіровоградської області номінували на премію бюджетної прозорості «Кришталь року 2019». Відзнакою нагороджують найкращі громади, які пройшли оцінку за спільною методологією, впровадженою програмами USAID DOBRE та «U-LEAD з Європою». Номінантів оцінували за 36 критеріями у галузі управління публічними фінансами.</i><br/><br/>Як зазначають в облраді, на спеціальну номінацію «Найкращий новачок в бюджетній прозорості» претендує Смолінська громада, на спецномінацію «Найбільш креативна інформаційна кампанія збору пропозицій до бюджету» – Дмитрівська громада.</p>
      <p>Новопразька громада претендує одразу на дві спецномінації премії «Кришталь року» – «Найкращий бюджет для громадян» і «Найбільш креативна інформаційна кампанія збору пропозицій до бюджету».</p>
      <p>На головну номінацію «За відкритість бюджетної інформації в громаді» премії «Кришталь року» претендує Маловисківська громада. <br/><br/>Оцінювання пройшли 106 громад із 18 областей України. Із Кіровоградщини оцінювали десять ОТГ.</p>
      <p>Церемонія нагородження «Кришталь року 2019» відбудеться 19 листопада у Києві.</p>
      <p>Премія «Кришталь року» та оцінка бюджетної прозорості 2019 року – це партнерська робота Агентства США з міжнародного розвитку (USAID) через консорціум виконавців програми USAID DOBRE, Представництва Європейського Союзу через Програму «U-LEAD з Європою» і громадського партнерства «За прозорі місцеві бюджети!». Індекс прозорості місцевих бюджетів і методологію його оцінювання розроблено Фондом Східна Європа спільно з Громадським партнерством «За прозорі місцеві бюджети!» у співпраці з Асоціацією міст України за фінансової підтримки Європейського Союзу.</p>
    </article>
  </body>
</html>