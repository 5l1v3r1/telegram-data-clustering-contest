<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/sonic-film-nuovo-design-non-convince-ancora-appieno-co-creatore-serie.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Sonic il Film, il nuovo design non convince ancora appieno il co-creatore della serie"/>
    <meta property="og:description" content="In un nuovo post condiviso via Twitter, Yuji Naka ha affermato di essere impaziente di vedere il film di Sonic, pur rimarcando ancora qualche stranezza nel design.. Questa settimana Paramount ha t..."/>
  </head>
  <body>
    <article>
      <h1>Sonic il Film, il nuovo design non convince ancora appieno il co-creatore della serie</h1>
      <h2>In un nuovo post condiviso via Twitter, Yuji Naka ha affermato di essere impaziente di vedere il film di Sonic, pur rimarcando ancora qualche stranezza nel design.</h2>
      <address><time datetime="2019-11-13T00:00:00+00:00">13 Nov 2019</time> by <a rel="author" href="https://multiplayer.it/account/utente/1309615/spetz/articoli/" target="_blank">Davide Spotti</a></address>
      <p>Questa settimana Paramount ha tolto il velo al nuovo design di Sonic previsto nel <b>film</b> del prossimo anno e il responso del pubblico è stato generalmente positivo. Peraltro, sull'argomento è intervenuto anche <b>Yuji Naka</b>. Il co-creatore del celebre franchise di SEGA osserva che la situazione è decisamente migliorata, sebbene non manchino ancora margini di miglioramento sotto certi punti di vista.<br/><br/>"Questo è il nuovo trailer con il rinnovato design di Sonic", ha scritto Naka in un post condiviso su Twitter e tradotto per l'occasione da DualShockers. "Il design ora è molto più simile a quello di Sonic, adesso che indossa i guanti. Tuttavia i suoi occhi non sono ancora uniti come previsto. Non posso a meno di sentirmi strano focalizzandomi su quell'elemento. Ma non vedo l'ora che il film esca".<br/><br/>Vi ricordiamo che la pellicola di Sonic debutterà nelle sale cinematografiche il 14 febbraio 2020. Il protagonista sarà doppiato da Ben Schwartz, James Marsden vestirà i panni di Tom Wachowski, mentre <a href="https://multiplayer.it/notizie/sonic-film-jim-carrey-contrario-modifica-design.html">Jim Carrey interpreterà il ruolo del Dr. Ivo Robotnik</a>.<br/><br/>Qui di seguito potete trovare il nostro video nel quale analizziamo il <a href="https://multiplayer.it/notizie/sonic-film-design-vecchio-nuovo-differenze.html">nuovo design di Sonic</a>. Voi cosa ne pensate? Trovate adeguata la nuova rappresentazione del personaggio? Fatecelo sapere qui sotto nei commenti!</p>
      <figure>
        <iframe src="https://www.youtube.com/embed/tBRSWgCjvKI" width="640" height="360" data-service="Youtube" scrolling="no"/>
      </figure>
      <ul>
        <li>
          <a href="https://comicbook.com/gaming/2019/11/13/sonic-the-hedgehog-creator-comments-new-trailer-updated-design/">Fonte</a>
        </li>
      </ul>
    </article>
  </body>
</html>