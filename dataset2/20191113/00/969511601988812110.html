<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/imm-urile-isi-relocheaza-birourile-in-medie-o-data-la-circa-doi-ani-si-jumatate-jumatate-din-spatiile-de-birouri-tranzactionate-in-2019-au-cel-mult-1-000-mp-18576670"/>
    <meta property="og:site_name" content="BusinessMagazin"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="IMM-urile îşi relochează birourile în medie o dată la circa doi ani şi jumătate; jumătate din spaţiile de birouri tranzacţionate în 2019 au cel mult 1.000 mp"/>
    <meta property="og:description" content="Aproximativ jumătate din spaţiile de birouri tranzacţionate în primele nouă luni ale anului au fost proiecte cu suprafeţe cuprinse între 300-1.000 mp, solicitările venind de la companii aflate în dezvoltare,..."/>
  </head>
  <body>
    <article>
      <h1>IMM-urile îşi relochează birourile în medie o dată la circa doi ani şi jumătate; jumătate din spaţiile de birouri tranzacţionate în 2019 au cel mult 1.000 mp</h1>
      <address><time datetime="2019-11-13T00:00:00+00:00">13 Nov 2019</time> by <a rel="author" href="https://www.businessmagazin.ro/autor/roxana-rosu" target="_blank">Roxana Rosu</a></address>
      <h3>IMM-urile îşi relochează birourile în medie o dată la circa doi ani şi jumătate; jumătate din spaţiile de birouri tranzacţionate în 2019 au cel mult 1.000 mp</h3>
      <p>Aproximativ jumătate din spaţiile de birouri tranzacţionate în primele nouă luni ale anului au fost proiecte cu suprafeţe cuprinse între 300-1.000 mp, solicitările venind de la companii aflate în dezvoltare, care au nevoie de mai mult loc pentru extiderea echipelor, arată datele agenţiei de consultanţă imobiliară 24REAL, specializată în servicii de închirieri pentru suprafeţe de până în 1.000 mp.</p>
      <p>Aproximativ jumătate din spaţiile de birouri tranzacţionate în primele nouă luni ale anului au fost proiecte cu suprafeţe cuprinse între 300-1.000 mp, solicitările venind de la companii aflate în dezvoltare, care au nevoie de mai mult loc pentru extiderea echipelor, arată datele agenţiei de consultanţă imobiliară 24REAL, specializată în servicii de închirieri pentru suprafeţe de până în 1.000 mp.</p>
      <p>În primele 9 luni ale anului s-au tranzacţionat peste 300.000 mp, iar până la finalul lui 2019 se estimează că volumul de tranzacţii pe piaţa de birouri va depăşi 400.000 mp.</p>
      <p>„Toate solicitările pentru spaţii de birouri sunt cereri pentru afaceri în dezvoltare, iar companiile caută suprafeţe mai mari în special datorită extinderii echipelor. Vorbim atât despre start-up-uri, cât şi despre companii străine care intră pe plan local şi încep activitatea cu un birou în Bucureşti. Chiriaşii de dimensiune medie caută clădiri de clasă superioară uşor accesibile, dar şi flexibilitate în ceea ce priveşte modificarea suprafeţelor închiriate în intervalul perioadei medii de închiriere, de 3-4 ani. Întrucât apar modificări importante ale business-ului de la un an la altul, acestea se uită cu atenţie la posibilităţile viitoare de extindere în clădirile în care se mută”, a declarat Constantin Căpraru, managing partner 24REAL.</p>
      <p>O altă caracteristică a pieţei proiectelor de sub 500 mp este reprezentată de locaţia birourilor, clienţii căutând spaţii de lucru în zone cât mai centrale şi apropriate de principalele mijloace de transport în comun.</p>
      <p>Nevoia unui spaţiu de lucru mai mare, optimizarea locaţiei, o imagine mai bună a companiei prin poziţionare şi accesibilitate, precum şi dotări mai noi pentru angajaţi sunt principalele motive pentru care companiile mici şi mijlocii apelează la relocarea birourilor.</p>
      <p>„IMM-urile sunt nevoite să îşi reloce spaţiul pentru birouri, în medie, o dată la circa doi ani şi jumătate. Pentru un IMM, spaţiul de lucru este al doilea ca importanţă după angajaţi, iar costul de închiriere este unul foarte important, acesta, în medie, putând ajunge până la 10-12% din cifra de afaceri, iar importanţa sa şi a modului în care este desfăşurată activitatea îl face mai atractiv pentru angajaţi şi pentru retenţia acestora, resursa umană fiind cel mai important factor în ecuaţia unui business”.</p>
      <p>Citiţi mai multe pe <a href="http://www.zf.ro/">www.zf.ro</a>. </p>
      <p> </p>
    </article>
  </body>
</html>