<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639717/%D8%A7%D8%A8%D8%B1%D8%A7%D8%B2-%D8%B1%D8%B6%D8%A7%DB%8C%D8%AA-%D9%86%D9%85%D8%A7%DB%8C%D9%86%D8%AF%DA%AF%D8%A7%D9%86-%D8%A7%D8%B2-%D8%B9%D9%85%D9%84%DA%A9%D8%B1%D8%AF-%D9%88%D8%B2%DB%8C%D8%B1-%D8%AC%D9%88%D8%A7%D9%86%D8%AA%D9%84%D8%A7%D8%B4-%D8%B4%D8%A8%D8%A7%D9%86%D9%87-%D8%B1%D9%88%D8%B2%DB%8C-%D9%88-%D8%AD%D9%84-%D9%85%D8%B4%DA%A9%D9%84%D8%A7%D8%AA-%D9%88%D8%B2%D8%A7%D8%B1%D8%AA-%D8%A7%D8%B1%D8%AA%D8%A8%D8%A7%D8%B7%D8%A7%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-13T00:10:00+00:00"/>
    <meta property="og:title" content="ابراز رضایت نمایندگان از عملکرد وزیر جوان/تلاش شبانه روزی و حل مشکلات وزارت ارتباطات"/>
    <meta property="og:description" content="نمایندگان مجلس معتقدند که محمد جواد آذری جهرمی وزیر ارتباطات و فناوری اطلاعات عملکرد مثبتی داشته و برنامه های وی برای تحول و توسعه شبکه های ارتباطی و زیرساخت ها خوب بوده و از وی حمایت می کنند."/>
  </head>
  <body>
    <article>
      <h1>
        <a href="https://www.bultannews.com/fa/news/639717/%D8%A7%D8%A8%D8%B1%D8%A7%D8%B2-%D8%B1%D8%B6%D8%A7%DB%8C%D8%AA-%D9%86%D9%85%D8%A7%DB%8C%D9%86%D8%AF%DA%AF%D8%A7%D9%86-%D8%A7%D8%B2-%D8%B9%D9%85%D9%84%DA%A9%D8%B1%D8%AF-%D9%88%D8%B2%DB%8C%D8%B1-%D8%AC%D9%88%D8%A7%D9%86%D8%AA%D9%84%D8%A7%D8%B4-%D8%B4%D8%A8%D8%A7%D9%86%D9%87-%D8%B1%D9%88%D8%B2%DB%8C-%D9%88-%D8%AD%D9%84-%D9%85%D8%B4%DA%A9%D9%84%D8%A7%D8%AA-%D9%88%D8%B2%D8%A7%D8%B1%D8%AA-%D8%A7%D8%B1%D8%AA%D8%A8%D8%A7%D8%B7%D8%A7%D8%AA">ابراز رضایت نمایندگان از عملکرد وزیر جوان/تلاش شبانه روزی و حل مشکلات وزارت ارتباطات</a>
      </h1>
      <h2>نمایندگان مجلس معتقدند که محمد جواد آذری جهرمی وزیر ارتباطات و فناوری اطلاعات عملکرد مثبتی داشته و برنامه های وی برای تحول و توسعه شبکه های ارتباطی و زیرساخت ها خوب بوده و از وی حمایت می کنند.</h2>
      <address><time datetime="2019-11-13T00:10:00+00:00">13 Nov 2019, 00:10</time> by <a rel="author">بولتن نیوز | bultannews.com</a></address>
      <p><b>گروه اجتماعی:</b> نمایندگان مجلس معتقدند که محمد جواد آذری جهرمی وزیر ارتباطات و فناوری اطلاعات عملکرد مثبتی داشته و برنامه های وی برای تحول و توسعه شبکه های ارتباطی و زیرساخت ها خوب بوده و از وی حمایت می کنند.</p>
      <p>خبرنگار بولتن نیوز با 10 نماینده مجلس در خصوص محمد جواد آذری جهرمی وزیر ارتباطات و فناوری اطلاعات صحبت کرده که متن اظهارات آنها به شرح زیر است؛</p>
      <figure>
        <img src="https://www.bultannews.com/files/fa/news/1398/8/22/1196120_816.jpg"/>
      </figure>
      <p>1-رمضانعلی سبحانی فر نماینده سبزوار و رئیس کمیته ارتباطات و فناوری اطلاعات مجلس:<br/>آقای آذری جهرمی به مناطق کمتر توسعه یافته توجه ویژه دارد و در توسعه شبکه های ارتباطی، آنتن دهی تلفن های همراه، رومینگ موبایل شعرینگ بین اپراتورها و استارت آپ ها اقدامات خوبی انجام داد.<br/>برنامه ها و طرحهای خوبی برای توسعه و پیشرفت دارد و نمایندگان مجلس حامی برنامه های وی هستند.</p>
      <p> </p>
      <p> </p>
      <figure>
        <img src="https://www.bultannews.com/files/fa/news/1398/8/22/1196121_983.jpg"/>
      </figure>
      <p>2-حمداله کریمی نماینده بیجار و عضو کمیسیون اقتصادی مجلس:<br/>اقدامات آذری جهری در کردستان بی نظیر بود.ایشان نسبت به استان کردستان و شهرستان بیجار نگاه ویژه دارد.<br/>در سطح ملی هم کارهای بزرگی در توسعه شبکه ارتباطی انجام داده است. <br/>نمایندگان مشکلات حوزه های انتخابیه خود از جمله آنتن دهی تلفن ها را به وزیر منعکس می کنند و وزیر پیگیر حل مشکلات است.</p>
      <p> </p>
      <p> </p>
      <figure>
        <img src="https://www.bultannews.com/files/fa/news/1398/8/22/1196122_678.jpg"/>
      </figure>
      <p>3-علی اکبر شاعر نماینده بهشهر و عضو کمیسیون کشاورزی مجلس:<br/>از عملکرد آقا آذری جهرمی رضایت کامل داریم و به وی نمره قبولی می دهیم.</p>
      <p> </p>
      <p> </p>
      <p> </p>
      <p> </p>
      <p> </p>
      <figure>
        <img src="https://www.bultannews.com/files/fa/news/1398/8/22/1196123_835.jpg"/>
      </figure>
      <p>4- محمد عزیزی نماینده ابهر و خرمدره و عضو کمیسیون صنایع و معادن مجلس:<br/>وزیر ارتباطات تلاش شبانه روزی دارد. بر امور وزارتخانه مسلط است. اقدامات خوبی انجام داده و برنمامه های تحول آفرین در بخش زیر ساخت ها و شبکه های ارتباطی دارد. مشکلات گذشته وزارتخانه بخصوص در پوشش دهی تلفن های همراه رفع شده است. وزیر موفق و کار بلدی است.</p>
      <p> </p>
      <p> </p>
      <p> </p>
      <figure>
        <img src="https://www.bultannews.com/files/fa/news/1398/8/22/1196124_943.jpg"/>
      </figure>
      <p>5-احمد صفری نماینده کرمانشاه و عضو کمیسییون انرژی مجلس:<br/>وزیر ارتباطات بسیار توانمند، پر انرژی و کار بلد است. در دوره مدیریت ایشان اینترنت تقویت شد.<br/>در ایام زلزله کرمانشاه، سفرهایی به استان داشت. از نزدیک در جریان مشکلات اینترنت، پوشش دهی تلفن همراه و اپراتورها قرار می گرفت و دستور حل مشکلات را می داد.</p>
      <p> </p>
      <p> </p>
      <p> </p>
      <figure>
        <img src="https://www.bultannews.com/files/fa/news/1398/8/22/1196125_328.jpg"/>
      </figure>
      <p>6-محمد نعیم امینی فرد نماینده ایرانشهر و عضو کمیسیون بهداشت و درمان مجلس:<br/>به رغم آنکه برخی دولت را به کم تحرکی متهم می کنند، اما اقدامات وزیر ارتباطات خوب ارزیابی می شود. <br/>آقای آذری جهرمی به تنهایی هم معدل سنی اعضای کابینه را پایین آورد و هم با تلاش شبانه روزی و اقدامات خوب خود توانست نظر مردم و نمایندگان را جلب کند.<br/>ایشان در دفاع از منافع ملی و حقوق مردم کوتاهی نکرد و بعنوان مثال اقدامات خوبی در بحث ارزش افزوده داشت.</p>
      <p> </p>
      <figure>
        <img src="https://www.bultannews.com/files/fa/news/1398/8/22/1196126_607.jpg"/>
      </figure>
      <p>7-احمد همتی نماینده سمنان و عضو کمیسیون بهداشت و درمان مجلس:<br/>آقای آذری جهرمی در روستاهای صعب العبور که دسترسی به آنجا بسیار سخت است، پوشش دهی تلفن همراه و آنتن دهی تلفن ها را برقرار کرد.<br/>وزیر ارتباطات به دنبال نهادینه کردن فرهنگ ارتباط مردم با مسئولین است. وقتی وزیر اعلام می کند که من خبر خوشی دارم. فردی به وی پیام داد که مگر حامله ای؟. وزیر همین موضوع را در رسانه ها مطرح کرد. این نشان می دهد که وزیر می خواهد رابطه مردم و مسئولین باید صمیمی باشد.</p>
      <p> </p>
      <p> </p>
      <p> </p>
      <figure>
        <img src="https://www.bultannews.com/files/fa/news/1398/8/22/1196127_117.jpg"/>
      </figure>
      <p>8-حجت الاسلام و المسلمین حسنعلی نوروزی نماینده رباط کریم و بهارستان و سخنگوی کمیسیون قضائی و حقوقی مجلس:<br/>محمد جواد آذری جهرمی تعامل خوب و مثبتی با نمایندگان مجلس دارد.کارنامه ایشان در وزارت ارتباطات خوب بوده و ما از عملکرد ایشان رضایت داریم.<br/>وزارت ارتباطات در دوره مدیریت ایشان تحولات خوبی را شاهد بوده و وی وزیر جوان و سخت کوش است و برای رفع مشکلات مردم تلاش شبانه روزی دارد.</p>
      <p> </p>
      <figure>
        <img src="https://www.bultannews.com/files/fa/news/1398/8/22/1196128_656.jpg"/>
      </figure>
      <p>9-عبدالرضا عزیزی نماینده شیروان و رئیس کمیسیون اجتماعی مجلس: <br/>وزیر ارتباطات و فناوری اطلاعات، جوانی نخبه با تلاش شبانه روزی است. شایسته سالاری و توجه تخصص در انتصابات از ویژگی های این دوره مدیریت وزارتخانه است<br/>اکثریت مجلس و نمایندگان از عملکرد وزیر ارتباطات راضی هستند و از وی حمایت می کنند.</p>
      <p> </p>
      <p> </p>
      <figure>
        <img src="https://www.bultannews.com/files/fa/news/1398/8/22/1196129_403.jpg"/>
      </figure>
      <p>10-علی اسدی کرم نماینده شهر بابک و عضو کمیسیون صنایع و معادن:<br/>در دوره مدیریت محمد جواد آذری جهرمی اقدامات خوبی در حوزه انتخابیه اینجانب در بخش شبکه های ارتباطی و زیرساخت ها انجام شده است. امروز بسیاری از مشکلات گذشته وزارت ارتباطات و فناوری اطلاعات رفع شده است و دیگر شاهد اعتراض مردم بخصوص در بخش عدم آنتن دهی تلفن های همراه نیستیم.<br/>آقای آذری جهرمی ضمن آنکه فردی جوان، با تحرک و فعال است، دارای خلاقیت و ابتکارات است و برنامه های خوبی برای تحول در وزارتخانه انجام داده است و برای احقاق حقوق مردم بخصوص در بخش ارزش افزوده هم کارهای خوبی را در دست اجرا دارد.</p>
    </article>
  </body>
</html>