<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/zatrimannya-chinovnici-ofisu-prezidenta-na-habari-zmi-nazvali-im-ya-spilnici-novini-ukrajini-50053190.html"/>
    <meta property="og:site_name" content="НВ"/>
    <meta property="article:published_time" content="2019-11-13T00:24:00+00:00"/>
    <meta property="og:title" content="Затримання чиновниці Офісу президента на хабарі: ЗМІ назвали ім'я спільниці"/>
    <meta property="og:description" content="Разом із чиновником Офісу президента Світланою Кондзелею детективи НАБУ затримали на хабарі екс-заступника міністра культури Вікторію Лісничу."/>
  </head>
  <body>
    <article>
      <h1>Затримання чиновниці Офісу президента на хабарі: ЗМІ назвали ім'я спільниці</h1>
      <h2>Разом із чиновником Офісу президента Світланою Кондзелею детективи НАБУ затримали на хабарі екс-заступника міністра культури Вікторію Лісничу.</h2>
      <address>
        <time datetime="2019-11-13T00:24:00+00:00">13 Nov 2019, 00:24</time>
      </address>
      <p>Про це повідомляє <a href="https://pravda.com.ua/rus/news/2019/11/12/7231788/">Українська правда</a> з посиланням на джерело в Офісі президента.</p>
      <p>Ліснича обіймала посаду заступника міністра культури Михайла Кулиняка з вересня 2010 по жовтень 2011 років.</p>
      <p>У січні 2012 року Кулиняк призначив її гендиректором заповідника Києво-Печерська Лавра.</p>
      <p>У серпні 2012 року Лісничу звинуватили в безпідставних масових звільненнях, отриманні хабара, махінаціях із документами і підтримці «сірих» фінансових схем.</p>
      <p>Тоді вона спростувала всі звинувачення на свою адресу.</p>
      <p>10 серпня 2012 року Мінкульт звільнив її з посади у зв’язку із грубими порушеннями трудового законодавства та умов контракту між нею і міністерством.</p>
      <p>На сторінці Лісничої у Facebook <a href="https://www.facebook.com/v.lisnycha">зазначено</a>, що на даний момент вона є президентом Міжнародної дипломатичної ради в Україні.</p>
      <p>Нагадаємо, 12 листопада детективи <a href="https://nv.ua/ukr/ukraine/events/nabu-zatrimalo-nachalnicyu-departamentu-op-novini-ukrajini-50053146.html">НАБУ затримали директора департаменту забезпечення доступу до публічної інформації Офісу президента Світлану Кондзелю.</a></p>
      <p>В ОП заявили, що затримана <a href="https://nv.ua/ukr/ukraine/events/v-ofisi-prezidenta-pidtverdili-zatrimannya-kondzeli-novini-ukrajini-50053160.html">працювала в різних відділах Адміністрації президента з 2005 року.</a></p>
    </article>
  </body>
</html>