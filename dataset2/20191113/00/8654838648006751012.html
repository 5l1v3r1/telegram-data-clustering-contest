<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/google-maps-android-ios-introdurra-pronuncia-luoghi-loro-lingua-nativa.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Google Maps per Android e iOS introdurrà la pronuncia dei luoghi nella loro lingua nativa"/>
    <meta property="og:description" content="Presto Google Maps per Android e iOS verrà aggiornato con una nuova funzionalità molto utile per chi è abituato a viaggiare all'estero.. Google Maps per Android e iOS è in procinto di essere aggio..."/>
  </head>
  <body>
    <article>
      <h1>Google Maps per Android e iOS introdurrà la pronuncia dei luoghi nella loro lingua nativa</h1>
      <h2>Presto Google Maps per Android e iOS verrà aggiornato con una nuova funzionalità molto utile per chi è abituato a viaggiare all'estero.</h2>
      <address><time datetime="2019-11-13T00:00:00+00:00">13 Nov 2019</time> by <a rel="author" href="https://multiplayer.it/account/utente/1309615/spetz/articoli/" target="_blank">Davide Spotti</a></address>
      <p><b>Google Maps</b> per <b>Android</b> e <b>iOS</b> è in procinto di essere aggiornato con una novità dedicata agli utenti interessati ad utilizzare il servizio all'estero. Il prossimo update renderà infatti possibile far sì che l'applicazione legga il nome di una determinata località pronunciandolo nella sua lingua nativa.<br/><br/>Una funzionalità che presenta indubbiamente dei vantaggi, soprattutto quando ci si trova in luoghi nei quali è difficile riuscire a pronunciare correttamente i nomi delle località mentre si è alla ricerca di informazioni.<br/><br/>Il rilascio di questa nuova funzionalità è previsto su entrambi i sistemi nel corso del mese di novembre. In questo caso sarà possibile anche passare direttamente a <b>Google Translate</b> qualora si intenda proseguire la conversazione con il proprio interlocutore.<br/><br/>La novità sarà inizialmente supportata in oltre 50 lingue, tra le quali francese, spagnolo, giapponese, cantonese, russo, coreano e mandarino. Di recente Google Maps è stato <a href="https://multiplayer.it/notizie/google-maps-nuove-icone-attrazioni-turistiche.html">aggiornato con nuove icone per identificare le attrazioni turistiche</a>, mentre su Android è stata inserita la <a href="https://multiplayer.it/notizie/google-maps-android-consente-ora-gestione-avanzata-profilo-tramite-app.html">gestione avanzata del profilo tramite l'app</a>.</p>
      <figure>
        <img src="https://multiplayer.net-cdn.it/thumbs/images/2019/10/21/ezgifcom-webp-to-jpg_24_jpg_1400x0_q85.jpg"/>
      </figure>
      <ul>
        <li>
          <a href="https://www.theverge.com/2019/11/13/20961977/google-maps-translate-ios-android-directions-language">Fonte</a>
        </li>
      </ul>
    </article>
  </body>
</html>