<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pu.nl/artikelen/feature/black-friday-deals-playstation-4/"/>
    <meta property="og:site_name" content="Power Unlimited"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Black Friday-deals: PlayStation 4 "/>
    <meta property="og:description" content="Black Friday 2019 komt eraan: dé dag om op zoek te gaan naar goede deals voor games en hardware. Uiteraard doet ook Sony met de PlayStation 4 mee met de aanbiedingen, met onder andere goedkope PS4-games en PS4-consoles. In dit artikel vind je in aanloop naar 29 november de beste Black Friday-deals voor PlayStation 4."/>
  </head>
  <body>
    <article>
      <h1>Black Friday-deals: PlayStation 4 </h1>
      <address><time datetime="2019-11-13T00:00:00+00:00">13 Nov 2019</time> by <a rel="author">Redactie</a></address>
      <p>
        <b>Black Friday 2019 komt eraan: dé dag om op zoek te gaan naar goede deals voor games en hardware. Uiteraard doet ook Sony met de PlayStation 4 mee met de aanbiedingen, met onder andere goedkope PS4-games en PS4-consoles. In dit artikel vind je in aanloop naar 29 november de beste Black Friday-deals voor PlayStation 4.</b>
      </p>
      <h3>   <br/>Wat is Black Friday?</h3>
      <p>Black Friday is de dag na Thanksgiving, een zeer populaire Amerikaanse feestdag. Op Black Friday hebben Amerikanen over het algemeen vrij en spelen winkeliers hierop in door producten in de aanbieding te doen. De dag staat bekend als hét moment om aankopen te doen vanwege de gigantische kortingen en goede deals in alle productcategorieën. In de laatste paar jaren is Black Friday overgewaaid naar Nederland en kun je ook hier onder andere games en hardware voor zeer lage prijzen krijgen.</p>
      <p>Black Friday vindt plaats op vrijdag 29 november, maar sommige aanbiedingen gelden langer. Houdt daarom dit artikel in de gaten voor de laatste PlayStation 4-deals.</p>
      <figure>
        <img src="https://cdn2.pu.nl/media/niels/ps4-vergelijking-welke-playstation-4-kopen-en-is-voor-jou-het-beste-107137.jpg"/>
      </figure>
      <p>  </p>
      <h3>PlayStation 4 hardware deals op Black Friday </h3>
      <p>Momenteel zijn er nog geen PlayStation 4-deals opgedoken, maar afgaande op vorig jaar kunnen we zeer goed voorspellen wat we van Sony op Black Friday kunnen verwachten. De levenscyclus van de PlayStation 4 loopt namelijk op z’n einde, waardoor de console waarschijnlijk goedkoper wordt dan ooit. Momenteel wordt de goedkoopste PS4, de Slim met 500 GB opslagruimte, voor zo’n 280 euro verkocht. Vorig jaar ging het goedkoopste model voor 188 euro over de toonbank, dus de verwachting wordt dat de console dit jaar voor een vergelijkbare prijs in de aanbieding gaat.</p>
      <p>Daarnaast wordt verwacht dat de PS4 Pro, het 4K-model van de PlayStation 4, ook in prijs zakt. Over het algemeen is de Pro met een prijs van ongeveer 380 euro honderd euro duurder dan het reguliere model. Mogelijk komt de PS4 Pro daarom rond de 280 euro uit. Naast de optie in (opgeschaald) in 4K te gamen, bevat de Pro ook standaard een 1 TB harde schijf.</p>
      <p>Wat hardware betreft is de kans ook groot dat de Dualshock 4-controller in de aanbieding gaat, evenals controllers van derde partijen.</p>
      <figure>
        <img src="https://cdn2.pu.nl/media/niels/570738-sony-dualshock-4-fall-2019-new-colors.jpg"/>
      </figure>
      <p>  </p>
      <h3>PlayStation 4 game deals op Black Friday</h3>
      <p>Naast consoles gaat ook een ongekende hoeveelheid PS4-games in de aanbieding. Denk aan 2019-toppers als Kingkom Hearts 3, Sekiro: Shadows Die Twice, Resident Evil 2, Days Gone, Mortal Kombat 11, Borderlands 3, Fifa 20, Control, Call of Duty: Modern Warfare en mogelijk zelfs het recent verschenen Death Stranding.</p>
      <p>Uiteraard worden veel oudere games nog goedkoper en is Black Friday een uitstekende kans om je verzameling aan te vullen met titels als God of War, Spider-Man, The Last of Us Remastered, Bloodborne, Red Dead Redemption 2, Horizon Zero Dawn, GTA 5, Uncharted 4, The Witcher 3 en nog meer goede games. Sommige van de games zullen slechts een paar euro in prijs zakken, maar andere worden mogelijk voor de helft of minder verkocht. Houd onderstaand overzicht daarom in de gaten.</p>
      <p>Enkele winkels bieden regelmatig PlayStation Plus-abonnementen aan voor een lagere prijs op Black Friday. Normaal gesproken kost een abonnement voor twaalf maanden zo’n 60 euro, maar het is aannemelijk dat die prijs vijf tot tien euro zakt op Black Friday.</p>
      <p>Tot slot is de kans ook zeer groot dat Sony zelf nog een digitale uitverkoop houdt in de PlayStation Store. Veel games zijn dan nog goedkoper dan de fysieke versie.</p>
      <figure>
        <img src="https://cdn2.pu.nl/media/niels/the-last-of-us-could-get-sequels-but-they-won-t-star-joel-and-ellie-2.0.jpg"/>
      </figure>
      <p>  </p>
      <h3>De beste PlayStation 4 Black Friday-deals op een rij</h3>
      <p>
        <i>Onderstaand overzicht wordt geüpdatet zodra er meer deals bekend zijn of komen te vervallen.</i>
      </p>
      <h3>PS4-consoles en bundels</h3>
      <p>
        <b> </b>
      </p>
      <h3>PS4-games</h3>
      <p>
        <b> </b>
      </p>
      <h3>PlayStation Store</h3>
    </article>
  </body>
</html>