<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/producatorul-de-aluminiu-alro-slatina-raporteaza-pierderi-de-22-7-mil-lei-la-noua-luni-si-afaceri-in-scadere-cu-5-8-la-nivel-individual-alro-sa-bifeaza-o-pierdere-de-109-mil-lei-18576702"/>
    <meta property="og:site_name" content="BusinessMagazin"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Producătorul de aluminiu Alro Slatina raportează pierderi de 22,7 mil. lei la nouă luni şi afaceri în scădere cu 5,8%. La nivel individual, Alro SA bifează o pierdere de 109 mil. lei"/>
    <meta property="og:description" content="Producătorul de aluminiu Alro Slatina (simbol bursier ALR), care îi are în acţionariat pe fraţii Pavăl, antreprenorii din spatele celei mai mari afaceri antreprenoriale româneşti – Dedeman, a raportat..."/>
  </head>
  <body>
    <article>
      <h1>Producătorul de aluminiu Alro Slatina raportează pierderi de 22,7 mil. lei la nouă luni şi afaceri în scădere cu 5,8%. La nivel individual, Alro SA bifează o pierdere de 109 mil. lei</h1>
      <address><time datetime="2019-11-13T00:00:00+00:00">13 Nov 2019</time> by <a rel="author" href="https://www.businessmagazin.ro/autor/cristina-bellu" target="_blank">Cristina Bellu</a></address>
      <h3>Producătorul de aluminiu Alro Slatina raportează pierderi de 22,7 mil. lei la nouă luni şi afaceri în scădere cu 5,8%. La nivel individual, Alro SA bifează o pierdere de 109 mil. lei</h3>
      <p>Producătorul de aluminiu Alro Slatina (simbol bursier ALR), care îi are în acţionariat pe fraţii Pavăl, antreprenorii din spatele celei mai mari afaceri antreprenoriale româneşti – Dedeman, a raportat afaceri la nivel consolidat de 2,1 miliarde de lei în primele nouă luni din 2019, în scădere cu 5,8% faţă de aceeaşi perioadă a anului trecut, potrivit datelor publicate miercuri la bursă.</p>
      <p>Producătorul de aluminiu Alro Slatina (simbol bursier ALR), care îi are în acţionariat pe fraţii Pavăl, antreprenorii din spatele celei mai mari afaceri antreprenoriale româneşti – Dedeman, a raportat afaceri la nivel consolidat de 2,1 miliarde de lei în primele nouă luni din 2019, în scădere cu 5,8% faţă de aceeaşi perioadă a anului trecut, potrivit datelor publicate miercuri la bursă.<br/><br/>În acelaşi timp, producătorul de aluminiu a raportat pentru ianuarie-septembrie 2019 o pierdere de 22,7 mil. lei, faţă de rezultatul net de 223,5 mil. lei obţinut în perioada similară din 2018, pe fondul majorării costurilor pentru materii prime şi energie, Alro fiind principalul consumator de energie electrică din România şi prin urmare fiind semnificativ expus la volatilitatea preţului acesteia.<br/><br/>“Două aspecte ale mediului economic internaţional şi o particularitate a pieţei energetice româneşti au avut implicaţii asupra evoluţiei Grupului în 2019, în corelaţie cu preţul aluminiului care a înregistrat un declin constant pe parcursul anului 2019, în scădere cu 16% faţă de aceeaşi perioadă a anului trecut”, menţionează raportul financiar al Alro Slatina, emitent cu 1,6 miliarde de lei capitalizare.</p>
      <p>Citiţi mai multe pe <a href="http://www.zf.ro/">www.zf.ro</a>. </p>
    </article>
  </body>
</html>