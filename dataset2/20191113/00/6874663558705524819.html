<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/world/articles/0,7340,L-3773707,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="דיווח: סין וארה&quot;ב לא מצליחות לגשר על הפערים בשיחות הסחר"/>
    <meta property="og:description" content="הוול סטריט ג'ורנל מדווח שהצדדים לא מצליחים להגיע להסכמות בשורה של נושאי ליבה, בראשם היקף הרכישות של מוצרים חקלאיים אמריקאיים שסין תתחייב לבצע. על פי הדיווח, סין לא מוכנה להתחייב לסכום ספציפי של רכישות ומתנגדת לדרישת ארה&quot;ב להגביל את מעבר הידע הטכנולוגי אליה"/>
  </head>
  <body>
    <article>
      <h1>דיווח: סין וארה"ב לא מצליחות לגשר על הפערים בשיחות הסחר</h1>
      <h2>הוול סטריט ג'ורנל מדווח שהצדדים לא מצליחים להגיע להסכמות בשורה של נושאי ליבה, בראשם היקף הרכישות של מוצרים חקלאיים אמריקאיים שסין תתחייב לבצע. על פי הדיווח, סין לא מוכנה להתחייב לסכום ספציפי של רכישות ומתנגדת לדרישת ארה"ב להגביל את מעבר הידע הטכנולוגי אליה</h2>
      <address><time datetime="2019-11-13T00:00:00+00:00">13 Nov 2019</time> by <a rel="author">שירות כלכליסט</a></address>
      <p>האם אנו קרובים למשבר חדש בשיחות הסחר בין ארה"ב לסין? הוול סטריט ג'ורנל מדווח שהצדדים לא מצליחים להגיע להסכמות בשורה של נושאי ליבה, בראשם היקף הרכישות של מוצרים חקלאיים אמריקאים שסין תתחייב לבצע.</p>
      <p>בחודש שעבר דיווח הנשיא דונלד טראמפ שסין הסכימה לרכוש מוצרים מחוות אמריקאיות בסכום של עד 50 מיליארד דולר, כחלק ממה שזכה לכינוי 'שלב ראשון בעסקת הסחר'.</p>
      <figure>
        <img src="https://images1.calcalist.co.il/PicServer3/2019/05/13/905612/1NL.jpg"/>
        <figcaption>נשיא סין שי ג'ינפינג ונשיא ארה"ב דונלד טראמפ <br/>צילום: AP</figcaption>
      </figure>
      <p>ואולם לפי הדיווח של הוול סטריט ג'ורנל, סין בשלב זה בעיקר מהססת ומתעכבת, ולא מוכנה להתחייב לסכום ספציפי של רכישות. סין אף מתנגדת לדרישות של ארה"ב להגביל את מעבר הידע הטכנולוגי ולייצר מכניזם שיאפשר אכיפה של תנאי העסקה.</p>
      <p>שני הצדדים החליטו בחודש שעבר על הפסקת אש והקפאת המכסים המתוכננים, לטובת עבודה משותפת על הסכם ביניים, כשהכוונה היא לחתום על ההסכם לקראת סוף החודש הנוכחי. סין מתעקשת לבטל את המכסים שהוטלו עד כה במסגרת העסקה, אך הנשיא טראמפ אמר לאחרונה שהוא אינו מאשר צעד שכזה.</p>
      <p>עד כה הטיל הממשל של טראמפ מכסים בשווי כולל של 500 מיליארד דולר על מוצרים מיובאים מסין, וזו הטילה מנגד מכסים על מוצרים מיובאים בשווי של 110 מיליון דולר.</p>
    </article>
  </body>
</html>