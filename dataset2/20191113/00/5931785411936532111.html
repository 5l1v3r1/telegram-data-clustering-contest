<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/13/djokovic-mora-tezim-putem-do-polufinala-tim-slavio-posle-sjajnog-meca/"/>
    <meta property="og:site_name" content="Sportska centrala"/>
    <meta property="article:published_time" content="2019-11-13T00:08:57+00:00"/>
    <meta property="og:title" content="Đoković mora težim putem do polufinala, Tim slavio posle sjajnog meča!"/>
    <meta property="og:description" content="Posle najzanimljivijeg meča dosadašnjeg toka Završnog turnira u Londonu, Dominik Tim je pobedio Novaka Đokovića, posle preokreta, sa 2:1(6:7(5), 6:3, 7:6(5), posle velike borbe i dva sata i 50 minuta igre. Austrijanac je tako izborio plasman u polufinale, a o drugom učesniku polufinala odlučiće međusobni obračun Rodžera Federera i Novaka Đokovića u četvrtak. Đoković je […]"/>
  </head>
  <body>
    <article>
      <h1>Đoković mora težim putem do polufinala, Tim slavio posle sjajnog meča!</h1>
      <address><time datetime="2019-11-13T00:08:57+00:00">13 Nov 2019, 00:08</time> by <a rel="author">Nemanja</a></address>
      <p>Posle najzanimljivijeg meča dosadašnjeg toka Završnog turnira u Londonu, Dominik Tim je pobedio Novaka Đokovića, posle preokreta, sa 2:1(6:7(5), 6:3, 7:6(5), posle velike borbe i dva sata i 50 minuta igre.</p>
      <p>Austrijanac je tako izborio plasman u polufinale, a o drugom učesniku polufinala odlučiće međusobni obračun Rodžera Federera i Novaka Đokovića u četvrtak.</p>
      <p>Đoković je lakše dobijao svoje servis gemove na početku meča, a odmah je prigrabio prvu šansu da dođe do brejka. Bilo je to u četvrtom gemu, ali mu je Tim umnogome pomogao. Austrijanac je prvo dvostrukom servis greškom poklonio brejk loptu, a onda je jadan relativno lak drajv volej izbacio u aut.</p>
      <p>Činilo se da bi to mogao da bude ključni detalj prvog seta, ali Dominik Tim tako nije mislio. Uzvratio je ribrejkom, i to bez izgubljenog poena. I pored tako loše odigranog gema, Srbin je mogao ponovo do brejka već u šestom gemu, tri puta je dolazio do brejk lopte, ali je</p>
      <p>Austrijanac u tim trenucima odigrao odlično i spasio sve tri, da bi na kraju osvojio i gem.<br/>Do taj brejka više nismo videli brejk šanse, pa je dodatni, 13. gem, odlučio o pobedniku prvog seta. Bolje je počeo Đoković, stekao je prednost mini brejka, vodio sa 2:0, 4:2 i 5:3, ali je Tim uspeo da poravna na 5:5. Ipak, naredna dva poena pripala su srpsom asu i on je poveo sa 1:0 u setovima.</p>
      <p>Gubitak seta u taj brejku nije ostavio traga na Dominiku Timu. Brzo se oporavio Austrijanac i mnogo bolje počeo drugi set. Posle dobijenog svog servis gema, uspeo je da napravi i brejk, iskoristivši prvu priliku za to, tačnije, Đoković se nije snašao sa jednim volejom na mreži. Imao je polušansu da vrati izgubljeno u petom gemu, bilo je nekoliko izjednačenja, ali je Tim izašao kao pobednik.</p>
      <p>Dobijali su svoje servis gemove, i ubrzo je Tim servirao za set kod vođstva 5:3. Đoković je osvojio početni poen, ali je to bilo sve u gemu koji je Austrijancu doneo izjednačenje u setovima. Po prvi put na ovogodišnjem Završnom turniru u Londonu, na nekom meču, morao je da se igra treći set.</p>
      <p>Odlučujući set počeo je kao i prethodni. Već u prvom gemu Tim dolazi do brejka, za koji mu nije bilo potrebno mnogo napora, uzimajući u obzir broj Đokovićevih neiznuđenih grešaka. Mogao je naš teniser odmah da uzvrati ribrejkom, imao je dve vezane brejk lopte, a zatim još jednu, ali nijednu nije uspeo da pretvori u brejk. Dominik Tim je poveo sa 3:1, a onda je Đoković vezao tri gema, uključujući i brejk u šestom gemu. Posle oduzetog servisa rivalu i dobijenog svog servis gema, poveo je drugi teniser seta sa 4:3. Uspedila su dva gema u kojima su serveri bili ubedljivi, pa je Austrijanac morao da servira za ostanak u meču, kod rezultata 5.4 za Đokovića.</p>
      <p>Izdržao je peti teniser sveta pritisak, mada je Đoković bio dva poena udaljen od pobede, pošto se igralo na razliku. Usledio je katastrofalan servis gem za Srbina u kome nije osvojio nijedan poen, pa je Austrijanac servirao za pobedu i plasman u polufinale Završnog turnira u sezoni. Ipak, nije uspeo. Sada je na njega bio red da odigra loš gem na svoj servis, pa je i treći set morao da bude odlučne u taj brejku.</p>
      <p>Prvi poen u njemu je bio neverovatan. Osvojio ga je Đoković, koji se u nekoliko navrata spasio na fantastičan način.</p>
      <figure>
        <iframe data-src="https://twitter.com/TennisTV/status/1194387979403505664?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Već u narednom poenu Tim pravi dvostruku servis grešku, a zatim i lak volej izbacuje u aut. I pored 3:0 za Đokovića, austrijski teniser se ne predaje. Pravi seriju od 5:1 u poenima i dolazi do dve vezane meč lopte na svoj servis. Milimetar je nedostajao da iskoristi prvu, pošto je servis bio za toliko u autu, ali je kod druge, na servis Đokovića, jednu dužu razmenu okončao u svoju korist i stigao do, moramo reći, zasluženog trijumfa.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/12/live-djokovic-tim-2/"/>
        <a href="https://www.sportskacentrala.com/2019/11/11/okrsaj-debitanata-pripao-grku-cicipas-prvi-put-slavio-protiv-medvedeva/"/>
        <a href="https://www.sportskacentrala.com/2019/11/11/nole-rafa-i-rodzer-plovili-temzom-ili-cemo-se-svi-povuci-ili-nece-niko-video/"/>
        <a href="https://www.sportskacentrala.com/2019/11/11/poznat-termin-meca-djokovic-tim/"/>
        <a href="https://www.sportskacentrala.com/2019/11/10/tim-prepisivao-i-pobedio-federera/"/>
        <a href="https://www.sportskacentrala.com/2019/11/10/djokovic-igrao-sam-na-kartu-iskustva/"/>
        <a href="https://www.sportskacentrala.com/2019/11/10/djokovicev-rutinski-start-u-londonu-italijan-za-zagrevanje/"/>
        <a href="https://www.sportskacentrala.com/2019/11/10/live-novak-djokovic-mateo-beretini/"/>
        <a href="https://www.sportskacentrala.com/2019/11/09/djokovic-rafa-je-u-boljoj-poziciji-od-mene/"/>
      </related>
    </article>
  </body>
</html>