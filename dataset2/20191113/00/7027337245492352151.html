<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698125/%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%A7%D8%B9%D8%AA%D8%B1%D8%A7%D8%B6%D9%85-%D8%A8%D9%87-%D9%85%D8%B4%DA%A9%D9%84%D8%A7%D8%AA-%D9%85%D8%AB%D8%A8%D8%AA-%D8%A7%D8%B3%D8%AA-%D9%86%D9%87-%D9%85%D9%86%D9%81%DB%8C-%D8%A7%DA%AF%D8%B1-%DB%B2%DB%B0-%D8%AF%D8%B1%D8%B5%D8%AF-%D8%A7%D9%85%DA%A9%D8%A7%D9%86%D8%A7%D8%AA-%D9%85%DB%8C%E2%80%8C%D8%AF%D9%87%D9%86%D8%AF-%D9%86%D8%A8%D8%A7%DB%8C%D8%AF-%D8%A7%D9%86%D8%AA%D8%B8%D8%A7%D8%B1-%DB%B1%DB%B0%DB%B0-%D8%AF%D8%A7%D8%B4%D8%AA%D9%87-%D8%A8%D8%A7%D8%B4%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="استراماچونی: اعتراضم به مشکلات مثبت است نه منفی/ اگر ۲۰ درصد امکانات می‌دهند نباید انتظار ۱۰۰ داشته باشند"/>
    <meta property="og:description" content="ایران تاریخ غنی دارد و امپراطور پارسی یکی از بزرگترین امپراطوری‌های جهان بوده است. وقتی در چنین کشوری زندگی می‌کنید مهم این است چگونه از تاریخ آن استفاده کنید."/>
  </head>
  <body>
    <article>
      <h1>استراماچونی: اعتراضم به مشکلات مثبت است نه منفی/ اگر ۲۰ درصد امکانات می‌دهند نباید انتظار ۱۰۰ داشته باشند</h1>
      <address><time datetime="2019-11-13T00:00:00+00:00">13 Nov 2019</time> by <a rel="author">عصر ايران</a></address>
      <p>
        <b>ایران تاریخ غنی دارد و امپراطور پارسی یکی از بزرگترین امپراطوری‌های جهان بوده است. وقتی در چنین کشوری زندگی می‌کنید مهم این است چگونه از تاریخ آن استفاده کنید.</b>
      </p>
      <figure>
        <img src="https://cdn.asriran.com/files/fa/news/1398/8/22/1036588_648.jpg"/>
      </figure>
      <p>سرمربی تیم فوتبال استقلال گفت: وقتی امکانات ۲۰ درصدی می‌دهند نباید انتظار ۱۰۰ داشته باشند.<br/>استراماچونی: اعتراضم به مشکلات مثبت است نه منفی/ اگر ۲۰ درصد امکانات می‌دهند نباید انتظار ۱۰۰ داشته باشند</p>
      <p>به گزارش خبرگزاری فارس، آندره‌آ استراماچونی در همایش فوتبال کلینیک اظهار داشت: خوشحال هستم که این مراسم دعوت شدم و معتقدم این کنگره‌ها برای ورزش بسیار مهم است به خصوص در ایران که اشتیاق زیادی برای فوتبال وجود دارد.</p>
      <p>وی افزود: ما مسئول هستیم این شور و اشتیاق را به فوتبالی‌ها منتقل کنیم به خصوص برای هواداران استقلال که میلیونی هستند.</p>
      <p>سرمربی استقلال در پاسخ به این سوال که آیا بعد از بازی با نفت آبادان با فتحی صحبت کرده است یا خیر گفت: نه. من هنوز فرصت نکردم با فتحی صحبت کنم ولی قطعا به زودی با هم ملاقات می‌کنیم.</p>
      <p>استراماچونی در خصوص اینکه قرار است در این هفته مطالبات وی و بازیکنان پرداخت شود گفت: این را شما می‌دانید یا سوال است؟</p>
      <p>خبرنگار اشاره کرد این اظهار نظر هیات مدیره است که استراماچونی پاسخ داد: این یک موضوع کلی است چون ما استقلال هستیم و یکی از باشگاه‌های برتر آسیا با طرفداران میلیونی محسوب می‌شویم.باید توقعاتی که از ما می‌رود به اندازه امکانات و ساپورتی که می‌شود باشد. ما نمی‌توانیم انتظار 100 داشته باشیم وقتی ساپورت 20درصدی می شویم. هدف من این است که باشگاه به صورت کلی پیشرفت کند.</p>
      <p>وی تصریح کرد: اعتراض من منفی نیست، اعتراض من مثبت است برای بهتر شدن باشگاه. من فکر می‌کنم هر کسی استقلال را دوست دارد اینگونه فکر می‌کند.</p>
      <p>سرمربی استقلال در خصوص اینکه به عنوان بهترین لژیونر ایتالیا انتخاب شده است، گفت: از این موضوع خوشحالم، من از مدرسه مربیان ایتالیا آمدم و خیلی خوشحال هستم. می‌دانم فوتبال در ایران پرطرفدار است، این کشور بازیکنان خوبی دارد ولی تبلیغات خوبی در مورد آنها در دنیا نشده است، امیدوارم که بتوانم بازیکنان را خوب به دنیا معرفی کنم.</p>
      <p>وی در خصوص سفرش به شیراز گفت: ایران تاریخ غنی دارد و امپراطور پارسی یکی از بزرگترین امپراطوری‌های جهان بوده است. وقتی در چنین کشوری زندگی می‌کنید مهم این است چگونه از تاریخ آن استفاده کنید.</p>
    </article>
  </body>
</html>