<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/lantul-starbucks-ataca-piata-din-nordul-moldovei-si-deschide-prima-unitate-din-zona-in-centrul-comercial-iulius-mall-din-suceava-18580029"/>
    <meta property="og:site_name" content="BusinessMagazin"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Lanţul Starbucks atacă piaţa din nordul Moldovei şi deschide prima unitate din zonă în centrul comercial Iulius Mall din Suceava"/>
    <meta property="og:description" content="Grupul polonez AmRest, care operează Starbucks în România, continuă cu extinderea reţelei în ţară şi anunţă deschiderea pe 15 noiembrie a unei cafenele în cadrul complexului comercial Iulius Mall din Suceava."/>
  </head>
  <body>
    <article>
      <h1>Lanţul Starbucks atacă piaţa din nordul Moldovei şi deschide prima unitate din zonă în centrul comercial Iulius Mall din Suceava</h1>
      <address><time datetime="2019-11-13T00:00:00+00:00">13 Nov 2019</time> by <a rel="author" href="https://www.businessmagazin.ro/autor/cristina-bellu" target="_blank">Cristina Bellu</a></address>
      <h3>Lanţul Starbucks atacă piaţa din nordul Moldovei şi deschide prima unitate din zonă în centrul comercial Iulius Mall din Suceava</h3>
      <p>Grupul polonez AmRest, care operează Starbucks în România, continuă cu extinderea reţelei în ţară şi anunţă deschiderea pe 15 noiembrie a unei cafenele în cadrul complexului comercial Iulius Mall din Suceava.</p>
      <p>Grupul polonez AmRest, care operează Starbucks în România, continuă cu extinderea reţelei în ţară şi anunţă deschiderea pe 15 noiembrie a unei cafenele în cadrul complexului comercial Iulius Mall din Suceava.<br/><br/>Aceasta este prima unitate pe care compania o deschide în regiunea de nord a Moldovei şi ce-a de-a 48-a cafenea din ţară, potrivit datelor furnizate de companie.<br/><br/>“Prin această nouă cafenea facem un pas înainte în dezvoltarea reţelei noastre în zona Moldovei. Cu această nouă locaţie, numărul total al cafenelelor Starbucks în România ajunge la 48”, spune Karol Żuradzki, Director Regional pentru România, Bulgaria şi Serbia.<br/><br/>Oana Diaconescu, Head of Leasing Iulius, a declarat la rândul său că acesta este cel de-al patrulea centru comercial în care compania Iulius a extins parteneriatul cu Starbucks.<br/><br/>“Prin inaugurarea Starbucks adăugăm un nou brand renumit în mixul propus de Iulius Mall Suceava, care a atras câteva nume internaţionale importante în ultima jumătate de an”.<br/><br/>Compania Amrest Coffee SRL, care operează reţeaua de cafenelele Starbucks, a obţinut anul trecut afaceri de 26,1 milioane de euro, în urcare de la 22 de milioane de euro în 2017, ceea ce înseamnă o rată de creştere de circa 18%, arată calculele ZF pe baza datelor companiei.</p>
      <p>Iulius Mall Suceava face parte din reţeaua naţională de centre comerciale dezvoltate sub brandul Iulius Mall, alături de cele din Iaşi, Cluj-Napoca şi Timişoara. Din portofoliul companiei Iulius fac parte şi ansamblul mixt Palas Iaşi, primul de acest tip din România, şi cel de-al doilea proiect multifuncţional, Iulius Town Timişoara.  <br/> <br/>Iulius Mall Suceava are o suprafaţă de 51.500 mp şi cuprinde peste 170 de magazine, branduri internaţionale şi naţionale, un cinematograf multiplex cu 8 săli, food court, hypermarket Auchan, patinoar sezonier, numeroase opţiuni de relaxare şi distracţie, parcare cu o capacitate de peste 1.300 de locuri, multiple servicii şi birouri ale instituţiilor publice.</p>
      <p>Destinaţia de shopping şi recreere atrage anual aproximativ 10 milioane de vizitatori, inclusiv din judeţele învecinate şi din Ucraina.<br/><br/> </p>
    </article>
  </body>
</html>