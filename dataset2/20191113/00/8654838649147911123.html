<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/xbox-game-studios-pubblichera-sei-titoli-prima-uscita-xbox-scarlett-secondo-analista.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="Xbox Game Studios pubblicherà sei titoli prima dell'uscita di Xbox Scarlett, secondo un analista"/>
    <meta property="og:description" content="Stando alle informazioni in possesso di Daniel Ahmad, Xbox Game Studios avrebbe in programma di lanciare sei nuovi giochi prima dell'arrivo di Xbox Scarlett.. Secondo quanto riferito da Daniel Ahm..."/>
  </head>
  <body>
    <article>
      <h1>Xbox Game Studios pubblicherà sei titoli prima dell'uscita di Xbox Scarlett, secondo un analista</h1>
      <h2>Stando alle informazioni in possesso di Daniel Ahmad, Xbox Game Studios avrebbe in programma di lanciare sei nuovi giochi prima dell'arrivo di Xbox Scarlett.</h2>
      <address><time datetime="2019-11-13T00:00:00+00:00">13 Nov 2019</time> by <a rel="author" href="https://multiplayer.it/account/utente/1309615/spetz/articoli/" target="_blank">Davide Spotti</a></address>
      <p>Secondo quanto riferito da Daniel Ahmad, analista di Niko Partners, <b>Xbox Game Studios</b> avrebbe in programma di lanciare sei nuovi titoli prima dell'arrivo sul mercato di <b>Xbox Scarlett</b>, pianificato per la fine del prossimo anno.<br/><br/>"Microsoft ha investito molto nei suoi studi, nei giochi e nei servizi. Anche con la prossima generazione ormai dietro l'angolo, Xbox Game Studios ha in programma di rilasciare una mezza dozzina di titoli nel 2020, prima del lancio di Scarlett", ha scritto Ahmad su Twitter, poco dopo aver anticipato che durante l'evento Inside Xbox di domani sera saranno presentate ufficialmente <a href="https://multiplayer.it/notizie/microsoft-x019-nuove-ip-rare-obsidian-annunciate-evento-inside-xbox.html">le nuove proprietà intellettuali di Rare e Obsidian Entertainment</a>.<br/><br/>L'evento promette di essere <a href="https://multiplayer.it/notizie/microsoft-x019-promesso-piu-grande-evento-inside-xbox-di-sempre.html">il più interessante che sia mai stato proposto dalla casa di Redmond</a>, grazie alla presenza di dodici giochi provenienti dagli studi interni, tra i quali dovrebbero comparire anche Bleeding Edge di Ninja Theory, Minecraft Dungeons di Mojang e Wasteland 3 di inXile Entertainment, <a href="https://multiplayer.it/notizie/age-of-empires-4-microsoft-conferma-sara-x019.html">oltre ad Age of Empires 4</a>. Sono inoltre pianificati nuovi annunci per quello che riguarda <b>Xbox Game Pass</b> e <b>Project xCloud</b>.<br/><br/>Insomma, se non volete perdervi proprio nulla della presentazione fissata per la serata di domani vi suggeriamo di collegarvi su queste stesse pagine. L'appuntamento è fissato per le 21:00 ora italiana, non mancate!</p>
      <figure>
        <iframe data-src="https://twitter.com/ZhugeEX/status/1194646756379840513?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <img src="https://multiplayer.net-cdn.it/thumbs/images/2018/10/09/obsidian-entertainment_png_1400x0_q85.jpg"/>
      </figure>
      <ul>
        <li>
          <a href="https://twitter.com/ZhugeEX/status/1194646756379840513?ref_src=twsrc%5Etfw%7Ctwcamp%5Etweetembed%7Ctwterm%5E1194646756379840513&amp;ref_url=https%3A%2F%2Fwww.everyeye.it%2Fnotizie%2Fsei-giochi-xbox-game-studios-2020-lancio-xbox-scarlett-secondo-ahmad-411034.html">Fonte</a>
        </li>
      </ul>
    </article>
  </body>
</html>