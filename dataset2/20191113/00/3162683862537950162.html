<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/U-Lvovi-proekt-smittyepererobnoho-zavodu-proyshov-budivelnu-ekspertyzu/"/>
    <meta property="og:site_name" content="Eco Town"/>
    <meta property="article:published_time" content="2019-11-13T00:00:00+00:00"/>
    <meta property="og:title" content="У Львові проект сміттєпереробного заводу пройшов будівельну експертизу"/>
    <meta property="og:description" content="Проект будівництва сміттєпереробного заводу у Львові пройшов комплексну державну будівельну експертизу та отримав позитивний експертний звіт."/>
  </head>
  <body>
    <article>
      <h1>У Львові проект сміттєпереробного заводу пройшов будівельну експертизу</h1>
      <address><time datetime="2019-11-13T00:00:00+00:00">13 Nov 2019</time> by <a rel="author">Наталя Яковлєва</a></address>
      <p>Проект будівництва сміттєпереробного заводу у Львові пройшов комплексну державну будівельну експертизу та отримав позитивний експертний звіт.</p>
      <p>Проектну документацію ''Будівництво механіко-біологічного комплексу перевантаження та переробки твердих побутових відходів на вул. Пластовій, 13'' розробило ЛКП ''Зелене місто'', передає <a href="http://www.cupol.lviv.ua/index.php?id=newssingle&amp;tx_ttnews%5Btt_news%5D=132944&amp;cHash=775e6681ec252ff239d26f55017f7061">КуПол</a>.</p>
      <blockquote>''Раді повідомити про завершення робіт із розроблення та затвердження проєктної документації стадії "ТЕО" за проєктом будівництва сміттєпереробного заводу у Львові, - зазначив директор ЛКП ''Зелене місто'' Вадим Ноздря. - Комплексна державна будівельна експертиза проектно-кошторисної документації, яка тривала з липня 2019 року, завершена, проект затверджений для подальшої реалізації у межах визначених техніко-економічних показників''.</blockquote>
      <p>Згідно з проектом, на ділянці площею 9,66 гектари планують побудувати механіко-біологічний комплекс перевантаження та переробки ТПВ потужністю 250 тис. тон на рік. Загальна площа забудови становить 21 902 квадратних метрів, тривалість будівництва - 24 місяці. На додачу буде створено144 нових робочих місць. Загальна кошторисна вартість будівництва усіх стадій, включно з вартістю будівельних робіт та устаткування, становить 1,167 млрд гривень.</p>
    </article>
  </body>
</html>