<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425756/rodos-thrasytath-diarrhxh-arpaxan-xrysafika-kai-i-x-thn-wra-poy-h-oikogeneia-koimotan"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-13T16:40:02+00:00"/>
    <meta property="og:title" content="Ρόδος: Θρασύτατη διάρρηξη - Άρπαξαν χρυσαφικά και Ι.Χ. την ώρα που η οικογένεια κοιμόταν"/>
    <meta property="og:description" content="Θρασύτατη διάρρηξη πραγματοποιήθηκε σήμερα τα ξημερώματα στη Ρόδο, καθώς οι δράστες μπήκαν μέσα στο σπίτι την ώρα που οικογένεια κοιμόταν, και το άδειασα αρπάζοντας τα κλειδιά του αυτοκινήτου που βρίσκονταν κοντά στο σημείο όπου κοιμόταν η οικογένεια!"/>
  </head>
  <body>
    <article>
      <h1>Ρόδος: Θρασύτατη διάρρηξη - Άρπαξαν χρυσαφικά και Ι.Χ. την ώρα που η οικογένεια κοιμόταν</h1>
      <h2>Εντοπίστηκε το αυτοκίνητο και μεταφέρθηκε για εξέταση στην Ασφάλεια Ρόδου</h2>
      <address>
        <time datetime="2019-11-13T16:40:02+00:00">13 Nov 2019, 16:40</time>
      </address>
      <p>
        <b>Θρασύτατη διάρρηξη πραγματοποιήθηκε σήμερα τα ξημερώματα στη Ρόδο, καθώς οι δράστες μπήκαν μέσα στο σπίτι την ώρα που οικογένεια κοιμόταν, και το άδειασα αρπάζοντας τα κλειδιά του αυτοκινήτου που βρίσκονταν κοντά στο σημείο όπου κοιμόταν η οικογένεια!</b>
      </p>
      <p>Σύμφωνα με πληροφορίες της «Ροδιακής», το απερίγραπτο περιστατικό σημειώθηκε το χρονικό διάστημα 3-5 σήμερα τα ξημερώματα στην Ιαλυσό.</p>
      <p>Άγνωστος ή άγνωστοι δράστες μπήκαν στο σπίτι συμπολίτη μας, την ώρα που ο ίδιος και η οικογένεια του κοιμόντουσαν και ανενόχλητοι αφαίρεσαν χρήματα και κοσμήματα που βρήκαν, αλλά και το κλειδί του αυτοκινήτου τους, με το οποίο αφού φόρτωσαν τη «πραμάτεια» τους, τράπηκαν σε φυγή.</p>
      <p>Όταν τις πρωινές ώρες ο ιδιοκτήτης της κατοικίας ξύπνησε και αντιλήφθηκε τι είχε συμβεί, ενημέρωσε τις αρμόδιες αστυνομικές υπηρεσίες.</p>
      <p>Μετά από έρευνα που έγινε, σήμερα στις 5.30 το απόγευμα το κλεμμένο αυτοκίνητο εντοπίστηκε σταθμευμένο στην είσοδο της Καθολικής εκκλησίας του Σαν Φραγκίσκο, με τα κλειδιά επάνω!</p>
      <p>Για την θρασύτατη διάρρηξη διενεργείται προανάκριση από την αστυνομία.</p>
    </article>
  </body>
</html>