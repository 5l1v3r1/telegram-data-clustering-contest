<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/batkivschina-pereyshla-v-opoziciyu-329532_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T16:29:00+00:00"/>
    <meta property="og:title" content="&quot;Батьківщина&quot; перейшла в опозицію"/>
    <meta property="og:description" content="Фракція не підтримала законопроект про ринок землі."/>
  </head>
  <body>
    <article>
      <h1>"Батьківщина" перейшла в опозицію</h1>
      <h2>Фракція не підтримала законопроект про ринок землі.</h2>
      <address>
        <time datetime="2019-11-13T16:29:00+00:00">13 Nov 2019, 16:29</time>
      </address>
      <p>Парламентська фракція "Батьківщина" переходить в опозицію до влади, заявила її лідер, народна депутатка України Юлія Тимошенко після того, як <a href="https://dt.ua/POLITICS/rada-priynyala-v-pershomu-chitanni-zakonoproyekt-pro-rinok-zemli-329523_.html"><b>Рада прийняла в першому читанні законопроект про ринок землі</b></a>. Вона звинуватила владу в "політиці знищення України".</p>
      <p>"Наша команда заявляє про перехід партії "Батьківщина" в опозицію до політики знищення України, в опозицію до політики продовження епохи бідності", - сказала Тимошенко на брифінгу в середу в Києві.</p>
      <p>Вона додала, що "Батьківщина" не підтримує розпродаж землі, приватизацію стратегічних об'єктів.</p>
      <p>Напередодні президент Володимир Зеленський обіцяв, що<a href="https://dt.ua/ECONOMICS/zemlyu-zmozhut-kupvati-lishe-gromadyani-ukrayini-zelenskiy-329208_.html"><b> землю в Україні зможуть купувати лише українські громадяни</b></a>. Іноземці зможуть купувати земельні ділянки лише у випадку, якщо про це українці проголосують на всеукраїнському референдумі.</p>
      <p>Зазначимо, що за даними соціологічних досліджень більше половини населення України підтримують запровадження ринку землі в країні, однак <b><a href="https://dt.ua/ECONOMICS/mayzhe-70-ukrayinciv-proti-dozvolu-inozemcyam-kupuvati-zemlyu-socopituvannya-327865_.html">69% проти надання дозволу іноземцям купувати землю коли-небудь.</a> </b>Однак згідно з планами Кабміну, у першу чергу право на купівлю землі отримають українці, а <a href="https://dt.ua/UKRAINE/rinok-zemli-dlya-inozemciv-planuyut-vidkriti-cherez-chotiri-roki-bogdan-329040_.html"><b>для іноземців ринок відкриють через 4 роки</b></a>.</p>
      <p>Детальніше про реформу ринку землі читайте в статті <b><a href="https://dt.ua/macrolevel/zemelna-reforma-chi-viboyistiy-shlyah-u-daleke-minule-327387_.html">"Земельна реформа чи вибоїстий шлях в далеке минуле"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a> / <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>