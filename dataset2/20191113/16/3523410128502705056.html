<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639833/%D9%85%D8%B9%D8%A7%D9%85%D9%84%D8%A7%D8%AA-%DB%B1%DB%B7%DB%B0%DB%B0-%D9%85%DB%8C%D9%84%DB%8C%D8%A7%D8%B1%D8%AF%DB%8C-%D8%AF%D8%B1-%D8%A8%D8%A7%D8%B2%D8%A7%D8%B1-%D8%B3%D8%B1%D9%85%D8%A7%DB%8C%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-13T16:49:00+00:00"/>
    <meta property="og:title" content="معاملات ۱۷۰۰ میلیاردی در بازار سرمایه"/>
    <meta property="og:description" content="امروز مجموع ارزش معاملات بورس و فرابورس ایران به حدود ۱۷۰۰ میلیارد تومان رسید و همچنین ۳۴۳ سهم در این دو بازار با رشد قیمت مواجه شدند."/>
  </head>
  <body>
    <article>
      <h1>
        <a href="https://www.bultannews.com/fa/news/639833/%D9%85%D8%B9%D8%A7%D9%85%D9%84%D8%A7%D8%AA-%DB%B1%DB%B7%DB%B0%DB%B0-%D9%85%DB%8C%D9%84%DB%8C%D8%A7%D8%B1%D8%AF%DB%8C-%D8%AF%D8%B1-%D8%A8%D8%A7%D8%B2%D8%A7%D8%B1-%D8%B3%D8%B1%D9%85%D8%A7%DB%8C%D9%87">معاملات ۱۷۰۰ میلیاردی در بازار سرمایه</a>
      </h1>
      <h2>امروز مجموع ارزش معاملات بورس و فرابورس ایران به حدود ۱۷۰۰ میلیارد تومان رسید و همچنین ۳۴۳ سهم در این دو بازار با رشد قیمت مواجه شدند.</h2>
      <address><time datetime="2019-11-13T16:49:00+00:00">13 Nov 2019, 16:49</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، امروز (چهارشنبه) شاخص کل<b> بورس اوراق بهادار</b> تهران ۴۳۸ واحد رشد کرد و به رقم ۳۰۷ هزار و ۹۴ واحدی رسید. شاخص کل هم وزن نیز با ۶۸۶ واحد افزایش رقم ۸۸ هزار و ۴۵۲ واحدی را تجربه کرد.</p>
      <p>شاخص آزاد شناور هم با ۵۷۳ واحد افزایش، رقم ۳۵۸ هزار و ۴۰ واحدی را دید و شاخص بازار اول و دوم هر کدام به ترتیب ۱۱ و ۲۲۷۶ واحد رشد کردند.</p>
      <p>امروز شرکت‌های گروه مپنا، پتروشیمی پارس، توسعه معادن و فلزات و صنایع پتروشیمی خلیج فارس هر کدام به ترتیب ۱۲۸، ۹۰، ۶۰ و ۶۰ واحد تاثیر افزایشی روی شاخص بازار سرمایه داشتند. در طرف مقابل پتروشیمی جم، ملی صنایع مس ایران و پالایش نفت اصفهان هر کدام به ترتیب ۱۰۵، ۱۰۰ و ۵۳ واحد روی شاخص‌های بازار تاثیر کاهشی داشتند.</p>
      <p>امروز در گروه فلزات اساسی حجم معاملات به ۱۵۴ میلیون سهم و اوراق مالی رسید که ارزش آن بیش از ۱۴۱ میلیارد تومان بود. تعداد معاملات این گروه رقم ۴۱ هزار و ۸۴ نوبت را تجربه کرد. بدین ترتیب فلزات اساسی بیشترین ارزش معاملات را به دست آوردند.</p>
      <p>فلزات اساسی از خودرویی‌ها و بانکی‌ها سبقت گرفتند</p>
      <p>در گروه بانک‌ها بیشتر سهم‌ها کمتر از یک درصد نوسان قیمت را تجربه کردند، اما در مجموع این گروه پس از فلزات اساسی، خودرویی‌ها و شیمیایی‌ها در چهارمین رتبه از نظر ارزش معاملات قرار گرفتند.</p>
      <p>ارزش کل معاملات بورس تهران به رقم ۱۱۵۴ میلیارد تومان رسید که ناشی از دست به دست شدن بیش از دو میلیارد و ۲۰۰ میلیون سهم و اوراق مالی بود. همچنین تعداد معاملات این بازار عدد ۳۲۰ هزار و ۹۰۷ را تجربه کرد.</p>
      <p>در بورس تهران مجموعا ۲۱۳ سهم با رشد قیمت و ۱۴۲ سهم با افت مواجه شدند. همچنین در فرابورس ایران ۱۳۰ سهم رشد و ۶۶ سهم افت را تجربه کردند.</p>
      <p>آیفکس نیز با ۱۰ واحد افزایش توانست با رقم ۳۹۳۲ بالا رود ارزش معاملات این بازار به رقم نزدیک به ۵۵۹ میلیارد تومان رسید و حجم معاملات رقم ۸۷۰ میلیون سهم و اوراق مالی را تجربه کرد.</p>
    </article>
  </body>
</html>