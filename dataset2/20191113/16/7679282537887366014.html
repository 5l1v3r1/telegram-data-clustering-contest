<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-ishita-dutta-ne-behen-tanushree-dutta-ko-lekar-kahi-ye-chaukane-wali-baat-2847697.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-13T16:39:24+00:00"/>
    <meta property="og:title" content="इशिता दत्ता ने बहन तनुश्री दत्ता को लेकर कही ये चौंकाने वाली बात"/>
    <meta property="og:description" content="तुनश्री दत्ता को हाल ही में टीवी शो 'बेपनाह प्यार' के सेट पर देखा गया, जिसमें उनकी बहन इशिता दत्ता काम कर रही हैं।  बड़ी बहन तनुश्री को प्यार से 'दी' कहने वाली इशिता ने कहा, दी..."/>
  </head>
  <body>
    <article>
      <h1>इशिता दत्ता ने बहन तनुश्री दत्ता को लेकर कही ये चौंकाने वाली बात</h1>
      <address><time datetime="2019-11-13T16:39:24+00:00">13 Nov 2019, 16:39</time> by <a rel="author">लाइव हिन्दुस्तान टीम,नई दिल्ली</a></address>
      <p>तुनश्री दत्ता को हाल ही में टीवी शो 'बेपनाह प्यार' के सेट पर देखा गया, जिसमें उनकी बहन इशिता दत्ता काम कर रही हैं। </p>
      <p>बड़ी बहन तनुश्री को प्यार से 'दी' कहने वाली इशिता ने कहा, दी कुछ साल पहले अमेरिका चली गई थीं और इसलिए वह मिलने सेट पर नहीं आ सकती थीं। पहली बार उन्होंने मुझे कैमरे के सामने परफॉर्मेंस करते देखा। वह बेहद खुश हुईं। दीदी को अच्छा समय गुजारते देखकर मुझे बहुत खुशी हुई। पूरा यूनिट उनकी मौजूदगी से खुश था और उन्हें सहज महसूस कराने की कोशिश कर रहा था। </p>
      <p>इशिता ने यह भी बताया कि कैसे तनुश्री ने उनके सपनों को पूरा करने में उनकी मदद की। उन्होंने कहा, तनुश्री ने मुझे मेकअप करना सिखाया जबकि मैं ब्रश भी ढंग से पकड़ना नहीं जानती थी। उन्होंने मुझे तब एक्टिंग स्कूल जाने के लिए प्रोत्साहित किया, जब मैं अपने व्यक्तित्व और अभिनय को लेकर कॉन्फिडेंट नहीं थी। यहां तक की उन्होंने शहर के सबसे अच्छे फोटोग्राफरों से मेरा फोटो शूट कराया। उन्होंने मुझे मेरा सर्वश्रेष्ठ करने के लिए प्रोत्साहित किया। आज मैं बड़ी फिल्मों में से एक में और शहर के बड़े टीवी प्रोडक्शन हाउस में से एक में काम कर रही हूं। कई लोग नहीं जानते कि मेरी बहन मेरी बैकबोन रही हैं।</p>
      <p>
        <b>
          <a href="https://www.livehindustan.com/entertainment/story-bhojpuri-actress-akshara-singh-will-share-screen-with-arvind-kumar-akela-in-shubh-ghadi-aayo-2847685.html">भोजपुरी फिल्म 'शुभ घड़ी आयो' में इस एक्टर संग पहली बार दिखेंगी अक्षरा सिंह</a>
        </b>
      </p>
      <p>
        <b>
          <a href="https://www.livehindustan.com/entertainment/story-saif-ali-khan-tanhaji-poster-ajay-devgn-kajol-share-on-instagram-2847693.html">एक यौद्धा के रूप में दिखा सैफ अली खान का अवतार, काजोल और अजय देवगन ने रिलीज हुआ 'तानाजी' का नया पोस्टर</a>
        </b>
      </p>
      <p>पिछले साल तनुश्री तब सुर्खियों में आई थीं जब उन्होंने नाना पाटेकर के खिलाफ यौन दुर्व्यवहार का आरोप लगाते हुए खुलकर बोला था। उन्होंने कहा था कि 2008 में एक फिल्म की शूटिंग के दौरान नाना ने उनके साथ यौन दुर्व्यवहार किया था। उनके मामले के बाद भारत में हैशटैगमीटू मूवमेंट ने जोर पकड़ा था और कई महिलाओं ने यौन उत्पीड़न संबंधी अपने बुरे अनुभव साझा किए थे।</p>
    </article>
  </body>
</html>