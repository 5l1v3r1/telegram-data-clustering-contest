<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158301_1.html"/>
    <meta property="og:site_name" content="Novsport"/>
    <meta property="article:published_time" content="2019-11-13T16:47:00+00:00"/>
    <meta property="og:title" content="Страхил Попов: Съжалявах нашите футболисти в мача с Англия"/>
    <meta property="og:description" content="Националите вече мислят за плейофите в Лигата на нациите, разкри защитникът"/>
  </head>
  <body>
    <article>
      <h1>Страхил Попов: Съжалявах нашите футболисти в мача с Англия</h1>
      <address><time datetime="2019-11-13T16:47:00+00:00">13 Nov 2019, 16:47</time> by <a rel="author">Велизар Антов</a></address>
      <p>“Плейофите в Лигата на нациите са шанс, какъвто нашият отбор от доста години не е имал, така че е нормално вече да мислим за тях.“<br/><br/>Това заяви защитникът Страхил Попов, който посочи, че представителният ни тим гледа към предстоящите решителни мачове от Лигата на нациите, чрез които можем да се класиране за Евро 2020. <br/><br/>„Всички трябва да бъдем концентрирани, за да се представим добре. Всеки футболист, който е в националния отбор трябва да е професионалист, така че да е подготвен за всякакви условия“, посочи защитникът на Касъмпаша и изрази мнение, че мачът с Англия трябва да бъде забравен.<br/><br/>„Двубоят с Англия го гледах в чужбина. Съжалявах нашите футболисти и не се чувствах добре, но това е минало и трябва всички да си направим изводите, за да не се получават такива неща отново.”</p>
    </article>
  </body>
</html>