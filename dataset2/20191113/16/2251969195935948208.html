<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/13/civitanovese-atletico-ascoli-finisce-1-a-1-la-qualificazione-resta-in-bilico-foto/1324526/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-13T16:17:11+00:00"/>
    <meta property="og:title" content="Civitanovese-Atletico Ascoli finisce 1 a 1, la qualificazione resta in bilico (FOTO)"/>
    <meta property="og:description" content="COPPA - Al Polisportivo Carillo risponde al vantaggio locale siglato da Pistelli. L'antipasto del big match fra le prime due della classe in Promozione, che si terrà sabato al Picchio Village, lascia aperta ogni possibilità per il passaggio in semifinale"/>
  </head>
  <body>
    <article>
      <h1>Civitanovese-Atletico Ascoli finisce 1 a 1, la qualificazione resta in bilico (FOTO)</h1>
      <h2>COPPA - Al Polisportivo Carillo risponde al vantaggio locale siglato da Pistelli. L'antipasto del big match fra le prime due della classe in Promozione, che si terrà sabato al Picchio Village, lascia aperta ogni possibilità per il passaggio in semifinale</h2>
      <address><time datetime="2019-11-13T16:17:11+00:00">13 Nov 2019, 16:17</time> by <a rel="author">Michele Carbonari</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F13%2Fcivitanovese-atletico-ascoli-finisce-1-a-1-la-qualificazione-resta-in-bilico-foto%2F1324526%2F">Condividi6</a><a href="https://twitter.com/intent/tweet?text=Civitanovese-Atletico+Ascoli+finisce+1+a+1%2C++la+qualificazione+resta+in+bilico++%28FOTO%29+&amp;url=https%3A%2F%2Fwww.cronachemaceratesi.it%2F2019%2F11%2F13%2Fcivitanovese-atletico-ascoli-finisce-1-a-1-la-qualificazione-resta-in-bilico-foto%2F1324526%2F">Tweet</a>Email6 Condivisioni</p>
      <p> </p>
      <p> </p>
      <p>
        <b>Termina con un pareggio (1-1) la partita d’andata dei quarti di Coppa Italia di Promozione fra Civitanovese e Atletico Ascoli. Un’antipasto dello scontro diretto, seconda contro prima, che avrà luogo sabato prossimo al Picchio Village del capoluogo piceno alle 14,30.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-c-a-ascoli-FDM-10-325x217.jpg"/>
        <figcaption>Pistelli festeggiato dai compagni</figcaption>
      </figure>
      <p>
        <b>Oggi invece, al Polisportivo, i due allenatori escludono dalla formazione titolare molti big. Ne esce un primo tempo vivace, in cui matura il risultato finale: Carillo risponde al vantaggio rossoblu firmato Pistelli. La ripresa, con l’innesto di alcuni titolari, non vive di particolari emozioni a parte il palo del subentrato Carrion (al posto dell’infortunato Falkenstein, che si aggiunge agli acciaccati Martins e Galdenzi). La qualificazione al turno successivo è ancora aperta e si deciderà al ritorno, in programma ad Ascoli mercoledì 4 dicembre.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-c-a-ascoli-FDM-11-325x217.jpg"/>
        <figcaption>L’Atletico Ascoli festeggia dopo il pareggio</figcaption>
      </figure>
      <p>La cronaca. Entrambi i tecnici fanno rifiatare i rispettivi big in vista dello scontro diretto di sabato prossimo. Una conclusione per parte nelle prime battute: Miramontes calcia alto sopra la traversa, Lorenzetti blocca un colpo di testa di Mariani. La partita si accende al 28′, il mancino di Pistelli si spegne sul fondo. L’attaccante aggiusta la mira un paio di minuti più tardi e lascia partire un gran tiro che si insacca alla destra di Spinelli. Civitanovese in vantaggio alla mezz’ora. Già privo di Martins e Galdenzi, mister De Filippis perde anche Falkenstein al 39′ a causa di un infortunio muscolare. Allo scadere della prima frazione l’Atletico Ascoli trova il pareggio, sugli sviluppi di un dubbio fallo commesso da Santoro: Carillo incorna e trafigge Lorenzetti per l’1-1. Ma il portiere rossoblu si rifà ad inizio ripresa, quando disinnesca uno delle poche conclusioni degne di nota, sempre ad opera dello stesso numero undici ospite.<b> Nel finale però è la Civitanovese a sfiorare la vittoria, con Carrion (palo) e capitan Miramontes (a lato di poco).</b></p>
      <p>
        <b>Il tabellino:</b>
      </p>
      <p><b>CIVITANOVESE</b>: Lorenzetti, Negreti (34′ s.t. Catinari), Del Moro, Vechiarello, Smerilli, Santoro, Salvi (1′ s.t. Ferrari), Severini (1′ s.t. Mercanti), Pistelli (13′ s.t. M. Salvati), Miramontes, Falkenstein (39′ p.t. Carrion). A disp.: Recchi, Domizi, Maggi, D. Salvati. All.: De Filippis.</p>
      <p><b>ATLETICO ASCOLI</b>: Spinelli, Porfiri (25′ s.t. Iachini), Calvaresi, Filipponi (17′ s.t. Sosi), Veccia, Tarli, Teodori, Mattei (1′ s.t. Ferrara), De Marco (19′ s.t. Filiaggi), Mariani (34′ s.t. Santoni), Carillo. A disp.: Albertini, Angelini, Eleuteri, Giovannini. All.: Filippini.</p>
      <p><b>TERNA ARBITRALE</b>: Sabbaouh della sezione di Fermo (Sannucci della sezione di Macerata – Domenella della sezione di Ancona)</p>
      <p><b>RETI</b>: 30′ p.t. Pistelli, 45′ p.t. Carillo.</p>
      <p>(foto di <b>Federico De Marco</b>)</p>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-c-a-ascoli-FDM-13-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-c-a-ascoli-FDM-12-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-c-a-ascoli-FDM-9-650x433.jpg"/>
      </figure>
      <p> </p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-c-a-ascoli-FDM-4-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-c-a-ascoli-FDM-5-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-c-a-ascoli-FDM-7-650x434.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-c-a-ascoli-FDM-8-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-c-a-ascoli-FDM-6-650x434.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-c-a-ascoli-FDM-1-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-c-a-ascoli-FDM-2-650x434.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/civitanovese-c-a-ascoli-FDM-3-650x388.jpg"/>
      </figure>
    </article>
  </body>
</html>