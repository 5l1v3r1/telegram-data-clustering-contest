<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547136.html/%D9%88%D8%AC%D9%88%D8%AF------%D8%A8%DB%8C%D9%85%D8%A7%D8%B1-%D8%AF%DB%8C%D8%A7%D8%A8%D8%AA%DB%8C-%D8%AF%D8%B1-%D8%A8%D8%B1%D9%88%D8%AC%D8%B1%D8%AF--%D8%A7%D9%81%D8%B1%D8%A7%D8%AF-%D8%A8%D8%A7%D9%84%D8%A7%DB%8C-30-%D8%B3%D8%A7%D9%84-%D8%A8%DB%8C%D8%B4%D8%AA%D8%B1-%D8%AF%D8%B1-%D9%85%D8%B9%D8%B1%D8%B6-%D8%AF%DB%8C%D8%A7%D8%A8%D8%AA-%D9%82%D8%B1%D8%A7%D8%B1-%D8%AF%D8%A7%D8%B1%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T16:15:00+00:00"/>
    <meta property="og:title" content="وجود ۶۳۵۰ بیمار دیابتی در بروجرد/ افراد بالای 30 سال بیشتر در معرض دیابت قرار دارند"/>
    <meta property="og:description" content="مسئول واحد بیماری‌های واگیر شبکه بهداشت و درمان بروجرد گفت: 6350 بیمار دیابتی در بروجرد وجود دارد که این تعداد تحت درمان قرار دارند."/>
  </head>
  <body>
    <article>
      <h1>وجود ۶۳۵۰ بیمار دیابتی در بروجرد/ افراد بالای 30 سال بیشتر در معرض دیابت قرار دارند</h1>
      <h2>مسئول واحد بیماری های واگیر شبکه بهداشت و درمان بروجرد:</h2>
      <address>
        <time datetime="2019-11-13T16:15:00+00:00">13 Nov 2019, 16:15</time>
      </address>
      <p>مسئول واحد بیماری‌های واگیر شبکه بهداشت و درمان بروجرد گفت: 6350 بیمار دیابتی در بروجرد وجود دارد که این تعداد تحت درمان قرار دارند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> مژگان نوابی در گفت‌وگو با خبرنگار<a href="http://safiraflak.ir/?p=1631"> سفیر افلاک</a> با اشاره به هفته دیابت اظهار داشت: شعار امسال هفته دیابت « از خانواده خود محافظت کنیم» نامگذاری شده که در این هفته بیماران دیابتی به صورت رایگان در درمانگاه‌های بیمارستان شهید چمران و امام(ره) رایگان ویزیت می‌شوند.</p>
      <p>وی افزود: در شهرستان بروجرد ۶۳۵۰ بیمار دیابتی وجود دارد که از این تعداد آمار چهار درصد جمعیت بالای ۳۰ سال مبتلا به دیابت هستند.</p>
      <p>مسئول واحد بیماری های واگیر شبکه بهداشت و درمان بروجردعنوان کرد: از این تعداد ۴۵۹ نفر دیابت نوع یک و ۵۸۱ نفر دیابت نوع ۲ دارند و این افراد تحت درمان قرار دارند و هر سه ماه یکبار نیز توسط پزشک مرکز جامع سلامت ویزیت و معاینه می‌شوند.</p>
      <p>وی با اشاره به مراکز درمان بیماران دیابتی گفت: ۲ درمانگاه در بیمارستان شهید چمران و امام(ره) برا ویزیت و درمان بیماران دیابتی راه‌ندازی شده و به همه بیماران توصیه می‌شود با مراجعه به این درمانگاه ها تحت درمان قرار بگیرند.</p>
      <p>نوابی با اشاره به علائم دیابت بیان کرد: تکرر ادرار، خشکی دهان، پر نوشی و پرخوری، خستگی ناگهانی، کاهش وزن شدید، تاری دید، سوزش دست و پاو تاخیر در ترمیم زخم‌ها از مهمترین علائم بیماران دیابتی است که ضروری است افراد با مشاهده این علائم با یک آزامایش ساده از بیماری خود مطلع شوند.</p>
      <p>وی تصریح کرد: بیشترین افرادی که در معرض دیابت قرار دارند افراد بالای ۳۰ سال، داشتن سابقه دیابت در بارداری، داشتن چربی خون، فشار خون، وزن بالا و سابقه خانوادگی است.</p>
      <p>انتهای پیام/</p>
    </article>
  </body>
</html>