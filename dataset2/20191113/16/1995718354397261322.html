<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152144-sudyly-volynianyna-iakyj-pianym-za-kermom-avto-roztroschyv-pryparkovanyj-hyundai"/>
    <meta property="og:site_name" content="ВолиньPost"/>
    <meta property="article:published_time" content="2019-11-13T16:45:00+00:00"/>
    <meta property="og:title" content="Судили волинянина, який п'яним за кермом авто розтрощив припаркований Hyundai"/>
    <meta property="og:description" content="Чоловік, який п'яним вчинив ДТП у Рожищі, заплатить понад 10 тисяч штрафу"/>
  </head>
  <body>
    <article>
      <h1>Судили волинянина, який п'яним за кермом авто розтрощив припаркований Hyundai</h1>
      <address>
        <time datetime="2019-11-13T16:45:00+00:00">13 Nov 2019, 16:45</time>
      </address>
      <p>У Рожищенському районному суді розглядали справу щодо чоловіка, який у стані алкогольного сп'яніння вчинив дорожньо-транспортну пригоду.<br/><br/>Слухання справи відбулось 1 листопада, йдеться у постанові суду, - пише <a href="https://rozhyshche.rayon.in.ua/news/194825-cholovik-iakii-pianim-vchiniv-dtp-u-rozhishchi-zaplatit-ponad-10-tisiach-shtrafu">Район.Рожище</a>.<br/><br/>Згідно з протоколами про адмінправопорушення, обвинувачений 17 серпня о 9:50 керував автомобілем Peugeot 307 у місті Рожище на вулиці Богдана Хмельницького в стані алкогольного сп'яніння.<br/><br/>Він не вибрав безпечної швидкості руху, не врахував дорожньої обстановки, в результаті чого в'їхав у припаркований автомобіль марки Hyundai. У результаті ДТП транспортні засоби зазнали механічних пошкоджень.<br/><br/>Суддя постановив визнати чоловіка винним у вчиненні правопорушень, передбачених статтями 130 ч.1 та 124 КУпАП, наклавши адміністративне стягнення у виді штрафу в розмірі 10 200 гривень з позбавленням права керування транспортними засобами на строк один рік. Також чоловік заплатить в дохід держави 384 гривні судового збору.<br/><br/><b>Передрук у ЗМІ без дозволу редакції Район.Рожище заборонено.</b></p>
    </article>
  </body>
</html>