<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/wenger-med-ny-jobb/71816191"/>
    <meta property="og:site_name" content="Dagbladet.no"/>
    <meta property="article:published_time" content="2019-11-13T16:02:36+00:00"/>
    <meta property="og:title" content="Wenger med ny jobb"/>
    <meta property="og:description" content="Arsene Wenger returnerer til fotballsirkuset."/>
  </head>
  <body>
    <article>
      <h1>Wenger med ny jobb</h1>
      <h2>Arsene Wenger returnerer til fotballsirkuset.</h2>
      <address><time datetime="2019-11-13T16:02:36+00:00">13 Nov 2019, 16:02</time> by <a rel="author">Daniel Nerli Gussiås</a></address>
      <p>Det melder <a href="https://www.bbc.com/sport/football/50404854">BBC</a> onsdag ettermiddag.</p>
      <p>Wenger ansettes som det FIFA omtaler som stillinga «global sjef for fotballutvikling».</p>
      <p>Dermed ender spekulasjonene om at han skal være på vei tilbake som manager.</p>
      <p>
        <b>- Jeg ser veldig fram mot å ta fatt på denne ekstremt viktige utfordringen, sier Wenger selv til FIFAs hjemmesider.</b>
      </p>
      <p>Den nye rollen går ut på å hjelpe utviklingen av både kvinne- og herrefotballen. Samtidig skal han fokusere på taktiske aspekt ved sporten.</p>
      <p>Den tidligere Arsenal-manageren har også blitt medlem av «Football Association Board» (IFAB), som forvalter fotballens regelverk. , samt styreleder for FIFAs tekniske studiegruppe.</p>
      <h3>Ga seg midt i kontrakten</h3>
      <p>Wenger signerte i 2017 en ny toårskontrakt med London-klubben, men gikk selv etter å ha blitt enig med styre om å terminere kontrakten ett år før tida.</p>
      <p>Wenger er av mange sett på som mannen som revulusjonerte engelsk fotball med sitt inntog i 1996.</p>
      <p>
        <b>Franskmannen vant Premier League, og gikk blant annet ubeseiret igjennom 2003/2004-sesongen.</b>
      </p>
      <p>Det er en bragd ingen andre har klart i Premier League-æraen. Wenger vant også sju FA cup-titler.</p>
      <p>
        <i>Saken fortsetter under videoen.</i>
      </p>
      <h3>Sliter uten Wenger</h3>
      <p>Etter at Unai EMery tok over i fjor sommer, har det gått trått på Emirates. I tillegg til mye utenomsportslig bråk, <a href="https://www.dagbladet.no/sport/vil-kjempe-om-plassen/71806368">vrakingen av Granit Xhaka som kaptein</a>, har laget slitt med å henge sammen ute på banen.</p>
      <p>
        <b>Foreløpig ligger Arsenal på 6.-plass i Premier League. I fjor endte laget som nummer fem, og tapte samtidig Europaligafinalen mot byrival Chelsea.</b>
      </p>
      <p>Strive-kommentator og Arsenal-tilhenger Per-Jarle Heggelund var allerede sommeren 2018 kritisk til ansettelsen av Wenger overfor Dagbladet. Da sa den tidligere Premier League-kommetatoren følgende om ansettelsen:</p>
      <p>(IFAB), som forvalter fotballens regelverk.</p>
      <p>- Personlig er jeg veldig skuffa. Jeg var <i>så</i> innstilt på at det skulle bli Arteta, og kanskje med Xabi Alonso som assistent, siden de er bestekompiser. Det hadde vært både nytt og spennende. Emery blir fort litt traust og kjedelig, sa Heggelund til Dagbladet den gang.</p>
      <p>Misnøyen med Emery vokser i takt med de svake resultatene.</p>
    </article>
  </body>
</html>