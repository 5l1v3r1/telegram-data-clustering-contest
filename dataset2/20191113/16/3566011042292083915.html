<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546960.html/%D8%B2%DB%8C%D8%B1%D8%B3%D8%A7%D8%AE%D8%AA-%D9%87%D8%A7-%D8%A8%D8%B1%D8%A7%DB%8C-%D8%AD%D8%B6%D9%88%D8%B1-%D8%B3%D8%B1%D9%85%D8%A7%DB%8C%D9%87-%DA%AF%D8%B0%D8%A7%D8%B1%D8%A7%D9%86-%D8%AF%D8%B1-%D8%B4%D9%87%D8%B1%DA%A9-%D8%B5%D9%86%D8%B9%D8%AA%DB%8C-%D9%85%D8%A7%D9%87%D9%86%D8%B4%D8%A7%D9%86-%D8%A2%D9%85%D8%A7%D8%AF%D9%87-%D8%A7%D8%B3%D8%AA--%D9%88%D8%B6%D8%B9%DB%8C%D8%AA-%D9%85%D8%AD%D9%88%D8%B1%D9%87%D8%A7%DB%8C-%D8%B2%D9%86%D8%AC%D8%A7%D9%86--%D8%AF%D9%86%D8%AF%DB%8C-%D9%88-%D9%86%DB%8C%DA%A9-%D9%BE%DB%8C-%D9%85%D8%A7%D9%87%D9%86%D8%B4%D8%A7%D9%86-%D8%A7%D8%B1%D8%AA%D9%82%D8%A7-%D9%85%DB%8C-%DB%8C%D8%A7%D8%A8%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T16:26:00+00:00"/>
    <meta property="og:title" content="زیرساخت‌ها برای حضور سرمایه‌گذاران در شهرک صنعتی ماهنشان آماده است/ وضعیت محورهای زنجان- دندی و نیک‌پی-ماهنشان ارتقا می‌یابد"/>
    <meta property="og:description" content="فرماندار ماهنشان در مورد تامین زیرساخت‌های شهرک صنعتی ماهنشان گفت: زیرساخت‌های لازم برای حضور سرمایه‌گذاران در شهرک صنعتی ماهنشان ماهنشان تامین شده است."/>
  </head>
  <body>
    <article>
      <h1>زیرساخت‌ها برای حضور سرمایه‌گذاران در شهرک صنعتی ماهنشان آماده است/ وضعیت محورهای زنجان- دندی و نیک‌پی-ماهنشان ارتقا می‌یابد</h1>
      <h2>فرماندار ماهنشان:</h2>
      <address>
        <time datetime="2019-11-13T16:26:00+00:00">13 Nov 2019, 16:26</time>
      </address>
      <p>فرماندار ماهنشان در مورد تامین زیرساخت‌های شهرک صنعتی ماهنشان گفت: زیرساخت‌های لازم برای حضور سرمایه‌گذاران در شهرک صنعتی ماهنشان ماهنشان تامین شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مجتبی نوری در گفت‌وگو با خبرنگار <a href="http://www.mojerasa.ir/">موج رسا;</a> با اشاره به اینکه در شهرستان ماهنشان دو شهرک صنعتی وجود دارد اظهار کرد: یک شهرک صنعتی روی در بخش انگوران بوده و یکی هم شهرک صنعتی ماهنشان است.</p>
      <p>وی در مورد تامین زیرساخت‌ها برای حضور سرمایه‌گذاران به منظور سرمایه‌گذاری در شهرک صنعتی ماهنشان افزود: همه زیرساخت‌ها در شهرک‌ صنعتی ماهنشان برای حضور سرمایه‌گذاران آماده است.</p>
      <p>فرماندار ماهنشان افزود: در مورد راه‌های ارتباطی زنجان به دندی و نیک‌پی به ماهنشان سعی داریم وضعیت این راه‌ها بهبود داده و ارتقا دهیم و از سرمایه‌گذاران نیز برای حضور در این منطقه استقبال کرده و حمایت‌های لازم نیز انجام می‌شود.</p>
      <p>وی با اشاره به اینکه شهرستان ماهنشان دارای پتانسل‌های بالایی در زمینه‌های معدنی و کشاورزی دارد افزود: در حال حاضر در این شهرستان کشت گیاهان دارویی، توسعه باغات پسته و کشت زعفران به خوبی انجام شده و توسعه می‌یابد.</p>
      <p>نوری در خصوص روند توسعه واحدهای فرآوری آبزیان در ماهنشان عنوان کرد: یک واحد تونل انجامد و یک واحد بسته بسته‌بندی ماهی در شهرک صنعتی ماهنشان در شرف احداث است و یک واحد نیز در زمینه تولید خوراک آبزیان فعالیت دارد.</p>
      <p>وی ابراز کرد: واحد تولیدی که در زمینه تولید خوراک ماهی در این شهرستان فعالیت می‌کند در مقطعی با مشکلات مالی مواجه شد ولی در حال حاضر فعال است.</p>
      <p>فرماندار ماهنشان عنوان کرد: تعدادی از پرورش دهندگان خوراک ماهی را از استانهای دیگر تامین می‌کنند و اگر واقعا آبزی پروران در این شهرستان خوراک مزارع خود را از این واحد تولیدی تامین کنند هم مشکل پرورش دهندگان و هم مشکل این واحد تولیدی برطرف می‌شود و این واحد تولیدی نیز می‌تواند کار خود را توسعه دهد.</p>
      <p>وی خاطر نشان کرد: این واحد در حال حاضر همه نیاز شهرستان را نمی‌تواند تامین کند ولی نیاز بخشی از مزارع ماهی این شهرستان توسط این واحد تولیدی تامین می‌شود.</p>
      <p>انتهای پیام/</p>
    </article>
  </body>
</html>