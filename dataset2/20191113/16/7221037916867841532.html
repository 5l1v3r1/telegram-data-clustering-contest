<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/ahmet-altan-gozalti-icin-gelen-polislere-beni-cok-guzel-yakaladiniz-demis/926848"/>
    <meta property="og:site_name" content="medya faresi"/>
    <meta property="article:published_time" content="2019-11-13T16:04:00+00:00"/>
    <meta property="og:title" content="Ahmet Altan gözaltı için gelen polislere beni çok güzel yakaladınız demiş"/>
    <meta property="og:description" content="Yeniden gözaltına alınacağına dair haberi duyunca hemen duşunu alarak çantasını hazırladı ve polisleri beklemeye başladı. 4.5 saat sonra polisler evine geldiğinde de onları, “Beni çok güzel yakaladınız” diyerek karşıladı."/>
  </head>
  <body>
    <article>
      <h1>Ahmet Altan gözaltı için gelen polislere beni çok güzel yakaladınız demiş</h1>
      <h2>Yeniden gözaltına alınacağına dair haberi duyunca hemen duşunu alarak çantasını hazırladı ve polisleri beklemeye başladı. 4.5 saat sonra polisler evine geldiğinde de onları, “Beni çok güzel yakaladınız” diyerek karşıladı.</h2>
      <address>
        <time datetime="2019-11-13T16:04:00+00:00">13 Nov 2019, 16:04</time>
      </address>
      <p>Ahmet Altan’ın 8 gün süren özgürlüğü ve yeniden gözaltına alınışına dair ayrıntılar RS FM’de Atilla Güner’le Akşam Postası yayınında paylaşıldı. Altan kendisini almaya gelen polislere, “Beni çok güzel yakaladınız” dedi.</p>
      <p>Buna göre Altan tahliye edilmesinden hemen sonra Göztepe’deki evine gitti ve 8 gün boyunca evden hiç dışarı çıkmadı. Burada yakınları ve dostları tarafından ziyaret edildi. Evde sevdiği yemekler yapıldı ve en çok sevdiği koltuğunda zamanının çoğunu geçirmeyi tercih etti.</p>
      <p>Yeniden gözaltına alınacağına dair haberi duyunca hemen duşunu alarak çantasını hazırladı ve polisleri beklemeye başladı. 4.5 saat sonra polisler evine geldiğinde de onları, “Beni çok güzel yakaladınız” diyerek karşıladı.</p>
      <p>Altan’ın avukatı Figen Çalıkuşu, Akşam Postası yayınına canlı bağlanarak müvekkilinin nasıl tutuklandığını anlattı:</p>
      <p>“Yeni hakim atanınca 27. Ağır Ceza’ya gittim. “Kararı verecek misiniz?” diye sordum. Hakim, ‘Dosyayı inceleyeceğim sabredin’ dedi. Ertesi gün yeniden gittiğimde kararın yazıldığını gördüm. Benden kalemin dışında beklememi istediler. ‘Karar yazılsın bekleyin vereceğiz’ dediler. Ancak daha sonra hakim odasına geçti. Bana, ‘Kararı size vermeme talimatı aldık’ dediler.</p>
      <p>Ben adliyeden çıktım telefonum çalmaya başladı. Basına sızdırmışlar yakalama kararı alındığını. Sabah sistemden kararı gördüm. Gerekçe olarak şöyle yazılmış: ‘Şahsi halleri, kaçma şüphesi, pişmanlık duymayışı, temyiz sürecinde Altan’a verilecek cezanın artma olasılığı…’</p>
      <p>Bu hukuksal bir cehalet… Yani 27 Ağır Ceza’nın haberi bile yoktu kararın savcının isteğine göre çıktığından…”</p>
    </article>
  </body>
</html>