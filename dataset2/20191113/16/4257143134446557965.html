<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/13/tisztaztak-egy-fontos-kerdest-a-puskas-arenarol"/>
    <meta property="og:site_name" content="infostart"/>
    <meta property="article:published_time" content="2019-11-13T16:50:00+00:00"/>
    <meta property="og:title" content="Tisztáztak egy fontos kérdést a Puskás Arénáról"/>
    <meta property="og:description" content="Az új létesítmény közösségi oldalán azt írták, hogy többen érdeklődtek a pontos nézőszám iránt, az ugyanis számos tényezőtől függ. Kiderült: lesz, amikor több mint háromezer fővel csökken az aréna befogadóképessége."/>
  </head>
  <body>
    <article>
      <h1>Tisztáztak egy fontos kérdést a Puskás Arénáról</h1>
      <address><time datetime="2019-11-13T16:50:00+00:00">13 Nov 2019, 16:50</time> by <a rel="author">Infostart</a></address>
      <h3>Az új létesítmény közösségi oldalán azt írták, hogy többen érdeklődtek a pontos nézőszám iránt, az ugyanis számos tényezőtől függ. Kiderült: lesz, amikor több mint háromezer fővel csökken az aréna befogadóképessége.</h3>
      <p>Azt <a href="https://www.facebook.com/puskasarena/photos/a.215194175625674/719869725158114/?type=3&amp;theater">írták</a>, hogy minden stadionnak van egy teljes befogadóképessége, ami a maximális székszámot jelenti, vagyis azt, amikor mindenhol - a kamerák és az újságírók helyén is - nézők ülnek. Ezt tartja nyilván a Nemzetközi (FIFA) és az Európai Labdarúgó Szövetség (UEFA), bár ez sosem valósul meg. A Puskás Aréna estében ez 67 215.</p>
      <p>A tényleges székszám viszont attól függ, hány újságíró akkreditál, mennyi kamerapozíciót kell felvenni a közvetítéshez a lelátón, illetve hány szék helyén alakítanak ki helyet a kerekesszékeseknek (itt nem egy-egy az arány).</p>
      <p>Mivel a nyitómeccsre és az Eb-re óriási a médiaérdeklődés, és "az UEFA maximalista a közvetítésnél", így</p>
      <blockquote>most pénteken 65 114, jövő nyáron 64 107 lesz a tényleges székszám.</blockquote>
      <p>
        <i>Nyitókép: MTVA/Bizományosi: Róka László</i>
      </p>
    </article>
  </body>
</html>