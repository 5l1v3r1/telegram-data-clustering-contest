<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547037.html/%D8%B1%D9%88%D9%86%D9%85%D8%A7%DB%8C%DB%8C-%D8%A7%D8%B2-3-4-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%AE%D8%AF%D9%85%D8%A7%D8%AA-%D8%B9%D9%85%D8%B1%D8%A7%D9%86%DB%8C-%D9%85%D9%86%D8%A7%D8%A8%D8%B9-%D8%B7%D8%A8%DB%8C%D8%B9%DB%8C-%D9%81%D8%B1%DB%8C%D8%AF%D9%88%D9%86%D8%B4%D9%87%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T16:13:00+00:00"/>
    <meta property="og:title" content="رونمایی از 3.4 میلیارد تومان خدمات عمرانی منابع طبیعی فریدونشهر"/>
    <meta property="og:description" content="طرح‌های اداره منابع طبیعی و آبخیزداری فریدونشهر در سال 98 از ردیف بودجه صندوق توسعه ملی، 3.4 میلیارد تومان بوده که پیشرفت فیزیکی حدود 70 درصدی داشت."/>
  </head>
  <body>
    <article>
      <h1>رونمایی از 3.4 میلیارد تومان خدمات عمرانی منابع طبیعی فریدونشهر</h1>
      <address>
        <time datetime="2019-11-13T16:13:00+00:00">13 Nov 2019, 16:13</time>
      </address>
      <p>طرح‌های اداره منابع طبیعی و آبخیزداری فریدونشهر در سال 98 از ردیف بودجه صندوق توسعه ملی، 3.4 میلیارد تومان بوده که پیشرفت فیزیکی حدود 70 درصدی داشت.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> و به نقل از <a href="http://sahebnews.ir/">صاحب نیوز</a>؛ شهرستان فریدونشهر با جذب 3.4 میلیارد تومان از بودجه‎‌ای که با اجازه رهبر معظم انقلاب از صندوق توسعه ملی برای اجرای طرح‌های آبخیزداری و منابع طبیعی برداشت شد، بیشترین رقم جذب اعتبار از این ردیف در بین ادارات منابع طبیعی استان اصفهان را به خود اختصاص داد.</p>
      <p>این بودجه برای انجام طرح‌های کنترل سیلاب در حوزه‌های آبخیز مصیر، قلعه سرخ و سرداب، حدنگاری(کاداستر) در حوزه آبخیز قلعه سرخ، قرق و نگهداری ذخیره‌گاه جنگلی در چال خلیل و پشندگان، توسعه جنگل با بذر در لیلگان، غنی‌سازی جنگل با بذر در روستاهای خوشمیوه و کولاب، کپه کاری بذور مرتعی در مراتع چغیورت و میدانک اول، کپه کاری کرفس در مراتع مصیر، توزیع آبگرمکن خورشیدی در پشتکوه اول و دوم و گشت و مراقبت اختصاص یافت.</p>
      <p>طرح‌های انتخابی برای اجرا در این اداره بر اساس مطالعات انجام شده توسط اداره کل منابع طبیعی و آبخیزداری استان اصفهان اولویت بندی و تدوین شده‌اند.</p>
      <p>این روزها با سرد شدن هوا و نزدیک شدن به فصل بارش برف<a href="http://pounezar.ir/">،</a> فرصت انجام طرح‌های عمرانی در فریدونشهر رو به پایان است و کم کم باید طرح‌های عمرانی ادارات و ارگان‌ها به انجام برسد. به همین مناسبت اداره منابع طبیعی و آبخیزداری شهرستان فریدونشهر از امام جمعه به عنوان نماینده ولی فقیه، فرماندهی سپاه به عنوان تسهیل‌گر اجتماعی طرح‌های این اداره و رسانه‌ها به عنوان چشمان مردم دعوت کرد ضمن بازدید از سه میلیارد و ۴۰۰ میلیون تومان طرح‌های عمرانی این اداره از محلّ بودجه صندوق توسعه ملی کشور از میزان پیشرفت این طرح‌ها آگاهی پیدا کنند.</p>
      <p>در این بازدید از طرح کنترل سیلاب در حوزه آبخیز قلعه سرخ که کلنگ آن شهریورماه امسال همزمان با هفته دولت زده شده و طرح کپه کاری در مراتع چغیورت بازدید به عمل آمد. بندهای کنترل سیلاب ظرف مدت 70 روز گذشته 50 درصد پیشرفت فیزیکی داشتند.</p>
      <p>انتهای پیام/</p>
    </article>
  </body>
</html>