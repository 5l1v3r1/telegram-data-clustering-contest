<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-hronika-svet/119264-u-sudaru-autobusa-sa-srednjoskolcima-i-kamiona-u-slovackoj-12-mrtvih?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-13T16:10:03+00:00"/>
    <meta property="og:title" content="U sudaru autobusa sa srednjoškolcima i kamiona u Slovačkoj 12 mrtvih (VIDEO)"/>
    <meta property="og:description" content="U sudaru autobusa sa srednjoškolcima i kamiona u Slovačkoj danas je poginulo 12 ljudi, kažu zvaničnici koji su najpre rekli da je taj broj veći. Policija i vatrogasci kažu da se nesreća dogodila u gradu Nitranske Hrnciarovce, 100 kilometara istočno od glavnog grada, Bratislave. Povređeno je oko 20 ljudi. Vatrogasci kažu da broj poginulih i povređenih nije konačan. Saučešće roditeljima koji su izgubili decu u toj nesreći su izjavili slovačka predsednica Zuzana Caputova i premijer Peter Pelegrini koji je prekinuo posetu Kipru. Na fotografijama koje je objavila policija se vidi prevrnut kamion iz koga je ispao kamen koji je prevozio, i autobus prevrnut na bok, u jarku. Kompanija &quot;Ariva&quot; je saopštila da je to njen autobus koji je putovao iz mesta Nitre, u blizini mesta nesreće, ka gradu Jelenecu. Nije rečeno koliko je putnika bilo u autobusu."/>
  </head>
  <body>
    <article>
      <h1>U sudaru autobusa sa srednjoškolcima i kamiona u Slovačkoj 12 mrtvih (VIDEO)</h1>
      <address>
        <time datetime="2019-11-13T16:10:03+00:00">13 Nov 2019, 16:10</time>
      </address>
      <slideshow>
        <figure>
          <img src="https://static.beta.rs/thumbs/64cc29f3.556x371.jpg"/>
        </figure>
        <figure>
          <img src="https://static.beta.rs/thumbs/2f3832eb.529x371.jpg"/>
        </figure>
      </slideshow>
      <p><b>U sudaru autobusa sa srednjoškolcima i kamiona u Slovačkoj danas je poginulo 12 ljudi, kažu zvaničnici koji su najpre rekli da je taj broj veći.</b> Policija i vatrogasci kažu da se nesreća dogodila u gradu Nitranske Hrnciarovce, 100 kilometara istočno od glavnog grada, Bratislave.<br/><br/>Povređeno je oko 20 ljudi.<br/><br/>Vatrogasci kažu da broj poginulih i povređenih nije konačan.<br/><br/>Saučešće roditeljima koji su izgubili decu u toj nesreći su izjavili slovačka predsednica Zuzana Caputova i premijer Peter Pelegrini koji je prekinuo posetu Kipru.<br/><br/>Na fotografijama koje je objavila policija se vidi prevrnut kamion iz koga je ispao kamen koji je prevozio, i autobus prevrnut na bok, u jarku.<br/><br/>Kompanija "Ariva" je saopštila da je to njen autobus koji je putovao iz mesta Nitre, u blizini mesta nesreće, ka gradu Jelenecu. Nije rečeno koliko je putnika bilo u autobusu.</p>
      <figure>
        <iframe src="https://www.youtube.com/embed/QvEvc2BQAf8" width="660" height="388" data-service="Youtube" scrolling="no"/>
      </figure>
    </article>
  </body>
</html>