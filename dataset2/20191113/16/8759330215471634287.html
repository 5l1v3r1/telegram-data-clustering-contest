<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903631/u19-dankt-spelers-van-anderlecht-club-en-standard-voor-0-3-zege-tegen-ijsland.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T16:19:00+00:00"/>
    <meta property="og:title" content="U19 dankt spelers van Anderlecht, Club en Standard voor 0-3-zege tegen IJsland"/>
    <meta property="og:description" content="De nationale U19 heeft woensdag een nieuwe kwalificatiecampagne met succes afgetrapt. Tegen IJsland begonnen onze landgenoten best met een zege en dat gebeurde ook. De troepen van Jacky Mathijssen haalden het met 0-3. Het duel werd afgewerkt op de velden van Thes Sport."/>
  </head>
  <body>
    <article>
      <h1>U19 dankt spelers van Anderlecht, Club en Standard voor 0-3-zege tegen IJsland</h1>
      <address>
        <time datetime="2019-11-13T16:19:00+00:00">13 Nov 2019, 16:19</time>
      </address>
      <p>
        <b>De nationale U19 heeft woensdag een nieuwe kwalificatiecampagne met succes afgetrapt. Tegen IJsland begonnen onze landgenoten best met een zege en dat gebeurde ook. De troepen van Jacky Mathijssen haalden het met 0-3. Het duel werd afgewerkt op de velden van Thes Sport.</b>
      </p>
      <p>België werd in deze fase van de kwalificatie ingedeeld in een poule met IJsland, Griekenland en Albanië. De top-twee van elke van de negen poules plaatst zich rechtstreeks voor de eliteronde, waar de uiteindelijke EK-tickets verdeeld zullen worden. Met een overwinning op speeldag één zette onze U19 meteen een grote stap in de goede richting, aangezien er in totaal slechts drie groepsduels zijn.</p>
      <aside>Lees meer<br/><a href="https://www.voetbalprimeur.be/nieuws/903629/toeters-bellen-en-een-stuk-kaart-club-brugge-mag-verjaardagskaarsjes-uitblazen.html?itm_source=www.voetbalprimeur.be&amp;itm_medium=highlighted-content">Toeters, bellen en een stuk kaart: Club Brugge mag verjaardagskaarsjes uitblazen</a></aside>
      <p>De jonge Duivels begonnen met vertrouwen tegen IJsland en dat werd al in de eerste helft beloond. Na negentien minuten was de ban gebroken: <a href="https://www.voetbalprimeur.be/nieuws/901006/clement-over-de-ketelaere-we-weten-waar-we-naartoe-willen-met-hem-.html?utm_source=doorlink&amp;utm_medium=doorlink&amp;utm_campaign=%2F">Charles De Ketelaere</a> (Club Brugge) werd aangespeeld op de hoek van de grote baklijn, slalomde zich vrij en werkte beheerst af: 0-1. België bleef nadien dominant. Net voor de pauze leverde dat een verdubbeling van de marge op. Nicolas Raskin (Standard Luik) was de schutter van dienst.</p>
      <aside>Lees meer<br/><a href="https://www.voetbalprimeur.be/nieuws/903596/rode-duivel-demb-l-van-de-belgische-toekomst-tot-d-teleurstelling-van-het-wk.html?itm_source=www.voetbalprimeur.be&amp;itm_medium=highlighted-content">Rode Duivel Dembélé: van de Belgische toekomst tot dé teleurstelling van het WK</a></aside>
      <p>Na de koffie konden de youngsters van de U19 overschakelen op controlevoetbal. Vijf minuten voor affluiten deden ze het licht uit. Ditmaal was het een speler van RSC Anderlecht die het net vond: Antoine Colassin tekende de 0-3 op. Daar zou het uiteindelijk ook bij blijven. België is vanzelfsprekend de eerste leider in de poule, waar Griekenland en Albanië elkaar vanavond nog partij geven. Zaterdag spelen de jonge Duivels dan tegen Albanië, dinsdag zijn de Grieken de tegenstander.</p>
      <aside>Lees meer<br/><a href="https://www.voetbalprimeur.be/nieuws/903611/opmerkelijk-rusland-speelt-in-oude-tenues-tegen-rode-duivels-door-fout-adidas.html?itm_source=www.voetbalprimeur.be&amp;itm_medium=highlighted-content">Opvallend: Rusland speelt in oude tenues tegen Rode Duivels door fout Adidas</a></aside>
    </article>
  </body>
</html>