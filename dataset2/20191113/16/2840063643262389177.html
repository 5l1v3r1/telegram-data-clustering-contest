<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/sport/2019/11/13/acerbi-immobile-continua-cosi-pallone-oro_igQELHyTtMjXnVQPEMWzpJ.html"/>
    <meta property="og:site_name" content="Adnkronos"/>
    <meta property="article:published_time" content="2019-11-13T16:48:00+00:00"/>
    <meta property="og:title" content="Acerbi: &quot;Se Immobile continua così è da pallone d'oro&quot;"/>
    <meta property="og:description" content="&quot;Andasse avanti così sarebbe da Pallone d'Oro. Speriamo continui in questo modo, merita tante gioie&quot;. Il difensore della Lazio, Francesco Acerbi, esalta il suo compagno di squadra, Ciro Immobile, capocannoniere della Serie A dopo 12 giornate."/>
  </head>
  <body>
    <article>
      <h1>Acerbi: "Se Immobile continua così è da pallone d'oro"</h1>
      <address>
        <time datetime="2019-11-13T16:48:00+00:00">13 Nov 2019, 16:48</time>
      </address>
      <p>"Andasse avanti così sarebbe da Pallone d'Oro. Speriamo continui in questo modo, merita tante gioie". Il difensore della Lazio, Francesco Acerbi, esalta il suo compagno di squadra, Ciro Immobile, capocannoniere della Serie A dopo 12 giornate.</p>
      <p>"È un amico, un grande attaccante, ora bisogna preservarlo -aggiunge Acerbi in conferenza stampa dal ritiro azzurro di Coverciano-. Spero faccia ancora un sacco di gol. Lui è sempre stato importante nella Lazio, pure quando ne ha fatti qualcuno in meno".</p>
      <p>E sulla sfida con la Bosnia dell'attaccante della Roma, Edin Dzeko, aggiunge. "Per me è un derby. Lui è uno dei migliori attaccanti in circolazione, ha destro, sinistro, colpo di testa, controllo, profondità. All'andata, da solo, metteva in apprensione i difensori, speriamo di giocare anche se decide il mister. Nella Bosnia ci sono altri grandi giocatori, come Pjanic a centrocampo. È una partita difficile, loro giocheranno per la vittoria, come noi".</p>
    </article>
  </body>
</html>