<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2572239/u-lvovi-znali-socialnij-rolik-pro-bezpritulnih-tvarin-video"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-13T16:29:00+00:00"/>
    <meta property="og:title" content="У Львові зняли соціальний ролик про безпритульних тварин, - ВІДЕО"/>
    <meta property="og:description" content="ЛКП &quot;Лев&quot; зняло соціальний ролик під назвою &quot;Прихисти&quot;."/>
  </head>
  <body>
    <article>
      <h1>У Львові зняли соціальний ролик про безпритульних тварин, - ВІДЕО</h1>
      <address><time datetime="2019-11-13T16:29:00+00:00">13 Nov 2019, 16:29</time> by <a rel="author">Катерина Тополюк</a></address>
      <p>
        <i>У вівторок, 12 листопада, на YouTube-каналі ЛКП «Лев» з'явився новий соціальний ролик під назвою "Прихисти". </i>
      </p>
      <p>Про це повідомили у пресслужбі Львівської міської ради.</p>
      <p>Метою соціального ролику є привернути увагу львів’ян до проблеми безпритульних тварин у місті. Відтак, ЛКП «Лев» сподівається, що він надихне мешканців допомагати безхатнім тваринам, аби зменшити їх кількість на вулицях Львова. У ролику знявся рекордсмен Книги рекордів Гіннеса Олег Скавиш, більш відомий, як Тягнизуб. Він присвятив свій рекорд захисту безпритульних тварин.</p>
      <figure>
        <iframe src="https://www.youtube.com/embed/xPs-gjLMfmk" width="560" height="315" data-service="Youtube" scrolling="no"/>
      </figure>
      <p><b>Довідково.</b> Львівське комунальне підприємство «Лев» — це ветеринарно-стерилізаційний центр для тварин у Львові. На базі підприємства діє Перша комунальна ветеринарна клініка для безпритульних та домашніх тварин, а також стерилізаційний центр для безпритульних тварин та Центр всиновлення чотирилапих. </p>
      <p>Нагадаємо, 032.ua повідомляв про те, як працює ЛКП “Лев” у Львові, яке регулярно прилаштовує у сім’ї безпритульних тварин. Відео можна переглянути <a href="https://www.032.ua/news/2565064/akcent-na-gumannosti-ak-pracue-lkp-lev-u-lvovi-foto-video">ТУТ.</a></p>
      <p>Джерело: пресслужба <a href="https://city-adm.lviv.ua/news/city/housing-and-utilities/272553-lkp-lev-zaklykalo-lvivian-pikluvatys-pro-bezprytulnykh-tvaryn-novym-sotsialnym-rolykom">Львівської міської ради</a></p>
    </article>
  </body>
</html>