<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822113.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T16:05:00+00:00"/>
    <meta property="og:title" content="ویلموتس: اهمیت بازی را می‌دانیم اما نباید فشاری روی تیم ایجاد شود"/>
    <meta property="og:description" content="به گزارش الف به نقل از سایت رسمی فدراسیون فوتبال، مارک ویلموتس در نشست خبری پیش از دیدار با عراق گفت: به اردن آمدیم تا با تیم عراق بازی کنیم  و در واقع این بازی سومین دیدار خارج از خانه ما از مجموع 4 دیداری است که باید در خارج از خانه به میدان برویم."/>
  </head>
  <body>
    <article>
      <h1>ویلموتس: اهمیت بازی را می‌دانیم اما نباید فشاری روی تیم ایجاد شود</h1>
      <address>
        <time datetime="2019-11-13T16:05:00+00:00">13 Nov 2019, 16:05</time>
      </address>
      <p>سرمربی تیم ملی فوتبال در نشست خبری پیش از بازی با عراق گفت: تمرکز ما روی سیستم بازی خودمان است.</p>
      <p>به گزارش الف به نقل از سایت رسمی فدراسیون فوتبال، مارک ویلموتس در نشست خبری پیش از دیدار با عراق گفت: به اردن آمدیم تا با تیم عراق بازی کنیم  و در واقع این بازی سومین دیدار خارج از خانه ما از مجموع 4 دیداری است که باید در خارج از خانه به میدان برویم.</p>
      <p>وی افزود: کاملا برای این بازی آماده شدیم و جلسه تئوری هم داشتیم با بازیکنان و تمرکز اولیه ما روی سیستم خود ما است. ضمن اینکه درخصوص چند بازیکن نیز باید تصمیم گیری کنیم و در واقع پس از تمرین امروز مشخص خواهد شد.</p>
      <p>سرمربی تیم ملی ادامه داد: به اهمیت بازی واقف هستیم اما این موضوع نباید فشاری ایجاد کند. همه بازی‌ها همین است و یا می بریم یا می‌بازیم و باید روی هدف نهایی یعنی صعود به جام جهانی متمرکز باشیم. 3 بازی از 4 بازی ما خارج از خانه بوده و 3 بازی هم در داخل خانه داریم. همه بازی ها برای ما مهم است و مثل همه بازیها به صورت حرفه ای برای این بازی هم آماده شدیم.</p>
    </article>
  </body>
</html>