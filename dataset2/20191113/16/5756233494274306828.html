<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621380/%D8%A7%D8%AE%D8%B7%D8%A7%D8%B1%DB%8C%D9%87-%D8%B3%D8%A7%D8%B2%D9%85%D8%A7%D9%86-%D9%87%D9%88%D8%A7%D8%B4%D9%86%D8%A7%D8%B3%DB%8C-%D8%AF%D8%B1%D8%A8%D8%A7%D8%B1%D9%87-%D8%A8%D8%A7%D8%B1%D8%B4-%D8%B4%D8%AF%DB%8C%D8%AF-%D8%A8%D8%A7%D8%B1%D8%A7%D9%86-%D8%AF%D8%B1-%D8%B4%D9%85%D8%A7%D9%84-%DA%A9%D8%B4%D9%88%D8%B1"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-13T16:08:00+00:00"/>
    <meta property="og:title" content="اخطاریه سازمان هواشناسی درباره بارش شدید باران در شمال کشور"/>
    <meta property="og:description" content="سازمان هواشناسی با صدور اخطاریه‌ای اعلام کرد: پنج شنبه (۲۳ آبان ماه) در غرب گیلان بارش باران حداکثر بین ۴۰ تا ۶۰ میلیمتر و روز جمعه (۲۴ آبان ماه) در استان‌های گیلان و غرب مازندران حداکثر بین ۶۰ تا ۹۰ میلیمتر پیش‌بینی می‌شود"/>
  </head>
  <body>
    <article>
      <h1>اخطاریه سازمان هواشناسی درباره بارش شدید باران در شمال کشور</h1>
      <address>
        <time datetime="2019-11-13T16:08:00+00:00">13 Nov 2019, 16:08</time>
      </address>
      <p>
        <i>سازمان هواشناسی با صدور اخطاریه‌ای اعلام کرد: پنج شنبه (۲۳ آبان ماه) در غرب گیلان بارش باران حداکثر بین ۴۰ تا ۶۰ میلیمتر و روز جمعه (۲۴ آبان ماه) در استان‌های گیلان و غرب مازندران حداکثر بین ۶۰ تا ۹۰ میلیمتر پیش‌بینی می‌شود</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سازمان هواشناسی با صدور اخطاریه‌ای اعلام کرد: پنج شنبه (۲۳ آبان ماه) در غرب گیلان بارش باران حداکثر بین ۴۰ تا ۶۰ میلیمتر و روز جمعه (۲۴ آبان ماه) در استان‌های گیلان و غرب مازندران حداکثر بین ۶۰ تا ۹۰ میلیمتر پیش‌بینی می‌شود. در پی حاکمیت این شرایط جوی احتمال آبگرفتگی معابر، بالا آمدن آب رودخانه‌ها و رخداد سیلاب وجود دارد بنابراین مردم هنگام تردد و توقف در حاشیه رودخانه‌ها احتیاط لازم را انجام دهند.</p>
      <p>این سازمان همچنین با صدور اطلاعیه‌ای با تشریح فعالیت دو سامانه بارشی در کشور آورده است: با آغاز فعالیت سامانه بارشی از فردا (۲۳ آبان ماه) بارش باران، برف، وزش باد شدید و کاهش قابل ملاحظه دما بین ۶ تا ۱۲ درجه سلسیوس پیش‌بینی می‌شود بگونه‌ای که فردا برای استان‌های گیلان، مازندران و گلستان بارش باران پیش‌بینی می‌شود. جمعه (۲۴ آبان ماه) بارش باران در استان‌های گیلان، مازندران، گلستان، اردبیل، خراسان شمالی و ارتفاعات البرز در استانهای البرز، تهران و شمال و غرب سمنان و برخی مناطق خراسان رضوی رخ خواهد داد.</p>
      <p>شنبه (۲۵آبان ماه) در گیلان و مازندران بارش باران و در ارتفاعات بارش برف رخ می‌دهد. بارش باران و برف برای استان‌های اردبیل، جنوب آذربایجان شرقی، جنوب آذربایجان غربی، زنجان، قزوین، البرز، تهران، همدان، مرکزی، کردستان، چهارمحال و بختیاری، کهگیلویه و بویر احمد و لرستان و رگبار و رعد و برق برای استان‌های خوزستان، ایلام، بوشهر و فارس قابل پیش‌بینی است.</p>
      <p>در روز یکشنبه (۲۶ آبان ماه) در استان گیلان بارش باران و در ارتفاعات بارش برف و در استان‌های آذربایجان شرقی، آذربایجان غربی، اردبیل، زنجان، کردستان، کرمانشاه، چهارمحال و بختیاری، کهگیلویه و بویراحمد، اصفهان و غرب یزد بارش باران و برف رخ می‌دهد. وقوع رگبار و رعد و برق نیز در استان‌های خوزستان، بوشهر و فارس پیش‌بینی می‌شود.</p>
      <p>در روز دوشنبه (۲۷ آبان ماه) بارش باران و در ارتفاعات بارش برف در استان گیلان و بارش باران و برف در استان‌های آذربایجان شرقی، آذربایجان غربی، اردبیل، زنجان، قزوین، کردستان، چهارمحال و بختیاری، کهگیلویه و بویر احمد و لرستان و وقوع رگبار و رعد وبرق در استان‌های خوزستان و بوشهر رخ می‌دهد.</p>
      <p>در این شرایط احتمال آبگرفتگی معابر و جاری شدن روان‌آب، لغزندگی و مه آلود شدن و اختلال تردد درجاده‌های مرتفع و کوهستانی، وزش تندبادهای لحظه‌ای وجود دارد و انجام اقدامات پیشگیرانه و به کارگیری تمهیدات لازم جهت تامین حامل‌های انرژی توصیه می‌شود.</p>
      <p>فعالیت این سامانه بارشی تا اواخر هفته آینده ادامه خواهد داشت.</p>
    </article>
  </body>
</html>