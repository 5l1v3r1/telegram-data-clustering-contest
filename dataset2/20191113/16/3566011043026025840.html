<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547074.html/%DA%A9%D8%A7%D9%86%D8%AF%DB%8C%D8%AF%D8%A7%D8%AA%D9%88%D8%B1%DB%8C-%D8%B4%D9%87%D8%B1-%D9%88%D8%B1%D8%B2%D9%86%D9%87-%D8%A8%D9%87-%D8%B9%D9%86%D9%88%D8%A7%D9%86-%D8%B4%D9%87%D8%B1-%D8%AA%D8%A7%D9%84%D8%A7%D8%A8%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T16:14:00+00:00"/>
    <meta property="og:title" content="کاندیداتوری شهر ورزنه به‌عنوان شهر تالابی"/>
    <meta property="og:description" content="جلسه نهایی بررسی مستندات و امضای فرم کاندیداتوری شهر ورزنه به عنوان یکی از شهرهای تالابی کشور برگزار شد."/>
  </head>
  <body>
    <article>
      <h1>کاندیداتوری شهر ورزنه به‌عنوان شهر تالابی</h1>
      <address>
        <time datetime="2019-11-13T16:14:00+00:00">13 Nov 2019, 16:14</time>
      </address>
      <p>جلسه نهایی بررسی مستندات و امضای فرم کاندیداتوری شهر ورزنه به عنوان یکی از شهرهای تالابی کشور برگزار شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> و به نقل از <a href="http://sahebnews.ir/">صاحب نیوز</a>؛ جلسه نهایی بررسی مستندات و امضای فرم کاندیداتوری شهر ورزنه به‌عنوان یکی از شهرهای تالابی کشور جهت ارسال به مقر کنوانسیون جهانی رامسر برگزار شد.</p>
      <p>خوشه عظیم پور ضمن قدردانی از زحمات و همکاری صمیمانه شهرداری و شورای اسلامی شهر ورزنه در تهیه مستندات در خصوص فرم مربوط به چگونگی تکمیل و مستندسازی مدارک لازم جهت کاندیداتوری شهر ورزنه به عنوان یک شهر تالابی در طول سه سال گذشته مطالبی را بیان کرد.   این فعال محیط زیست آب رسانی به تالاب و جلوگیری از تخریب کوه سیاه را از جمله کمک های مفید در زمینه کمک به اکوسیستم این منبع با ارزش دانست.   وی با اشاره به اینکه شهر ورزنه در کمک به حفظ اکوسیستم تالاب بین المللی گاوخونی کمک های خوبی انجام داده است، تصریح کرد: تهیه اِلمان های شهری با عنوان تالاب و رودخانه مانند خیابان تالاب و المان پرنده حواصیل در یکی از میادین ساحلی، برگزاری همایش روز جهانی تالاب ها چندین سال پی در پی در کنار تالاب تاریخی ترین شهر ایران با سابقه تمدنی ۵۰۰۰ ساله که نزدیک ترین شهر حامی تالاب هستند و ثبت گاوخونی در کنوانسیون جهانی رامسر و موارد دیگر از جمله مواردی است که ورزنه می تواند نامزد اولین شهر تالابی کشور باشد.   در ادامه مهندس رضایی شهردار شهر ورزنه با بیان اینکه تمام پتانسیل شهرداری و شهر باید در جهت خدمت به مردم باشد ابراز امیدواری کرد که انتخاب شهر ورزنه بعنوان شهر تالابی گام مثبتی جهت حفظ اکوسیستم منطقه و تالاب و معرفی بهتر و بیشتر شهر ورزنه بعنوان شهر حامی محیط زیست و معرفی جاذبه های گردشگری شهر باشد.   در پایان جلسه فرم درخواست کاندیداتوری شهر ورزنه بعنوان یک شهر تالابی جهت ارسال به مقر کنوانسیون جهانی رامسر به امضای مهندس رضایی شهردار شهر ورزنه رسید.   انتهای پیام/</p>
    </article>
  </body>
</html>