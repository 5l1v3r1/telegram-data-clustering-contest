<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/13/zakkenrollers-amsterdam-voornamelijk-asielzoekers-maar-politie-mag-afkomst-niet-registreren/"/>
    <meta property="og:site_name" content="ThePostOnline"/>
    <meta property="article:published_time" content="2019-11-13T16:35:00+00:00"/>
    <meta property="og:title" content="Zakkenrollers Amsterdam voornamelijk asielzoekers, maar politie mag afkomst niet registreren"/>
    <meta property="og:description" content="Veiligelandiërs trekken Lieve Stad van Hoop volkomen leeg, maar officieel op papier niet"/>
  </head>
  <body>
    <article>
      <h1>Zakkenrollers Amsterdam voornamelijk asielzoekers, maar politie mag afkomst niet registreren</h1>
      <h2>Veiligelandiërs trekken Lieve Stad van Hoop volkomen leeg, maar officieel op papier niet</h2>
      <address><time datetime="2019-11-13T16:35:00+00:00">13 Nov 2019, 16:35</time> by <a rel="author" href="https://www.tpo.nl/author/bert-brussen" target="_blank">Bert Brussen</a></address>
      <p>U weet inmiddels: asielzoekers, en dan voornamelijk die kansloze uit veilige landen als Marokko, Tunesië en Algerije, trekken de Lieve Stad van Hoop leeg. Winkels worden leeggetrokken en verder vooral de makkelijk rolbare zakken van toeristen. Nogmaals, dat weet u al lang want <a href="https://tpo.nl/2019/11/01/honderden-criminele-asielzoekers-roven-lieve-stad-van-hoop-van-femke-halsema-leeg/">dat schreef de <i>Telegraaf</i> onlangs nog</a> en die hadden het van de Amsterdams politie zelf. Bovendien <a href="https://www.at5.nl/artikelen/197807/groot-deel-opgepakte-zakkenrollers-in-binnenstad-is-asielzoeker">was het laatst op televisie</a> en daar kijken ook de mensen naar die geen Telegraaf lezen.</p>
      <p>‘Misschien een goed idee om al die steeds maar weer opgepakte en steeds maar weer terugdraaideurende zakkenrollers uit Noord-Afrika maar eens te registreren zodat we het straks ook zwart op wit hebben?’, zo stelden FvD, CDA en VVD van de Lieve Stad van Hoop-gemeenteraad geheel terecht voor.</p>
      <p>‘NJET!’, <a href="https://www.at5.nl/artikelen/198197/politie-mag-niet-noteren-of-zakkenrollers-asielzoekers-zijn">zei GroenLinks-burgemeester Femke Halsema</a>. Mag niet. Afkomst registreren is verboden. ‘Er is geen wettelijke basis om de juridische verblijfstatus te registreren’.</p>
      <p>Kortom: in Amsterdam worden zakken en winkels officieel leeggetrokken door uitsluitend ‘misdrijfplegers’ zonder etnische afkomst en niemand mag officieel, zwart op wit, weten danwel kunnen bewijzen dat het vooral veiligelandiërs zijn.</p>
      <p>Gelukkig maar, anders zou dat koren zijn op de molen van verkeerde partijen, neemt onder de bevolking het draagvlak voor de opvang van asielzoekers af en gaan mensen op populisten stemmen. En dat moeten we niet willen met z’n allen in dit gave land waar de misdaad daalt en de cellen leegstaan want dat hebben linkse babyboomers met z’n allen zo afgesproken in 1968.</p>
      <p>TPO-Tip: verhuis uit Amsterdam. <s><a href="https://terapelercourant.nl/artikel/1061215/inlooppunt-voor-overlast-door-asielzoekers-in-ter-apel.html?">Naar Ter Apel ofzo</a>.</s></p>
      <figure>
        <iframe data-src="https://twitter.com/ANanninga/status/1194650973291061250?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>