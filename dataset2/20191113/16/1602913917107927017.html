<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/este-oficial-membrii-administratiei-trump-au-afectat-activitatile-unor-diplomati-din-ucraina-18579561"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-13T16:08:44+00:00"/>
    <meta property="og:title" content="Este oficial: Membrii Administraţiei Trump au afectat activităţile unor diplomaţi din Ucraina"/>
    <meta property="og:description" content="Unii &quot;americani&quot; au lansat &quot;atacuri&quot; asupra unor diplomaţi care depun eforturi pentru avansarea intereselor SUA în Ucraina, a afirmat, în Camera Reprezentanţilor, George Kent, adjunct al asistentului secretarului de Stat, citat de CNN."/>
  </head>
  <body>
    <article>
      <h1>Este oficial: Membrii Administraţiei Trump au afectat activităţile unor diplomaţi din Ucraina</h1>
      <address><time datetime="2019-11-13T16:08:44+00:00">13 Nov 2019, 16:08</time> by <a rel="author">Mihai Draghici, Mediafax</a></address>
      <p>Unii "americani" au lansat "atacuri" asupra unor diplomaţi care depun eforturi pentru avansarea intereselor SUA în Ucraina, a afirmat, în Camera Reprezentanţilor, George Kent, adjunct al asistentului secretarului de Stat, citat de CNN.</p>
      <p>"A fost neaşteptat şi chiar nefericit să văd că unii americani - inclusiv cei care s-au aliat cu politicieni ucraineni corupţi pentru urmărirea agendelor private - lansează atacuri asupra unor funcţionari publici dedicaţi care avansau interesele americane în Ucraina. În opinia mea, aceste atacuri au subminat interesele naţionale ale SUA şi Ucrainei şi au afectat esenţiala noastră relaţie bilaterală", a declarat George Kent în cursul audierii în ancheta parlamentară care ar putea conduce la iniţierea procedurii demiterii preşedintelui Donald Trump.</p>
      <p>George Kent a precizat că, "pe parcursul anilor 2018 şi 2019", a devenit "din ce în ce mai conştient" de un efort al avocatului lui Donald Trump, Rudy Giuliani, şi al asociaţilor Lev Parnas şi Igor Fruman în sensul "denigrării" ambasadorului american în Ucraina, Marie Yovanovitch.</p>
    </article>
  </body>
</html>