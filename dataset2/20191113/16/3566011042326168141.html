<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547128.html/%D8%B1%D8%A7%D9%87-%D8%A7%D9%86%D8%AF%D8%A7%D8%B2%DB%8C-%D9%85%D8%B1%D8%BA%D8%AF%D8%A7%D8%B1%DB%8C-%D8%AC%D8%AF%DB%8C%D8%AF-%D8%AF%D8%B1-%D9%85%D9%86%D8%A7%D8%B7%D9%82-%D9%BE%D8%B1%D8%AE%D8%B7%D8%B1-%D8%B2%D9%86%D8%AC%D8%A7%D9%86-%D9%85%D9%85%D9%86%D9%88%D8%B9-%D8%B4%D8%AF--%D9%85%D8%B9%D8%AF%D9%88%D9%85-%D8%B3%D8%A7%D8%B2%DB%8C-47-%D9%87%D8%B2%D8%A7%D8%B1-%D9%82%D8%B7%D8%B9%D9%87-%D9%85%D8%B1%D8%BA-%D8%A2%D9%84%D9%88%D8%AF%D9%87-%D8%A8%D9%87-%D9%86%DB%8C%D9%88%DA%A9%D8%A7%D8%B3%D9%84"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T16:27:00+00:00"/>
    <meta property="og:title" content="راه‌اندازی مرغداری جدید در مناطق پرخطر زنجان ممنوع شد/ معدوم‌سازی 47 هزار قطعه مرغ آلوده به نیوکاسل"/>
    <meta property="og:description" content="مدیرکل دامپزشکی استان زنجان از ممنوعیت صدور مجوز راه اندازی مرغداری جدید در مناطق پرخطر زنجان خبر داد."/>
  </head>
  <body>
    <article>
      <h1>راه‌اندازی مرغداری جدید در مناطق پرخطر زنجان ممنوع شد/ معدوم‌سازی 47 هزار قطعه مرغ آلوده به نیوکاسل</h1>
      <h2>مدیرکل دامپزشکی استان زنجان:</h2>
      <address>
        <time datetime="2019-11-13T16:27:00+00:00">13 Nov 2019, 16:27</time>
      </address>
      <p>مدیرکل دامپزشکی استان زنجان از ممنوعیت صدور مجوز راه اندازی مرغداری جدید در مناطق پرخطر زنجان خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محمدباقر حاج کاظمی در گفت‌وگو با خبرنگار <a href="http://www.mojerasa.ir/">موج رسا;</a> بابیان اینکه بیماری نیوکاسل در بین پرندگان بسیار شایع است و بسیاری ازپرندگان  به این بیماری حساس هستند، تصریح کرد: در برخی مواقع که دقت های لازم صورت نمیگیرد مرغ های موجود در مرغداری‌ها به این بیماری دچار می‌شوند. </p>
      <p>وی بابیان اینکه این بیماری میزبان  های زیادی دارد و کنترل این بیمار ی راحت نیست ابراز کرد: مرغداران به دلیل نگرانی که از این بابت دارند معمولا قرنطینه داخلی وخارجی  و سایر موارد بهداشتی را رعایت می‌کنند. </p>
      <p>مدیرکل دامپزشکی استان زنجان با اشاره اقدامات پیشگیرانه که توسط مرغداری‌ها انجام می‌شود تا این واحد ها دچار بیماری نیوکاسل نشود، تصریح کرد: ضدعفونی کردن محیط و واکسیناسیون مرتباً توسط مرغداران انجام می‌شود. </p>
      <p>وی بابیان اینکه دو مرغ داری در استان زنجان در اردیبهشت و خرداد به بیماری نیوکاسل مبتلا شدند، خاطرنشان کرد: معدوم‌سازی 47هزار قطعه مرغ در این مرغداری‌ها انجام گرفت تا بیماری به سایر پرندگان و مرغداری‌ها سرایت نکند. </p>
      <p>حاج کاظمی با اشاره به وضعیت بیماری نیوکاسل در طیور استان زنجان، ابراز کرد: وضعیت بیماری نیوکاسل در استان مشابه سال‌های گذشته بوده و وضعیت عادی است. </p>
      <p>وی با اشاره به اینکه ویروس این بیماری معمولا در محیط وجود دارد، عنوان کرد: با توجه به شروع فصل سرما  مرغداران باید حساس بوده و واکسیناسیون  و سایر اقدامات بهداشتی و قرنطینه ای را جدی تر فصول گذشته انجام دهند. </p>
      <p>مدیرکل دامپزشکی استان زنجان بابیان اینکه واکسیناسیون در مرغ‌های بومی در روستاهای نزدیک به مرغداری‌ها و مجاور با راه‌های مواصلاتی انجام می‌شود، تصریح کرد: این طرح تا آخر آبان ماه ادامه دارد. </p>
      <p>وی با اشاره  به اینکه در قسما هایی شهرستان های ابهر، سلطانیه و زنجان تراکم مرغ داری بالا است، خاطرنشان کرد: به دلیل تراکم بالا مرغداری‌ها این شهرستان‌ها جزو مناطق پرخطر بیماری نیوکاسل هستند. </p>
      <p>حاج کاظمی با اشاره به تصمیمات اخذشده در کمیسیون صدور مجوزها، عنوان کرد: در مناطق پرخطر مجوز مرغداری جدید صادر نخواهد شد. </p>
      <p>وی بابیان اینکه فقط در این مناطق مجوز افزایش ظرفیت صادر خواهد شد، بیان کرد: مجوز افزایش ظرفیت نیز تحت شرایطی خاص که امکانات لازم را داشته باشند صادر می شود.</p>
      <p>انتهای پیام/</p>
    </article>
  </body>
</html>