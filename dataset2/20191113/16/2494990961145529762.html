<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cultura-spettacoli/2019/11/13/news/enrico-piaggio-fiction-rai1-boom-ascolti-tv-il-collegio-televisione-auditel-1239795/"/>
    <meta property="og:site_name" content="Il Tempo"/>
    <meta property="article:published_time" content="2019-11-13T16:41:44+00:00"/>
    <meta property="og:title" content="Enrico Piaggio fa il botto. Ma la vera sorpresa è &quot;Il Collegio&quot;"/>
    <meta property="og:description" content="In attesa del Grande Fratello Vip 4, che dovrebbe dar qualche soddisfazione in termini di Auditel, Mediaset continua a soffrire il competitor. Su Rai1, la fiction &amp;ldquo;Enrico Piaggio &amp;ndash; Un sogn"/>
  </head>
  <body>
    <article>
      <h6 class="kicker">ASCOLTI TV</h6>
      <h1>Enrico Piaggio fa il botto. Ma la vera sorpresa è "Il Collegio"</h1>
      <address><time datetime="2019-11-13T16:41:44+00:00">13 Nov 2019, 16:41</time> by <a rel="author">Giada Oricchio</a></address>
      <p>In attesa del Grande Fratello Vip 4, che dovrebbe dar qualche soddisfazione in termini di Auditel, Mediaset continua a soffrire il competitor. Su Rai1, la fiction “Enrico Piaggio – Un sogno italiano” con Alessio Boni ha conquistato 5.690.000 spettatori pari al 23,9% di share e ha sfiorato il 30% nel finale, mentre su Canale5 il film “Caccia al tesoro” è stato seguito da 1.913.000 spettatori pari all’8.1% di share.</p>
      <p>La vera sorpresa però è “Il Collegio”: la quarta puntata del docu-reality di Rai2 è salito negli ascolti totalizzando 2.584.000 spettatori per l’11,1% di share con picco al 16% (nel target 11-14 anni ha toccato il 56,3%) e con la curva sempre sopra a “Le Iene” su Italia1 che hanno totalizzato 1.887.000 spettatori e 11% di share.</p>
      <p>Per i programmi politici: #Cartabianca su Rai3 ha raccolto 890.000 spettatori con il 4%, mentre “Fuori dal coro” su Rete4 ha conquistato una media di 1.008.000 spettatori con il 5% e “DiMartedì” su La7 ha registrato 1.264.000 spettatori con uno share del 5.6%.</p>
    </article>
  </body>
</html>