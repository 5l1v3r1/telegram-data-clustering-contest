<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134600-zaideju-tausojimui-pritariantis-cubanas-butu-kvaila-ignoruoti-moksla.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-13T16:16:00+00:00"/>
    <meta property="og:title" content="Žaidėjų tausojimui pritariantis Cubanas: „Būtų kvaila ignoruoti mokslą“"/>
    <meta property="og:description" content="Pastaruoju metu NBA netyla kalbos apie komandų sprendimus tausoti savo lyderius, tačiau Dalaso „Mavericks“ savininkas pritaria šiai idėjai. Didžiausią šurmulį sukėlė Los Andželo „Clippers“ sprendimas tausoti Kawhi Leonardą, ypač tose rungtynėse, kurios transliuojamos per nacionalines JAV televizijas, kurios moka milžiniškus pinigus už galimybę rodyti rungtynes tiesiogiai. „Problema nėra žaidėjų tausojimas, – teigė Cubanas. – Manau, ..."/>
  </head>
  <body>
    <article>
      <h1>Žaidėjų tausojimui pritariantis Cubanas: „Būtų kvaila ignoruoti mokslą“</h1>
      <address>
        <time datetime="2019-11-13T16:16:00+00:00">13 Nov 2019, 16:16</time>
      </address>
      <p>Nuotr.: Zuma Press – Scanpix</p>
      <figure>
        <a href="https://www.basketnews.lt/paveikslelis-185884-any1000x1000.jpg">
          <img src="https://www.basketnews.lt/paveikslelis-185884-any630x500.jpg"/>
        </a>
      </figure>
      <p>Nuotr. Zuma Press – Scanpix</p>
      <p>Pastaruoju metu NBA netyla kalbos apie komandų sprendimus tausoti savo lyderius, tačiau Dalaso „Mavericks“ savininkas pritaria šiai idėjai.</p>
      <p>Didžiausią šurmulį sukėlė Los Andželo „Clippers“ sprendimas tausoti Kawhi Leonardą, ypač tose rungtynėse, kurios transliuojamos per nacionalines JAV televizijas, kurios moka milžiniškus pinigus už galimybę rodyti rungtynes tiesiogiai.</p>
      <p>„Problema nėra žaidėjų tausojimas, – teigė Cubanas. – Manau, jog komandos turėtų būti protingesnės, kuomet renkasi kada tai daryti. Aš visiškai pritariu žaidėjų taupymui. Blogiau už reguliariojo sezono rungtynes praleidžiantį krepšininką yra žaidėjas, negalintis žaisti atkrintamosiose.“</p>
      <p>„Mavericks“ savo ruožtu praėjusio šeštadienio rungtynėse ant parketo neišleido Kristapo Porzingio, kuris nežaidė 20 mėnesių dėl patirtos kryžminių kelio raiščių traumos.</p>
      <p>„Viskas paremta turimais duomenimis, – sakė Cubanas. – Nesiekiame šaipytis ar įžeidinėti lygos ar fanų tik tam, jog tai (žaidėjų tausojimas) atrodo įdomu. Išleidžiame begalę pinigų ne tik analizei ir dėl taip puikiai suprantamų priežasčių, bet ir biometrijai, kad žinotume kaip turėtume elgtis.“</p>
      <p>„Būtų kvaila ignoruoti mokslą“, – pridėjo „Mavs“ savininkas. </p>
      <p>Cubanas taip pat pabrėžė, jog krepšininkų žaidimo kokybė buvo prastesnė, kuomet jie žaisdavo daugiau laiko.</p>
      <p>NBA žvaigždės kaip C.J. McCollumas, Damianas Lillardas ar LeBronas Jamesas jau anksčiau pasisakė, jog nenorėtų, kad jų žaidybinis laikas būtų kontroliuojamas.</p>
      <p>Galų gale Cubanas pridėjo, kad ryškiausios NBA žvaigždės kur kas dažniau matomos atkrintamųjų metu.</p>
      <p>„Įprastai daugiau žvaigždžių matote atkrintamosiose. Komandos naudoja trumpesnes rotacijas, o geriausi krepšininkai gauna daugiau minučių. Tai ir yra tai, ką norite matyti, tiesa?“, – retoriniu klausimu užbaigė „Mavericks“ savininkas.</p>
    </article>
  </body>
</html>