<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/presedintele-klaus-iohannis-intrebat-care-este-cel-mai-mare-regret-la-final-de-5-ani-de-mandat-mi-as-fi-dorit-sa-pot-sa-termin-mai-repede-faza-psd-ista-18579585"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-13T16:22:00+00:00"/>
    <meta property="og:title" content="Preşedintele Klaus Iohannis, întrebat care este cel mai mare regret la final de 5 ani de mandat: Mi-aş fi dorit să pot să termin mai repede faza PSD-istă"/>
    <meta property="og:description" content="Întrebat de cel mai mare regret la final de 5 ani de mandat, a spus că regretă că ”nu a putut să termine mai repede faza PSD-istă”, a declarat preşedintele Klaus Iohannis într-o conferinţă de presă. "/>
  </head>
  <body>
    <article>
      <h1>Preşedintele Klaus Iohannis, întrebat care este cel mai mare regret la final de 5 ani de mandat: Mi-aş fi dorit să pot să termin mai repede faza PSD-istă</h1>
      <address><time datetime="2019-11-13T16:22:00+00:00">13 Nov 2019, 16:22</time> by <a rel="author" href="https://www.zf.ro/autor/stefan-stan" target="_blank">Ştefan Stan</a></address>
      <p>Întrebat de cel mai mare regret la final de 5 ani de mandat, a spus că regretă că ”nu a putut să termine mai repede faza PSD-istă”, a declarat preşedintele Klaus Iohannis într-o conferinţă de presă. </p>
      <p>”România a pierdut nenumărate oportunităţi, atât în plan internaţional, cât şi european, dar şi importante oportunităţi economice ratate din cauza felului în care PSD-ul a guvernat şi a acţionat. Au fost ani complicaţi pentru România, şi cred că pot în acest moment să spun că am reuşit în aceşti ani, cu toate că a guvernat PSD-ul, să ţin România pe linia clară euro-atlantică, am evitat crize profunde, şi sincer mi-aş fi dorit să am ocazia să lucrez împreună cu un guvern care să lucreze pentru români, care să ducă România înainte. Cred că acum, la final, pot spune că în condiţiile în care s-au desfăşurat evenimentele politice din ultimii 5 ani am putut face tot ce-ar fi putut face un preşedinte, în limite constituţionale”, a declarat Iohannis. </p>
    </article>
  </body>
</html>