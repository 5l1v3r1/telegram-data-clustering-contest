<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/video/pro-cenzuru-ukrajinu-ta-carya-putina-skandalniy-vistup-galkina-u-novosibirsku-video-639643.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T16:14:48+00:00"/>
    <meta property="og:title" content="Про цензуру, Україну та царя-Путіна. Скандальний виступ Галкіна у Новосибірську (відео)"/>
    <meta property="og:description" content="«У нас, з точки зору телебачення, радянські часи повернулися. У гіршому сенсі слова, тому що нам не дають часу обмізкувати»"/>
  </head>
  <body>
    <article>
      <h1>Про цензуру, Україну та царя-Путіна. Скандальний виступ Галкіна у Новосибірську (відео)</h1>
      <address>
        <time datetime="2019-11-13T16:14:48+00:00">13 Nov 2019, 16:14</time>
      </address>
      <h4>«У нас, з точки зору телебачення, радянські часи повернулися. У гіршому сенсі слова, тому що нам не дають часу обмізкувати»</h4>
      <p>Російський гуморист та телеведучий Максим Галкін у своєму виступі в Новосибірську розкритикував російське телебачення, а також поглузував із президента РФ Володимира Путіна.</p>
      <p>«Мене так це дістало, я ж не в Україні живу, що ви мені весь час про неї розповідаєте, ви про нас розкажіть. Таке враження, що у нас все налагодилося і залишилося тільки ось українцям допомогти», - сказав шоумен.</p>
      <figure>
        <iframe src="https://www.youtube.com/embed/Uw5ecUM-L6o" width="580" height="390" data-service="Youtube" scrolling="no"/>
      </figure>
      <p>Також Максим Галкін зазначив, що на російське телебачення повернулися радянські часи «в гіршому сенсі слова», а Володимиру Путіну, який «подумки Марс завойовує», «нудно» з росіянами, у яких «пенсії не ті».</p>
      <p>«А Путіну вже самому нудно з нами, розумієте? У нас проблеми, у нас пенсії не ті, там не те зробили, тут не те. А він вже іншими масштабами мислить. Він уже Марс подумки завойовує. А ми тут «Ой, як нам далі жити!?». А він каже: «Потерпіть, затягніть пасок». Ми всі затягуємо - хто на поясі, хто на шиї. Ми всі чекаємо. Тому що він зовсім іншого масштабу вже особистість, правда».</p>
      <p>Галкін також акцентував на «відсутності» конкуренції Путіну.</p>
      <p>«У нас, з точки зору телебачення, радянські часи повернулися. У гіршому сенсі слова, тому що нам не дають часу обмізкувати. Розжовують відразу, кажуть: це вороги, це ні, ви - туди, ви - сюди. Ми сидимо, боїмося, що нам дадуть коліном в щелепу. Але, в принципі, я хочу вам сказати, поки що хоча б на концертах можна говорити, що хочеш», - зазначив Галкін.</p>
      <related>
        <a href="https://glavcom.ua/digest/interpol-yak-instrument-gibridnoji-viyni-rosiji-proti-ukrajini-639583.html"/>
        <a href="https://glavcom.ua/columns/ganapolyskiy/putin-hoche-stvoriti-svoyu-vlasnu-alternativnu-istoriyu-lyudstva-639577.html"/>
        <a href="https://glavcom.ua/news/dubinskiy-pro-24-kvartiri-ta-17-avtomobiliv-hto-pracyuvav-toy-jist-639538.html"/>
      </related>
    </article>
  </body>
</html>