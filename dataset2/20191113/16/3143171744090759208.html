<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/fotografia-afi-011-inaugura-il-nuovo-anno-sociale-ospite-francesco-faraci.html"/>
    <meta property="og:site_name" content="Tempostretto"/>
    <meta property="article:published_time" content="2019-11-13T16:28:06+00:00"/>
    <meta property="og:title" content="Fotografia, AFI 011 inaugura il nuovo anno sociale: ospite Francesco Faraci"/>
    <meta property="og:description" content="Appuntamento domenica 17 novembre al centro sociale Giovanni Paolo II di Roccalumera. Il nuovo corso di fotografia digitale sarà tenuto da Mario Pollino"/>
  </head>
  <body>
    <article>
      <h1>Fotografia, AFI 011 inaugura il nuovo anno sociale: ospite Francesco Faraci</h1>
      <address><time datetime="2019-11-13T16:28:06+00:00">13 Nov 2019, 16:28</time> by <a rel="author" href="https://www.tempostretto.it/author/gianluca-santisi" target="_blank">Gianluca Santisi</a></address>
      <p>
        <i>Appuntamento domenica pomeriggio al centro sociale Giovanni Paolo II di Roccalumera</i>
      </p>
      <p>ROCCALUMERA – Sarà inaugurato domenica 17 novembre, alle 18, il nuovo anno sociale dell’associazione AFI 011. L’appuntamento si svolgerà al centro sociale Giovanni Paolo II e prevede la consegna degli attestati ai corsisti che hanno partecipato alle attività del precedente anno sociale e la presentazione del prossimo corso di fotografia.</p>
      <p>Ospite dell’evento, sarà il fotografo e scrittore palermitano Francesco Faraci (<i>nella foto</i>), reduce dall’ultimo lavoro “Jova Beach Party – Cronache da una nuova era”, libro recentemente pubblicato da Rizzoli.</p>
      <p>Durante la serata, saranno esposti gli scatti dei corsisti e sarà illustrato il programma del nuovo corso base di fotografia digitale tenuto dal <b>fotografo master Mario Pollino</b>. Seguirà un rinfresco.</p>
      <p>L’associazione AFI 011, presente sul territorio dal 2011, continua così ad essere un punto di riferimento per tutti i creativi e gli appassionati che vogliono mettersi in gioco accrescendo le loro conoscenze sulla fotografia digitale.</p>
    </article>
  </body>
</html>