<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/13/arastirma-insanlara-iyi-ve-hosgorulu-davranmak-omru-uzatiyor"/>
    <meta property="og:site_name" content="euronews"/>
    <meta property="article:published_time" content="2019-11-13T16:39:59+00:00"/>
    <meta property="og:title" content="Araştırma: İnsanlara iyi ve hoşgörülü davranmak ömrü uzatıyor"/>
    <meta property="og:description" content="Bilim insanlarına göre etrafındaki insanlara iyi davranmak ve hoşgörülü olmak insan ömrünü uzatıyor"/>
  </head>
  <body>
    <article>
      <h1>Araştırma: İnsanlara iyi ve hoşgörülü davranmak ömrü uzatıyor</h1>
      <address><time datetime="2019-11-13T16:39:59+00:00">13 Nov 2019, 16:39</time> by <a rel="author">Hüseyin Koyuncu</a></address>
      <p>Bilim insanlarına göre etrafındaki insanlara iyi davranmak ve hoşgörülü olmak insan ömrünü uzatıyor.</p>
      <p>California Üniversitesi'ne bağlı <a href="http://newsroom.ucla.edu/releases/ucla-bedari-kindness-institute-humane-societies">Bedari Kindness Enstitüsü</a>'nde çalışan bir grup antropolog ve psikolog, "başkalarına iyi davranmanın" insan psikolojisi ve genel olarak insan sağlığına ne tür katkılar sağladığını araştırdı.</p>
      <p>Araştırmacılar bu konuda hemfikir, "başkalarına karşı olabildiğince hoşgörülü olmak, sağlığımız için faydalı". Enstitü Müdürü <a href="https://anthro.ucla.edu/faculty/daniel-m-t-fessler">Daniel Fessler</a>, “Başkalarına karşı nazik olmak veya iyi olmanın yollarını aramak bile kan basıncını düşürdüğünü görüyoruz. Ayrıca, etrafındaki insanlara iyi davranmanın depresyon ve anksiyete sorunlarına karşı da terapötik faydaları var" diye konuştu.</p>
      <p>Diğer taraftan, başkalarına karşı sert bir tavır sergilemek, stres seviyesini ve nabzı artırdığı için bilim insanları, "Aksine kötü olmanın hayatı kısalttığını" ileri sürüyor.</p>
      <ul>
        <li>
          <a href="https://tr.euronews.com/2019/08/01/107-yasindaki-amerikali-kadindan-uzun-yasam-sirri-hic-evlenmedim">107 yaşındaki Amerikalı kadından uzun yaşam sırrı: Hiç evlenmedim</a>
        </li>
        <li>
          <a href="https://tr.euronews.com/2019/07/25/saglikli-ve-uzun-yasamin-anahtar-5-gida">Sağlıklı ve uzun yaşamın anahtarı 5 gıda</a>
        </li>
      </ul>
      <p>Columbia Üniversitesi'nin tıp bölümünde öğretim görevlisi olan <a href="https://www.psychologytoday.com/intl/experts/kelli-harding-md-mph">Kelli Harding</a> de aynı tavsiyelerde bulunuyor, “Yardımseverlik ve empati duygusu, bağışıklık sistemini güçlendiriyor ve insanlara daha kaliteli ve uzun bir yaşam imkanı sağlıyor".</p>
      <p>Journal of Health and Social Behavior dergisinde yayınlanan bir araştırma da, yardımsever insanların depresyona daha az eğilimli olduğunu <a href="https://psycnet.apa.org/record/2001-10009-001">ortaya koymuştu.</a></p>
    </article>
  </body>
</html>