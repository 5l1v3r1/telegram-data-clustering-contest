<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546961.html/%D8%A8%D9%87-%D8%AF%D9%86%D8%A8%D8%A7%D9%84-%D8%AA%DA%A9%D9%85%DB%8C%D9%84-%D8%B2%D9%86%D8%AC%DB%8C%D8%B1%D9%87-%D8%AA%D9%88%D9%84%DB%8C%D8%AF-%D9%85%D8%A7%D9%87%DB%8C-%D8%AF%D8%B1-%D8%A7%D8%B3%D8%AA%D8%A7%D9%86-%D8%B2%D9%86%D8%AC%D8%A7%D9%86-%D9%87%D8%B3%D8%AA%DB%8C%D9%85--%D9%BE%D8%A7%DB%8C%D8%A7%D9%86%D9%87-%D8%A2%D8%A8%D8%B2%DB%8C%D8%A7%D9%86-%D8%AF%D8%B1-%D8%A7%D8%B3%D8%AA%D8%A7%D9%86-%D8%B2%D9%86%D8%AC%D8%A7%D9%86-%D8%A8%D8%A7%DB%8C%D8%AF-%D8%B1%D8%A7%D9%87-%D8%A7%D9%86%D8%AF%D8%A7%D8%B2%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T16:27:00+00:00"/>
    <meta property="og:title" content="به‌دنبال تکمیل زنجیره تولید ماهی در استان زنجان هستیم/ پایانه آبزیان در استان زنجان باید راه‌اندازی شود"/>
    <meta property="og:description" content="مدیر شیلات جهادکشاورزی استان زنجان با اشاره به بالا بودن میزان تولید ماهی در استان زنجان به ویژه در ماهنشان گفت: برای استفاده از ظرفیت موجود استان بدنبال تکمیل زنجیره تولید ماهی در استان زنجان هستیم."/>
  </head>
  <body>
    <article>
      <h1>به‌دنبال تکمیل زنجیره تولید ماهی در استان زنجان هستیم/ پایانه آبزیان در استان زنجان باید راه‌اندازی شود</h1>
      <h2>مدیر شیلات جهادکشاورزی استان زنجان:</h2>
      <address>
        <time datetime="2019-11-13T16:27:00+00:00">13 Nov 2019, 16:27</time>
      </address>
      <p>مدیر شیلات جهادکشاورزی استان زنجان با اشاره به بالا بودن میزان تولید ماهی در استان زنجان به ویژه در ماهنشان گفت: برای استفاده از ظرفیت موجود استان بدنبال تکمیل زنجیره تولید ماهی در استان زنجان هستیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ منصور حقی راد در گفت و گو با خبرنگار <a href="http://www.mojerasa.ir/">موج رسا;</a> تکمیل زنجیره تولید ماهی را از برنامه ها استانی دانست و اظهار کرد: ایجاد پایانه آبزیان در زنجان یا در خود ماهنشان که قطب تولید ماهی در شمالغرب کشور است به تکمیل این زنجیره بسیار کمک می کند.</p>
      <p>وی تصریح کرد: برای ایجاد واحدهای فرآوری آبزیان در شهرستان ماهنشان حمایت لازم صورت می گیرد و همه زمینه ها برای حضور سرمایه گذار فراهم است.</p>
      <p>مدیر شیلات جهادکشاورزی استان زنجان همچین با اشاره به اینکه برای اجرای سیستم مکانیزاسیون در مزارع ماهی ابراز کرد: برای اجرای این طرح در استان زنجان اعتبار ارائه می شود و پرورش دهندگان میتوانند با استفاده از این اعتبارات سیستم مکانیزاسیون را در مزارع خود راه اندازی کنند.</p>
      <p>وی با اشاره به اینکه همه واحدهایی که در استان زنجان در زمینه تولید بچه ماهی در استان هستند به سیستم مکانیزاسیون مجهز هستند افزود: با استفاده از سیستم مکانیزاسیون در واحدهای تولیدی بچه ماهی داروهای و آنتی بیوتیک های مصرفی کنترل میشود و تولید با کیفیت اتفاق می افتد.</p>
      <p>حقی راد تصریح کرد: شهرستان ماهنشان با بیشترین تولید ماهی رتبه نخست در استان زنجان را به خود اختصاص داده است و به قطب تولید ماهی شمالغرب کشور معرف است.</p>
      <p>مدیر امور شیلات و آبزیان استان زنجان خاطرنشان کرد: منابع آب های طبیعی و نیمه طبیعی، رودخانه ها و سدهای خاکی محل تولید آبزیان استان است.</p>
      <p>حقی راد با تاکید براینکه بیش از 2 هزار و 100 نفر در زمینه پرورش ماهیان سردآبی و گرم آبی در استان زنجان به صورت مستقیم فعالیت می کنند گفت: شهرستان های ماهنشان، زنجان، ایجرود، طارم، خدابنده، ابهر، سلطانیه و خرمدره به ترتیب بیشترین تولید ماهیان سردآبی و گرم آبی استان زنجان را دارند.</p>
      <p>انتهای پیام/</p>
    </article>
  </body>
</html>