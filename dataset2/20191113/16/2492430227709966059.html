<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188480/30-duizend-illegale-Cobra-s-in-loods-Bleiswijk"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-13T16:39:43+00:00"/>
    <meta property="og:title" content="30 duizend illegale Cobra's in loods Bleiswijk"/>
    <meta property="og:description" content="De politie heeft bij een inval in een opslagbox in onder andere Bleiswijk een grote lading illegaal vuurwerk in beslag genomen. Het gaat om in totaal 1680 kilo, waaronder 30 duizend Cobra's, knalvuurwerk waarmee je een koelkast kunt opblazen. Een 37-jarige man uit Den Haag en een 23-jarige man uit Nootdorp zijn aangehouden."/>
  </head>
  <body>
    <article>
      <h1>30 duizend illegale Cobra's in loods Bleiswijk</h1>
      <address>
        <time datetime="2019-11-13T16:39:43+00:00">13 Nov 2019, 16:39</time>
      </address>
      <h4>De politie heeft bij een inval in een opslagbox in onder andere Bleiswijk een grote lading illegaal vuurwerk in beslag genomen. Het gaat om in totaal 1680 kilo, waaronder 30 duizend Cobra's, knalvuurwerk waarmee je een koelkast kunt opblazen. Een 37-jarige man uit Den Haag en een 23-jarige man uit Nootdorp zijn aangehouden.</h4>
      <p>Agenten kregen een tip over een handelaar in illegaal vuurwerk vanuit een woning in Nootdorp. Onderzoek leidde naar een loods in Bleiswijk. Daar zag de politie één van de verdachten spullen verkopen.</p>
      <p>De politie viel op woensdagochtend de woning in Nootdorp en de opslagbox in Bleiswijk binnen. In het pand lag een kleine hoeveelheid illegaal vuurwerk, in de loods lag wat meer.</p>
      <figure>
        <a href="https://twitter.com/POL_DenHaag">
          <img src="http://pbs.twimg.com/profile_images/700681702926987264/ZafGnFEg_normal.jpg"/>
        </a>
      </figure>
      <p>
        <a href="https://twitter.com/POL_DenHaag">Politie Den Haag eo@POL_DenHaag</a>
      </p>
      <p>Bij een inval in een woning in <a href="https://twitter.com/hashtag/Nootdorp?src=hash">#Nootdorp</a> en in een opslagbox in <a href="https://twitter.com/hashtag/Bleiswijk?src=hash">#Bleiswijk</a> is vanochtend een grote hoeveelheid illegaal vuurwerk in beslag genomen. Hierbij zijn een 37-jarige Hagenaar en een 23-jarige Nootdorper aangehouden. https://t.co/JyViWf39Nv <a href="https://twitter.com/polpijnacker">@polpijnacker</a> <a href="https://twitter.com/pol_middenschie">@pol_middenschie</a></p>
      <figure>
        <a href="https://twitter.com/POL_DenHaag/status/1194645410943553537">
          <img src="http://pbs.twimg.com/ext_tw_video_thumb/1194645295436615681/pu/img/9cU3RXnSaNKtqjTD.jpg"/>
        </a>
      </figure>
      <p><a href="https://twitter.com/POL_DenHaag/status/1194645410943553537">16:57 - 13 nov. 2019<br/></a><a href="https://twitter.com/POL_DenHaag">Andere Tweets van Politie Den Haag eo bekijken<br/></a><br/>De opgepakte verdachten zijn de handelaar en eigenaar van de loods. Al het vuurwerk is in beslag genomen en afgevoerd.</p>
    </article>
  </body>
</html>