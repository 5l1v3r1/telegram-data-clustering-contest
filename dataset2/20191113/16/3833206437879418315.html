<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Zhurnalistkata-e-pochinala-ot-travmite-si-sled-padane-913605"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-13T16:43:00+00:00"/>
    <meta property="og:title" content="Журналистката е починала от травмите си след падане"/>
    <meta property="og:description" content="64-годишната туристка Лили Тодорова, която бе издирвана в Рила в продължение на 4 дни и бе открита м..."/>
  </head>
  <body>
    <article>
      <h1>Журналистката е починала от травмите си след падане</h1>
      <address>
        <time datetime="2019-11-13T16:43:00+00:00">13 Nov 2019, 16:43</time>
      </address>
      <p>64-годишната туристка Лили Тодорова, която бе издирвана в Рила в продължение на 4 дни и бе открита мъртва, е починала от травмите си след падане, съобщиха от пресцентъра на Българския червен кръст. Тялото ѝ бе намерено в ниските части на южните склонове на Мальовишки дял – Белия улей.</p>
      <p>Екипи на Планинската спасителна служба (ПСС) започнаха издирването й още в неделя вечерта, след като в Централния денонощен пост (ЦДП) на ПСС) при БЧК е получен сигнал, че близките ѝ са загубили контакт с нея. Тялото е открито преди обяд от спасители от ПСС-Благоевград, при оглед на района. </p>
      <p>Планинската спасителна служба при БЧК благодари на всички спасители, взели участие в акцията, както и на представителите на МВР и на Министерство на отбраната, които бяха в постоянна готовност да окажат необходимата помощ на екипите, работили на терен.</p>
      <p>От БЧК припомниха, че времето в планината не е подходящо за туризъм, а метеорологичните условия са много динамични. Преди да се отправите към планината, се информирайте за условията и добре преценете собствените си възможности и подготовка. Не подценявайте условията и не надценявайте собствените си възможности. Винаги носете със себе си зареден мобилен телефон, добавиха от БЧК.</p>
    </article>
  </body>
</html>