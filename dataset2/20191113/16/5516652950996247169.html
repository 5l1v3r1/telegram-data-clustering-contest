<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425681/metwpo-stiboy-politeias-gia-to-athlhtiko-nomosxedio"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-13T16:50:01+00:00"/>
    <meta property="og:title" content="Μέτωπο στίβου-πολιτείας για το αθλητικό νομοσχέδιο"/>
    <meta property="og:description" content="Συνέχεια στον …αγώνα από τον ΣΕΓΑΣ και τις ΕΑΣ ενάντια στο αθλητικό νομοσχέδιο και ό, τι προβλέπεται, αν ψηφιστεί τελικώς, που μπορεί να αλλάξει τα πάντα στο κομμάτι της διοίκησης ομοσπονδιών και ενώσεων όσον αφορά τη θητεία και του ηλικιακού ορίου των παραγόντων. Χθες οι ΕΑΣ, ανάμεσα σ’ αυτές και της Δωδεκανήσου, απέστειλαν τα ψηφίσματά τους και στέκονται απέναντι στις παραπάνω εξελίξεις."/>
  </head>
  <body>
    <article>
      <h1>Μέτωπο στίβου-πολιτείας για το αθλητικό νομοσχέδιο</h1>
      <h2>Συνολικά 247 σωματεία, ανάμεσά τους κι αυτά από τα Δωδεκάνησα</h2>
      <address>
        <time datetime="2019-11-13T16:50:01+00:00">13 Nov 2019, 16:50</time>
      </address>
      <p>
        <b>Συνέχεια στον …αγώνα από τον ΣΕΓΑΣ και τις ΕΑΣ ενάντια στο αθλητικό νομοσχέδιο και ό, τι προβλέπεται, αν ψηφιστεί τελικώς, που μπορεί να αλλάξει τα πάντα στο κομμάτι της διοίκησης ομοσπονδιών και ενώσεων όσον αφορά τη θητεία και του ηλικιακού ορίου των παραγόντων. Χθες οι ΕΑΣ, ανάμεσα σ’ αυτές και της Δωδεκανήσου, απέστειλαν τα ψηφίσματά τους και στέκονται απέναντι στις παραπάνω εξελίξεις.</b>
      </p>
      <p><b>Το σύνολο των σωματείων είναι 247 και ο ΣΕΓΑΣ εξέδωσε την παρακάτω ανακοίνωση: </b>«Με αφορμή τη συζήτηση στην Επιτροπή Μορφωτικών Υποθέσεων όπου επιχειρείται από την Κυβέρνηση ωμή παρέμβαση στο αυτοδιοίκητο και την ανεξαρτησία των Αθλητικών Ομοσπονδιών με αναδρομικό περιορισμό θητειών και θέσπιση ορίου ηλικίας, δεκαεπτά (17) ΕΑΣ και 247 Σωματεία του ΣΕΓΑΣ με ψηφίσματά τους δηλώνουν εγγράφως ότι συμπαραστέκονται στον αγώνα του ΣΕΓΑΣ και προσυπογράφουν τα Ψηφίσματα του Δ.Σ. της Ομοσπονδίας της 7ης /11/2019 για την υπεράσπιση του αυτοδιοίκητου, την ανεξαρτησία των Φορέων του Αθλητισμού και την αξιοπρέπεια των στελεχών.</p>
      <p><b>Οι ΕΑΣ που απέστειλαν τα ψηφίσματα και τα αντίστοιχα Σωματεία που προσυπογράφουν είναι τα παρακάτω:</b><br/>Ανατολικής Μακεδονίας: 22</p>
      <p>Ηπείρου: 17</p>
      <p>Δυτικής Μακεδονίας: 14</p>
      <p>Θεσσαλίας: 13</p>
      <p>Κεντρικής Μακεδονίας: 23</p>
      <p>Βόρειας Πελοποννήσου: 23</p>
      <p>Λέσβου: 3</p>
      <p>Κρήτης: 14</p>
      <p>Περιφέρειας Πελοποννήσου: 17</p>
      <p>Αθήνας: 21</p>
      <p>Κυκλάδων: 5</p>
      <p>Χίου-Σάμου: 3</p>
      <p>Δωδεκανήσου: 8</p>
      <p>Πειραιά και Νοτιοδυτικής Αττικής: 28</p>
      <p>Θεσσαλονίκης: 23</p>
      <p>Ανατολικής Στερεάς και Εύβοιας: 10</p>
      <p>Κέρκυρας: 3</p>
      <p>Σύσσωμος ο κόσμος του Στίβου απευθύνει έκκληση στα κόμματα της αντιπολίτευσης αλλά και στους Βουλευτές της συμπολίτευσης να στηρίξουν τη θέση του ΣΕΓΑΣ αλλά και της Ολομέλειας της ΕΟΕ που είναι η εξής: «Οι Εθνικές Ομοσπονδίες οφείλουν να εναρμονίσουν τα Καταστατικά τους στα ζητήματα της εκλογιμότητας (θητείες – όρια ηλικίες) με τις αντίστοιχες διατάξεις των Διεθνών Αθλητικών Ομοσπονδιών στις οποίες υπάγονται».</p>
      <p>Κάθε άλλη εξέλιξη θα μας βρει μετωπικά αντίθετους γιατί θα εκθέτει τη Χώρα διεθνώς και θα διαταράξει την ομαλή πορεία της Αθλητικής δραστηριότητας ενόψει των Ολυμπιακών Αγώνων του Τόκιο».</p>
    </article>
  </body>
</html>