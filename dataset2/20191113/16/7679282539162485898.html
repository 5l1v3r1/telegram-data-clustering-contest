<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-amitabh-bachchan-unwell-going-to-take-break-from-bollywood-know-the-reason-why-2847681.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-13T16:18:03+00:00"/>
    <meta property="og:title" content="बॉलीवुड के महानायक अमिताभ बच्चन लेने जा रहे सिनेमा से ब्रेक, सामने आई वजह!"/>
    <meta property="og:description" content="बॉलीवुड के महानायक अमिताभ बच्चन शूटिंग से लंबा ब्रेक लेने जा रहे हैं। अमिताभ बच्चन को अपनी गिरती सेहत के कारण बार-बार अस्पताल में एडमिट होना पड़ रहा है। अब बताया जा रहा है कि इसी सबके कारण वह लंबा..."/>
  </head>
  <body>
    <article>
      <h1>बॉलीवुड के महानायक अमिताभ बच्चन लेने जा रहे सिनेमा से ब्रेक, सामने आई वजह!</h1>
      <address><time datetime="2019-11-13T16:18:03+00:00">13 Nov 2019, 16:18</time> by <a rel="author">लाइव हिन्दुस्तान टीम,नई दिल्ली</a></address>
      <p>बॉलीवुड के महानायक अमिताभ बच्चन शूटिंग से लंबा ब्रेक लेने जा रहे हैं। अमिताभ बच्चन को अपनी गिरती सेहत के कारण बार-बार अस्पताल में एडमिट होना पड़ रहा है। अब बताया जा रहा है कि इसी सबके कारण वह लंबा ब्रेक लेने जा रहे हैं। </p>
      <p>अमिताभ बच्चन ने कुछ दिन पहले ही ट्विटर पर फोटो शेयर की थी जिसमें वह हॉस्पिटल बेड पर दिखाई दे रहे थे। बताया जा रहा है कि अपने स्वास्थ को देखते हुए बिग बी फिल्मों से ब्रेक लेने जा रहे हैं।</p>
      <p>अमिताभ ने सोशल मीडिया के जरिए ही बताया कि उन्हें फिल्म 'डॉन' और अन्य शूटिंग्स के समय लगी चोटें अब ज्यादा परेशानी दे रही हैं। इससे उन्हें चलने जैसी शारीरिक क्रिया में भी दिक्कत होने लगी है। कहा जा रहा है कि अमिताभ बच्चन जल्द ही एक लंबा ब्रेक लेने जा रहे हैं क्योंकि अब वह शारीरिक रूप से काफी ज्यादा थक चुके हैं और उनके शरीर को ठीक होने के लिए आराम की सख्त जरूरत है।</p>
      <p>
        <b>
          <a href="https://www.livehindustan.com/entertainment/story-kartik-aaryan-cares-for-ananya-panday-reveals-in-an-interview-2847674.html">कार्तिक आर्यन हैं अनन्या पांडे के लिए काफी केयरिंग, सामने आया एक्ट्रेस का बयान</a>
        </b>
      </p>
      <p>
        <b>
          <a href="https://www.livehindustan.com/entertainment/story-akshay-kumar-congratulate-ajay-devgn-for-completing-100-films-in-bollywood-industry-share-tanhaji-poster-2847669.html">अक्षय कुमार ने की एक दिलचस्प अंदाज में अजय देवगन की तारीफ, पोस्ट सोशल मीडिया पर वायरल</a>
        </b>
      </p>
      <p>अमिताभ फिल्म 'झुंड' की शूटिंग पूरी करेंगे जो दिसंबर में रिलीज होगी, इसके बाद वह ब्रेक ले लेंगे। इस दौरान उन्होंने जो पहले से कमिटमेंट्स कर रखे हैं उन पर भी वह काम नहीं करेंगे। बताया जा रहा है कि अमिताभ की पत्नी जया बच्चन और अभिषेक बच्चन तथा उनकी बेटी श्वेता बच्चन ने उन्हें डॉक्टर की सलाह को गंभीरता से लेने के लिए कहा है।</p>
    </article>
  </body>
</html>