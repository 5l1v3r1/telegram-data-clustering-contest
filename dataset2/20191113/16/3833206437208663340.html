<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Za-sefte-Poli-Genova-pokaza-bashtata-na-sina-si-913607"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-13T16:56:00+00:00"/>
    <meta property="og:title" content="За сефте Поли Генова показа бащата на сина си"/>
    <meta property="og:description" content="Поли Генова определено изненада последователите си в Инстаграм, когато сподели снимки с малкия си си..."/>
  </head>
  <body>
    <article>
      <h1>За сефте Поли Генова показа бащата на сина си</h1>
      <address>
        <time datetime="2019-11-13T16:56:00+00:00">13 Nov 2019, 16:56</time>
      </address>
      <p>Поли Генова определено изненада последователите си в Инстаграм, когато сподели снимки с малкия си син и баща му - холандеца Джоузеф Шардън. Оказва се, че щастливият татко днес има рожден ден.</p>
      <p>Поли и Джоузеф имат 7-месечен син Даниел и доскоро певицата пазеше много ревностно лицето на момченцето си и на приятеля си далеч от обектива. Наскоро тя пусна снимки с Даниел, облечен като тиква за Хелоиун, на които бебчето се виждаше по-ясно.</p>
      <p>Днес обаче, само преди броени часове, Поли сподели страхотните снимки, на които тя, Даниел и Джоузеф са заедно и изглеждат много, много щастливи. И тримата са облечени с дънки, а Джоузеф и малкият Даниел са с еднакви ризи в шотландско каре. Поли е предпочела топъл и удобен пуловер в тъмнозелено.</p>
      <p>До кадрите певицата е написала:</p>
      <p>"Изненада! Честит рожден ден, Папа Джо! Благословия е да те имаме в живота си. Благодарим ти, че си най-добрият баща и толкова добре се грижиш за нас. Много те обичаме!"</p>
      <p>32- годишната Генова стана майка за първи път на 12 април. Тя лично обяви новината за раждането на Даниел Джоузеф Шартън в социалните мрежи. Бащата на бебето е холандец и двамата с Поли се запознават на наградите на "БГ Радио" в Благоевград. Връзката им не започва веднага, но двамата се преоткриват година по-късно, пише "Дир".</p>
      <p>Когато научава, че е бременна, Поли заминава лично при любимия, за да му сподели щастливата вест. В момента двамата живеят в България, където в началото на годината обзаведоха собствено жилище.</p>
    </article>
  </body>
</html>