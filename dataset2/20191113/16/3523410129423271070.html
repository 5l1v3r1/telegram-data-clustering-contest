<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639822/%D8%B3%D8%B9%D8%AF-%D8%AD%D8%B1%DB%8C%D8%B1%DB%8C-%D8%AE%D9%88%D8%A7%D8%B3%D8%AA%D8%A7%D8%B1-%D8%A8%D8%B1%DA%AF%D8%B2%D8%A7%D8%B1%DB%8C-%D9%85%D8%B3%D8%A7%D9%84%D9%85%D8%AA-%D8%A2%D9%85%DB%8C%D8%B2-%D8%AA%D8%B8%D8%A7%D9%87%D8%B1%D8%A7%D8%AA-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-13T16:03:00+00:00"/>
    <meta property="og:title" content="سعد حریری خواستار برگزاری مسالمت آمیز تظاهرات شد"/>
    <meta property="og:description" content="تظاهرات ضد دولتی در لبنان که از ماه پیش در شهر‌های مختلف این کشور آغاز شده همچنان ادامه دارد و همزمان با فراخوان برای برگزاری تظاهرات گسترده‌تر..."/>
  </head>
  <body>
    <article>
      <h1>
        <a href="https://www.bultannews.com/fa/news/639822/%D8%B3%D8%B9%D8%AF-%D8%AD%D8%B1%DB%8C%D8%B1%DB%8C-%D8%AE%D9%88%D8%A7%D8%B3%D8%AA%D8%A7%D8%B1-%D8%A8%D8%B1%DA%AF%D8%B2%D8%A7%D8%B1%DB%8C-%D9%85%D8%B3%D8%A7%D9%84%D9%85%D8%AA-%D8%A2%D9%85%DB%8C%D8%B2-%D8%AA%D8%B8%D8%A7%D9%87%D8%B1%D8%A7%D8%AA-%D8%B4%D8%AF">سعد حریری خواستار برگزاری مسالمت آمیز تظاهرات شد</a>
      </h1>
      <h2>تظاهرات ضد دولتی در لبنان که از ماه پیش در شهر‌های مختلف این کشور آغاز شده همچنان ادامه دارد و همزمان با فراخوان برای برگزاری تظاهرات گسترده‌تر...</h2>
      <address><time datetime="2019-11-13T16:03:00+00:00">13 Nov 2019, 16:03</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، تظاهرات ضد دولتی در <b>لبنان</b> امروز چهارشنبه نیز در شهر‌های مختلف این<b> کشور</b> ادامه پیدا کرده است.</p>
      <p>برخی گزارش‌ها حاکی از آن است که یکی از معترضان در جریان تظاهرات سه‌ شنبه شب در بیروت از سوی نیرو‌های امنیتی هدف قرار گرفته و جان خود را از دست داده است.</p>
      <p>بر اساس گزارش شبکه اسکای نیوز، فراخوان‌هایی برای برگزاری گسترده تظاهرات منتشر شده است.</p>
      <p>گفته می‎شود که معترضان اقدام به مسدود کردن مسیر‌ها در بخش‌های مختلف لبنان کرده‌اند و ارتش این کشور درصدد است تا مسیر‌های مسدود شده را بازگشایی کند.</p>
      <p>بر اساس گزارش شبکه اسکای نیوز، تدابیر امنیتی در اطراف کاخ ریاست جمهوری لبنان افزایش یافته است.</p>
      <p>در همین حال «سعد حریری»، نخست وزیر مستعفی لبنان بافرمانده ارتش این کشور در خصوص تظاهرات در این کشور گفت‎وگو کرد.</p>
      <p>نخست وزیر لبنان خواستار برگزاری مسالمت‌ آمیز تظاهرات در لبنان شده است.</p>
      <p>تظاهرات در لبنان علیه سیاست‎های دولت سعد حریری از روز ۱۷ اکتبر (۲۵ مهر) و در پی تصمیم دولت این کشور مبنی بر وضع مالیات‌های جدید آغاز شد.</p>
      <p>این تظاهرات در حالی ادامه یافته که دولت لبنان پیش از این اقدام به ارائه بسته اقتصادی برای مقابله با بحران در این کشور کرد، اما این بسته اقتصادی نیز موفق به متوقف کردن تظاهرات نشد.</p>
      <p>رئیس جمهور لبنان روز سه شنبه اعلام کرد که رایزنی‎ها برای انتخاب نخست وزیر این کشور به زودی آغاز می‎شود.</p>
      <p>میشل عون روز سه شنبه گفت: "رایزنی‌ها برای انتخاب نخست وزیر به زودی آغاز شده و دولت آتی لبنان در سریع ترین وقت ممکن، اصلاحات را اعمال خواهد کرد. "</p>
      <p>وی همچنین در ادامه از کشور‌های عربی خواست به لبنان برای احیای اقتصاد این کشور کمک کنند.</p>
    </article>
  </body>
</html>