<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/delhi-air-pollution"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-13T16:56:00+00:00"/>
    <meta property="og:title" content="ഡല്‍ഹിയില്‍ വീണ്ടും രൂക്ഷമായി വായുമലിനീകരണം; കേന്ദ്രസര്‍ക്കാരിനെ രൂക്ഷമായി വിമര്‍ശിച്ച് സുപ്രീംകോടതി"/>
    <meta property="og:description" content="ന്യൂഡൽഹി :  ഡല്‍ഹിയില്‍ വായുമലിനീകരണം വീണ്ടും രൂക്ഷമായതിനിടെ കേന്ദ്രസര്‍ക്കാരിനെ രൂക്ഷമായി വിമര്‍ശിച്ച് സുപ്രീംകോടതി. വായുമലിനീകരണം നേരിടാന്‍ സര്‍ക്കാര്‍ ക്രിയാത്മകമായ നടപടികളൊന്നും സ്വീകരിച്ചില്ലെന്ന് ചീഫ്ജസ്റ്റിസ് രഞ്ജന്‍ ഗൊഗോയ് കുറ്റപ്പെടുത്തി. പരിസ്ഥിതി സൗഹൃദമായ ഹൈഡ്രജന്‍ ഇന്ധനം ഉപയോഗിക്കുന്ന..."/>
  </head>
  <body>
    <article>
      <h1>ഡല്‍ഹിയില്‍ വീണ്ടും രൂക്ഷമായി വായുമലിനീകരണം; കേന്ദ്രസര്‍ക്കാരിനെ രൂക്ഷമായി വിമര്‍ശിച്ച് സുപ്രീംകോടതി</h1>
      <address><time datetime="2019-11-13T16:56:00+00:00">13 Nov 2019, 16:56</time> by <a rel="author" href="http://anweshanam.com/author/veena" target="_blank">veena</a></address>
      <p>ന്യൂഡൽഹി :  ഡല്‍ഹിയില്‍ വായുമലിനീകരണം വീണ്ടും രൂക്ഷമായതിനിടെ കേന്ദ്രസര്‍ക്കാരിനെ രൂക്ഷമായി വിമര്‍ശിച്ച് സുപ്രീംകോടതി. വായുമലിനീകരണം നേരിടാന്‍ സര്‍ക്കാര്‍ ക്രിയാത്മകമായ നടപടികളൊന്നും സ്വീകരിച്ചില്ലെന്ന് ചീഫ്ജസ്റ്റിസ് രഞ്ജന്‍ ഗൊഗോയ് കുറ്റപ്പെടുത്തി. പരിസ്ഥിതി സൗഹൃദമായ ഹൈഡ്രജന്‍ ഇന്ധനം ഉപയോഗിക്കുന്ന കാര്യത്തില്‍ നിലപാട് അറിയിക്കാനും കേന്ദ്രസര്‍ക്കാരിനോട് കോടതി നിര്‍ദേശിച്ചു. </p>
      <p>ഇക്കാര്യത്തില്‍ അടുത്തമാസം മൂന്നിന് കേന്ദ്രം റിപ്പോര്‍ട്ട് സമര്‍പ്പിക്കണം. ഡല്‍ഹി സര്‍ക്കാരില്‍ നിന്ന് ഒറ്റ ഇരട്ട അക്ക നമ്പര്‍ വാഹന നിയന്ത്രണത്തിന്റെ തല്‍സ്ഥിതി റിപ്പോര്‍ട്ട് തേടിയ നിയന്ത്രണം നീട്ടുന്ന കാര്യം പരിഗണിക്കുമെന്ന് സൂചിപ്പിച്ചു. പഞ്ചാബ് ഉള്‍പ്പെടെ അയല്‍സംസ്ഥാനങ്ങളില്‍ വയല്‍ അവശിഷ്ടങ്ങള്‍ കത്തിക്കാന്‍ വീണ്ടും തുടങ്ങിയതോടെ ഡല്‍ഹിയിലെ വായുനിലവാര സൂചിക നാനൂറ്റി അറുപത്തി ഏഴിലെത്തി. പൂജ്യം മുതല്‍ അന്‍പത് വരെയാണ് ഏറ്റുവം നല്ല വായുനിലവാരം. </p>
    </article>
  </body>
</html>