<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/obqviha-oficialno-data-i-chasa-na-el-klasiko-1405903.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-13T16:00:00+00:00"/>
    <meta property="og:title" content="Обявиха официално дата и часа на Ел Класико"/>
    <meta property="og:description" content="Отложеното Ел Класико между Барселона и Реал Мадрид ще се изиграе на 18-ти декември на Камп Ноу Срещата ще бъде от 21 часа българско време"/>
  </head>
  <body>
    <article>
      <h1>Обявиха официално дата и часа на Ел Класико</h1>
      <address><time datetime="2019-11-13T16:00:00+00:00">13 Nov 2019, 16:00</time> by <a rel="author">Sportlive.bg</a></address>
      <p>Отложеното <a href="https://www.sportlive.bg/tags/24556">Ел Класико</a> между Барселона и Реал Мадрид ще се изиграе на 18-ти декември на Камп Ноу. Срещата ще бъде от 21 часа българско време.</p>
      <p>Дербито трябваше да се изиграе на 26-ти октомври, но двубоят беше преместен заради протестите в Каталуния, след като деветима просепаратистки лидери бяха арестувани за тяхното участие в референдума през 2017г. Датата 18-ти декември беше предложена от двата клуба и бе официализирана от Испанската футболна федерация. От <a href="https://www.sportlive.bg/tags/26518">Ла лига</a> предложиха да разменят двете срещи и <a href="https://www.sportlive.bg/tags/3457">Реал Мадрид </a>да бъдат домакини през октомври, а Барселона да приемат Кралския клуб през пролетта, но това предложение отпадна. Впоследствие се обсъждаше вариантът, дербито да се играе на 4-ти или 7-ми декември.</p>
      <p>В крайна сметка обаче двата клуба се спряха на датата 18-ти декември. <a href="https://www.sportlive.bg/tags/2223">Барселона</a> и Реал Мадрид делят първата позиция в класирането с по 25 точки, като „каталунците“ са начело по голова разлика.<i><a href="https://www.sportlive.bg/worldfootball/spain/Mesi-s-poveche-golove-ot-prqk-svobodni-ot-Yuventus-i-Real-Madrid-1405572.html"> А ето какво постижение направи Лео Меси през уикенда.</a></i></p>
      <related>
        <h4>Още по темата</h4>
        <a href="https://www.sportlive.bg/worldfootball/spain/As-na-Real-Madrid-otnovo-grabna-zlatna-individualna-nagrada-1405719.html"/>
        <a href="https://www.sportlive.bg/worldfootball/spain/Tyzhno-Legendarniqt-golmajstor-ot-Asturiq-slozhi-kraj-na-brilqntnata-si-kariera-1405696.html"/>
        <a href="https://www.sportlive.bg/worldfootball/france/Ot-PSZh-iskat-zvezda-na-Barselona-za-zamestnik-na-Mbape-1405615.html"/>
        <a href="https://www.sportlive.bg/worldfootball/spain/Plyusove-i-minusi-na-evolyuciqta-v-Superkupata-na-Ispaniq-1405498.html"/>
        <a href="https://www.sportlive.bg/worldfootball/spain/Ochakva-ni-sledobedno-El-Klasiko-v-delnichen-den-1404382.html"/>
      </related>
    </article>
  </body>
</html>