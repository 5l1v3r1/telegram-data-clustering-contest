<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/kyiv/bahmatov-zayaviv-shcho-vlasnik-nezakonnoji-nadbudovi-na-maydani-vidremontuye-dah-novini-kiyeva-50053350.html"/>
    <meta property="og:site_name" content="НВ"/>
    <meta property="article:published_time" content="2019-11-13T16:00:00+00:00"/>
    <meta property="og:title" content="Незаконна надбудова на будинку в центрі Києва: Бахматов заявив, що власника зобов’яжуть відремонтувати дах й фасад"/>
    <meta property="og:description" content="Радник мера Києва Віталія Кличка Максим Бахматов заявив, що власника незаконної надбудови на будівлі в центрі Києва зобов’яжуть відремонтувати дах і архітектурні елементи пошкодженого фасаду."/>
  </head>
  <body>
    <article>
      <h1>Незаконна надбудова на будинку в центрі Києва: Бахматов заявив, що власника зобов’яжуть відремонтувати дах й фасад</h1>
      <h2>Радник мера Києва Віталія Кличка Максим Бахматов заявив, що власника незаконної надбудови на будівлі в центрі Києва зобов’яжуть відремонтувати дах і архітектурні елементи пошкодженого фасаду.</h2>
      <address>
        <time datetime="2019-11-13T16:00:00+00:00">13 Nov 2019, 16:00</time>
      </address>
      <p>Про це повідомляє <a href="https://interfax.com.ua/">Інтерфакс-Україна</a>.</p>
      <p>"Ми домовилися з ним (власником надбудови - ред), що той відремонтує ліфти, зробить реставрацію зовнішніх архітектурних елементів, наведе порядок на прибудинковій території", - сказав він.</p>
      <p>Бахматов також повідомив про винесення догани начальнику ЖЕКу та інспектору КП Благоустрій Шевченківського району столиці.</p>
      <p>При цьому представник власника надбудови Дмитро Набугорнов заявив, що через погодні умови дах тимчасово накриють, а на повноцінний ремонт піде близько місяця.</p>
      <p>За словами голови Шевченківської РДА Олега Гаряги, в результаті інвентаризації незаконних надбудов і прибудов у районі було виявлено 46 таких об'єктів.</p>
      <p>"І це тільки перший етап перевірок", - сказав він.</p>
      <p>Нагадаємо, в Києві <a href="https://nv.ua/ukr/kyiv/kijiv-na-odniy-z-nayvidnishih-budivel-buduyut-shche-odin-poverh-foto-50047601.html">на даху одного з будинків на Майдані Незалежності організували будівництво</a> нового поверху.</p>
      <p>18 жовтня <a href="https://nv.ua/ukr/kyiv/nezakonnu-pribudovu-v-centri-kiyeva-demontuyut-foto-50048511.html">незаконну надбудову на одному з будинків на Майдані Незалежності в Києві почали демонтувати</a>.</p>
      <p>Будинок за адресою вул. Софіївська, 1 внесли в список виявлених пам'яток архітектури, який входить до Генплану Києва від 2015 року. Він був побудований в 1955 році в стилі радянського необароко.</p>
    </article>
  </body>
</html>