<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/guvernul-pnl-a-adoptat-oug-privind-regimul-cetatenilor-britanici-din-romania-in-caz-de-brexit-fara-acord-18579261"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-13T15:42:08+00:00"/>
    <meta property="og:title" content="Guvernul PNL a adoptat OUG privind regimul cetăţenilor britanici din România în caz de Brexit fără acord"/>
    <meta property="og:description" content="Ionel Dancă a anunţat, miercuri, că Executivul a adoptat o ordonanţă de urgenţă care reglementează situaţia cetăţenilor britanici din România, în cazul ieşirii Marii Britanii din UE fără un acord. Dancă a precizat că acest act vizează şi regimul cetăţenilor români din Marea Britanie."/>
  </head>
  <body>
    <article>
      <h1>Guvernul PNL a adoptat OUG privind regimul cetăţenilor britanici din România în caz de Brexit fără acord</h1>
      <address><time datetime="2019-11-13T15:42:08+00:00">13 Nov 2019, 15:42</time> by <a rel="author">Teodor Bobei, Mediafax</a></address>
      <p>Ionel Dancă a anunţat, miercuri, că Executivul a adoptat o ordonanţă de urgenţă care reglementează situaţia cetăţenilor britanici din România, în cazul ieşirii Marii Britanii din UE fără un acord. Dancă a precizat că acest act vizează şi regimul cetăţenilor români din Marea Britanie.</p>
      <p>"Guvernul a adoptat azi o ordonanţă de urgenţă privind regimul cetăţenilor din Marea Britanie în cazul ieşirii Marii Britanii din Uniunea Europeană fără un acord. Este o ordonanţă de urgenţî necesară ,cerută de partea brritanică şi în acelaşi timp are în vedere reglementarea situaţiei în condiţii de reciprocitate pentru cetăţenii români aflaţi în Marea Britanie, în cazul ieşirii Regatului Unit al Marii Britanii fără un acord", a decalrat Ionel Dancă, miercuri, la finalul şedinţei de Guvern.</p>
      <p>Acesta a mai spus că România este singurul stat din Uniunea Europeană care nu a reglementat situaţia cetăţenilor britanici din ţară în cazul unui Brexit fără acord.</p>
      <p>"Precizăm că la această dată, România este singurul stat al Uniunii Europene care nu are în vigoare o astfel de reglementare, iar evoluţiile politice imprevizibile din Marea Britanie fac urgentă adoptarea unui astfel de cadru legal pentru a evita situaţia în care Marea Britanie iese din UE fără un acord, iar cetăţenii britanici în România nu au condiţii legale pentru o perioadă de tranit până la definirea drepturilor şi obligaţiilor acestora, atât în România, cât şi pe bază de reciprocitate a cetăţenilor români din Marea Britanie", a conchis şeful Cancelariei primului-ministru.</p>
      <p>Pe 23 iunie 2016, cetăţenii Marii Britanii şi-au exprimat dorinţa, în cadrul unui referendum, pentru ieşirea Regatului din Uniunea Europeană.</p>
    </article>
  </body>
</html>