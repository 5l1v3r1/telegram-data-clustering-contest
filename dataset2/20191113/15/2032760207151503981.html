<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89509"/>
    <meta property="og:site_name" content="Denník politika"/>
    <meta property="article:published_time" content="2019-11-13T15:35:01+00:00"/>
    <meta property="og:title" content="Pchjongjang skritizoval vojenské cvičenia USA a Južnej Kórey, môžu narušiť jadrové rozhovory"/>
    <meta property="og:description" content="13.11.2019 (Webnoviny.sk) – Severná Kórea v stredu skritizovala plánované americko-juhokórejské vojenské cvičenia a varovala Spojené štáty, že ak odignorujú koncoročný termín na zachránenie jadrových rozhovorov, budú čeliť „väčšej hrozbe a krutému utrpeniu„."/>
  </head>
  <body>
    <article>
      <h1>Pchjongjang skritizoval vojenské cvičenia USA a Južnej Kórey, môžu narušiť jadrové rozhovory</h1>
      <address><time datetime="2019-11-13T15:35:01+00:00">13 Nov 2019, 15:35</time> by <a rel="author">Webnoviny</a></address>
      <p>13.11.2019 (Webnoviny.sk) – Severná Kórea v stredu skritizovala plánované americko-juhokórejské vojenské cvičenia a varovala Spojené štáty, že ak odignorujú koncoročný termín na zachránenie jadrových rozhovorov, budú čeliť „<i>väčšej hrozbe a krutému utrpeniu</i>„.</p>
      <p>Výbor pre štátne záležitosti, ktorému predsedá líder Kórejskej ľudovodemokratickej republiky (KĽDR) Kim Čong-un, v stredu vydal vyhlásenie, v ktorom uvádza, že by manévre mohli narušiť dohody medzi Kimom a americkým prezidentom Donaldom Trumpom o zlepšení vzájomných vzťahov. Zároveň by KĽDR mohli presvedčiť, aby zvýšila svoju vojnovú pripravenosť.</p>
      <p>Stanovisko Severnej Kórey je najnovším vyjadrením nespokojnosti s vojenskými cvičeniami a pomalým napredovaním jadrových rozhovorov s Washingtonom. Jadrová diplomacia medzi Severnou Kóreou a USA stagnuje od februárového summitu Trumpa s Kimom, ktorý neuspel pre nezhody o sankciách proti KĽDR.</p>
      <p>Severokórejský líder dal Spojeným štátom ultimátum, aby k rokovaciemu stolu do konca roka priniesli návrhy prijateľné pre obe strany a jadrovú diplomaciu oživili.</p>
      <p>Viac k témam: <a href="https://www.webnoviny.sk/tag/jadrova-dohoda/"><u>jadrová dohoda</u></a>, <a href="https://www.webnoviny.sk/tag/juzna-korea/"><u>Južná Kórea</u></a>, <a href="https://www.webnoviny.sk/tag/spojene-staty-americke/"><u>Spojené štáty americké</u></a>, <a href="https://www.webnoviny.sk/tag/vojenske-cvicenia/"><u>vojenské cvičenia</u></a><br/>Zdroj: Webnoviny.sk – <a href="https://www.webnoviny.sk/pchjongjang-skritizoval-vojenske-cvicenia-usa-a-juznej-korey-mozu-narusit-jadrove-rozhovory/"><u>Pchjongjang skritizoval vojenské cvičenia USA a Južnej Kórey, môžu narušiť jadrové rozhovory</u></a> © SITA Všetky práva vyhradené.</p>
    </article>
  </body>
</html>