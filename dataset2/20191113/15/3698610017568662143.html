<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/u-kiyevi-za-listopad-vstanovleno-vzhe-p-yatiy-temperaturniy-rekord-329520_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T15:07:00+00:00"/>
    <meta property="og:title" content="У Києві за листопад встановлено вже п'ятий температурний рекорд"/>
    <meta property="og:description" content="13 листопада була найтепліша ніч за майже 140 років спостережень."/>
  </head>
  <body>
    <article>
      <h1>У Києві за листопад встановлено вже п'ятий температурний рекорд</h1>
      <h2>13 листопада була найтепліша ніч за майже 140 років спостережень.</h2>
      <address>
        <time datetime="2019-11-13T15:07:00+00:00">13 Nov 2019, 15:07</time>
      </address>
      <p>У Києві зафіксовано найтеплішу ніч за 139 років спостережень, повідомила у середу пресслужба Центральної геофізичної обсерваторії ім. Бориса Срезневського. У столиці України встановлено вже п'ятий <a href="https://dt.ua/UKRAINE/temperatura-povitrya-v-kiyevi-za-odin-den-pobila-dva-rekordi-328539_.html"><b>температурний рекорд листопада</b></a>.</p>
      <p>Так, за даними спостережень метеостанції, температура в ніч на 13 листопада не опустилася нижче +9,2 градусів. Попереднє рекордне значення 1963 року було перевищено на 0,9 градусів.</p>
      <p>Раніше завідуюча відділом синоптичної метеорології Українського гідрометеорологічного інституту Віра Балабух розповіла про те, що <b><a href="https://dt.ua/UKRAINE/meteorolog-rozpovila-yakoyu-bude-cogorichna-zima-v-ukrayini-327816_.html">зима 2019-2020 років буде переважно теплою</a> </b>з більшою кількістю днів з плюсовою температурою, ніж у попередні роки.</p>
      <p>За прогнозами, Україна не потрапляє в групу країн, де буде зовсім кепсько унаслідок глобального потепління. Але межу 1,5°С Україна вже перетнула. Систему порушили, що призвело до збільшення кількості небезпечних погодних явищ. Докладніше про глобальне потепління читайте у матеріалі Ольги Скрипник "<a href="https://dt.ua/interview/svitlana-krakovska-pogodu-nam-diktuye-okean-311637_.html"><b>Світлана Краковська: "Погоду нам диктує океан"</b></a>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>