<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/non-dite-renzi-che-suo-amico-carrai-frattempo-nominato-console-218935.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-13T15:45:58+00:00"/>
    <meta property="og:title" content="Non dite a renzi che il suo amato carrai oggi riceve salvini (via chirico) in onore di israele"/>
    <meta property="og:description" content="NON DITE A RENZI CHE IL SUO AMICO CARRAI, NEL FRATTEMPO NOMINATO CONSOLE ONORARIO D'ISRAELE A FIRENZE, OGGI ACCOGLIE L'ODIATO MATTEO SALVINI. TUTTO MERITO DELLA CHIRICO… - IL LEADER DELLA LEGA RISPONDE COSÌ A CHI NELLE ULTIME SETTIMANE GLI HA DATO LA COLPA DEI 200 INSULTI RICEVUTI DALLA SEGRE OGNI GIORNO. UN NUMERO CHE ABBIAMO POI SCOPERTO ESSERE INVENTATO"/>
  </head>
  <body>
    <article>
      <h1>Non dite a renzi che il suo amato carrai oggi riceve salvini (via chirico) in onore di israele</h1>
      <address>
        <time datetime="2019-11-13T15:45:58+00:00">13 Nov 2019, 15:45</time>
      </address>
      <p>
        <b>
          <b>NON DITE A RENZI CHE IL SUO AMICO CARRAI, NEL FRATTEMPO NOMINATO CONSOLE ONORARIO D'ISRAELE A FIRENZE, OGGI ACCOGLIE L'ODIATO MATTEO SALVINI. TUTTO MERITO DELLA CHIRICO… - IL LEADER DELLA LEGA RISPONDE COSÌ A CHI NELLE ULTIME SETTIMANE GLI HA DATO LA COLPA DEI 200 INSULTI RICEVUTI DALLA SEGRE OGNI GIORNO. UN NUMERO CHE ABBIAMO POI SCOPERTO ESSERE INVENTATO</b>
        </b>
      </p>
      <hr/>
      <figure>
        <a href="https://www.dagospia.com/mediagallery/Dago_fotogallery-255360/943886.htm">
          <img src="https://cdn-static.dagospia.com/img/foto/10-2017/marco-carrai-con-matteo-renzi-943886.jpg"/>
        </a>
        <figcaption>Marco Carrai con Matteo Renzi</figcaption>
      </figure>
      <p>Oggi, 13 novembre, s’inaugura il Consolato onorario d’Israele a Firenze. All’evento, intitolato “Italia-Israele: un legame nella storia” (dalle ore 16, presso l’Altana di Palazzo Strozzi), interverranno S.E. l’Ambasciatore d’Israele in Italia Dror Eydar, il console d’Israele per Toscana, Emilia Romagna e Lombardia Marco Carrai, il sindaco del capoluogo toscano Dario Nardella, il presidente del Jewish Economic Forum Jonathan Pacifici e la responsabile europea del Jerusalem Center for Public Affairs Fiamma Nirenstein.</p>
      <figure>
        <a href="https://www.dagospia.com/mediagallery/Dago_fotogallery-255360/1220062.htm">
          <img src="https://cdn-static.dagospia.com/img/foto/10-2019/marco-carrai-nuovo-console-onorario-di-israele-1220062.jpg"/>
        </a>
        <figcaption>MARCO CARRAI NUOVO CONSOLE ONORARIO DI ISRAELE</figcaption>
      </figure>
      <p>All’iniziativa, condotta da Annalisa Chirico, giornalista e presidente di Fino a prova contraria, prenderà parte il segretario della Lega Matteo Salvini.</p>
      <p>“La vicinanza allo stato di Israele e al popolo ebraico è per me motivo di orgoglio – dichiara il neoconsole Marco Carrai – Sento il popolo e la cultura ebraica come la mia seconda pelle. E’ straordinario come un paese in perenne equilibrio tra la pace e la guerra, circondato da nemici che lo vorrebbero vedere distrutto, sia uno dei posti più all’avanguardia nei settori tecnologici e culturali. Il popolo ebraico è riuscito a vincere tutte le persecuzioni, seppure a caro prezzo, e noi dobbiamo continuare a difenderlo dagli inaccettabili pregiudizi che ancora oggi vengono quotidianamente espressi”.</p>
      <figure>
        <a href="https://www.dagospia.com/mediagallery/Dago_fotogallery-255360/1190561.htm">
          <img src="https://cdn-static.dagospia.com/img/foto/07-2019/matteo-salvini-annalisa-chirico-foto-di-bacco-5-1190561.jpg"/>
        </a>
        <figcaption>matteo salvini annalisa chirico foto di bacco (5)</figcaption>
      </figure>
      <p>“Difendere Israele significa difendere il mondo libero - dichiara la firma del Foglio Annalisa Chirico – L’amico Marco Carrai ha ricevuto un incarico importante, una grande responsabilità. Ieri la Corte di giustizia dell’Unione europea ha deciso che Israele sarà l’unico paese i cui beni provenienti dai territori contestati saranno marchiati con una dicitura speciale. Un trattamento che non avviene né per i prodotti cinesi dal Tibet né per l’olio turco prodotto a Cipro nord. Questa sentenza, che ci fa vergognare come cittadini europei, dimostra una volta di più che il contrasto all’antisemitismo è spesso un esercizio di belle parole, intriso di molta ipocrisia”.</p>
      <figure>
        <a href="https://www.dagospia.com/mediagallery/Dago_fotogallery-255360/1155751.htm">
          <img src="https://cdn-static.dagospia.com/img/foto/05-2019/matteo-salvini-annalisa-chirico-1155751_tn.jpeg"/>
        </a>
        <figcaption>matteo salvini annalisa chirico</figcaption>
      </figure>
    </article>
  </body>
</html>