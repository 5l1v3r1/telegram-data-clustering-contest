<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/13/obmisliat-nov-variant-samo-noshtem-shte-puskat-voda-v-pernik.429514"/>
    <meta property="og:site_name" content="Dnes.bg"/>
    <meta property="article:published_time" content="2019-11-13T15:03:00+00:00"/>
    <meta property="og:title" content="Обмислят нов вариант: Само нощем ще пускат вода в Перник"/>
    <meta property="og:description" content="Окончателно решение ще вземе кметът на града | Dnes.bg"/>
  </head>
  <body>
    <article>
      <h1>Обмислят нов вариант: Само нощем ще пускат вода в Перник</h1>
      <h2>Окончателно решение ще вземе кметът на града</h2>
      <address><time datetime="2019-11-13T15:03:00+00:00">13 Nov 2019, 15:03</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>Предлагат нов вариант за режим на водата в Перник. Според него перничани ще имат вода само нощем във времето от 20.00 до 8.00 часа.</p>
      <p>Около това се обединиха участниците в проведената днес работна среща във ВиК, сред които бяха кметът Станислав Владимиров и областният управител Ирена Соколова, съобщи БНР.</p>
      <p>Окончателното решение ще вземе кметът.</p>
      <p>На съвещанието днес е решено да се търсят и варианти за допълнително водоснабдяване като довеждането в язовир "Студена” на вода от язовир "Долна Диканя”, ако качеството на водата позволява това, увеличаване на водоподаването от Владайския канал, както и разконсервиране за евентуална експлоатация на водохващане, намиращо се в пернишкия квартал "Дараците“.</p>
      <p>Кметът Станислав Владимиров заяви, че е проведен разговор с премиера, който е обещал съдействие за предотвратяване на евентуална хуманитарна криза, включително и със средства за доокомплектоване на ремонтираната в момента пречиствателна станция.</p>
      <related>
        <h4>Още по темата</h4>
        <a href="https://www.dnes.bg/stranata/2019/11/12/kmetyt-na-pernik-ne-iska-drastichen-voden-rejim.429383"/>
        <a href="https://www.dnes.bg/stranata/2019/11/08/vec-yt-na-iazovir-studena-li-iztochi-vodata-na-pernichani.428955"/>
        <a href="https://www.dnes.bg/stranata/2019/11/07/zaradi-lipsata-na-voda-pernik-na-rejim-ot-18-ti-ta-chak-do-april.428905"/>
      </related>
    </article>
  </body>
</html>