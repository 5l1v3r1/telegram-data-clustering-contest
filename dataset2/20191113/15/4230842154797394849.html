<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191113-sluga-narodu-pratsyuye-nad-skasuvannyam-pryzovu-v-armiyu/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-13T15:11:36+00:00"/>
    <meta property="og:title" content="Слуга народу працює над скасуванням призову в армію"/>
    <meta property="og:description" content="У фракції Слуга народу вважають, що скасування призову на військову службу можна провести в кілька етапів."/>
  </head>
  <body>
    <article>
      <h1>Слуга народу працює над скасуванням призову в армію</h1>
      <address>
        <time datetime="2019-11-13T15:11:36+00:00">13 Nov 2019, 15:11</time>
      </address>
      <p>У фракції Слуга народу вважають, що скасування призову на військову службу можна провести в кілька етапів.</p>
      <p>Голова фракції Слуга народу Давид Арахамія заявив, що наразі існує бачення того, як реалізувати скасування призову в армію, коли виникне відповідна фінансова можливість.</p>
      <blockquote>– Реалізувати це можна буде так: спочатку скоротити призов на 20% і замінити його на контрактну армію. Потім побачити, що у нас все нормально, що ми контролюємо процес, тоді скоротити ще на 20%. Тобто, таким покроковим шляхом дійти можна до 100%, – пояснив Арахамія.</blockquote>
      <p>Наразі ця ініціатива знаходиться на стадії концепту і розрахунків.</p>
      <p>
        <b>Читайте: </b>
        <a href="https://fakty.com.ua/ua/ukraine/20191112-rada-vidpravyla-na-doopratsyuvannya-zakony-pro-skasuvannya-vijskovogo-zboru-i-finansuvannya-partij-z-derzhbyudzhetu/">Рада відправила на доопрацювання закони про скасування військового збору і фінансування партій</a>
      </p>
      <p>Нардеп додав, що примусова служба негативно впливає на мотивацію солдатів.</p>
      <p>До слова, президент Володимир Зеленський вважає, що <a href="https://fakty.com.ua/ua/ukraine/20191105-minoborony-maye-stvoryty-vijskovu-politsiyu-zelenskyj/">Міноборони має створити новий правоохоронний орган</a> – Військову поліцію.</p>
    </article>
  </body>
</html>