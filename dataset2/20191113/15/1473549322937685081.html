<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wroclaw,44/lubin-radny-pis-zatrzymany-w-zwiazku-z-podejrzeniem-kierowania-pod-wplywem-alkoholu,985076.html"/>
    <meta property="og:site_name" content="TVN24"/>
    <meta property="article:published_time" content="2019-11-13T15:43:17+00:00"/>
    <meta property="og:title" content="Radny PiS miał prowadzić w stanie nietrzeźwości. &quot;Nie stosował się do poleceń, użyto gazu&quot;"/>
    <meta property="og:description" content="Radny PiS z Lubina na Dolnym Śląsku został zatrzymany przez policję w związku z podejrzeniem kierowania autem pod wpływem alkoholu. Rzeczniczka tamtejszej policji informuje, że mężczyzna nie stosow..."/>
  </head>
  <body>
    <article>
      <h1>Radny PiS miał prowadzić w stanie nietrzeźwości. "Nie stosował się do poleceń, użyto gazu"</h1>
      <address><time datetime="2019-11-13T15:43:17+00:00">13 Nov 2019, 15:43</time> by <a rel="author">ib/ks</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/1669396c-810c-40b3-aacc-e2c1edeb81e4-480p.mp4" autoplay="" loop=""/>
          <figcaption>Policja zatrzymała radnego z Lubina</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/61b1fb3f59e28c67f3925f3c79be81a1/0d7e277e-ef1f-4843-ac59-4485f5c2caec-480p.mp4"/>
          <figcaption>Nietrzeźwy sędzia spowodował kolizję i uciekł. Są...</figcaption>
        </figure>
        <figcaption>Mężczyźnie pobrano krew do badania<cite>Foto: tvn24 | Video: Google Earth</cite></figcaption>
      </slideshow>
      <h3>Radny PiS z Lubina na Dolnym Śląsku został zatrzymany przez policję w związku z podejrzeniem kierowania autem pod wpływem alkoholu. Rzeczniczka tamtejszej policji informuje, że mężczyzna nie stosował się do poleceń policjantów, dlatego ci użyli gazu.</h3>
      <p>W poniedziałek na terenie powiatu lubińskiego policja zatrzymała mężczyznę w związku z podejrzeniem, że prowadzi pojazd w stanie nietrzeźwości.</p>
      <p>- Mężczyzna odmówił poddania się badaniu na obecność alkoholu w organizmie, w związku z tym został przewieziony do szpitala w celu pobrania krwi do badania - informuje Sylwia Serafin, oficer prasowa lubińskiej policji.</p>
      <related>
        <a href="https://www.tvn24.pl/wroclaw,44/uslyszal-zarzut-wykluczyli-go-z-po-rezygnuje-z-kierowania-rada-miasta,958364.html"/>
      </related>
      <p>Rzeczniczka zaznacza, że mężczyzna nie stosował się do poleceń policjantów, dlatego funkcjonariusze "zmuszeni byli użyć środków przymusu bezpośredniego, w tym gazu".</p>
      <p>Policja czeka na wyniki badania krwi.</p>
      <h3>"Nie pamiętam podobnej sytuacji"</h3>
      <p>Przewodnicząca Rady Miasta Lubina Bogusława Potocka, reprezentująca klub radnych "Lubin 2006" potwierdziła, że zatrzymany to miejski radny Prawa i Sprawiedliwości.</p>
      <p>- Jestem zbulwersowana zachowaniem radnego. Przewodniczącą rady miasta jestem od wielu lat i nie pamiętam, żeby doszło wcześniej do podobnej sytuacji - powiedziała.<br/><br/>Szefowa klubu radnych PiS Patrycja Rozmus poinformowała, że radny złożył we wtorek rezygnację z członkostwa w klubie.</p>
      <p>- Kategorycznie potępiamy takie zachowania i nie ma na to naszej zgody. Jeżeli informacje przekazane przez media i policję potwierdzą się, to radny musi ponieść wszelkie prawne konsekwencje. Odcinamy się od takich zachowań, nie są one godne funkcji radnego - powiedziała.</p>
      <related>
        <h4>Dowiedz się więcej...</h4>
        <a href="https://www.tvn24.pl/wroclaw,44/uslyszal-zarzut-wykluczyli-go-z-po-rezygnuje-z-kierowania-rada-miasta,958364.html"/>
        <a href="https://www.tvn24.pl/wroclaw,44/bez-prawa-jazdy-usiadl-za-kierownica-prokuratura-chce-warunkowego-umorzenia-sprawy-doradcy-wojewody,949934.html"/>
      </related>
    </article>
  </body>
</html>