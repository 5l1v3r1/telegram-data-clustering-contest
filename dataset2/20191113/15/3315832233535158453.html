<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/32000f1308f51882/soc-pe-piata-transferurilor-dupa-pogba-juventus-ii-da-o-noua-lovitura-lui-manchester-united.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-13T15:40:03+00:00"/>
    <meta property="og:title" content="ŞOC pe piaţa transferurilor: După Pogba, Juventus îi dă o nouă lovitură lui Manchester United"/>
    <meta property="og:description" content="La fel ca în cazul lui Paul Pogba, Manchester United este foarte aproape de a pierde din nou un tănâr jucător de mare perspectivă în urma unei lupte cu Juventus."/>
  </head>
  <body>
    <article>
      <h1>ŞOC pe piaţa transferurilor: După Pogba, Juventus îi dă o nouă lovitură lui Manchester United</h1>
      <address><time datetime="2019-11-13T15:40:03+00:00">13 Nov 2019, 15:40</time> by <a rel="author">Jurnal.md</a></address>
      <p>
        <b>La fel ca în cazul lui Paul Pogba, Manchester United este foarte aproape de a pierde din nou un tănâr jucător de mare perspectivă în urma unei lupte cu Juventus.</b>
      </p>
      <p>Tahith Chong este unul dintre cei mai apreciaţi tineri jucători din academia lui Manchester United. Cu prezenţe constante în naţionalele de juniori ale Olandei, mijlocaşul dreapta a venit liber de contract, în vara lui 2016, pe Old Trafford, iar în acest sezon a prins patru meciuri pentru prima echipă a lui Manchester United.</p>
      <p>Evoluţiile bune ale lui Chong au fost văzute şi de scouterii lui Juventus, care l-au remarcat imediat pe mijlocaşul de 19 ani. Astfel, presa din Anglia scrie că puştiul îşi va încheia contractul cu Manchester United în iunie 2020, iar oferta primită din partea "diavolilor" nu s-a ridicat la nivelul aşteptărilor.</p>
      <p>În aceste condiţii, Juventus a profitat şi l-a convins pe Tahith Chong să semneze. Practic, "diavolii" se află în aceeaşi situaţie ca-n 2012, când l-au pierdut, liber de contract, pe Paul Pogba, pentru care, patru ani mai târziu, au plătit 105 milioane de euro.</p>
    </article>
  </body>
</html>