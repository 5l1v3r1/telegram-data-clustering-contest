<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/tromokratimenos-o-zaef-ekliparei-ton-gio-toy-soros-kai-ton-alvano-prothypoyrgo-mystiki-synantisi-stin-ochrida/"/>
    <meta property="og:site_name" content="europost.gr"/>
    <meta property="article:published_time" content="2019-11-13T15:55:46+00:00"/>
    <meta property="og:title" content="Τρομοκρατημένος ο Ζάεφ εκλιπαρεί τον γιό του Σόρος και τον Αλβανό Πρωθυπουργό! Μυστική συνάντηση στην Οχρίδα!"/>
    <meta property="og:description" content="Τρομοκρατημένος ότι θα χάσει τις πρόωρες βουλευτικές εκλογές, που έχουν προκηρυχθεί στα Σκόπια για τις 12 Απριλίου του 2020, ο Ζόραν Ζάεφ εκλιπαρεί τον γνωστό μεγαλοεπιχειρηματία Τζορτζ Σόρος, αλλά και τον Αλβανό Πρωθυπουργό για βοήθεια"/>
  </head>
  <body>
    <article>
      <h1>Τρομοκρατημένος ο Ζάεφ εκλιπαρεί τον γιό του Σόρος και τον Αλβανό Πρωθυπουργό! Μυστική συνάντηση στην Οχρίδα!</h1>
      <address>
        <time datetime="2019-11-13T15:55:46+00:00">13 Nov 2019, 15:55</time>
      </address>
      <p>Τρομοκρατημένος ότι θα χάσει τις πρόωρες βουλευτικές εκλογές, που έχουν προκηρυχθεί στα Σκόπια για τις 12 Απριλίου του 2020, ο Ζόραν Ζάεφ εκλιπαρεί τον γνωστό μεγαλοεπιχειρηματία Τζορτζ Σόρος, αλλά και τον Αλβανό Πρωθυπουργό για βοήθεια πάσης φύσεως και συμπαράσταση.</p>
      <p>Σύμφωνα με δημοσίευμα του Σκοπιανού ιστοτόπου Ρεπούμπλικα που πρόσκειται στην αντιπολίτευση, ο Ζόραν Ζάεφ συναντήθηκε μυστικά σε ξενοδοχείο της πόλης Οχρίδα, με τον Πρωθυπουργό της Αλβανίας Έντι Ράμα και τον γιό του υπέργηρου πια μεγαλοεπιχειρηματία Τζορτζ Σόρος, Αλεξάντερ.</p>
      <p>Η συνάντηση διέρρευσε όταν κάποιο «βαθύ λαρύγγι» κάρφωσε στην αντιπολίτευση των Σκοπίων ότι προσγειώθηκε εκτάκτως στο αεροδρόμιο της πόλης το ιδιωτικό λίαρ τζετ του υιού Σόρος, απ’ όπου ο ίδιος οδηγήθηκε με ισχυρή αστυνομική συνοδεία σε πολυτελές, αλλά απόμερο ξενοδοχείο της περιοχής, δίπλα στη λίμνη που βρίσκεται κοντά στην πόλη.</p>
      <p>Ο Ζάεφ ζήτησε από την πλευρά Σόρος να του εξασφαλίσει άφθονο χρήμα και μεγάλη στήριξη στα τοπικά και διεθνή μίντια, καθώς και στα Ευρωπαϊκά και Αμερικανικά κέντρα λήψης αποφάσεων. Από τον Ράμα ζητήθηκε να μεσολαβήσει στα Αλβανικά κόμματα των Σκοπίων και ιδιαιτέρως στους ηγέτες των Αλβανών Αλί Αχμέτι (DUI) και Zινεντίν Σέλλα (Συμμαχία για τους Αλβανούς) για να υπάρξει συνεργασία με το κόμμα του Ζάεφ (Σοσιαλδημοκρατική Ένωση Σκοπίων). Να σημειωθεί ότι ο Ζάεφ χρησιμοποιεί τον υιό Σόρος ως ισχυρό μοχλό πίεσης και του Αλβανού Πρωθυπουργού, ο οποίος υπήρξε υπότροφος του Ιδρύματος Σόρος και δεν έκρυψε ποτέ τις πολύ στενές σχέσεις του με τη συγκεκριμένη οικογένεια.</p>
      <p>Προς το παρόν πάντως, οι προσπάθειες του Ράμα δεν φαίνεται να αποδίδουν, γιατί το Αλβανικό κόμμα DUI, που είναι το μεγαλύτερο στον Αλβανικό πληθυσμό των Σκοπίων, έχει αρνηθεί να προχωρήσει σε προεκλογικό συνασπισμό με την Σοσιαλδημοκρατική Ένωση του Ζόραν Ζάεφ.</p>
    </article>
  </body>
</html>