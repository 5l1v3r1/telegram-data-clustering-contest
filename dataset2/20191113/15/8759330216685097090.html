<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903629/toeters-bellen-en-een-stuk-kaart-club-brugge-mag-verjaardagskaarsjes-uitblazen.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T15:55:00+00:00"/>
    <meta property="og:title" content="Toeters, bellen en een stuk kaart: Club Brugge mag verjaardagskaarsjes uitblazen"/>
    <meta property="og:description" content="Het is een heuglijke dag voor al wie Club Brugge een warm hart toedraagt. Op 13 november viert Blauw-Zwart immers traditiegetrouw haar ... verjaardag. Deze woensdag mag Club liefst 128 kaarsjes uitblazen."/>
  </head>
  <body>
    <article>
      <h1>Toeters, bellen en een stuk kaart: Club Brugge mag verjaardagskaarsjes uitblazen</h1>
      <address>
        <time datetime="2019-11-13T15:55:00+00:00">13 Nov 2019, 15:55</time>
      </address>
      <p>
        <b>Het is een heuglijke dag voor al wie Club Brugge een warm hart toedraagt. Op 13 november viert Blauw-Zwart immers traditiegetrouw haar ... verjaardag. Deze woensdag mag Club liefst 128 kaarsjes uitblazen.</b>
      </p>
      <p>Exact 128 jaar geleden, in 1891 dus, viel de geboorte van Club Brugge. Dat zijn de West-Vlamingen niet vergeten, zo blijkt uit een post op Twitter. Via het sociale medium roept Club haar supporters op om twee herinneringen te delen: de allereerste en de beste die ze hebben aan hun favoriete club.</p>
      <figure>
        <iframe data-src="https://twitter.com/ClubBrugge/status/1194510455739305984?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ondanks de respectabele leeftijd gaat het Club momenteel nog steeds voor de wind. In de Jupiler Pro League prijkt <i>Blauw-Zwart </i>momenteel helemaal bovenaan de rangschikking, <a href="https://www.voetbalprimeur.be/competities/jupiler-pro-league?utm_source=doorlink&amp;utm_medium=doorlink&amp;utm_campaign=%2F">met vijf punten voorsprong op eerste achtervolger en rivaal KAA Gent</a>. Ook in de Croky Cup en de Champions League presteerde Club goed de voorbije maanden.</p>
      <p>Mogelijk kunnen de Bruggelingen volgend jaar dus weer wat zilverwerk toevoegen aan de prijzenkast. Die is in die 128 jaar al aardig gevuld. Zo veroverde Club vijftien keer de landstitel en elf keer de beker. Tussendoor pakte het ook nog eens vijftien keer de Belgische Supercup. Overigens is Club de op twee na oudste voetbalclub van het land. Royal Antwerp FC, opgericht in 1880, draagt het stamnummer één.</p>
      <aside>Lees meer<br/><a href="https://www.voetbalprimeur.be/nieuws/903607/club-brugge-kan-rust-gebruiken-maar-zwaait-twaalf-internationals-uit.html?itm_source=www.voetbalprimeur.be&amp;itm_medium=highlighted-content">Club Brugge kan rust gebruiken, maar zwaait twaalf internationals uit<br/></a><a href="https://www.voetbalprimeur.be/nieuws/903593/-blessureleed-bij-galatasaray-kan-club-brugge-helpen-in-zaak-diagne-.html?itm_source=www.voetbalprimeur.be&amp;itm_medium=highlighted-content"> 'Blessureleed bij Galatasaray kan Club Brugge helpen in zaak Diagne'</a></aside>
    </article>
  </body>
</html>