<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547070.html/%D8%B2%D9%86%D8%AF%D8%A7%D9%86%DB%8C-%D9%85%D8%AD%DA%A9%D9%88%D9%85-%D8%A8%D9%87-%D8%AD%D8%A8%D8%B3-%D9%88-%D8%B4%D9%84%D8%A7%D9%82-%D8%AA%D8%B9%D8%B2%DB%8C%D8%B1%DB%8C-%D8%A2%D8%B2%D8%A7%D8%AF-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T15:58:00+00:00"/>
    <meta property="og:title" content="زندانی محکوم به حبس و شلاق تعزیری آزاد شد"/>
    <meta property="og:description" content="رئیس دادگستری شهرستان سرخس گفت: یک مجرم که چندی قبل به اتهام نشر اکاذیب مورد تعقیب قرار گرفته بود، پس از ابراز پشیمانی، با وساطت بزرگان و ریش‌سفیدان از زندان سرخس آزاد و به آغوش خانواده بازگشت."/>
  </head>
  <body>
    <article>
      <h1>زندانی محکوم به حبس و شلاق تعزیری آزاد شد</h1>
      <h2>با وساطت بزرگان و ریش‌سفیدان سرخس؛</h2>
      <address>
        <time datetime="2019-11-13T15:58:00+00:00">13 Nov 2019, 15:58</time>
      </address>
      <p>رئیس دادگستری شهرستان سرخس گفت: یک مجرم که چندی قبل به اتهام نشر اکاذیب مورد تعقیب قرار گرفته بود، پس از ابراز پشیمانی، با وساطت بزرگان و ریش‌سفیدان از زندان سرخس آزاد و به آغوش خانواده بازگشت.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حجت‌الاسلام محمد نجف‌زاده در گفت‌وگو با <a href="http://sobhtoos.ir/">صبح توس</a>؛ با اشاره به آزادی مجرمی که اظهار ندامت کرده است، گفت: مجرمی که چندی قبل به اتهام نشر اکاذیب مورد تعقیب قرار گرفته بود، پس از ابراز پشیمانی و پیگیری بزرگان و ریش‌سفیدان آزاد شد.</p>
      <p>رئیس دادگستری شهرستان سرخس افزود: این فرد که به سه سال حبس و تحمل 74 ضربه شلاق تعزیری محکوم شده بود، با پیگیری امام‌جمعه شهرستان، دادستان عمومی و انقلاب سرخس و جمعی از بزرگان و ریش‌سفیدان و ابراز ندامت و پشیمانی از کرده‌ی خود از زندان آزاد شد.</p>
      <p>وی خاطرنشان کرد: همان‌طور که در گذشته بزرگان و ریش‌سفیدان در حل بسیاری از مشکلات و نیز حل‌وفصل خصومت‌ها در پرونده‌های قضایی نقش بسزایی داشتند، این بار نیز با وساطت این بزرگان و اخذ رضایت شاکیان، شخص مجرم از زندان آزاد و به آغوش گرم خانواده بازگشت.</p>
      <p>حجت‌الاسلام نجف‌زاده در پایان بیان کرد: امیدواریم این سنت حسنه و این احساس مسئولیت و نقش بزرگان و ریش‌سفیدان شهرستان در حل مشکلات همچنان ادامه داشته باشد.</p>
      <p>انتهای پیام/</p>
    </article>
  </body>
</html>