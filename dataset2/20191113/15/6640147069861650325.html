<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/arena-colossei-al-via-il-kickstarter-del-gioco-dei-gladiatori/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-13T15:38:00+00:00"/>
    <meta property="og:title" content="Arena Colossei al via il Kickstarter del gioco dei gladiatori"/>
    <meta property="og:description" content="È online la campagna Kickstarter per finanziare Arena Colossei, gioco di combattimenti gladiatori all'interno del Colosseo."/>
  </head>
  <body>
    <article>
      <h1>Arena Colossei al via il Kickstarter del gioco dei gladiatori</h1>
      <address><time datetime="2019-11-13T15:38:00+00:00">13 Nov 2019, 15:38</time> by <a rel="author">Mabelle Sasso</a></address>
      <p>È attiva la campagna di crowdfunding di <b>Arena Colossei</b>, gioco da tavolo di <b>Orco Nero Games</b> e <b>Cobblepot Games</b>, che farà rivivere al tavolo di gioco gli epici scontri tra <b>gladiatori</b>.<br/>Ideato da <b>Aldo</b>, <b>Fabio</b> e <b>Giada Ghetti</b>, famiglia di appassionati di board game e storia, che hanno deciso di condensare queste loro passioni in una nuova esperienza ludica attraverso il gioco da tavolo.</p>
      <figure>
        <img src="https://www.tomshw.it/images/images/2019/11/arena-colossei-62687.jpg"/>
      </figure>
      <p>Arena Colossei sarà un gioco di combattimenti con miniature per <b>2 o più giocatori</b>, ambientato all’interno del Colosseo, la più grande arena dell’antica Roma.<br/>Prima di cominciare il combattimento ogni giocatore sceglierà un personaggio, i cui punteggi andranno riportati su un’apposita plancia di gioco. Si proseguirà impostando la propria strategia di combattimento pescando delle <b>carte movimento</b> che, come è facile intuire, serviranno per spostare la miniatura sul campo di battaglia e cercare di <b>ingaggiare</b>, o fuggire, dall’avversario.<br/>La <b>fase di combattimento</b> sarà risolta confrontando delle tessere speciali, attacco o difesa, che indicheranno il tipo di attacco e la relativa risposta dell’avversario: confrontandole sarà possibile risolvere lo scontro. Il gioco proseguirà in questo modo fino a che non ci sarà un vincitore.</p>
      <figure>
        <img src="https://www.tomshw.it/images/images/2019/11/arena-colossei-62689.jpg"/>
      </figure>
      <p>La campagna crowdfunding è ospitata dalla piattaforma Kickstarter e vedrà la cifra di <b>78.000 euro</b> come principale obiettivo di campagna.<br/>Chi desiderasse sostenere questo progetto potrà farlo scegliendo tra <b>3 pledge</b> che daranno diritto oltre ad una copia del gioco base (Ludi Gladiatorii – 72 euro), l’espansione Familia Gladiatoria (Familia Gladiatoria – 117 euro) e il pledge finale (All In – 222 euro) che aggiungerà anche tutti gli stretch goal che saranno sbloccati durante la campagna.</p>
      <figure>
        <img src="https://www.tomshw.it/images/images/2019/11/arena-colossei-62688.jpg"/>
      </figure>
      <p>La scatola base di Arena Colossei conterrà il regolamento del gioco, il tabellone del Colosseo, 4 schede personaggio e le relative miniature, 4 basette, 4 plance di gioco, 28 segnalini, 48 carte movimento, 2 indicatori, 1 dado, 33 tessere combattimento, 36 token danno, un sacchetto e 6 indicatori di status. L’espansione Ludi Gladiatorii incrementerà invece il numero totale di giocatori fino a 6.<br/>Se la campagna dovesse superare il suo primo obiettivo saranno previsti anche <b>numerosi stretch goal</b>, che arricchiranno con miniature e componenti extra e un’ulteriore espansione, in cui sarà possibile ricreare i combattimenti contro gli animali.</p>
      <p>La campagna Kickstarter di Arena Colossei terminerà il <b>3 dicembre 2019</b>; per sostenerla e per eventuali informazioni potete visitare la <a href="https://www.kickstarter.com/projects/orconero/arena-colossei">pagina ufficiale della campagna a cliccando qui.</a></p>
      <blockquote>Al nostro segnale scatenate l’inferno. Trovate il Blu-ray de Il Gladiatore in vendita su Amazon a <a href="https://toms.it/1gZq8">questo link</a>.</blockquote>
    </article>
  </body>
</html>