<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ambiente/roma-strane-incongruenze-cartelli-stop-diesel-su-autobus-euro-3.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-13T15:02:26+00:00"/>
    <meta property="og:title" content="Roma, strane incongruenze: cartelli ‘stop diesel’ su autobus Euro 3"/>
    <meta property="og:description" content="“Il 1 novembre si è avviata nella Capitale la prima giornata con lo Stop  delle automobili Euro 3, mentre i mezzi pubblici – avevamo denunciato immediatamente come Ecoitaliasolidale – peraltro fortemente inquinanti proseguono a poter circolare grazie ad una deroga nell’Ordinanza della Sindaca Raggi. Secondo noi la difesa dell’ambiente non dovrebbe avere deroghe affrontando  un tema fondamentale quale  la qualità della […]"/>
  </head>
  <body>
    <article>
      <h1>Roma, strane incongruenze: cartelli ‘stop diesel’ su autobus Euro 3</h1>
      <address><time datetime="2019-11-13T15:02:26+00:00">13 Nov 2019, 15:02</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/STOPDIESEL-Roma.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>“Il 1 novembre si è avviata nella Capitale la prima giornata con lo Stop  delle automobili Euro 3, mentre i mezzi pubblici – avevamo denunciato immediatamente come Ecoitaliasolidale – peraltro fortemente inquinanti proseguono a poter circolare grazie ad una deroga nell’Ordinanza della Sindaca Raggi. Secondo noi la difesa dell’ambiente non dovrebbe avere deroghe affrontando  un tema fondamentale quale  la qualità della vita e la salute dei cittadini.<br/>Non solo,  circolano pubblicità del Comune che raffigurano il Colosseo fra nubi di smog con la scritta STOP DIESEL-ARIA PULITA PER ROMA Dal 1 novembre 2019 fuori dalla ZTL Anello Ferroviario i Diesel Euro 3 proprio sui mezzi pubblici dell’Atac che sono Euro3”.</p>
      <p>E’ il commento  di Piergiorgio Benvenuti e Sergio Urbano, rispettivamente Presidente Nazionale e Dirigente Nazionale del Movimento Ecologista Ecoitaliasolidale.</p>
      <p>“Da tempo stiamo sostenendo che la qualità dell’aria nella Capitale, al pari della gestione dei rifiuti e la manutenzione delle aree verdi è pessima, con un danno enorme sia di carattere ambientale che per la salute dei residenti e di chi vive e frequenta la città. Roma per la prima volta risulta fra le peggiori città italiane, ed esattamente al quarto posto fra i capoluoghi, con le maggiori concentrazioni di No2.<br/>Non va troppo meglio per le polveri sottili, mentre per la presenza dell’Ozono (O3) solo Frosinone nel Lazio riesce a fare peggio”.</p>
      <p>“Contestiamo però   l’Ordinanza firmata dalla Sindaca  Raggi, n. 204/2019 e n. 205/2019  per le incongruenze e sulla incapacità di affrontare in modo coerente  il tema inquinamento”.</p>
      <p>“Il provvedimento infatti colpisce fortemente le famiglie a minor reddito che si vedono costrette a sostituire la propria autovettura Euro 3, anche se aiutati da rottamazioni e forme di sgravio fiscale”.</p>
      <p>“Peraltro, secondo l’Ordinanza della Raggi sono  esentati dal provvedimento migliaia di veicoli, da quelli delle Forze dell’Ordine, i mezzi di soccorso anche stradale e il pronto intervento per acqua, luce, gas, telefono, quindi tutti i mezzi della Polizia Municipale,  i<br/>mezzi Ama, quelli del Comune che si occupano della  gestione  del verde,  quelli della Protezione civile e del decoro urbano, ma anche i veicoli con targa C.D., quelli dello Stato Città del Vaticano. e C.V, ed i veicoli adibiti al trasporto collettivo pubblico. E qui arriviamo<br/>anche al punto -proseguono  Benvenuti e Urbano- mentre si chiede il massimo rigore già da oggi per i comuni cittadini, i mezzi pubblici non sono adeguati al provvedimento per limitare l’inquinamento”.</p>
      <p>“Nel mese di Settembre 2019, risulta che su 1663 bus ATAC circolanti ben 685 erano Diesel Euro3 (41,3%), e un ulteriore bus era addirittura Diesel Euro2. Fino ai mesi precedenti le vetture Euro3 di ATAC in circolazione erano circa il 50%. “Pertanto  siamo fermamente d’accordo nel dare al tema della difesa dell’ambiente massima priorità e siamo convinti che si debbano trovare soluzioni per eliminare ogni fonte di<br/>inquinamento  – concludono Benvenuti e Urbano –  ma non è possibile colpire  solamente i cittadini, quando il pubblico, chi in effetti dovrebbe dare l’esempio, viene deliberatamente esonerato dal provvedimento. Anzi il provvedimento viene pubblicizzato, pensate un<br/>pò, proprio sui mezzi inquinanti Euro 3 che vengono salvati da una proroga del Comune. Oltre il danno anche la beffa”.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/ambiente/roma-strane-incongruenze-cartelli-stop-diesel-su-autobus-euro-3.html"/>
        <a href="https://www.ilcorrieredellacitta.com/news/politica/pomezia-riposino-dei-bimbi-dellasilo-prosegue-la-polemica.html"/>
        <a href="https://www.ilcorrieredellacitta.com/ostia-cronaca/ostia-aggressione-a-daniele-piervincenzi-il-procuratore-generale-chiede-6-anni-per-roberto-spada.html"/>
        <a href="https://www.ilcorrieredellacitta.com/colleferro-valmontone-palestrina-velletri/i-comuni-dei-monti-prenestini-fanno-squadra-contro-l-usura-ecco-il-progetto.html"/>
        <a href="https://www.ilcorrieredellacitta.com/news/maltempo-a-latina-e-provincia-tanti-interventi-dei-vigili-del-fuoco-paura-a-terracina-per-il-crollo-di-un-albero.html"/>
        <a href="https://www.ilcorrieredellacitta.com/news/guidonia-investono-una-persona-e-scappano-automobilista-si-ferma-a-prestare-soccorso.html"/>
      </related>
    </article>
  </body>
</html>