<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204414-veneciya-strazhdae-vid-rekordnoyi-za-23-roki-poveni"/>
    <meta property="og:site_name" content="Mind UA"/>
    <meta property="article:published_time" content="2019-11-13T15:52:00+00:00"/>
    <meta property="og:title" content="Венеція страждає від рекордної за 23 роки повені"/>
    <meta property="og:description" content="У ніч на середу рівень води у місті досяг позначки в 187 сантиметрів над рівнем моря, що є рекордним показником за більш ніж два десятиліття"/>
  </head>
  <body>
    <article>
      <h1>Венеція страждає від рекордної за 23 роки повені</h1>
      <h2>У ніч на середу рівень води у місті досяг позначки в 187 сантиметрів над рівнем моря, що є рекордним показником за більш ніж два десятиліття</h2>
      <address>
        <time datetime="2019-11-13T15:52:00+00:00">13 Nov 2019, 15:52</time>
      </address>
      <p>Венеція переживає рекордну повінь. У ніч на середу рівень води у місті досяг позначки в 187 сантиметрів над рівнем моря, що є рекордним показником за більш ніж два десятиліття. Лише 1996 року було зафіксовано вищий показник – 194 сантиметри. Про це пише <a href="https://www.dw.com/uk/%D0%B2%D0%B5%D0%BD%D0%B5%D1%86%D1%96%D1%8F-%D0%BF%D0%BE%D1%82%D0%B5%D1%80%D0%BF%D0%B0%D1%94-%D0%B2%D1%96%D0%B4-%D1%80%D0%B5%D0%BA%D0%BE%D1%80%D0%B4%D0%BD%D0%BE%D1%97-%D0%B7%D0%B0-%D0%BE%D1%81%D1%82%D0%B0%D0%BD%D0%BD%D1%96-23-%D1%80%D0%BE%D0%BA%D0%B8-%D0%BF%D0%BE%D0%B2%D0%B5%D0%BD%D1%96/a-51220454">DW</a>.</p>
      <p>Мерія міста оголосила режим надзвичайного стану.</p>
      <p>Мер Венеції Луїджі Бруньяно звинуватив кліматичні зміни у нинішній повені, про що він сказав у своєму відеозверненні, оприлюдненому в соціальній мережі Twitter.</p>
      <p>Ми закликаємо уряд допомогти нам, адже витрати (на подолання наслідків природного лиха – ред.) будуть значними», – сказав очільник міст.</p>
      <p> Для подолання природного лиха влада задіяла всі можливі сили й засоби. У туристичній метрополії через небезпечно високий рівень води не працюють школи та дитсадочки.</p>
      <p>Зранку 13 листопада рівень води дещо знизився, про що повідомив Бруньяно. Вже зараз італійські ЗМІ повідомляють про значні пошкодження багатьох будівель, у тому числі й історичних споруд.</p>
      <p>Водночас синоптики не прогнозують жодного покращення – на 13 листопада очікуються рясні опади по всій Італії.</p>
      <p>Останнім часом періодичний підйом рівня води в морі дедалі частіше призводить до повеней у Венеції, нагадує видання.</p>
      <related>
        <h4>Також читайте</h4>
        <a href="https://mind.ua/news/20204159-terakt-pid-kievom-zmi-povidomili-na-kogo-bulo-skoeno-zamah"/>
        <a href="https://mind.ua/news/20204101-v-meksici-9-gromadyan-ssha-z-yakih-6-ditej-zastreleno-u-vijni-mizh-narkokartelyami"/>
        <a href="https://mind.ua/news/20204077-stanciyi-majdan-nezalezhnosti-ta-palac-sportu-pracyuyut-u-zvichajnomu-rezhimi-onovleno"/>
      </related>
    </article>
  </body>
</html>