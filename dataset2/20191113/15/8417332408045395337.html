<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/meninger/ordetfritt/2019/11/13/Jeg-er-fly-forbainna-over-forsida-20381428.ece"/>
    <meta property="og:site_name" content="adressa.no"/>
    <meta property="article:published_time" content="2019-11-13T15:50:09+00:00"/>
    <meta property="og:title" content="Jeg er fly forbainna over forsida!"/>
    <meta property="og:description" content="Det er ikke greit for unge jenter å selge kroppen sin for penger. Heller ikke at Adresseavisen slår det opp på forsiden."/>
  </head>
  <body>
    <article>
      <h1>Jeg er fly forbainna over forsida!</h1>
      <h2>Debatt</h2>
      <address><time datetime="2019-11-13T15:50:09+00:00">13 Nov 2019, 15:50</time> by <a rel="author">Eva Borgen engstelig bestemor</a></address>
      <p>Det er ikke greit for unge jenter å selge kroppen sin for penger. Heller ikke at Adresseavisen slår det opp på forsiden.</p>
      <aside><a href="https://www.adressa.no/meninger/ordetfritt/2019/11/13/javascript:void(0);">Del denne artikkelen på Facebook</a> <a href="https://www.adressa.no/meninger/ordetfritt/2019/11/13/javascript:void(0);">Del denne artikkelen på Twitter</a> <a href="https://www.adressa.no/meninger/ordetfritt/2019/11/13/javascript:void(0);">Del denne artikkelen på e-post</a></aside>
      <p><b>Hva slags forside </b><a href="https://www.adressa.no/pluss/nyheter/2019/11/11/NTNU-studenten-Lene-selger-nakenbilder-som-deltidsjobb-20248203.ece">serverer Adressa leserne</a> sine til morgenkaffen 12. november? At studenter velger å selge nakenbilder av kroppen sin, er ille nok. At Adressa gir disse spalteplass over flere helsider, opprører meg. I hvilken retning vil vi at samfunnet vårt skal utvikle seg?</p>
      <p>
        <a href="https://www.adressa.no/pluss/nyheter/2019/11/05/Slik-snakker-du-med-ungdommen-om-nakenbilder-20246412.ece">
          <b>LES OGSÅ: Slik snakker ungdommen om nakenbilder</b>
        </a>
      </p>
      <p>Hva slags signaler sender avisa til vår oppvoksende slekt? Helt greit for unge jenter å vise bilder av kroppen sin for penger! Disse jentene presenteres som søte, sporty og reflekterte. Dette handler ikke om juridiske spissfindigheter og aldersgrenser. Dette handler om hvilke etiske retningslinjer og holdninger vi vil at samfunnet vårt skal være tuftet på.</p>
      <figure>
        <img src="https://www.adressa.no/incoming/article20384932.ece/vgk13a/BINARY/w980/borgen.jpg"/>
        <figcaption>Eva Borgen  Foto: Privat</figcaption>
      </figure>
      <p><b>Dårlig psykisk helse</b> blant ungdom, samt kroppspress blant dagens unge, fyller nyhetsbildet i økende grad. Disse studentene sier: «Du må ha ben i nesa og tørre å stå for det du gjør». Det vil si å selge nakenbilder!</p>
      <p>Hva hjelper det med ben i nesen om du mangler ryggrad! Et inkluderende samfunn som i stor grad er ivaretakende ovenfor hverandre, får vi ikke kjøpt for penger. Hva med å bidra til et bærekraftig samfunn. Det er ikke likegyldig hvilke valg vi gjør.</p>
      <p>
        <b>LES FØRSTE SAK I SERIEN: </b>
        <b>
          <a href="https://www.adressa.no/pluss/nyheter/2019/10/31/%C2%ABSend-nudes%C2%BB-20213494.ece">Nesten hver dag Nora (13) kom hjem fra skolen, gikk hun på rommet sitt, tok av seg klærne og sendte et nakenbilde</a>
        </b>
      </p>
      <p>Er vi på full fart mot et samfunn som har penger som eneste verdibegrep? Et samfunn hvor vi selger bestemor bare det gir nok penger i kassa?</p>
      <p>
        <i>Red.anm.: I dette debattinnlegget har vi strøket en setning om at salg av nakenbilder strider mot vernepleieres etiske retningslinjer. Setningen er strøket i påvente av at vi skal sjekke faktagrunnlag.</i>
      </p>
      <p>
        <b>Følg <a href="https://www.facebook.com/Adressameninger/">Adresseavisen Meninger på Facebook</a> og Adresseavisen på <a href="https://www.facebook.com/adressa.no?fref=ts">Facebook,</a> <a href="https://www.instagram.com/adresseavisen/">Instagram</a> og <a href="https://twitter.com/adresseavisen">Twitter</a></b>
      </p>
    </article>
  </body>
</html>