<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903625/verhoudingen-gerespecteerd-cercle-legt-de-duimen-in-oefenpot-tegen-zulte-waregem.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T15:20:00+00:00"/>
    <meta property="og:title" content="Zelfde pijnpunten komen bloot te liggen bij Cercle, Zulte Waregem wint oefenmatch"/>
    <meta property="og:description" content="Cercle Brugge en Zulte Waregem hebben van het komende competitieloze weekend geprofiteerd om een oefenwedstrijd te organiseren. In een West-Vlaamse streekderby trok Zulte Waregem uiteindelijk aan het langste einde: 3-2."/>
  </head>
  <body>
    <article>
      <h1>Zelfde pijnpunten komen bloot te liggen bij Cercle, Zulte Waregem wint oefenmatch</h1>
      <address>
        <time datetime="2019-11-13T15:20:00+00:00">13 Nov 2019, 15:20</time>
      </address>
      <p>
        <b>Cercle Brugge en Zulte Waregem hebben van het komende competitieloze weekend geprofiteerd om een oefenwedstrijd te organiseren. In een West-Vlaamse streekderby trok Zulte Waregem uiteindelijk aan het langste einde: 3-2.</b>
      </p>
      <p>Beide experimentele elftallen begonnen complexloos aan het duel, al waren de beste mogelijkheden voor <i>Essevee</i>, dat ook op voorsprong kwam. Eén tegen één miste De Smet nog wel, maar even later schoot Walsh hard raak. Zulte Waregem ging door op haar elan. Oberlin en De Smet wisten echter niet af te werken. Vlak voor rust werd het dan toch 2-0 na een knappe actie van Zarandia.</p>
      <aside>Lees meer<br/><a href="https://www.voetbalprimeur.be/nieuws/903474/officieel-oud-heverlee-leuven-profiteert-van-vertrek-bij-cercle-brugge.html?itm_source=www.voetbalprimeur.be&amp;itm_medium=highlighted-content">OFFICIEEL: Oud-Heverlee Leuven profiteert van vertrek bij Cercle Brugge</a></aside>
      <p>Na de pauze werd er verder geroteerd, maar dat had geen impact op de doelpuntenproductie. Cercle begon fris en fruitig en dat wierp meteen haar vruchten af: De Belder bediende Saadi voor 2-1. De <i>Vereniging </i>drukte door en dan valt het doelpunt soms aan de overkant. Opnieuw was Zarandia de boosdoener. In de slotfase kon jongeling Swennen wel nog de aansluitingstreffer maken, maar verder kwam Cercle niet meer.</p>
      <figure>
        <iframe data-src="https://twitter.com/cercleofficial/status/1194613424304672769?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Beide ploegen hebben de komende weken enkele cruciale duels voor de boeg. Terwijl Cercle dringend meer punten moet pakken om de degradatie te ontlopen, doet Zulte Waregem volop mee voor Play-Off 1. Het eerstvolgende duel voor de jongens van Francky Dury is er één met concurrent KV Mechelen.</p>
      <aside>Lees meer<br/><a href="https://www.voetbalprimeur.be/nieuws/903049/hln-over-schoon-volk-bij-zulte-anderlecht-ajax-en-feyenoord-scouts-aanwezig-.html?itm_source=www.voetbalprimeur.be&amp;itm_medium=highlighted-content">'Schoon volk' bij Zulte-Anderlecht: 'Scouts verschillende topclubs aanwezig'</a></aside>
    </article>
  </body>
</html>