<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/13/zaareshtovanyj-u-krymu-aktyvist-pryhodko-z-sizo-zvernuvsya-do-zelenskogo/"/>
    <meta property="og:site_name" content="Рубрика"/>
    <meta property="article:published_time" content="2019-11-13T15:46:58+00:00"/>
    <meta property="og:title" content="Заарештований у Криму активіст Приходько з СІЗО звернувся до Зеленського"/>
    <meta property="og:description" content="Заарештований у Криму за звинуваченням у підготовці теракту український активіст Олег Приходько звернувся з СІЗО до українського народу та президента Володимира Зеленського. “Я вже бачу, що нас, політв’язнів, підтримує наша рідна країна. За це я ще більше пишаюся нашою нацією. З великою повагою звертаюся до нашого президента Володимира Зеленського. На вас дивляться всі політв’язні Криму. […]"/>
  </head>
  <body>
    <article>
      <h1>Заарештований у Криму активіст Приходько з СІЗО звернувся до Зеленського</h1>
      <address><time datetime="2019-11-13T15:46:58+00:00">13 Nov 2019, 15:46</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/10/pryhodko-1-860x580-c-1.jpg"/>
      </figure>
      <p>
        <b>
          <b>Заарештований у Криму за звинуваченням у підготовці теракту український активіст Олег Приходько звернувся з СІЗО до українського народу та президента Володимира Зеленського.</b>
        </b>
      </p>
      <p>“Я вже бачу, що нас, політв’язнів, підтримує наша рідна країна. За це я ще більше пишаюся нашою нацією. З великою повагою звертаюся до нашого президента Володимира Зеленського. На вас дивляться всі політв’язні Криму. Наші страждання не повинні бути марними, тому на коліна – тільки перед Богом! Не повинна наша нація перетворитися на продажних манкуртів”, – йдеться в заяві, текст якої має в своєму розпорядженні<a href="https://ukr.lb.ua/news/2019/11/13/442161_zaareshtovaniy_krimu_aktivist.html"> LB.ua.</a></p>
      <p>У своєму листі Приходько зазначив, що його звинувачують у тероризмі за те, що він захищав честь і гідність українського прапора.</p>
      <p>“Брати і сестри! Мене звинувачують у тероризмі. За те, що я захищав в окупованому Криму честь і гідність нашого українського прапора! Ми не перші й не останні, хто продовжує боротьбу за існування нашої ідентичності, нашої нації. Від Запорізької Січі до Карпат, наші батьки воювали за своє існування. Дух Степана Бандери в наших серцях!”, – йдеться у зверненні.</p>
      <p>Нагадаємо, <a href="https://rubryka.com/2019/10/28/v-krymu-zaareshtovanogo-aktyvista-pryhodka-zvynuvachuyut-u-pidgotovtsi-teraktu/">в Криму заарештованого активіста Приходька звинувачують у підготовці теракту.</a></p>
      <p>Раніше повідомлялося, що <a href="https://rubryka.com/2019/10/11/zatrymanogo-v-krymu-aktyvista-vidpravyly-u-sizo/">затриманого в Криму активіста відправили у СІЗО.</a></p>
    </article>
  </body>
</html>