<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1990266/%E2%80%8Bt%C3%BCrkiye-almanya-ve-hollanda-dea%C5%9F-%C3%BCyesi-vatanda%C5%9Flar%C4%B1n%C4%B1-almacaklar"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-13T15:00:00+00:00"/>
    <meta property="og:title" content="​Türkiye: Almanya ve Hollanda, DEAŞ üyesi vatandaşlarını almacaklar"/>
    <meta property="og:description" content="içişleri Bakanı Süleyman Soylu,  Almanya ve Hollanda’nın kendi ülkelerine mensup DEAŞ’lı teröristleri, aileleri ve çocuklarıyla alacaklarını söyledi. Türkiye dün biri Alman biri de ABD’li olan iki DEAŞ üyesini sınır dışı ettiğini duyurdu. Reuters hab"/>
  </head>
  <body>
    <article>
      <h1>​Türkiye: Almanya ve Hollanda, DEAŞ üyesi vatandaşlarını almacaklar</h1>
      <address>
        <time datetime="2019-11-13T15:00:00+00:00">13 Nov 2019, 15:00</time>
      </address>
      <p>içişleri Bakanı Süleyman Soylu,  Almanya ve Hollanda’nın kendi ülkelerine mensup DEAŞ’lı teröristleri, aileleri ve çocuklarıyla alacaklarını söyledi.<br/><br/>Türkiye dün biri Alman biri de ABD’li olan iki DEAŞ üyesini sınır dışı ettiğini duyurdu. Reuters haber ajansına göre önümüzdeki günlerde 23 DEAŞ üyesinin daha sınır dışı edilecek.<br/><br/>Türkiye'nin Suriye’nin kuzeyinde Suriye Demokratik Güçleri'ne (SDG) yönelik gerçekleştirdiği askeri operasyonun ardından 287 DEAŞ’lı yakalandı.<br/><br/>İçişleri Bakanı Süleyman Soylu, Van’da yaptığı konuşmada konuya dair şunları söyledi:<br/><br/>“Kimin kimi desteklediğine bakmıyoruz. Kendimize ait bir politikamız var ve onu tavizsiz uyguluyoruz. Yolumuzdan çekilen çekilir, çekilmeyen sonuçlarıyla yüzleşir. Buradan iki ülkeye hassaten teşekkür etmek isterim. Bunlardan Biri Almanya, diğeri de Hollanda. İki ülke de DEAŞ’lı teröristleri eşleri ve çocukları ile alacaklarını dün akşam itibariyle teyit ettiler.”<br/><br/>Türkiye yaptığı açıklamayla İrlanda, Almanya, Fransa ve Danimarka vatandaşı DEAŞ üyelerinin sınır dışı edileceğini duyurdu.<br/><br/>Fransa İçişleri Bakanı Christophe Castaner dün yaptığı açıklamada, ülkesinin Türkiye’deki 11 şüpheli militanı geri alacağını söyledi. İrlanda Dışişleri Bakanı Simon Coveney de Türkiye’den sınır dışı edilecek iki İrlanda vatandaşının ülkeye dönme hakkına sahip olduklarını ifade etti.</p>
    </article>
  </body>
</html>