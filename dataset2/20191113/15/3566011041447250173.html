<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547106.html/%D9%85%D8%AD%D9%88%D8%B1-%D9%88%D8%AD%D8%AF%D8%AA--%D8%A7%D8%B5%D9%84%DB%8C-%D8%AA%D8%B1%DB%8C%D9%86-%D9%86%DB%8C%D8%A7%D8%B2-%D8%AF%D8%B1-%D8%B1%D8%B3%DB%8C%D8%AF%D9%86-%D8%A8%D9%87-%D8%AA%D9%85%D8%AF%D9%86-%D9%86%D9%88%DB%8C%D9%86-%D8%A7%D8%B3%D9%84%D8%A7%D9%85%DB%8C-%D8%A7%D8%B3%D8%AA--%D8%AF%D8%B1-%D8%A7%D9%85%D9%86%DB%8C%D8%AA-%DA%A9%D8%A7%D9%85%D9%84-%D8%A8%D9%87-%D8%B3%D8%B1-%D9%85%DB%8C-%D8%A8%D8%B1%DB%8C%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T15:18:00+00:00"/>
    <meta property="og:title" content="محور وحدت، اصلی‌ترین نیاز در رسیدن به تمدن نوین اسلامی است/ در امنیت کامل به سر می‌بریم"/>
    <meta property="og:description" content="سردار سید حسن مرتضوی گفت: در رسیدن به تمدن نوین اسلامی محور وحدت اصلی ترین نیاز است و همه ادیان و مذاهب باید نقش آفرین باشند."/>
  </head>
  <body>
    <article>
      <h1>محور وحدت، اصلی‌ترین نیاز در رسیدن به تمدن نوین اسلامی است/ در امنیت کامل به سر می‌بریم</h1>
      <h2>فرمانده قرارگاه ثامن‌‌الائمه(ع) نیروی زمینی سپاه:</h2>
      <address>
        <time datetime="2019-11-13T15:18:00+00:00">13 Nov 2019, 15:18</time>
      </address>
      <p>سردار سید حسن مرتضوی گفت: در رسیدن به تمدن نوین اسلامی محور وحدت اصلی ترین نیاز است و همه ادیان و مذاهب باید نقش آفرین باشند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sobhtoos.ir/">صبح توس</a>؛ سردار سید حسن مرتضوی، فرمانده قرارگاه ثامن‌الائمه(ع) سپاه پاسداران ظهر امروز در همایش رحمت محور تمدن نوین اسلامی در دانشگاه فرهنگیان مشهد اظهار کرد: نظام مقدس اسلامی ما امروز بر پایه آموزه‌های دینی و نشات گرفته از ارزش‌های والای اسلام است، دین ما دل‌های تمام اسلامی خواهان را تسخیر کرده و موفقیت‌های امروز ناشی از کلام‌های کهربار مقام معظم رهبری بوده است.</p>
      <p>وی افزود: موفقیت های نظام اسلامی ناشی از کلمات روحانی امام (ره) است که نگاه وحدت را نه به عنوان تاکتیک بلکه به عنوان راهبرد و ضرورت اساسی در جهان اسلام معنا کردند.</p>
      <p>فرمانده قرارگاه ثامن‌الائمه(ع) سپاه پاسداران گفت: امروز توسط موهبت و حکمت امام شاهد عزت، عظمت و سربلندی اسلام و نظام اسلامی هستیم، اقتدار ما امروز ایران اسلامی را به نقطه بازدارندگی رسانده است، هیچ یک از دشمنان مسلمانان جرات تیراندازی حتی با سلاح انفرادی را به خود نمی‌دهند.</p>
      <p>وی با بیان اینکه تمامی تکنولوژی‌های دشمن مغلوب نیروی ما است خاطرنشان کرد: امروز در امنیت کامل به سر می‌بریم، هر عملی از دشمنان در نطفه خفه می‌شود و افراد اهل سنت و تشیع رابطه خوبی با یکدیگر ایجاد کردند.</p>
      <p>سردار مرتضوی بیان کرد: امروز اصلی‌ترین محور وحدت، اطاعت از ولی فقیه و اولوالامر است و باید شرایط را برای حفظ تمدن اسلامی ایجاد کنیم.</p>
      <p>وی افزود: وحدت در رسیدن به تمدن جهانی اسلام مورد نیاز است و تمامی بزرگان برای تحقق آن تلاش کنند، نامگذاری هفته وحدت به دلیل استوار کردن پایه‌های وحدت است.</p>
      <p>فرمانده قرارگاه ثامن‌الائمه (ع) سپاه پاسداران ضمن اشاره به اینکه همه اسلام به امت واحد تبدیل شدند و مغایرتی میان شیعه و سنی مشاهده نمی‌شود گفت: باید همت، درایت و مدیریت به جامعه منتقل شود، در هر منطقه‌ای که نشست‌ها و جلساتی در ارتباط با وحدت و یکپارچگی تشکیل شده نقشه‌های دشمنان در آن منطقه به مرحله عمل نرسیده است، وحدت به معنای پرهیز از افتراق و مقابله دسته جمعی با دشمنان است.</p>
      <p>وی ادامه داد: امروز حرکات افراطی در اقصی نقاط جهان اسلام توسط عناصر سرسپرده دشمن رقم می‌خورد اما با به کار بردن هوشیاری و درایت هیچ قدرتی به دشمنان نفوذ نمی‌یابد و شهید شوشتری جان خود را برای ایجاد وحدت میان مسلمانان فدا کرد.</p>
      <p>سردار مرتضوی خاطرنشان کرد: امروز ما شاهد دورویی دشمنان هستیم، دشمنان امروز با لباس اهل سنت و شیعه به مسلمانان نفوذ می‌کنند که برای تخریب نقشه‌های آنها باید اصل وحدت را رعایت کنیم.</p>
      <p>وی افزود: امروز اصلی‌ترین نقشه دشمنان، شناسایی عوامل تفرقه میان مسلمانان است و در رسیدن به تمدن نوین اسلامی محور وحدت اصلی ترین نیاز است و همه ادیان و مذاهب باید نقش آفرین باشند.</p>
      <p>فرمانده قرارگاه ثامن‌الائمه (ع) سپاه پاسداران اظهار کرد: در رژیم صهیونسیتی ۷۰ مرکز شیعه شناسی و اسلام شناسی تشکیل می شود تا راه های تآثیرگذاری بر افکار مسلمانان در جهت ایجاد شکاف را بررسی کنند.</p>
      <p>انتهای پیام/</p>
    </article>
  </body>
</html>