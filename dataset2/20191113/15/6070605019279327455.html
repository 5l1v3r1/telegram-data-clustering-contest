<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/economia/Fiscalia-BBVA-Francisco-Gonzalez-Villarejo_0_2343365828.html"/>
    <meta property="og:site_name" content="Ara.cat"/>
    <meta property="article:published_time" content="2019-11-13T15:09:23+00:00"/>
    <meta property="og:title" content="La Fiscalia demana imputar l'expresident del BBVA, Francisco González, pel cas Villarejo"/>
    <meta property="og:description" content="El banc ja va ser imputat com a persona jurídica"/>
  </head>
  <body>
    <article>
      <h1>La Fiscalia demana imputar l'expresident del BBVA, Francisco González, pel cas Villarejo</h1>
      <h2>El banc ja va ser imputat com a persona jurídica</h2>
      <address>
        <time datetime="2019-11-13T15:09:23+00:00">13 Nov 2019, 15:09</time>
      </address>
      <p>La Fiscalia Anticorrupció ha demanat la imputació de l'expresident del BBVA, Francisco González, en el denominat cas Villarejo, després que el jutge de l'Audiència Nacional, Manuel García Castellón, decidís al juliol imputar l'entitat bancària com a persona jurídica.</p>
      <p>Segons han informat fonts jurídiques a Efe i Europa Press, la Fiscalia ha demanat la imputació de González a la vista de la investigació oberta al BBVA per aquesta causa.</p>
      <p>El jutge García Castellón sospita que "la cúpula" del BBVA va consentir la contractació de l'excomissari José Villarejo per a tasques d'informació i espionatge, en vista del "benefici personal i empresarial" que els hi podia reportar.</p>
    </article>
  </body>
</html>