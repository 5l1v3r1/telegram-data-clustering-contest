<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/617396,W-nowym-Centrum-Diagnostyki-Obrazowej-w-Olsztynie-przebadaja-nas-kompleksowo-ZDJECIA-VIDEO.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-13T15:50:49+00:00"/>
    <meta property="og:title" content="W nowym Centrum Diagnostyki Obrazowej w Olsztynie przebadają nas kompleksowo [ZDJĘCIA, VIDEO]"/>
    <meta property="og:description" content="Dobra wiadomość dla mieszkańców Warmii i Mazur. Od przyszłego tygodnia w Olsztynie rusza pierwsza prywatna placówka oferująca kompleksową ofertę badań obrazowych dla dzieci i dorosłych, skupiająca najlepszych specjalistów z regionu."/>
  </head>
  <body>
    <article>
      <h1>W nowym Centrum Diagnostyki Obrazowej w Olsztynie przebadają nas kompleksowo [ZDJĘCIA, VIDEO]</h1>
      <address>
        <time datetime="2019-11-13T15:50:49+00:00">13 Nov 2019, 15:50</time>
      </address>
      <p>
        <b>Dobra wiadomość dla mieszkańców Warmii i Mazur. Od przyszłego tygodnia w Olsztynie rusza pierwsza prywatna placówka oferująca kompleksową ofertę badań obrazowych dla dzieci i dorosłych, skupiająca najlepszych specjalistów z regionu.</b>
      </p>
      <p>Centrum Diagnostyki Obrazowej NOX proponuje badania w zakresie obrazowej diagnostyki stomatologicznej (tomografia stożkowa-CBCT, pantomografia, cefalostat, RTG wewnątrzustne), radiologii klasycznej, a także ultrasonografii. Celem placówki jest umożliwienie pacjentom dostępu do najwyższej klasy usług z zakresu radiologii i diagnostyki obrazowej. Nowością jest również możliwość konsultacji z zakresu radiologii zabiegowej i diagnostyki chorób piersi. <br/><br/>— Otwieramy nowe miejsce diagnostyczne w Olsztynie. Będzie to placówka, gdzie będzie można wykonać kompleksowe badania radiologiczne z zakresu różnych modalności. Zarówno z zakresu radiologii klasycznej, jak i radiologii stomatologicznej, laryngologii, chirurgii szczękowej oraz pełnoprofilowe badania USG. — mówi dr n. med. Anna Szalcunas-Olsztyn, dyrektor ds. medycznych NOX. <br/><br/>Placówkę wyróżnia to, że będzie prowadziła także diagnostykę dzieci.<br/>— Jesteśmy przygotowani do tego, aby badać dzieci w rożnym wieku — od maluchów po nastolatków — kontynuuje Anna Szalcunas-Olsztyn. — Mamy do tego specjalnie dedykowany sprzęt i specjalistów, którzy znają się na radiologii dziecięcej. Wierzymy w to, że nasza placówka będzie stanowiła nową jakość na olsztyńskim rynku usług diagnostyki obrazowej. Jesteśmy jedynym miejscem pozaszpitalnym, gdzie diagnostyka radiologiczna odbywa się tak kompleksowo. W centrum uwagi NOX jest pacjent. Jego zdrowie jest dla nas nadrzędną wartością oraz największym priorytetem. Żeby zadbać o najlepszy standard usług wyposażyliśmy nasze Centrum w najnowsze urządzenia diagnostyczne, dające najwyższą jakość obrazowania. Współpracujemy również z wysoce wykwalifikowaną kadrą medyczną i do każdego pacjenta podchodzimy indywidualnie.</p>
      <figure>
        <img src="http://m.wm.pl/2019/11/n/0000038774-imgl4422-590618.jpg"/>
        <figcaption>Fot. Andrzej Sprzączak</figcaption>
      </figure>
      <p>— To pierwsze centrum diagnostyki w Olsztynie, które w tak wszechstronny sposób będzie zajmowało się pacjentem — dodaje Jakub Szczerbuk, właściciel Centrum Diagnostyki Obrazowej NOX. — Będziemy kładli duży nacisk, między innymi na diagnostykę piersi oraz diagnostykę najmniejszych pacjentów. Oprócz tego w naszym centrum bardzo mocno skupiamy się na diagnostyce twarzoczaszki i dzięki temu jesteśmy w stanie zapewnić bardzo dobre dane, które w swojej pracy i w leczeniu pacjentów będą wykorzystywali zarówno lekarze laryngolodzy, jak i stomatolodzy, chirurdzy szczękowi i ortodonci. <br/><br/>Będzie to możliwe dzięki zastosowaniu nowoczesnych urządzeń, takich jak tomograf stożkowy czy pantomograf. <br/>— Będziemy w stanie dostarczać zdjęcia o bardzo wysokiej jakości, jednocześnie dbając o to, żeby pacjenci w jak najmniejszym stopniu byli narażeni na promieniowanie — przekonuje właściciel Centrum. — Oprócz tego będzie można u nas skorzystać z diagnostyki RTG. Te wszystkie urządzenia w połączeniu z zespołem i doskonałą lokalizacją pozwolą, by każdy czuł się tutaj dobrze.</p>
      <figure>
        <img src="http://m.wm.pl/2019/11/n/0000038774-imgl4454-590620.jpg"/>
        <figcaption>Fot. Andrzej Sprzączak</figcaption>
      </figure>
      <p>Placówka zaopatrzona jest w urządzenia radiologiczne, wykorzystujące najnowocześniejsze technologie obrazowania w medycynie.<br/>— Wykonujemy również badania rentgenowskie na nowoczesnym i bezpiecznym, w pełni cyfrowym systemie. Zastosowana w nim technologia pozwala znacznie skrócić czas ekspozycji pacjenta, który otrzymuje najniższą z możliwych dawek promieniowania. Jest to szczególnie ważne w przypadku diagnostyki dzieci i młodzieży, a także, gdy należy wykonać więcej niż jedno badanie. Za pomocą sprzętu można wykonać np. zdjęcia całego kręgosłupa. Złożyć zdjęcia kręgosłupa szyjnego, piersiowego i lędźwiowego, aby powstała całość, co jest istotne przy diagnostyce dziecięcej, gdzie diagnozuje się różne skoliozy i wady kręgosłupa, a także wady kończyn, które może sfotografować w całości — podkreśla dyrektor medyczna.<br/><br/>Placówka skupia grono specjalistów z dużym doświadczeniem klinicznym, którzy współpracują z wiodącymi ośrodkami diagnostycznymi w regionie. <br/>— Udało nam się zgromadzić specjalistów z najwyższej półki. Nasza kadra to znani w regionie specjaliści w zakresie radiologii i diagnostyki obrazowej. Posiadają duże doświadczenie zarówno w ocenie badań u dorosłych, jak i najmłodszych pacjentów — dodaje dr Anna Szalcunas-Olsztyn.</p>
      <figure>
        <img src="http://m.wm.pl/2019/11/n/0000038774-imgl4475-590621.jpg"/>
        <figcaption>Fot. Andrzej Sprzączak</figcaption>
      </figure>
      <p>
        <b>Centrum mieści się przy ul. Barcza 58 w Olsztynie. Pacjentów przyjmuje od poniedziałku do piątku w godzinach 8:00-20:00 oraz w soboty 9:00-15:00. </b>
        <br/>
        <br/>
        <i>Milena Siemiątkowska</i>
      </p>
      <figure>
        <iframe src="https://www.youtube.com/embed/3um9-j-OLe4" width="960" height="540" data-service="Youtube" scrolling="no"/>
      </figure>
      <p>
        <b>Czytaj e-wydanie</b>
      </p>
      <figure>
        <img src="http://m.wm.pl/gofiles/GOOL_01.jpg"/>
      </figure>
      <blockquote>Podziel się informacją: Pochwal się tym, co robisz. Pochwal innych. Napisz, co Cię denerwuje. Po prostu stwórz swoją stronę na naszym serwisie. To bardzo proste. Swoją stronę założysz klikając "<a href="http://wm.pl/user/register/back/olsztyn.wm.pl/redirect/profile"> Tutaj </a>". Szczegółowe informacje o tym czym jest profil i jak go stworzyć: <a href="http://gazetaolsztynska.pl/141978,Zostan-dziennikarzem-obywatelskim.html?preview=7d9e5c0a3fa72da1916c#axzz2OSaYmwEK%3C/blockquote%3E">kliknij</a></blockquote>
    </article>
  </body>
</html>