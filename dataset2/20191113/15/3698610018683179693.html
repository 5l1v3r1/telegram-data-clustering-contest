<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/astronomi-viyavili-nayshvidshu-zirku-329522_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T15:11:00+00:00"/>
    <meta property="og:title" content="Астрономи виявили найшвидшу зірку"/>
    <meta property="og:description" content="Зірка подорожує на швидкості шість мільйонів кілометрів на годину."/>
  </head>
  <body>
    <article>
      <h1>Астрономи виявили найшвидшу зірку</h1>
      <h2>Зірка подорожує на швидкості шість мільйонів кілометрів на годину.</h2>
      <address>
        <time datetime="2019-11-13T15:11:00+00:00">13 Nov 2019, 15:11</time>
      </address>
      <p>Міжнародна група астрономів заявила про виявлення незвичайної <a href="https://dt.ua/TECHNOLOGIES/pershi-zirki-vsesvitu-formuvalisya-zanadto-shvidko-vcheni-328281_.html"><b>зірки.</b></a> Як повідомляється на <a href="https://www.mq.edu.au/newsroom/2019/11/13/runaway-star-out-of-the-galactic-heart-of-darkness-like-a-bat-out-of-hell/">сайті Університету Маккуорі</a>, зірка подорожує на швидкості шість мільйонів кілометрів на годину протягом вже п'яти мільйонів років.</p>
      <p>Наголошується, що світило було частиною подвійної системи, яка підійшла занадто швидко до надмасивної чорної діри в центрі Чумацького Шляху. В результаті одна з зірок була поглинута, а друга – викинута на великій швидкості.</p>
      <p>Зірка S5-HVS1 рухається у 10 разів швидше, ніж звичайні світила в Чумацькому Шляху. Вона відрізняється не тільки своєю швидкістю, але і тим, що знаходиться близько до Землі, на відстані "всього" 29 тисяч світлових років. Завдяки цьому дослідники змогли простежити минуле зірки аж до зустрічі зі Стрільцем A*.</p>
      <p>"Ми давно знали, що чорні діри можуть викидати зірки на надвисоких швидкостях. Але раніше ми не асоціювали одну з зірок з чорною дірою в центрі Галактики. Ми думаємо, що чорна діра викинула зірку зі швидкістю тисячі кілометрів в секунду п'ять мільйонів років тому", - прокоментував відкриття провідний автор дослідження Сергій Копсов з Університету Карнегі-Меллон.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше повідомлялося про те, що вчені виявили загадкові спалахи, які можуть бути доказом <a href="https://dt.ua/TECHNOLOGIES/znaydeno-mozhlivi-dokazi-isnuvannya-paralelnogo-vsesvitu-189752_.html"><b>існування паралельного Всесвіту</b></a>. Світіння було виявлено під час аналізу карти реліктового випромінювання, яке також називають "Луною Великого вибуху".</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>