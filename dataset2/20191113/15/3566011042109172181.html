<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547127.html/%D9%86%D8%B4%D8%B3%D8%AA-%D9%87%DB%8C%D8%A7%D8%AA%D9%87%D8%A7%DB%8C-%D8%A7%D9%86%D8%AF%DB%8C%D8%B4%D9%87--%D9%88%D8%B1%D8%B2-%D8%A8%D8%B3%DB%8C%D8%AC-%D8%A7%D8%B5%D9%86%D8%A7%D9%81-%D8%B3%D8%B1%D8%A7%D8%B3%D8%B1-%DA%A9%D8%B4%D9%88%D8%B1-%D8%AF%D8%B1-%D9%85%D8%B4%D9%87%D8%AF-%D8%A2%D8%BA%D8%A7%D8%B2-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T15:34:00+00:00"/>
    <meta property="og:title" content="نشست هیاتهای اندیشه ‌ورز بسیج اصناف سراسر کشور در مشهد آغاز شد"/>
    <meta property="og:description" content="نشست سراسری هیاتهای اندیشه‌ ورز بسیج اصناف، بازاریان و فعالان اقتصادی کشور روز چهارشنبه  22 آبان با حضور روئسا و دبیران هیئت های اندیشه ورز سازمان بسیج اصناف سراسر کشور در مشهد آغاز شد."/>
  </head>
  <body>
    <article>
      <h1>نشست هیاتهای اندیشه ‌ورز بسیج اصناف سراسر کشور در مشهد آغاز شد</h1>
      <h2>در راستای بیانیه گام دوم انقلاب در بخش اقتصاد؛</h2>
      <address>
        <time datetime="2019-11-13T15:34:00+00:00">13 Nov 2019, 15:34</time>
      </address>
      <p>نشست سراسری هیاتهای اندیشه‌ ورز بسیج اصناف، بازاریان و فعالان اقتصادی کشور روز چهارشنبه 22 آبان با حضور روئسا و دبیران هیئت های اندیشه ورز سازمان بسیج اصناف سراسر کشور در مشهد آغاز شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ رئیس سازمان بسیج اصناف کشور در نشست روئسا و دبیران هیئت های اندیشه ورز سراسر کشور در راستای بیانیه گام دوم انقلاب در بخش اقتصاد عنوان کرد، گفت: نکته ای که باید در این جلسه بر آن تاکید کنم گام دوم انقلاب است، حضرت آقا انتظار بازخورد خوب این بحث در جامعه را دارند، اگر همین مطالب به عنوان راهبرد تلقی شود، تمام مشکلات اقتصادی کشور حل خواهد شد.</p>
      <p>غلامرضا حسنپور افزود: رهبری معظم انقلاب، اقتصاد را نقطه کلیدی و تعیین کننده می دانند و اقتصاد قوی نقطه ای برای سلطه ناپذیری و نفوذ ناپذیری کشور است و اگر نفوذی در کشور اتفاق بیفتد به علت اقتصاد ضعیف است. فقر و غنا در مادیات و معنویات نیز تاثیر مستقیم دارند، به گفته حضرت امام(ره) هدف غایی در یک جامعه اسلامی، توحید بوده و اقتصاد تنها ابزاری برای رسیدن به آن است، اما بدون اقتصاد نمی توان به هدف ها رسید. حسن پور با اشاره به این که رهبری معظم انقلاب همواره بر اقتصاد مستقل کشور تاکید دارند، مولفه های آن را اینگونه بیان نمودند: ابتدا تولید انبوه و با کیفیت، دوم توزیع عدالت محور، سوم مصرف به اندازه و بی اسراف و چهارم مناسبات مدیریتی خردمندانه که در این زمینه از همه زمینه های قبلی بیشتر ضعف احساس می شود، انقلاب اسلامی راه نجات از اقتصاد ضعیف و وابسته دوران طاغوت را به ما نشان داد، چرا این اقتصاد اجرا نشد؟ به گفته رهبر معظم انقلاب، عملکردهای ضعیف، اقتصاد کشور را از بیرون و درون دچار چالش ساخته است، چالش های بیرونی وسوسه های دشمن و تحریم بوده که در صورت اصلاح مشکلات درونی کم اثر و بی اثر خواهد شد. مشکل ما مفاسد اقتصادی و دولتی بودن اقتصاد است، نباید برای حل مشکلات اقتصاد آدرس غلط داد رئیس سازمان بسیج اصناف و بازاریان کشور در ادامه به مهمترین عیوب اقتصاد ایران  اشاره کرد:  وابستگی اقتصاد به نفت، دوم دولتی بودن بخش هایی از اقتصاد که در حیطه وظایف دولت نیست رئیس بسیج اصناف،بازاریان و فعالان اقتصادی نگاه به خارج و وابستگی را عیب بزرگ دیگر اقتصاد ایران دانست و در این باره تصریح کرد: استفاده اندک از نیروی انسانی جوان کشور، بودجه بندی معیوب و نامتوازن در مجلس و سرانجام عدم ثبات سیاست های اقتصادی و عدم رعایت اولویت ها و وجود هزینه های زائد و مسرفانه در دستگاه های حکومتی است، که از جمله عیوب اقتصادی کشور است. حسن پور افزود: به گفته رهبری معظم انقلاب، نتیجه این عیوب بیکاری جوان ها،  فقر درآمدی در طبقات ضعیف بوده و راه حل آن سیاست های اقتصاد مقاومتی است که باید برنامه های اجرایی برای همه بخش های آن تهیه و تدوین شده و با قدرت و احساس مسئولیت در دولت ها پیگیری شود، رهبری از ما  می خواهند برای تصمیم گیران تصمیم سازی کنیم، این جمعهای تخصصی باید تصمیم ساز اقتصاد کشور باشد.</p>
    </article>
  </body>
</html>