<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/dvama-tsigani-nakhlukha-v-polunoshch-pri-93-godishna-staritsa-posledva-ekshn_news709049.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-13T15:20:00+00:00"/>
    <meta property="og:title" content="Двама цигани нахлуха в полунощ при 93-годишна старица, последва екшън"/>
    <meta property="og:description" content="Бойната баба и синът ѝ, също пенсионер, дали отпор на мерзавците, полицаи пуснали следово куче по петите им и скоро ги спипали"/>
  </head>
  <body>
    <article>
      <h1>Двама цигани нахлуха в полунощ при 93-годишна старица, последва екшън</h1>
      <h2>Бойната баба и синът ѝ, също пенсионер, дали отпор на мерзавците, полицаи пуснали следово куче по петите им и скоро ги спипали</h2>
      <address>
        <time datetime="2019-11-13T15:20:00+00:00">13 Nov 2019, 15:20</time>
      </address>
      <p>https://blitz.bg/kriminalni/prestplenie/dvama-tsigani-nakhlukha-v-polunoshch-pri-93-godishna-staritsa-posledva-ekshn_news709049.html Blitz.bg</p>
      <figure>
        <img src="https://static.blitz.bg/documents/thumbnails/730/201606/1466425697-tsigani-s-bradvi.jpg"/>
        <figcaption>Снимката е илюстративна</figcaption>
      </figure>
      <p><b>Двама извършили дързък грабеж са установени и задържани от служители на РУ-Пещера и участъка в Брацигово, съобщават от полицията. Сигнал за случилото се е бил подаден от 71-годишния А.Т. от Пловдив.</b><br/><br/>Пенсионерът отишъл да види 93-годишната си майка в Брацигово и останал през нощта при нея.<br/><br/>След полунощ двама млади мъже проникнали в къщата на старицата. Там те заплашили с нож А.Т., повалили го на пода и дори успели да му нанесат порезна рана в областта на ръката.<br/><br/>След това нападателите направили опит да отмъкнат намиращите се в жилището 90 лева но не успели и избягали. На мястото пристигнали екипи на участъка в Брацигово и полицейското управление в Пещера.<br/><br/>Извършен е щателен оглед на местопроизшествието, иззети са веществени доказателства. В оперативно-издирвателните действия се включил и водач на служебно куче от ОДМВР-Пазарджик.<br/><br/>Криминалисти и униформени стигнали до самоличността на грабителите.<br/><br/>Оказало се, че това са М.С.- 20 г. и Г.В.- 27 г., и двамата живеещи в Брацигово. Те са цигани, задържани в ареста на РУ-Пещера, а спрямо тях се води полицейско производство под наблюдението на прокурор от Районната прокуратура в родопския град.<br/><br/>БЛИЦ научи, че двамата са познавали старицата, тъй като единият от тях преди време е ходил в къщата да й помага и е предполагал, че там има пари. Разследващи разкриха още пред медията ни, че циганите са нахлули в дома на бабата, защото си мислили, че тя е сама.<br/><br/>Когато видели синът, се стреснали, а още повече се уплашили, когато и възрастната жена се появила в стаята, тъй като била много жизнена и бойна. Страхът да не ги разпознае ги провокирал да изчезнат, без да извършат грабежа.<br/><br/><b>Кристина ИВАНОВА, БЛИЦ</b></p>
    </article>
  </body>
</html>