<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/borisov-razporedi-rabota-v-sakrateni-srokove-po-problema-s-jaz-studena.html"/>
    <meta property="og:site_name" content="bTV Новините"/>
    <meta property="article:published_time" content="2019-11-13T15:13:00+00:00"/>
    <meta property="og:title" content="Борисов разпореди работа в съкратени срокове по проблема с яз. „Студена“"/>
    <meta property="og:description" content="Премиерът отбеляза, че по ситуацията в Перник е важно да се работи в координация с местните власти"/>
  </head>
  <body>
    <article>
      <h1>Борисов разпореди работа в съкратени срокове по проблема с яз. „Студена“</h1>
      <h2>Премиерът отбеляза, че по ситуацията в Перник е важно да се работи в координация с местните власти</h2>
      <address><time datetime="2019-11-13T15:13:00+00:00">13 Nov 2019, 15:13</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Работа в пълен синхрон и в съкратени срокове по въпроса с язовир „Студена“ разпореди днес министър-председателят Бойко Борисов по време на правителственото заседание.</p>
      <p>В Перник се очаква да бъде въведен режим заради критично ниското ниво на водата във водоема.</p>
      <p>Премиерът отбеляза, че е важно да се работи в координация с местните власти и поиска министърът на регионалното развитие и благоустройството Петя Аврамова да разговаря с кмета на общината.</p>
      <p>Министър Аврамова докладва на заседанието на Министерския съвет относно предприетото до момента от страна на ръководеното от нея ведомство.</p>
      <p>Тя изтъкна, че вече е сформирана работна група, която да направи анализ и да излезе с предложения за решения на въпроса.</p>
      <p>Премиерът Борисов разпореди комисията да работи в по-съкратени срокове от първоначално заложените, за да може да има решение максимално бързо.</p>
    </article>
  </body>
</html>