<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204412-gazprom-skasuvav-rozmishchennya-evrobondiv-cherez-ukrayinu"/>
    <meta property="og:site_name" content="Mind UA"/>
    <meta property="article:published_time" content="2019-11-13T15:23:00+00:00"/>
    <meta property="og:title" content="«Газпром» скасував розміщення євробондів через Україну"/>
    <meta property="og:description" content="Російська компанія боїться ризику втратити гроші в разі атак «Нафтогазу України»"/>
  </head>
  <body>
    <article>
      <h1>«Газпром» скасував розміщення євробондів через Україну</h1>
      <h2>Російська компанія боїться ризику втратити гроші в разі атак «Нафтогазу України»</h2>
      <address>
        <time datetime="2019-11-13T15:23:00+00:00">13 Nov 2019, 15:23</time>
      </address>
      <p>Російський «Газпром» скасував намічене на цей тиждень розміщення євробондів в швейцарських франках через ризик втратити гроші в разі атак «Нафтогазу України». Про це повідомило «<a href="https://www.interfax.ru/business/683985">Інтерфаксу</a>» поінформоване джерело.</p>
      <p>За його словами, юристи, які займалися організацією угоди не змогли твердо гарантувати, що залучені кошти не будуть втрачені. Він не виключив, що в разі відкриття сприятливого «вікна» компанія може і залучити фінансування найближчим часом, так як нова програма бондів підготовлена ​​і для неї є всі документи та інформаційні матеріали.</p>
      <p>В кінці листопада «Газпром» повинен випустити звіт за три квартали по МСФО. Це вимагатиме оновлення емісійних документів до розміщення і в цьому випадку вже компанія не вийде з новими бондами до кінця року, зорієнтував співрозмовник видання.</p>
      <p>У минулу п'ятницю «Газпром» опублікував матеріали нової програми бондів нової SPV Gaz Finance PLC з лімітом в 30 млрд євро, включаючи оновлений інформаційний меморандум.</p>
      <p>Нагадаємо: раніше Стокгольмський арбітраж зобов'язав «Газпром» доплатити «Нафтогазу» $4,63 млрд за недопоставку обсягів газу для транзиту. З урахуванням того, що раніше суд підтвердив борг української сторони за постачання газу на $2,018 млрд, за результатами двох арбітражних суперечок на поставку і транзит  «Газпром» повинен доплатити «Нафтогазу» $2,56 млрд. «Газпром».як повідомляється, ці рішення оскаржить, але українська сторона не хоче чекати розгляду апеляції і розгорнула полювання на активи «Газпрому» в зарубіжних юрисдикціях.</p>
      <p>Останнє розміщення цього рокут «Газпром» провів в лютому (на $1,25 млрд під 5,15% річних). Відразу після того «Нафтогаз» направив на адресу люксембурзьких підрозділів найбільших банків і Gaz Capital S.A. (Емітент старої базової програми євробондів) і GazAsia Capital S.A. (SPV облігацій в японських єнах) повідомлення про арешт будь-якої заборгованості і активів ПАТ «Газпром» в Люксембурзі. Окружний суд Люксембургу 8 липня відхилив скаргу «Газпрому» і підтвердив арешти активів на території країни в рамках примусового виконання рішення Стокгольмського арбітражу.</p>
      <p>Нагадаємо: 11 листопада НАК «Нафтогаз України» домоглася<a href="https://mind.ua/news/20204295-naftogaz-domigsya-areshtu-rahunkiv-emitentu-bondiv-gazromu-v-enah"> арешту рахунків</a> SPV-компанії єврооблігацій «Газпрому» в японських єнах – GazAsia Capital S.A</p>
      <related>
        <h4>Також читайте</h4>
        <a href="https://mind.ua/news/20204427-vitrenko-zayavivshcho-ukrayinska-ekonomika-mozhe-piti-v-minus-yakshcho-tranzitu-ne-bude"/>
        <a href="https://mind.ua/news/20204341-naftogaz-pidnyav-cinu-na-gaz-dlya-naselennya-na-146"/>
        <a href="https://mind.ua/news/20204298-naftogaz-zakupiv-hmarni-poslugi-za-25-mln-grn"/>
      </related>
    </article>
  </body>
</html>