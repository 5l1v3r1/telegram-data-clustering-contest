<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/13/novyna/ekonomika/sud-pryznachyv-datu-rozhlyadu-apelyacziyi-spravi-pro-naczionalizacziyu-pryvatbanku"/>
    <meta property="og:site_name" content="Слово і Діло"/>
    <meta property="article:published_time" content="2019-11-13T15:47:10+00:00"/>
    <meta property="og:title" content="Суд призначив дату розгляду апеляції у справі про націоналізацію ПриватБанку"/>
    <meta property="og:description" content="Апеляція на рішення Окружного адміністративного суду Києва від 18 квітня 2019 року про визнання незаконною націоналізацію ПриватБанку буде розглянута 19 грудня Шостим апеляційним адміністративним судом."/>
  </head>
  <body>
    <article>
      <h1>Суд призначив дату розгляду апеляції у справі про націоналізацію ПриватБанку</h1>
      <address>
        <time datetime="2019-11-13T15:47:10+00:00">13 Nov 2019, 15:47</time>
      </address>
      <p>
        <b>Апеляція на рішення Окружного адміністративного суду Києва від 18 квітня 2019 року про визнання незаконною націоналізацію ПриватБанку буде розглянута 19 грудня Шостим апеляційним адміністративним судом.</b>
      </p>
      <p>Таке рішення розміщено в реєстрі судових справ.</p>
      <p>Згідно з рішенням засідання розпочнеться о 10.00. Справу розгляне колегія суддів: Євген Чаку (голова), Євген Мезенцев, Віталій Файдюк.</p>
      <p>Апеляцію подали Міністерство фінансів України, Національний банк України, Національна комісія з цінних паперів та фондового ринку, Кабінет міністрів, Фонд гарантування вкладів фізичних осіб.</p>
      <p>Позивачем виступає колишній співвласник ПриватБанку Ігор Коломойський.</p>
      <p>Нагадаємо, ПриватБанк був націоналізований у грудні 2016 року.</p>
      <p>18 квітня поточного року Окружний адміністративний суд Києва <a href="https://www.slovoidilo.ua/2019/04/19/pogljad/ekonomika/sud-skasuvav-naczionalizacziyu-pryvatbanku.-chy-varto-panikuvaty">визнав протиправними рішення, наслідком яких стала націоналізація ПАТ КБ Приватбанк</a>, і визнав недійсним з моменту укладення договір купівлі-продажу державою акцій банку.</p>
      <p>
        <a href="https://www.slovoidilo.ua/2019/05/20/novyna/finansy/uryad-oskarzhyv-skasuvannya-naczionalizacziyi-pryvatbanku">НБУ і Мінфін заявили, що оскаржуватимуть рішення суду.</a>
      </p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/04/19/pogljad/ekonomika/sud-skasuvav-naczionalizacziyu-pryvatbanku.-chy-varto-panikuvaty"/>
        <a href="https://www.slovoidilo.ua/2019/05/20/novyna/finansy/uryad-oskarzhyv-skasuvannya-naczionalizacziyi-pryvatbanku"/>
      </related>
    </article>
  </body>
</html>