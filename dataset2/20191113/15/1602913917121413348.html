<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/zf-24/cnair-a-semnat-un-nou-contract-in-valoare-de-35-milioane-de-euro-pentru-amenajarea-trecerilor-la-nivel-a-drumurilor-cu-calea-ferata-18578941"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-13T15:12:02+00:00"/>
    <meta property="og:title" content="CNAIR a semnat un nou contract în valoare de 35 milioane de euro pentru amenajarea trecerilor la nivel a drumurilor cu calea ferată"/>
    <meta property="og:description" content="Compania Naţională de Administrare a Infrastructurii Rutiere (CNAIR) a semnat un contract pentru amenajarea trecerilor la nivel a drumurilor cu calea ferată, în valoare de aproximativ 35 de milioane de euro, cu finanţare 85% din fonduri UE, potrivit unui comunicat al companiei remis, MEDIAFAX."/>
  </head>
  <body>
    <article>
      <h1>CNAIR a semnat un nou contract în valoare de 35 milioane de euro pentru amenajarea trecerilor la nivel a drumurilor cu calea ferată</h1>
      <address><time datetime="2019-11-13T15:12:02+00:00">13 Nov 2019, 15:12</time> by <a rel="author">Laura Albu, Mediafax</a></address>
      <p>Compania Naţională de Administrare a Infrastructurii Rutiere (CNAIR) a semnat un contract pentru amenajarea trecerilor la nivel a drumurilor cu calea ferată, în valoare de aproximativ 35 de milioane de euro, cu finanţare 85% din fonduri UE, potrivit unui comunicat al companiei remis, MEDIAFAX.</p>
      <p>Compania Naţională de Administrare a Infrastructurii Rutiere a semnat contractul aferent proiectului "Măsuri de îmbunătăţire a siguranţei traficului prin amenajarea trecerilor la nivel a drumurilor cu calea ferată" cu firma Vesta Investment SRL.</p>
      <p>Valoarea totală a contractului este de 34.324.881,41 lei şi are ca durată de implementare 24 de luni.</p>
      <p>Proiectul are ca scop amenajarea a 246 de treceri la nivel a drumurilor naţionale cu calea ferată până la sfârşitul anului 2021.</p>
      <p>Lucările presupun montajul de stâlpi de iluminat cu încărcare solară; montajul de stâlpi pentru delimitarea sensurilor de circulaţie; semnalizare rutieră orizontală cu caracteristici superioare (simboluri preformate şi benzi rezonatoare din marcaj rutier); marcaj tip covor antiderapant (se va realiza pe o distanţă de 50 m, între barieră şi indicator).</p>
      <p>Finanţarea este asigurată din fonduri europene nerambursabile din cadrul Programul Operaţional Infrastructură Mare 2014-2020 ( 85% contribuţia Uniunii Europene din Fondul European de Dezvoltare Regională, 15% contribuţie proprie).</p>
    </article>
  </body>
</html>