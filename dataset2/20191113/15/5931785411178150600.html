<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/13/lazic-beron-i-gavrilovic-pred-asvel-plus-veoma-vazna-informacija-iz-zvezde/"/>
    <meta property="og:site_name" content="Sportska centrala"/>
    <meta property="article:published_time" content="2019-11-13T15:19:46+00:00"/>
    <meta property="og:title" content="Lazić, Beron i Gavrilović pred Asvel, plus veoma važna informacija iz Zvezde"/>
    <meta property="og:description" content="Crvena zvezda dočekuje Asvel u utakmici osmog kola Evrolige. Utakmica u „Štark Areni„ na programu je u petak, 16. novembra od 19 časova. Svoje utiske pred meč sa francuskim predstavnikom u elitnom takmičenju izneli su igrači Branko Lazić I Bili Beron, kao i trener Andrija Gavrilović. – Jako bitna utakmica protiv Asvela, za početak teškog […]"/>
  </head>
  <body>
    <article>
      <h1>Lazić, Beron i Gavrilović pred Asvel, plus veoma važna informacija iz Zvezde</h1>
      <address><time datetime="2019-11-13T15:19:46+00:00">13 Nov 2019, 15:19</time> by <a rel="author">Milos</a></address>
      <p><i>Crvena zvezda dočekuje Asvel u utakmici osmog kola Evrolige. Utakmica u </i>„<i>Štark Areni</i>„<i> na programu je u petak, 16. novembra od 19 časova.</i></p>
      <p>
        <i>Svoje utiske pred meč sa francuskim predstavnikom u elitnom takmičenju izneli su igrači Branko Lazić I Bili Beron, kao i trener Andrija Gavrilović.</i>
      </p>
      <p>
        <i>– <b>Jako bitna utakmica protiv Asvela, za početak teškog ciklusa koji ćemo imati u narednom periodu. U sedam dana odigraćemo četiri utakmice, od toga tri Evrolige. Iskoristio bih pre svega priliku da pozovem navijače da nas u petak podrže u što većem broju, da pokušamo da odigramo još jedan dobar meč pred početak serije. Što se tiče Asvela, igraju jako dobro, ostvarili su četiri pobede uz tri poraza, sve pobede na domaćem terenu i pokušaćemo da ih iznenadimo kod kuće, da možda nastave tim trendom koji ih prati u ovih sedam kola. Znamo da igraju brzo, da su atletski tim i pokušaćemo da ih zaustavimo u tome i da nametnemo svoj ritam igre</b>, rekao je kapiten Zvezde, a preneo klupski sajt.</i>
      </p>
      <p><i>– <b>Asvel je fizički izuzetno snažan, igraju čvrstu odbranu, agresivni su, biće nam potrebni navijači da krenemo od početka dobro. Želimo da nastavimo u dobrom ritmu posle utakmice protiv Igokee, pa i iz dela meča protiv Reala. Biće ovo teška nedelja, za nas kao i za sve ekipe, sa mnogo putovanja. U svakom meču čekaće nas težak protivnik i zato je ovaj posao zabavan. Treniramo svakodnevno, bićemo spremni da krenemo u petak kako treba</b>, </i>kazao je američki bek.</p>
      <p><i>– <b>Na sve ovo što su momci rekli dodao bih i ovo… Asvel odlično gura i u francuskom prvenstvu, bez poraza su, dobro su ukomponovana ekipa, u dobroj formi.Nama je protekla nedelja bila prilika da malo jače treniramo pred dupli program Evrolige, da se pripremimo za ta bliska iskušenja koja nas očekuju. Protiv Igokee je mogao da se nazire taj pomak u formi, a meč protiv Asvela biće ispit. To je fizički vrlo moćan tim i biće zanimljivo videti gde smo u ovom trenutku</b></i>, dodao je trener Crvene zvezde.</p>
      <p>Crvena zvezda je objavila informaciju da nema zabranu BAT, i da može da registruje bilo kog novog igrača.</p>
      <p>– <i>Takođe povodom glasina i spekulacija koje su se pojavile prethodnih dana, da <a href="https://www.sportskacentrala.com/tag/kk-crvena-zvezda/">KK Crvena zvezda</a> mts ima navodna zaostala dugovanja i neregulisane obaveze prema pojedinim igračima i zabranu dovođenja igrača (BAT) brojnim novinarima je prezentovano pismo potpisano od generalnog sekretara FIBA Andreasa Zagklisa (datum 13.11.2019.godine) koje je stiglo na adresu našeg kluba, u kome se jasno navodi da KK Crvena zvezda mts nema zabranu dovođenja igrača, niti bilo kakvih neregulisanih obaveza!</i>, stoji na sajtu KK Crvena zvezda.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/12/zvezda-cilja-trecu-pobedu-pocela-prodaja-ulaznica-za-mec-sa-asvelom/"/>
        <a href="https://www.sportskacentrala.com/2019/11/12/beron-je-mvp/"/>
        <a href="https://www.sportskacentrala.com/2019/11/11/gavrilovic-problemi-u-pripremi-ali-svi-dogovori-su-ispostovani-na-terenu/"/>
        <a href="https://www.sportskacentrala.com/2019/11/11/prva-stotka-zvezde-u-sezoni-igokea-razbijena-u-pioniru/"/>
        <a href="https://www.sportskacentrala.com/2019/11/11/live-crvena-zvezda-igokea-2/"/>
        <a href="https://www.sportskacentrala.com/2019/11/11/bivsi-kosarkas-crvene-zvezde-na-pragu-dolaska-u-buducnost/"/>
        <a href="https://www.sportskacentrala.com/2019/11/10/gavrilovic-i-lazic-tabela-nije-merilo-snage-igokee/"/>
        <a href="https://www.sportskacentrala.com/2019/11/09/overava-povratnu-kartu-za-mali-kalemegdan-nova-fenomenalna-partija-dusana-ristica/"/>
        <a href="https://www.sportskacentrala.com/2019/11/09/licna-satisfakcija-lorenca-brauna-kucanje-zvezdinog-pleja-na-vrhu-pregleda-top-10-video/"/>
      </related>
    </article>
  </body>
</html>