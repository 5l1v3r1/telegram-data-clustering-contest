<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425745/istories-kai-arithmoi-gia-to-superclasico-argentinh-brazilia"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-13T15:20:01+00:00"/>
    <meta property="og:title" content="Ιστορίες και αριθμοί για το Superclásico Αργεντινή – Βραζιλία"/>
    <meta property="og:description" content="Είναι το απόλυτο ντέρμπι εθνικών ομάδων. Το αποκαλούν Superclásico de las Américas και Superclásico Sudamericano ή, απλά, Βραζιλία – Αργεντινή."/>
  </head>
  <body>
    <article>
      <h1>Ιστορίες και αριθμοί για το Superclásico Αργεντινή – Βραζιλία</h1>
      <address>
        <time datetime="2019-11-13T15:20:01+00:00">13 Nov 2019, 15:20</time>
      </address>
      <p>
        <b>Είναι το απόλυτο ντέρμπι εθνικών ομάδων. Το αποκαλούν Superclásico de las Américas και Superclásico Sudamericano ή, απλά, Βραζιλία – Αργεντινή.</b>
      </p>
      <p>Οι δύο γίγαντες του παγκοσμίου ποδοσφαίρου δίνουν φιλικό, την προσεχή Παρασκευή στο Ριάντ της Σαουδικής Αραβίας, ματς που θα είναι (συνολικά, σε όλα) το 106ο μεταξύ τους εκ των οποίων τα 55 ήταν φιλικά. Στα άλλα 105, η Βραζιλία έχει 43 νίκες, η Αργεντινή 37 και άλλα 25 έληξαν ισόπαλα.</p>
      <p>Στα 55 φιλικά η «σελεσάο» έχει 25-12-18), τα οκτώ ήταν για τα προκριματικά του Μουντιάλ (4-2-2 η Βραζιλία), ένα καρέ αγώνων έδωσαν σε τελική φάση Μουντιάλ (2-1-1), άλλα τέσσερα σε διάφορα τουρνουά, ένα για το Κύπελλο Συνομοσπονδιών και 332 για το Copa America, με την «αλμπισελέστε» να υπερέχει με 15-8-10.</p>
      <p>Επί των φιλικών, η καταμέτρηση (ειδικά τα τελευταία χρόνια) αφορά και σε αναμετρήσεις που έγιναν εκτός βραζιλιάνικου ή αργεντίκου εδάφους, για λόγους χορηγιών (όπως το επικείμενο, πετροδολάρια γαρ). 25-12-18 για τη Βραζιλία λοιπόν ο απολογισμός και 4-0-3 μετά την τελευταία τους ισοπαλία σε φιλικό (<a href="https://www.foxbet.gr/">αν ψάχνετε τα καλύτερα προγνωστικά</a>): 0-0 τον Σεπτέμβριο του 2011 σε ματς που είχε διεξαχθεί στην Κόρδοβα της Αργεντινής και με τις δύο ομάδες να παίζουν με αλλαγές.</p>
      <p>Η «αλμπισελέστε» είχε Νρεσαμπάτο, Πάπα, Σελάι, Χιλιότι και η «σελεσάο» Ρέβερ, Ραλφ και Ροδόλφο. Σχεδόν με… τα δεύτερα αμφότερες.</p>
      <p>Κατά τα λοιπά η «σελεσάο», η αλήθεια είναι, έχει πάρει τον… αέρα της «αλμπισελέστε» τα τελευταία χρόνια. Η τελευταία ήττα της Βραζιλίας από την Αργεντινή σε επίσημο παιχνίδι ήταν το… 2005, με 3-1 για τα προκριματικά του Μουντιάλ, στο Μπουένος Αϊρες, με δύο γκολ του Κρέσπο κι ένα του Ρικέλμε, είχε μειώσει ο Ρομπέρτο Κάρλος. Εκτοτε η «σελεσάο» έχει 5-2-0, έσχατη επικράτησή της βεβαίως ήταν το 2-0 στον ημιτελικό του φετινού Copa America.</p>
      <p>Οι δύο χώρες έχουν αναμετρηθεί και τέσσερις φορές σε Παγκόσμιο Κύπελλο, καμία όμως από το 1990 και, εξ αυτών, τρεις ήταν σε ομίλους και, δη στη β’ φάση που ίσχυε τότε. Η τελευταία τους, ως σήμερα, μουντιαλική συνάντηση συνδυάστηκε και με τη μόνη αργεντίνικη νίκη στο τουρνουά: 1-0 για τους «16», στο «Ντέλε Αλπι» το 1990, με γκολ του Κανίχια στο 81’ ύστερα από τρομερή ασίστ του Μαραντόνα.</p>
      <p>Επόμενο Μουντιάλ; Το 2022 στο Κατάρ, ήτοι αναμονή 22 ετών ήδη…</p>
      <p>Μάθε τα πάντα για το στοίχημα στο <a href="https://www.foxbet.gr/">Foxbet.gr</a>. Διαβάστε <a href="https://www.foxbet.gr/222105/argentini-i-pelatissa-tis-vrazilias-i-arithmi-den-psevdonte">ΕΔΩ το πλήρες άρθρο</a> του Νίκου Μποζιονέλου</p>
    </article>
  </body>
</html>