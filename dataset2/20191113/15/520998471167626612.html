<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/money/do-miscevih-byudzhetiv-bukovini-nadiyshlo-ponad-2-5-milyardi-griven-podatkovih-platezhiv-380244"/>
    <meta property="og:site_name" content="Погляд"/>
    <meta property="article:published_time" content="2019-11-13T15:35:00+00:00"/>
    <meta property="og:title" content="До місцевих бюджетів Буковини надійшло понад 2,5 млрд. грн. податкових платежів"/>
    <meta property="og:description" content="У Головному управлінні ДПС у Чернівецькій області повідомили, що до місцевих бюджетів у січні-жовтні 2019 року від сплати податків і зборів надійшло 2558,6 млн грн."/>
  </head>
  <body>
    <article>
      <h1>До місцевих бюджетів Буковини надійшло понад 2,5 млрд. грн. податкових платежів</h1>
      <h2>Найбільшу частку у загальній сумі сплачених має податок на доходи фізичних осіб</h2>
      <address>
        <time datetime="2019-11-13T15:35:00+00:00">13 Nov 2019, 15:35</time>
      </address>
      <p>У Головному управлінні ДПС у Чернівецькій області повідомили, що до місцевих бюджетів у січні-жовтні 2019 року від сплати податків і зборів надійшло 2558,6 млн грн.</p>
      <p>Понад завдання, які були затверджені місцевими радами надійшло 118,7 млн грн., відносно аналогічного періоду 2018 року надходження збільшились на 421,5 млн.грн.</p>
      <p>Найбільшу частку у загальній сумі сплачених податків (64,6 відс.) має податок на доходи фізичних осіб, якого надійшло понад 1652,6 млн грн, з цих коштів до обласного бюджету спрямовано 330,5 млн грн, решту – до бюджетів об’єднаних територіальних громад та районів.</p>
      <p>Єдиного податку на підприємницьку діяльність надійшло понад 392,7 млн гривень (15,3 відс. загальної суми). Ці кошти у повному обсязі спрямовуються на рахунки тих сільських/селищних/міських рад, об’єднаних територіальних громад, на території яких розміщені об’єкти оподаткування, та за місцем податкової адреси платників єдиного податку І-ІІІ груп.</p>
      <p>Від майнових податків (оподаткування земельних ділянок, нерухомості та транспорту преміум-класу) забезпечено ще 13,5 відс. доходів бюджетів територіальних громад (346,5 млн гривень). На долю решти податків і зборів припадає 6,4 відс. загальної суми надходжень: акцизного податку від реалізації підакцизної продукції та пального – 95,9 млн.грн, рентної плати за користування природними ресурсами – 26,8 млн грн,податку на прибуток сплачено 19,8 млн грн, плати за ліцензії на продаж алкогольних напоїв та тютюнових виробів – 11,9, інші надходження (екологічний податок, збір за паркування,туристичний збір та ін.) 12,4 млн.грн. Про це повідомляє пресслужба Чернівецької ОДА.</p>
      <related>
        <h4>Схожі записи</h4>
        <a href="https://pogliad.ua/news/money/za-5-misyaciv-miscevi-byudzheti-bukovini-otrimali-ponad-1-2-mlrd-grn-podatkovih-platezhiv-373476"/>
        <a href="https://pogliad.ua/news/money/bukovinci-splatili-mayzhe-2-9-milyarda-podatkovih-platezhiv-345891"/>
        <a href="https://pogliad.ua/news/money/bukovina-splatila-do-byudzhetiv-usih-rivniv-splacheno-ponad-2-milyardi-griven-podatkiv-372820"/>
        <a href="https://pogliad.ua/news/money/miscevi-byudzheti-bukovini-popovnilisya-mayzhe-na-19-mlrd-grn-361659"/>
      </related>
    </article>
  </body>
</html>