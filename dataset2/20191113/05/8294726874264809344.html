<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/karlmann-king-suv-scump-unic-design-174462.html"/>
    <meta property="og:site_name" content="Auto Bild"/>
    <meta property="article:published_time" content="2019-11-13T05:33:13+00:00"/>
    <meta property="og:title" content="Cel mai scump SUV din lume arată ca un diamant supradimensionat. Varianta de 1 milion de dolari e cea mai ieftină (VIDEO)"/>
    <meta property="og:description" content="Cea mai nouă ofertă tentantă vine din Italia, unde o autoutilitară americană este transformată într-o bijuterie pe roți. Una foarte, foarte scumpă."/>
  </head>
  <body>
    <article>
      <h6 class="kicker">La bază are un model american convențional</h6>
      <h1>Cel mai scump SUV din lume arată ca un diamant supradimensionat. Varianta de 1 milion de dolari e cea mai ieftină (VIDEO)</h1>
      <address><time datetime="2019-11-13T05:33:13+00:00">13 Nov 2019, 05:33</time> by <a rel="author">AutoBild</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/karlmann-king-cel-mai-scump-suv-1.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/karlmann-king-cel-mai-scump-suv-2.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/karlmann-king-cel-mai-scump-suv-3.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/karlmann-king-cel-mai-scump-suv-4.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/karlmann-king-cel-mai-scump-suv-5.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/karlmann-king-cel-mai-scump-suv-6.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/karlmann-king-cel-mai-scump-suv-7.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/karlmann-king-cel-mai-scump-suv-8.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/karlmann-king-cel-mai-scump-suv-9.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/karlmann-king-cel-mai-scump-suv-10.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/karlmann-king-cel-mai-scump-suv-11.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/karlmann-king-cel-mai-scump-suv-12.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/karlmann-king-cel-mai-scump-suv-13.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/karlmann-king-cel-mai-scump-suv-14.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/karlmann-king-cel-mai-scump-suv-15.jpg"/>
        </figure>
      </slideshow>
      <p>
        <b>Cea mai nouă ofertă tentantă vine din Italia, unde o autoutilitară americană este transformată într-o bijuterie pe roți.</b>
      </p>
      <p>Citește și:</p>
      <p>
        <a href="https://www.auto-bild.ro/stiri/asa-arata-o-masina-beton-test-de-rezistenta-la-impact-cu-un-uaz-imbracat-in-ciment-video-174345.html">Așa arată o mașină beton! Test de impact cu un UAZ cimentat (VIDEO)</a>
      </p>
      <p>
        <a href="https://www.auto-bild.ro/stiri/comenzi-ford-puma-cat-costa-174361.html">Au fost deschise listele de comenzi pentru Ford Puma. Cât costă în România SUV-ul produs la Craiova?</a>
      </p>
      <p>Segmentul SUV-urilor are deja oferte care să-ți satisfacă toate dorințele în materie de confort, lux și – eventual – de experiențe off-road, atâta timp cât dispui de buget. Cele mai renumite mărci din universul auto posedă câte un astfel de model: <a href="https://www.auto-bild.ro/stiri/rolls-royce-cullinan-pret-romania-151718.html">Rolls-Royce are Cullinan</a>, <a href="https://www.auto-bild.ro/masini-noi-informatii/ce-poate-fi-mai-scump-decat-un-bentley-bentayga-un-bentayga-mulliner-117396.html">Bentley îți propune Bentayga</a>, iar Mercedes-Benz tocmai pregătește un GLS Maybach.</p>
      <p>Iar dacă la toate doleanțele de mașini se adaugă și exclusivitatea, producători precum letonii de Dartz îți vin în ajutor cu <a href="https://www.auto-bild.ro/tuning/letonii-dartz-pregatesc-modelul-black-alligator-aur-platina-diamante-rubine-si-kevlar-112616.html">propuneri foarte îndrăznețe</a>. Dar asta nu înseamnă, firește, că nu există loc de mai bine; sau măcar de mai scump.</p>
      <p>Cel mai elocvent exemplu este Karlmann King, promovat ca cel mai scump SUV din lume; și, cu un preț de pornire de peste 1 milion de dolari, titulatura devine foarte credibilă. Dar ce îți oferă Karlmann King pe lângă exclusivitate?</p>
      <p>Ei bine, în primul rând o imagine unică, așa cum însuși creatorul său, designerul Luciano D’Ambrosio, explică: „În loc să încercăm a crea combinația perfectă de suprafețe, am încercat să creăm o ruptură în suprafețe. Trebuie să fie mare, dominant, dar în același timp să nu fie atât de agresiv. Este absolut unic.”</p>
      <p>Având în vedere numărul de poligoane pe care aceste muchii le creează, nu putem să contestăm partea cu unicitatea. Arată ca noua adiție în garajul lui Batman. Această îmbrăcăminte fantezistă, desprinsă din filmele cu eroi, ascunde un șasiu cât se poate de convențional: o utilitară Ford F-550.</p>
      <p>Asta înseamnă că sub capotă stă un V10 de 6,8 litri, cu 420 de cai-putere și circa 575 de Newtoni-metru, capabil să urnească Regele cu o viteză de până la 220 de kilometri pe oră. Accelerația 0-100 km/h este ușor irelevantă, având în vedere că masa mașinii poate ajunge și până la 5,9 tone, dacă proprietarul optează pentru versiunea blindată. Normal că există și o versiune blindată.</p>
      <p>Creatorul lui Karlmann King spune că mașina are un grad foarte ridicat de personalizare, lucru confirmat până acum doar de diferitele oferte de interior exemplificate prin imagini în galeria de mai sus. Nu se oferă detalii despre materiale sau tehnologie, însă știm că prețul maximal poate fi de trei ori mai mare decât cel de pornire. Acum rămâne ca noi să ne întrebăm ce ai putea pune pe un Ford F-550 încât să ajungă să coste 3 milioane de dolari.</p>
      <figure>
        <iframe src="https://www.youtube.com/embed/VGDwJAGK4ss" width="500" height="281" data-service="Youtube" scrolling="no"/>
      </figure>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/james-bond-spaima-bolizilor-154645.html"/>
        <a href="https://www.auto-bild.ro/stiri/seful-ford-atentioneaza-ca-europenii-nu-si-vor-mai-permite-masini-noi-99415.html"/>
        <a href="https://www.auto-bild.ro/headline/top-5-cele-mai-scumpe-masini-vandute-la-licitatii-35945.html"/>
      </related>
    </article>
  </body>
</html>