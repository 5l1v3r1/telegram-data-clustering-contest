<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/u-mvf-spodivayutsya-na-shvidkiy-rezultat-u-peregovorah-z-ukrajinoyu-639541.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T05:45:02+00:00"/>
    <meta property="og:title" content="У МВФ сподіваються на «швидкий результат» у переговорах з Україною"/>
    <meta property="og:description" content="Обговорення в Києві зосередяться на очищенні банківського сектору"/>
  </head>
  <body>
    <article>
      <h1>У МВФ сподіваються на «швидкий результат» у переговорах з Україною</h1>
      <address>
        <time datetime="2019-11-13T05:45:02+00:00">13 Nov 2019, 05:45</time>
      </address>
      <h4>Обговорення в Києві зосередяться на очищенні банківського сектору</h4>
      <p>Директор Європейського департаменту МВФ Пол Томсен висловив сподівання, що переговори Фонду з Україною по новій довгостроковій програмі фінансування матимуть швидкий прогрес.</p>
      <p>Про це він розповів в інтерв'ю «<a href="https://ukrainian.voanews.com/a/perehovory-mvf-ukraina/5162886.html">Голосу Америки</a>» перед тим візитом оцінювальної місії Фонду.</p>
      <p>«Сподіваюсь, досягнемо швидкого результату»,- зауважив Томсен.</p>
      <p>Водночас, він зазначив, що хоча і вважає процес обнадійливим, «залишаються деякі невирішені питання». Зокрема, за його словами, обговорення в Києві зосередяться на очищенні банківського сектору.</p>
      <p>«Це одне з питань. Україна досягла прогресу. Ми знаємо, що існують виклики. Важливо, щоб не було відкату назад», - підкреслив представник Фонду.</p>
      <p>Крім того, він назвав викликом для України, зокрема, подолання проблем корупції. За його словами, важливо також зберегти незалежність Центрального банку, досягти прогресу у фінансовому секторі, продовжити бюджетну консолідацію.</p>
      <p>Натомість Томсен відзначив і позитивні зрушення: «Гадаю, за останні роки Україна дуже успішно стабілізувала макроекономіку, провадить гарну фіскальну політику, гарну монетарну політику, забезпечує незалежність центрального банку, почала очищення фінансового сектору».</p>
      <p>Нагадаємо, <a href="https://glavcom.ua/news/misiya-mvf-14-listopada-pribude-do-kijeva--639453.html">місія Міжнародного валютного фонду розпочне свою роботу в Києві у четвер, 14 листопада</a>, для продовження обговорень нової програми з представниками влади.</p>
      <related>
        <a href="https://glavcom.ua/economics/finances/direktor-mvf-zanepokojena-svitoviy-borg-dosyag-rekordu-638532.html"/>
        <a href="https://glavcom.ua/economics/finances/jebrr-prognozuje-zrostannya-ukrajinskoji-ekonomiki-na-35-u-2020-roci-638237.html"/>
        <a href="https://glavcom.ua/news/novih-transhiv-mvf-ne-bude-doki-komanda-zelenskogo-ne-zmusit-kolomoyskogo-povernuti-groshi-wsj-637647.html"/>
      </related>
    </article>
  </body>
</html>