<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/kuba-przylecial-krol-hiszpanii-filip-vi-podpisano-umowe-o-wspolpracy,984925.html"/>
    <meta property="og:site_name" content="TVN24"/>
    <meta property="article:published_time" content="2019-11-13T05:39:01+00:00"/>
    <meta property="og:title" content="Król Hiszpanii w Hawanie. &quot;Serdeczne spotkanie&quot; i umowa o współpracy"/>
    <meta property="og:description" content="W Hawanie przebywa hiszpański król Filip VI i królowa Letycja, którzy swoją obecnością uhonorowali 500. rocznicę założenia kubańskiej stolicy. Hiszpania i Kuba podpisały we wtorek nowe porozumienie..."/>
  </head>
  <body>
    <article>
      <h1>Król Hiszpanii w Hawanie. "Serdeczne spotkanie" i umowa o współpracy</h1>
      <address><time datetime="2019-11-13T05:39:01+00:00">13 Nov 2019, 05:39</time> by <a rel="author">asty/adso</a></address>
      <slideshow>
        <figure>
          <img src="https://r-scale-40.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/89a4083a-3a43-45e2-a01f-d4e7ade1b865.jpg?type=1&amp;srcmode=0&amp;srcx=1/1&amp;srcy=17/20&amp;srcw=1/1&amp;srch=17/20&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/fa69583f-9a94-4d75-9ed2-8d6c5f3983e7-480p.mp4"/>
          <figcaption>Król Hiszpanii Filip VI przybył do Hawany</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/d80b9929-5d33-4266-9e98-0b97f8131a4a-480p.mp4"/>
          <figcaption>Król Hiszpanii Filip VI spacerował ulicami Hawany</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/7d6afec9-8a97-433e-93b8-e85ffa03da0f-480p.mp4"/>
          <figcaption>Hiszpania i Kuba podpisały we wtorek nowe porozumienie o...</figcaption>
        </figure>
        <figcaption>Król Hiszpanii Filip VI przybył do Hawany<cite>Foto: PAP/ EPA/Juan Carlos Hidalgo | Video: Reuters</cite></figcaption>
      </slideshow>
      <h3>W Hawanie przebywa hiszpański król Filip VI i królowa Letycja, którzy swoją obecnością uhonorowali 500. rocznicę założenia kubańskiej stolicy. Hiszpania i Kuba podpisały we wtorek nowe porozumienie o współpracy między krajami.</h3>
      <p>Jak pisze agencja AFP, podpisana przez ministrów spraw zagranicznych obu krajów Josepa Borrella i Brunona Rodrigueza umowa o wartości 57,5 milionów euro "aktualizuje strategię współpracy hiszpańskiej z Kubą na lata 2019–2022".</p>
      <figure>
        <img src="https://r-scale-e0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/69fdc363-7dd5-4553-8041-1d7e36bfcbd3.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Hiszpania i Kuba podpisały we wtorek nowe porozumienie o współpracy między obydwoma krajami<cite>Źródło: PAP/EPA/ERNESTO MASTRASCUSA</cite></figcaption>
      </figure>
      <related>
        <a href="https://www.tvn24.pl/wiadomosci-ze-swiata,2/krol-hiszpanii-krytykowany-za-plany-wizyty-na-kubie,984114.html"/>
      </related>
      <p>Wspólne wysiłki mają koncentrować się na poprawie wydajności współpracy obu krajów, rozwoju ośrodków terytorialnych i wzmocnieniu administracji publicznej.</p>
      <p>Przed podpisaniem porozumienia hiszpański król został przyjęty przez prezydenta Kuby Miguela Diaz-Canela.</p>
      <p>Jak pisze AFP, było to "serdeczne spotkanie", na którym obydwaj przywódcy podkreślili "pozytywne stosunki dwustronne oparte na więziach historycznych i kulturowych, które są umacniane".</p>
      <h3>Król na uroczystościach 500-lecia Hawany</h3>
      <p>Hiszpania to trzeci, po Chinach i Wenezueli, partner handlowy Kuby z wymianą o wartości 1,39 mld dolarów w 2018 roku.</p>
      <p>AFP podkreśla, że hiszpańskie władze niejednokrotnie już krytykowały politykę obecnej administracji USA za wywieranie coraz większej presji gospodarczej na Kubę w związku z popieraniem przez Hawanę dyktatury Nicolasa Maduro w Wenezueli.</p>
      <p>Hiszpańska para królewska na Kubie przebywać będzie do czwartku. Główne uroczystości z okazji 500-lecia istnienia Hawany odbędą się w piątek i sobotę. Oczekuje się, że w kubańskiej stolicy pojawi się kilku przywódców z Ameryki Łacińskiej.</p>
      <figure>
        <img src="https://r-scale-e0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/5dd4dca8-4b53-4ca4-b6f7-c64a14d41f79.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Król Hiszpanii Filip VI spacerował ulicami Hawany<cite>Źródło: PAP/EPA/JUAN CARLOS HIDALGO</cite></figcaption>
      </figure>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/gaz-lzawiacy-i-gumowe-pociski-policja-usuwa-separatystow-blokujacych-autostrade,985039.html"/>
        <a href="https://www.tvn24.pl/wiadomosci-ze-swiata,2/jezeli-chca-czegos-od-nas-musza-usiasc-do-rozmow-katalonskie-partie-odrzucaja-koalicje,984912.html"/>
        <a href="https://www.tvn24.pl/wiadomosci-ze-swiata,2/parlament-katalonii-zablokowal-ustawe-w-sprawie-secesji,984917.html"/>
        <a href="https://www.tvn24.pl/wiadomosci-ze-swiata,2/rzecznik-tsue-wydal-opinie-w-sprawie-immunitetu-katalonskiego-separatysty,984922.html"/>
        <a href="https://www.tvn24.pl/wiadomosci-ze-swiata,2/doswiadczenie-socjalistow-odwaga-lewicy-jest-porozumienie-w-sprawie-koalicji,984809.html"/>
      </related>
    </article>
  </body>
</html>