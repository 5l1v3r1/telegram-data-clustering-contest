<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://km.rfi.fr/Cambodia/Sam-Rainsy-activity-in-Malaysia-13-11-2019"/>
    <meta property="og:site_name" content="RFI"/>
    <meta property="article:published_time" content="2019-11-13T05:33:49+00:00"/>
    <meta property="og:title" content="លោក​​កុយ គួ​ង​៖សកម្មភាព​​របស់​លោក​​សម រង្ស៊ី​​នៅ​​ម៉ាឡេស៊ី ​មិន​អាច​​ធ្វើ​ឱ្យ​​ស្ថានភាព​​នៅ​​កម្ពុជា​​ប្រែប្រួល​​ទេ​"/>
    <meta property="og:description" content="លោក​សម រង្ស៊ី ប្រធានស្តីទី​អតីត​គណបក្ស​សង្គ្រោះ​ជាតិ កាលពី​ថ្ងៃ​ចន្ទ ទី១១ ខែវិច្ឆិកា បាន​ជួបពិភាក្សា​ការងារ​ជាមួយ​រដ្ឋមន្ត្រី​ក្រសួងការបរទេស​ម៉ាឡេស៊ី ហើយ​នៅ​ថ្ងៃ​អង្គារ​ម្សិលមិញ​នេះ​ទៀត លោក​ក៏បាន​ជួប​ជាមួយ​អ្នកតំណាងរាស្ត្រ​ម៉ាឡេស៊ី​មួយចំនួន​ផងដែរ។..."/>
  </head>
  <body>
    <article>
      <h1>លោក​​កុយ គួ​ង​៖សកម្មភាព​​របស់​លោក​​សម រង្ស៊ី​​នៅ​​ម៉ាឡេស៊ី ​មិន​អាច​​ធ្វើ​ឱ្យ​​ស្ថានភាព​​នៅ​​កម្ពុជា​​ប្រែប្រួល​​ទេ​</h1>
      <address><time datetime="2019-11-13T05:33:49+00:00">13 Nov 2019, 05:33</time> by <a rel="author">វណ្ណ សុគន្ធា</a></address>
      <p>
        <b>លោក​សម រង្ស៊ី ប្រធានស្តីទី​អតីត​គណបក្ស​សង្គ្រោះ​ជាតិ កាលពី​ថ្ងៃ​ចន្ទ ទី១១ ខែវិច្ឆិកា បាន​ជួបពិភាក្សា​ការងារ​ជាមួយ​រដ្ឋមន្ត្រី​ក្រសួងការបរទេស​ម៉ាឡេស៊ី ហើយ​នៅ​ថ្ងៃ​អង្គារ​ម្សិលមិញ​នេះ​ទៀត លោក​ក៏បាន​ជួប​ជាមួយ​អ្នកតំណាងរាស្ត្រ​ម៉ាឡេស៊ី​មួយចំនួន​ផងដែរ។ ជំនួប​ទាំងនេះ សុទ្ធតែ​លើកឡើង​ពាក់ព័ន្ធ​នឹង​ដំណើរ​ការវិល​ចូល​ប្រទេស​កម្ពុជា ដើម្បី​ស្តារ​លទ្ធិប្រជាធិបតេយ្យ​ឡើងវិញ។ បន្ទាប់ពី​ជំនួប​ជាមួយ​ក្រុម​អ្នកតំណាងរាស្ត្រ​នេះ លោក​សម រង្ស៊ី ក៏បាន​ធ្វើ​សន្និសីទកាសែត​ធំ​មួយ​នៅក្នុង​ប្រទេស​ម៉ាឡេស៊ី​ថែមទៀត​ផង។ លោក​សម រង្ស៊ី បាន​ប្រាប់​ក្រុមអ្នកកាសែត​ពី​ការមិន​បោះបង់ចោល​នូវ​គម្រោង​មក​កម្ពុជា​វិញ​របស់លោក និង បន្ត​អំពាវនាវ​ឱ្យមាន​ការដាក់​សម្ពាធមក​លើ​រដ្ឋាភិបាល​កម្ពុជា។</b>
      </p>
      <p>ចំពោះ​បញ្ហា​នេះ លោក​កុយ គួ​ង អ្នកនាំពាក្យ​ក្រសួងការបរទេស​កម្ពុ​ជា​បាន​លើកឡើងប្រាប់​វិទ្យុ​បារាំង​អន្តរជាតិ​នៅ​ព្រឹក​នេះថា កម្ពុជា​មិនបាន​យកចិត្តទុកដាក់​ធំដុំ​ទេ​ចំពោះ​សកម្មភាព​របស់លោក​ស​ម រង្ស៊ី នៅក្នុង​ប្រទេស​ម៉ាឡេស៊ី​នេះ។ មិនតែប៉ុណ្ណោះ លោក​បាន​គូសបញ្ជាក់ថា សកម្មភាព​របស់លោក​សម រង្ស៊ី មិនអាច​ធ្វើឱ្យ​ស្ថានភាព​នៅ​កម្ពុជា​ប្រែប្រួល​នោះឡើយ។</p>
    </article>
  </body>
</html>