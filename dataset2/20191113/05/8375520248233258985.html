<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/zadrimav-na-plyazhi-u-meksici-na-ribalku-nakinuvsya-dvometroviy-krokodil-639543.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T05:06:38+00:00"/>
    <meta property="og:title" content="Задрімав на пляжі: у Мексиці на рибалку накинувся двометровий крокодил"/>
    <meta property="og:description" content="В результаті нападу у чоловіка залишилися рани на руці, нозі і голові. Його стан стабільний"/>
  </head>
  <body>
    <article>
      <h1>Задрімав на пляжі: у Мексиці на рибалку накинувся двометровий крокодил</h1>
      <address>
        <time datetime="2019-11-13T05:06:38+00:00">13 Nov 2019, 05:06</time>
      </address>
      <h4>В результаті нападу у чоловіка залишилися рани на руці, нозі і голові. Його стан стабільний</h4>
      <p>У мексиканському місті Санта-Марія-Колотепек, штат Оахака, двометровий крокодил напав на сплячого на пляжі рибалку.</p>
      <p>Про це повідомляє <a href="https://mexiconewsdaily.com/">Mexico News Daily.</a></p>
      <p>У п'ятницю вранці, 8 листопада, 65-річний Амадео Баррера дрімав на пляжі Бока Барра, коли на нього напав крокодил. Чоловікові вдалося відбитися від агресивної рептилії і дістатися до парамедиків. Постраждалого доправили до лікарні міста Пуерто-Ескондідо, попередньо обробивши йому рани.</p>
      <p>В результаті нападу у Баррера залишилися рани на руці, нозі і голові. Його стан оцінили як стабільний.</p>
      <p>Глава цивільної оборони штату зазначив, що крокодил напав на рибалку далеко від свого місця проживання. Інцидент стався на пляжі, де річка Колотепек впадає в Тихий океан, а рептилії рідко з'являються біля гирла річки.</p>
      <p>Місцеві жителі побоюються, що через підвищений рівень води в річках, струмках і лагунах крокодили можуть мігрувати і становити загрозу тваринам і людям. Муніципальна влада попросили агентство з охорони навколишнього середовища Profepa підтвердити, що рептилії не переселилися ближче до населених пунктів.</p>
      <related>
        <a href="https://glavcom.ua/news/ukrajina-distanciyno-pidpishe-protokol-z-rosijeyu-pro-ribolovlyu-v-azovskomu-mori-639235.html"/>
        <a href="https://glavcom.ua/vinnytsia/news/u-vinnickiy-oblasti-startuje-zaborona-na-vilov-ribi-u-zimuvalnih-yamah-636458.html"/>
        <a href="https://glavcom.ua/news/rada-uhvalila-zakon-pro-zaboronu-zakritih-plyazhiv-636233.html"/>
      </related>
    </article>
  </body>
</html>