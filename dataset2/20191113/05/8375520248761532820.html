<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/v-uryadi-pridumali-yak-zrobiti-ukrajinskih-naukovciv-zamozhnimi-639435.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T05:47:40+00:00"/>
    <meta property="og:title" content="В уряді придумали, як зробити українських науковців заможними"/>
    <meta property="og:description" content="Міністр запропонував виплачувати винахідникам 10-20% коштів від запровадження їхніх розробок приватними компаніями"/>
  </head>
  <body>
    <article>
      <h1>В уряді придумали, як зробити українських науковців заможними</h1>
      <address>
        <time datetime="2019-11-13T05:47:40+00:00">13 Nov 2019, 05:47</time>
      </address>
      <h4>Міністр запропонував виплачувати винахідникам 10-20% коштів від запровадження їхніх розробок приватними компаніями</h4>
      <p>Міністр розвитку економіки, торгівлі та сільського господарства України Тимофій Милованов запропонував виплачувати винахідникам 10-20% коштів від запровадження їхніх розробок приватними компаніями.</p>
      <p>Такі пропозиції до законодавства Милованов <a href="https://www.facebook.com/100004775745586/videos/1512045278964649/">оприлюднив</a> під час свого привітання зі Всесвітнім днем науки.</p>
      <p>«У мене є пропозиція: я хочу змінити законодавство таким чином, щоб кожен — від студента чи аспіранта, до професора могли легко зареєструвати свою наукову ідею чи винахід, а бізнес — легко їх впровадити. А після цього 20% чи 10% прибутку поверталися напряму тим, хто придумав цю ідею», — повідомив Милованов.</p>
      <p>За його словами, така ініціатива зробить українських науковців більш заможними, а економіку — більш інноваційною.</p>
      <p>Милованов зазначає, що наука є основою високотехнологічних галузей економіки і від її якості залежить добробут українців.</p>
      <p>Нагадаємо, <a href="https://glavcom.ua/country/science/v-ukrajini-virishili-vimiryuvati-efektivnist-naukovciv-639234.html">в Україні вирішили «вимірювати» ефективність науковців.</a></p>
      <p>11 липня 2019 року в Україні запрацював Фонд підтримки стартапів. Цьогоріч на його фінансування виділили 300-350 мільйонів гривень.</p>
      <p>Також раніше Кабмін створив Фонд державного стимулювання винаходів.</p>
      <p>Раніше повідомлялось, що український школяр із Закарпаття Валентин Фречка здобув золоту медаль у категорії «Наука» на «Олімпіаді геніїв» у США.</p>
      <p>До відома, український стартап залучив 15 тисяч євро за перемогу у конкурсі від Volkswagen.</p>
      <related>
        <a href="https://glavcom.ua/world/hitech/likari-vstavili-u-mozok-lyudini-implanti-shchob-dopomogti-borotisya-z-narkotichnoyu-zalezhnistyu-639076.html"/>
        <a href="https://glavcom.ua/country/science/stav-vidomiy-vidsotok-porazok-dlya-dosyagnennya-uspihu--638484.html"/>
        <a href="https://glavcom.ua/economics/finances/milyard-na-insult-mayzhe-dva-milyardi-na-pologi-ohorona-zdorovya-u-byudzheti-2020-637866.html"/>
      </related>
    </article>
  </body>
</html>