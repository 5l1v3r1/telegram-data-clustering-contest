<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158246_1351.html"/>
    <meta property="og:site_name" content="Novsport"/>
    <meta property="article:published_time" content="2019-11-13T05:25:00+00:00"/>
    <meta property="og:title" content="ЦСКА дава 120 бона за Ахмедов"/>
    <meta property="og:description" content="&quot;Армейците&quot; и Дунав вече са се договорили за нападателя"/>
  </head>
  <body>
    <article>
      <h1>ЦСКА дава 120 бона за Ахмедов</h1>
      <address><time datetime="2019-11-13T05:25:00+00:00">13 Nov 2019, 05:25</time> by <a rel="author">"Тема Спорт"</a></address>
      <p>Ръководствата на ЦСКА и Дунав вече са се споразумели за правата на нападателя Ахмед Ахмедов. Армейците ще пла­тят 120 000 лева за тарана. Според topsport.bg за трансфе­ра са се разбрали силният чо­век в Борисовата градина Гриша Ганчев и д-р Симеон Симео­нов, който все още има роля в Дунав, въпреки че обяви че се оттегля. Публикацията сочи, че ЦСКА е надцакал Левски за Ахмедов, като сините били го­тови да преведат не повече от 100 бона за нападателя. През миналата седмица се по­яви информация, че Левски е имал принципна договорка с Дунав, но после армейците из­пратили по-добра оферта и Ахмедов и русенци се насочили към нея.<br/><br/>Интересно е да се отбеле­жи, че през последните години ЦСКА няма практика да прив­лича футболисти от българ­ското първенство. Във вече 6 поредни трансферни прозоре­ца червените не са придобива­ли правата на играч от друг роден клуб. В този период ар­мейците само си върнаха след преотстъпвания Иван Тури­цов, Митко Митков и Пламен Гълъбов. Иначе при завръщането си в елита през лятото на 2016-а ЦСКА взе 4-ма от българ­ското първенство - вратаря Георги Китанов (Черно море), бранителите Александър Дюлгеров (Пирин Бл) и Лазар Марин (Ботев Пд) и офанзивния халф Иван Минчев (Монтана). Ни­кой от тях не се наложи като основен състезател в дългос­рочен план, а престоят на Ма­рин и Минчев бе съвсем кратък.<br/><br/>24-годишният Ахмедов този сезон има 6 гола в елита за Ду­нав (1 от дузпа), а през мина­лия реализира 8. Преди това за­писа и над 100 мача във Втора лига с екипите на ФК Бургас и Поморие. Той е юноша на Неф­тохимик и Черноморец.</p>
    </article>
  </body>
</html>