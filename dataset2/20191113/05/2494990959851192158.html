<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cronache/2019/11/13/news/palermo-droga-arrestati-traffico-stupefacenti-operazione-eden-3-pequeno-matteo-messina-denaro-cosa-nostra-finanza-carabinieri-1239341/"/>
    <meta property="og:site_name" content="Il Tempo"/>
    <meta property="article:published_time" content="2019-11-13T05:09:00+00:00"/>
    <meta property="og:title" content="In manette i trafficanti di droga legati al boss latitante Messina Denaro"/>
    <meta property="og:description" content="I tre criminali facevano parte di un'associazione sotto l'egida di Cosa Nostra"/>
  </head>
  <body>
    <article>
      <h6 class="kicker">OPERAZIONE DI CARABINIERI E FINANZA</h6>
      <h1>In manette i trafficanti di droga legati al boss latitante Messina Denaro</h1>
      <h2>I tre criminali facevano parte di un'associazione sotto l'egida di Cosa Nostra</h2>
      <address>
        <time datetime="2019-11-13T05:09:00+00:00">13 Nov 2019, 05:09</time>
      </address>
      <p>In carcere tre <b>trafficanti di droga</b> che facevano parte di una maxi-associazione finalizzata al <b>traffico internazionale di sostanze stupefacenti</b> che ha operato sotto l'egida di <b>Cosa Nostra siciliana</b> e all'ombra del latitante <b>Matteo Messina Denaro</b>. Dalle prime luci dell'alba i carabinieri del R.O.S. e del Comando Provinciale di Trapani e militari del G.I.C.O. del Nucleo di Polizia Economico-Finanziaria della Guardia di Finanza di Palermo, stanno dando esecuzione all'ordinanza di custodia cautelare in carcere nei confronti dei tre criminali, emessa dall’Ufficio G.I.P del Tribunale di Palermo su richiesta della Procura della Repubblica di Palermo - Direzione Distrettuale Antimafia.</p>
      <figure>
        <video src="https://www.iltempo.it/upload/7699018-20191113-pa-eden3-shortmp4.mp4"/>
      </figure>
      <p>Sono in corso in tutto il territorio nazionale decine di perquisizioni, che vedono impiegati oltre 100 carabinieri e finanzieri, supportati da unità cinofile, e riguardano abitazioni e luoghi nella disponibilità degli indagati.</p>
    </article>
  </body>
</html>