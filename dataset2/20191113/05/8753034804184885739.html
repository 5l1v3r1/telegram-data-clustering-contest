<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/VbXvBl/titteldroemmen-lever-for-federer-slo-tilbake-etter-tap"/>
    <meta property="og:site_name" content="Aftenbladet"/>
    <meta property="article:published_time" content="2019-11-13T05:32:10+00:00"/>
    <meta property="og:title" content="Titteldrømmen lever for Federer - slo tilbake etter tap"/>
    <meta property="og:description" content="Etter en svak åpning slo Roger Federer likevel italienske Matteo Berrettini i ATP-verdenstourfinalen i tennis i London. Novak Djokovic tapte mot Thiem."/>
  </head>
  <body>
    <article>
      <h1>Titteldrømmen lever for Federer - slo tilbake etter tap</h1>
      <h2>Etter en svak åpning slo Roger Federer likevel italienske Matteo Berrettini i ATP-verdenstourfinalen i tennis i London. Novak Djokovic tapte mot Thiem.</h2>
      <address><time datetime="2019-11-13T05:32:10+00:00">13 Nov 2019, 05:32</time> by <a rel="author">NTB</a></address>
      <p>Den sveitsiske veteranen vant 7-6 (7-2), 6-3 over italieneren som debuterer i ATP-verdenstourfinalen. Der samles tennisens åtte høyest rangerte spillere.</p>
      <p>Federer har vunnet den prestisjetunge turneringen seks ganger og drømmer om en ny tittel. Men han vil få det tøft i den siste gruppekampen mot verdenstoer Novak Djokovic torsdag.</p>
      <p>Federer tapte knepent 5-7, 5-7 mot Dominic Thiem i første kamp og kom dermed skjevt ut i turneringen.</p>
      <aside>
        <a href="https://www.aftenbladet.no/article/sa-K3Xb3X.html">Tennisstjernen innkasserte tidenes største pengepremie</a>
      </aside>
      <p>Thiem på sin side vant kampen mot Novak Djokovic med resultatet 6-7(5), 6-3, 7-6(5) senere tirsdag.</p>
      <p>– Dette var virkelig en av disse spesielle kampene, det jeg har øvd hele livet på, hele barndommen. Og også har jeg kvalifisert meg til semifinale, som er det beste, sa Thiem.</p>
      <p>Med seieren over Djokovic ble Thiem den andre spilleren i turneringshistorien som slo både Federer og Djokovic, etter at Tysklands Alexander Zverev gjorde det i fjor.</p>
      <p>Onsdag spiller Rafael Nadal mot Daniil Medvedev i den andre gruppen. Nadal må trolig slå både ham og Stefanos Tsitsipas for å nå semifinalen.</p>
    </article>
  </body>
</html>