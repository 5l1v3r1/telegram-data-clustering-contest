<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/google-stadia-trailer-esclusiva-gylt/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-13T07:52:00+00:00"/>
    <meta property="og:title" content="Google Stadia: trailer di lancio dell’esclusiva GYLT disponibile"/>
    <meta property="og:description" content="Google Stadia è quasi tra noi e ora è stato rilasciato il trailer di lancio dell'esclusiva GYLT, sviluppata da Tequila Works. Ecco il filmato."/>
  </head>
  <body>
    <article>
      <h1>Google Stadia: trailer di lancio dell’esclusiva GYLT disponibile</h1>
      <address><time datetime="2019-11-13T07:52:00+00:00">13 Nov 2019, 07:52</time> by <a rel="author">Nicola Armondi</a></address>
      <p><a href="http://www.tomshw.it/videogioco/google-stadia/">Google Stadia</a> è sempre più vicino. A partire dal 19 novembre il servizio sarà avviato e potremo iniziare a giocare con i vari titoli di lancio, sempre ammesso che il nostro pacchetto di preorder sia arrivato. La line-up iniziale non brilla certo per quantità, ma possiamo sperare che la qualità sia su altri livelli. In particolar modo, <b>la speranza è che GYLT sia un titolo di pregio</b>.</p>
      <p>GYLT è infatti un’<b>esclusiva di Google Stadia</b>, per quanto ci è dato sapere fino a questo momento, e in una certa misura rappresenta l’intera piattaforma nei suoi primi giorni. Ora, è stato condiviso il trailer di lancio del gioco, disponibile qui sotto.</p>
      <figure>
        <iframe src="https://www.youtube.com/embed/inxIiG8lNRI" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/gylt-google-stadia-62654.768x432.jpg"/>
        </figure>
        <figure>
          <img src="https://www.tomshw.it/images/images/2019/11/gylt-google-stadia-62652.768x432.jpg"/>
        </figure>
        <figure>
          <img src="https://www.tomshw.it/images/images/2019/11/gylt-google-stadia-62653.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/ps5-memoria-prezzo-espansioni-cartucce/">PS5: memoria ridotta per abbassare il prezzo ed espansioni tramite cartucce?</a></p>
      <p><b>GYLT è il nuovo gioco di Tequila Works, già noto per aver realizzato RiME e The Sexy Brutale.</b> Come potete vedere dal trailer, si tratta di un gioco dal taglio cartoon, che però non rinuncia a una vena orrifica. La trama sembra ruotare attorno alla scomparsa di una ragazza. GYLT potrebbe essere uno dei nuovi successi indie della stagione.</p>
      <p>Al tempo stesso, è possibile che molti non abbiano grande interesse per le produzioni minori e siano interessati a vedere in che modo la piattaforma riesce a eseguire le produzioni più massicce come Destiny 2 La collezione (gratis durante il mese di novembre), Assassin’s Creed Odyssey e Red Dead Redemption 2. <b>Diteci, voi cosa ne pensate della line-up iniziare di Google Stadia?</b> Vi convince oppure speravate in qualcosa di meglio?</p>
      <blockquote>Se la line up di Google Stadia non vi convince appieno e vi interessa solo Red Dead Redemption 2, potete trovarlo su Amazon già ora, a un <a href="https://toms.it/z1XU7">ottimo prezzo</a>.</blockquote>
    </article>
  </body>
</html>