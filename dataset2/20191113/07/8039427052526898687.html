<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=953831"/>
    <meta property="og:site_name" content="Andhrajyothy"/>
    <meta property="article:published_time" content="2019-11-13T07:41:35+00:00"/>
    <meta property="og:title" content="21న తూర్పు గోదావరి జిల్లాకు రానున్న సీఎం"/>
    <meta property="og:description" content="ADVT"/>
  </head>
  <body>
    <article>
      <h1>21న తూర్పు గోదావరి జిల్లాకు రానున్న సీఎం</h1>
      <address>
        <time datetime="2019-11-13T07:41:35+00:00">13 Nov 2019, 07:41</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>తూర్పు గోదావరి: </b>ముఖ్యమంత్రి జగన్మోహన్‌రెడ్డి ఈనెల 21 జిల్లాకు రానున్నారని కలెక్టర్‌ డి.మురళీధర్‌రెడ్డి తెలిపారు. సీఎం పర్యటనకు విస్తృతమైన ఏర్పాట్లు చేపట్టాలని అధికారులను ఆదేశించారు. జాతీయ మత్స్యకారుల దినోత్సవాన్ని పురస్కరించుకుని నిర్వహించే కార్యక్రమంలో సీఎం పాల్గొంటారన్నారు. ముమ్మిడివరం మండలం కోమనాపల్లిలో నిర్వహిస్తున్నామన్నారు. కలెక్టరేట్‌లో ముఖ్యమంత్రి జిల్లా పర్యటనపై ఏర్పాట్లను కలెక్టర్‌ సమీక్షించారు. సమావేశంలో ఎస్పీ అద్నన్‌ నయీమ్‌ అస్మీ, జేసీ జి.లక్ష్మీశ పాల్గొని చర్చించారు. ఐ.పోలవరం మండలం పసువులంక వద్ద వంతెనను సీఎం ప్రారంభిస్తారన్నారు. అక్కడ ఏర్పాటు చేసిన దివంగత ముఖ్యమంత్రి వైఎస్‌ రాజశేఖరరెడ్డి విగ్రహాన్ని ఆవిష్కరిస్తారన్నారు. అనంతరం మత్స్యకార దినోత్సవంలో పాల్గొంటారన్నారు. జీఎస్సీసీ ద్వారా మత్స్యకారులకు చెల్లించాల్సిన బకాయిలు లబ్ధిదారులకు అందజేస్తారన్నారు. పోలీస్‌ బందోబస్తు ఏర్పాటు చేయాలని ఎస్పీకి సూచించారు. ఏర్పాట్లు పటిష్టంగా నిర్వహించాలన్నారు. సమావేశంలో జేసీ-2 రాజకుమారి, డీఆర్వో సీహెచ్‌ సత్తిబాబు, డీటీడీసీ ప్రతాప్‌, ఫిషరీస్‌ జేడీ ప్రసాదు, పీఆర్‌ ఎస్‌ఈ నాగరాజు, డీపీవో నాగేశ్వర్‌ నాయక్‌ తదితర శాఖల అధికారులు పాల్గొన్నారు.</p>
    </article>
  </body>
</html>