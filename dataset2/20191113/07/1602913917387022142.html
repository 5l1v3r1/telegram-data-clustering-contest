<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/auto/elon-musk-deschide-in-berlin-prima-fabrica-tesla-din-europa-18576284"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-13T07:41:08+00:00"/>
    <meta property="og:title" content="Elon Musk deschide în Berlin prima fabrică Tesla din Europa"/>
    <meta property="og:description" content="Miliardarul Elon Musk a anunţat joi că va deschide în inima Germaniei prima fabrică de producţie Tesla din Europa, potrivit FT."/>
  </head>
  <body>
    <article>
      <h1>Elon Musk deschide în Berlin prima fabrică Tesla din Europa</h1>
      <address><time datetime="2019-11-13T07:41:08+00:00">13 Nov 2019, 07:41</time> by <a rel="author" href="https://www.zf.ro/autor/alex-ciutacu" target="_blank">Alex Ciutacu</a></address>
      <p>Miliardarul Elon Musk a anunţat joi că va deschide în inima Germaniei prima fabrică de producţie Tesla din Europa, potrivit FT.</p>
      <p>Musk a făcut anunţul referitor la noua facilitate de producţie din Berlin în cadrul unei ceremonii în care a primit premiul de onoare Golden Steerin Wheel de la Bild, cea mai populară pubicaţie germană.</p>
      <p>„Berlin e cel mai tare”, a spus Musk audienţei, adăugând că Tesla va mai crea şi „un centru de inginerie şi design” în capitala germană.</p>
      <p>Tesla va construi Model 3 şi Model Y la fabrica din Germania, şi vrea să înceapă producţia în 2021.</p>
      <p>Elon Musk vorbeşte de mult timp de posibilitatea de a construi o fabrică gigant în Europa, dar nu a anunţat nicio ţară în mod specific până acum. Decizia vine în cadrul planului de extindere al companiei către pieţele din Shanghai, unde primele modele Tesla produse în China ies în prezent pe linia de producţia.</p>
      <p>„Ingineria germană este extraordinară, iar acesta este unul dintre factorii care ne-au determinat să deschidem fabrica gigant din Europa în Germania”, spune Musk, adăugând că unele dintre cele mai bune maşini din lume sunt produse în această ţară.</p>
      <p>Alături de Musk a urcat pe scenă şi Herbert Diess, CEO-ul Volkswagen, care l-a lăudat pe miliardarul american pentru pionieratul său în domeniul maşinilor electrice.</p>
      <p>Grupul Volkswagen ar putea deveni cel mai mare producător de maşini electrice din lume după ce pune în aplicare un plan anunţat, potrivit căruia vrea să producă peste 22 milioane de vehicule electrice în următorul deceniu.</p>
    </article>
  </body>
</html>