<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/13/scade-vostro-credito-google-opinion-rewards-arrivo-gli-avvisi-scadenza-foto-681172/"/>
    <meta property="og:site_name" content="AndroidWorld"/>
    <meta property="article:published_time" content="2019-11-13T07:49:18+00:00"/>
    <meta property="og:title" content="Quando scade il vostro credito da Google Opinion Rewards? In arrivo gli avvisi di scadenza (foto)"/>
    <meta property="og:description" content="Google Opinion Rewards è l’app di BigG che paga in reale credito Google Play l’impegno che gli utenti mettono nel..."/>
  </head>
  <body>
    <article>
      <h1>Quando scade il vostro credito da Google Opinion Rewards? In arrivo gli avvisi di scadenza (foto)</h1>
      <address><time datetime="2019-11-13T07:49:18+00:00">13 Nov 2019, 07:49</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p><b>Google Opinion Rewards</b> è l’app di BigG che paga in <b>reale credito</b> Google Play l’impegno che gli utenti mettono nel rispondere ai sondaggi di varia natura proposti da Google stessa. Recentemente la validità del credito è stata fissata <b>ad un anno</b> a partire dalla data di acquisizione.</p>
      <p>Dunque, alcuni utenti potrebbero <b>ritrovarsi scaduto</b> il credito ottenuto tramite Opinion Rewards da un giorno all’altro: effettivamente <b>non è semplice ricordarsi</b> quando è stato acquisito e di conseguenza ci si può dimenticare facilmente la sua scadenza. Anche <a href="https://www.reddit.com/r/Android/comments/drpz5y/check_your_play_store_balance_expiry_date_63/'">su Reddit</a> non mancano le segnalazioni in tal senso, e Google sembra <b>averle prese in considerazione</b>. La prima immagine <b>in galleria</b> mostra <b>un avviso</b> nella <i>home</i> di Opinion Rewards in avvertimento dell’eventualità di vedere il proprio ammontare annullarsi in poco tempo.</p>
      <p>L’avviso rimanda ad una <b>pagina di supporto</b> Google, disponibile a <a href="https://support.google.com/opinionrewards/answer/6322284?hl=en&amp;visit_id=637092243501510144-924900552&amp;rd=1">questo indirizzo</a>, dove si legge chiaramente che Google <b>sta lavorando</b> per implementare degli <b>avvisi di scadenza</b> del credito Google Play, per esortare gli utenti a spenderlo prima che sia troppo tardi.</p>
      <p>Attualmente <b>potete controllare</b> quando scade il vostro credito Google Play attraverso la sezione <i>Metodi di pagamento</i> del Play Store (come mostrato dall’<b>ultima immagine</b> in galleria).</p>
      <p>Via: <a href="https://www.xda-developers.com/google-opinion-rewards-start-warning-you-when-play-store-credits-expire/">XDA</a></p>
    </article>
  </body>
</html>