<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/13/society/mpampiniotis-to-provlima-den-lynetai-me-paremvasi-ton-arxon-entos-ton-panepistimion/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-13T07:36:04+00:00"/>
    <meta property="og:title" content="Μπαμπινιώτης : Το πρόβλημα δεν λύνεται με παρέμβαση των αρχών εντός των Πανεπιστημίων"/>
    <meta property="og:description" content="Για τα επεισόδια στην ΑΣΟΕΕ αλλά και για τις  «πικρές και σκληρές αποφάσεις» που πρέπει να πάρουν οι πρυτάνεις στα Πανεπιστήμια έκανε λόγο ο πρώην υπουργός Παιδείας, Γιώργος Μπαμπινιώτης."/>
  </head>
  <body>
    <article>
      <h1>Μπαμπινιώτης : Το πρόβλημα δεν λύνεται με παρέμβαση των αρχών εντός των Πανεπιστημίων</h1>
      <h2>Για τα επεισόδια στην ΑΣΟΕΕ αλλά και για τις  «πικρές και σκληρές αποφάσεις» που πρέπει να πάρουν οι πρυτάνεις στα Πανεπιστήμια έκανε λόγο ο πρώην υπουργός Παιδείας, Γιώργος Μπαμπινιώτης.</h2>
      <address><time datetime="2019-11-13T07:36:04+00:00">13 Nov 2019, 07:36</time> by <a rel="author">ΤοΒΗΜΑ Team</a></address>
      <p>Για τα επεισόδια στην ΑΣΟΕΕ αλλά και για τις  «πικρές και σκληρές αποφάσεις» που πρέπει να πάρουν οι πρυτάνεις στα Πανεπιστήμια έκανε λόγο ο πρώην υπουργός Παιδείας, Γιώργος Μπαμπινιώτης.</p>
      <p>Ο πρώην πρύτανης του Πανεπιστημίου Αθηνών, προκειμένου να καταπολεμηθούν τα φαινόμενα παραβατικότητας και ανομίας, τόνισε ότι πρέπει να υπάρχει έλεγχος στην είσοδο και την έξοδο στα Πανεπιστήμια.</p>
      <p>
        <a href="https://www.in.gr/2019/11/13/economy/dnt-epimenei-gia-meiosi-syntakseon-kai-aforologitou/">ΔΝΤ : Επιμένει για μείωση συντάξεων και αφορολογήτου</a>
      </p>
      <p>«Κάθε υπάλληλος, πανεπιστημιακός ή διοικητικός να έχει μια κάρτα, μία ταυτότητα, ηλεκτρονική για να μπει μέσα. Με αυτόν τον τρόπο καταφέρνει κανείς να ελέγχει ότι μέσα στο πανεπιστήμιο δεν είναι εξωπανεπιστημιακά άτομα», σημείωσε χαρακτηριστικά ο κ. Μπαμπινιώτης μιλώντας στον ΣΚΑΪ.</p>
      <p>Οπως υπογράμμισε τα φαινόμενα παθογένειας εντός των πανεπιστημιακών χώρων, δεν προκύπτουν από φοιτητές, καθώς οι αντιδράσεις τους ποτέ δεν φτάνουν σε επίπεδα αγριότητας ή εξαλλοσύνης.</p>
      <h3>Τι είπε ο Μπαμπινιώτης για τα επεισόδια στην ΑΣΟΕΕ</h3>
      <p>Αναφορικά με τα επεισόδια στην ΑΣΟΕΕ, ο κ. Μπαμπινιώτης τόνισε ότι το πρόβλημα δεν γίνεται να λυθεί με τη παρέμβαση των αρχών εντός του πανεπιστημιακού χώρου.</p>
      <p>«Ελπίζαμε όλοι ότι με την άρση του πανεπιστημιακού ασύλου θα μπει μια τάξη στα πανεπιστήμια», είπε και πρόσθεσε ότι «το ζήτημα που θα πρέπει πλέον να μας απασχολήσει είναι το τι θα γίνει τώρα».</p>
      <p>Καταληκτικά, σχετικά με το μέτρο για τις κάρτες εισόδου, ο κ. Μπαμπινιώτης υπογράμμισε ότι θα μπορούσε να επικρατήσει σταδιακά μια ομαλότητα στα πανεπιστήμια, όπως ακριβώς συμβαίνει και στο εξωτερικό.</p>
      <p>
        <a href="https://www.tovima.gr/2019/11/13/opinions/imeres-entasis/">Ημέρες έντασης</a>
      </p>
    </article>
  </body>
</html>