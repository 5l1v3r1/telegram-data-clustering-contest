<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/13/samoleten-polet-be-zabaven-12-chasa-zaradi-plyh.429439"/>
    <meta property="og:site_name" content="Dnes.bg"/>
    <meta property="article:published_time" content="2019-11-13T07:34:00+00:00"/>
    <meta property="og:title" content="Самолетен полет бе забавен 12 часа… заради плъх"/>
    <meta property="og:description" content="Служители на авиолинията успели да се справят с гризач | Dnes.bg"/>
  </head>
  <body>
    <article>
      <h1>Самолетен полет бе забавен 12 часа… заради плъх</h1>
      <h2>Служители на авиолинията успели да се справят с гризач</h2>
      <address><time datetime="2019-11-13T07:34:00+00:00">13 Nov 2019, 07:34</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Вътрешен полет в Индия беше забавен почти 12 часа, защото в самолета беше видян плъх точно преди излитането, съобщи ДПА.<br/><br/>Плъхът пробягал през кабината на самолета на летището в гр. Хайдерабад рано в неделя. Полетът към Вишакапатнам веднага бил спрян. <br/><br/>Пътниците трябвало да стоят на летището, докато служители на авиолинията успеят да се справят с гризача. Самолетът бил напръскан срещу вредители и проверен за евентуални щети.<br/><br/>Някои пътници доста се нервирали, докато чакали и започнали да правят сцени. Други приели спокойно инцидента и се забавлявали с коментари в социалните мрежи.<br/><br/>Това не е първият случай плъх да се качи на самолет. Обикновено това става с кетъринга. През 2017 г. полет от Делхи до Сан Франциско е спрян заради гризач, когато вече самолетът се движел по пистата за излитане. <br/>/БТА/<br/> </p>
    </article>
  </body>
</html>