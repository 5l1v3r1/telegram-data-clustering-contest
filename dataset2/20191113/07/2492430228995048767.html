<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188454/Grond-in-Verzet-overweegt-vervolgacties"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-13T07:47:01+00:00"/>
    <meta property="og:title" content="Grond in Verzet overweegt vervolgacties"/>
    <meta property="og:description" content="Grondverzetter Arnold Tuytel uit Oud-Alblas overlegt samen met andere vertegenwoordigers van de bouwsector over nieuwe acties."/>
  </head>
  <body>
    <article>
      <h1>Grond in Verzet overweegt vervolgacties</h1>
      <address>
        <time datetime="2019-11-13T07:47:01+00:00">13 Nov 2019, 07:47</time>
      </address>
      <figure>
        <img src="https://imgr.rgcdn.nl/2db7e2604ab942fb9694009537663837/opener/Grond-in-Verzet-tijdens-een-eerder-overleg-met-Rutte-in-het-Catshuis-Foto-Koen-van-Weel-ANP.jpg?v=wNfHQTJfGzOw2v8PSIMDRg2"/>
        <figcaption>Grond in Verzet tijdens een eerder overleg met Rutte in het Catshuis | Foto: Koen van Weel (ANP)</figcaption>
      </figure>
      <figure>
        <audio src="https://rijnmond.bbvms.com/custom/getDownload?sourceid=2E2B24B750BCD130C12584B100230AB5"/>
        <figcaption>Grond in Verzet overweegt vervolgacties</figcaption>
      </figure>
      <h4>Grondverzetter Arnold Tuytel uit Oud-Alblas overlegt samen met andere vertegenwoordigers van de bouwsector over nieuwe acties.</h4>
      <p>Premier Rutte presenteert deze ochtend met welke maatregelen hij de crisis in de bouw te lijf wil gaan. Maar Tuytel verwacht dat die plannen nog niet genoeg zijn om alles weer op gang te helpen.</p>
      <p>"We wachten echt af wat mijnheer Rutte ons gaat bieden, maar we denken niet dat het hierbij blijft", zei Tuytel woensdagochtend op Radio Rijnmond. Dinsdag bracht Tuytel een bezoek aan de premier.</p>
      <related>
        <a href="http://www.rijnmond.nl/nieuws/188418/Grondverzetter-uit-Oud-Alblas-gaat-op-de-koffie-bij-Rutte-en-neemt-kraantje-mee"/>
      </related>
      <p>"Er wordt wel iets versoepeld, maar te weinig om alles weer aan de gang te krijgen." Volgens Tuytel moet de norm voor de stoffengroep PFAS omhoog om te voorkomen dat bouwbedrijven failliet gaan.</p>
      <p>Dinsdag lekte een deel van de plannen van Rutte al uit om de crisis in de bouw op te lossen. Zo mag er straks overdag niet harder dan 100 kilometer per uur worden gereden op snelwegen. Ook gaat er 250 miljoen euro naar natuurherstel.</p>
    </article>
  </body>
</html>