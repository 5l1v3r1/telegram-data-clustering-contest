<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/satoransky-pomohl-porazit-new-york-rekordem-zazaril-mladik-white/1820377?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-13T07:38:00+00:00"/>
    <meta property="og:title" content="Satoranský pomohl porazit New York, rekordem zazářil mladík White"/>
    <meta property="og:description" content="New York - Basketbalisté Chicaga dali v NBA zapomenout na debakl s Houstonem a před vlastními fanoušky tentokrát porazili New York 120:102. K vítězství pomohl i Tomáš Satoranský, jenž jako první rozehrávač strávil na hřišti přes 23 minut a dal pět bodů. Ve šlágru úterního programu Lakers přehráli Phoenix a uspěl také Utah, který navzdory patnáctibodovému poločasovému manku zdolal Brooklyn."/>
  </head>
  <body>
    <article>
      <h1>Satoranský pomohl porazit New York, rekordem zazářil mladík White</h1>
      <address><time datetime="2019-11-13T07:38:00+00:00">13 Nov 2019, 07:38</time> by <a rel="author" href="http://www.ctk.cz/" target="_blank">ČTK</a></address>
      <p>New York - Basketbalisté Chicaga dali v NBA zapomenout na debakl s Houstonem a před vlastními fanoušky tentokrát porazili New York 120:102. K vítězství pomohl i Tomáš Satoranský, jenž jako první rozehrávač strávil na hřišti přes 23 minut a dal pět bodů. Ve šlágru úterního programu Lakers přehráli Phoenix a uspěl také Utah, který navzdory patnáctibodovému poločasovému manku zdolal Brooklyn.</p>
      <slideshow>
        <figure>
          <img src="https://i3.cn.cz/6/1573627288_P201911130225301.jpg"/>
        </figure>
        <figure>
          <img src="https://i3.cn.cz/6/1573458293_P201911110234601.jpg"/>
        </figure>
        <figure>
          <img src="https://i3.cn.cz/6/1573202704_P201911080329801.jpg"/>
        </figure>
        <figure>
          <img src="https://i3.cn.cz/6/1573202502_P201911080327301.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3360">Fotogalerie: Basketbalová NBA 2019/20</a>
        </figcaption>
      </slideshow>
      <p>Bulls rozhodli o čtvrté výhře z jedenácti utkání v poslední části, kterou ovládli o 18 bodů. K triumfu výrazně přispěl Coby White, letošní sedmička draftu, jenž odehrál nejlepší utkání v NBA. V závěrečné čtvrtině trefil jako první nováček v historii ligy sedm trojek, což je také nový rekord klubu. Celkově zaznamenal 27 bodů a byl nejlepším střelcem duelu.</p>
      <p>"Byl úžasný. Krása Cobyho hry spočívá v tom, že si umí hledat pozice. Nám dnes stačilo ho v nich nacházet," řekl trenér Jim Boylen. White přitom vstoupil do čtvrté části jen se čtyřmi body, pak ale trefil pět trojek po sobě a Chicago se nadechlo k rozhodující šňůře 24:2.</p>
      <p>"Připadalo mi, že se koš zvětšil. A tak jsem střílel a dostal se do správného rytmu. Doteď se mi střelecky moc nedařilo, takže mi spadl velký kámen ze srdce," usmíval se White.</p>
      <p>Satoranský proměnil dvě ze tří střel z pole včetně jedné trojky. Český rozehrávač dále zaznamenal dva doskoky, dvě asistence a čtyři plusové body. Pod výhru Bulls se podepsali rovněž Zach LaVine s 25 body a Wendell Carter se 17 body a 12 doskoky. Na druhé straně nastřílel 22 bodů Marcus Morris.</p>
      <p>Lakers uspěli 123:115 v Phoenixu. Kalifornský celek si díky lepšímu závěru připsal osmou výhru z deseti zápasů, což je jeho nejlepší start do sezony od roku 2010, a vévodí Západní konferenci. Spolehnout se mohl na Anthonyho Davise s 24 body a 12 doskoky, Kyla Kuzmu, jenž zaznamenal 23 bodů, a LeBrona Jamese s 19 body a 11 doskoky.</p>
      <p>Po Bostonu a Lakers získal osmou výhru i Utah, který doma zdolal Brooklyn 119:114. Svěřenci kouče Quina Snydera v poločase ztráceli 15 bodů, ve druhé půli ale zlepšili obranu a o vítězství rozhodli košem Rudyho Goberta 56 sekund před koncem.</p>
      <p>Jazz jsou posledním klubem ze západu, který je doma stále stoprocentní - uspěl ve všech šesti duelech. Za čtvrtým triumfem v řadě táhli celek ze Salt Lake City s 30 body Donovan Mitchell a s 18 body a 15 doskoky francouzský pivot Gobert.</p>
      <p>Nejlepším střelcem úterního programu byl s 42 body rozehrávač Trae Young, který dovedl Atlantu k vítězství 125:121 v Denveru. Proměnil osm trojek a přidal i 11 asistencí.</p>
      <h3>Výsledky úterních zápasů NBA:</h3>
      <p>Chicago - New York 120:102 (za domácí Satoranský 5 bodů, 2 asistence, 2 doskoky), Denver - Atlanta 121:125, Indiana - Oklahoma City 111:85, Miami - Detroit 117:108, Philadelphia - Cleveland 98:97, Phoenix - LA Lakers 115:123, Sacramento - Portland 107:99, Utah - Brooklyn 119:114.</p>
      <h3>Tabulka NBA:</h3>
      <p>--------</p>
      <p>
        <b>Východní konference,</b>
      </p>
      <p>
        <b>Atlantická divize:</b>
      </p>
      <ul>
        <li>1. | Boston | 9 | 8 | 1 | 88,9</li>
        <li>2. | Philadelphia | 10 | 7 | 3 | 70,0</li>
        <li>3. | Toronto | 10 | 7 | 3 | 70,0</li>
        <li>4. | Brooklyn | 10 | 4 | 6 | 40,0</li>
        <li>5. | New York | 11 | 2 | 9 | 18,2</li>
      </ul>
      <p>
        <b>Centrální divize:</b>
      </p>
      <ul>
        <li>1. | Milwaukee | 10 | 7 | 3 | 70,0</li>
        <li>2. | Indiana | 11 | 7 | 4 | 63,6</li>
        <li>3. | Cleveland | 10 | 4 | 6 | 40,0</li>
        <li>4. | Chicago | 11 | 4 | 7 | 36,4</li>
        <li>5. | Detroit | 12 | 4 | 8 | 33,3</li>
      </ul>
      <p>
        <b>Jihovýchodní divize:</b>
      </p>
      <ul>
        <li>1. | Miami | 10 | 7 | 3 | 70,0</li>
        <li>2. | Atlanta | 10 | 4 | 6 | 40,0</li>
        <li>3. | Charlotte | 10 | 4 | 6 | 40,0</li>
        <li>4. | Orlando | 10 | 3 | 7 | 30,0</li>
        <li>5. | Washington | 8 | 2 | 6 | 25,0</li>
      </ul>
      <p>
        <b>Západní konference,</b>
      </p>
      <p>
        <b>Jihozápadní divize:</b>
      </p>
      <ul>
        <li>1. | Houston | 10 | 7 | 3 | 70,0</li>
        <li>2. | Dallas | 10 | 6 | 4 | 60,0</li>
        <li>3. | San Antonio | 10 | 5 | 5 | 50,0</li>
        <li>4. | Memphis | 10 | 3 | 7 | 30,0</li>
        <li>5. | New Orleans | 10 | 2 | 8 | 20,0</li>
      </ul>
      <p>
        <b>Severozápadní divize:</b>
      </p>
      <ul>
        <li>1. | Utah | 11 | 8 | 3 | 72,7</li>
        <li>2. | Denver | 10 | 7 | 3 | 70,0</li>
        <li>3. | Minnesota | 10 | 6 | 4 | 60,0</li>
        <li>4. | Portland | 11 | 4 | 7 | 36,4</li>
        <li>5. | Oklahoma City | 11 | 4 | 7 | 36,4</li>
      </ul>
      <p>
        <b>Pacificiká divize:</b>
      </p>
      <ul>
        <li>1. | LA Lakers | 10 | 8 | 2 | 80,0</li>
        <li>2. | LA Clippers | 10 | 7 | 3 | 70,0</li>
        <li>3. | Phoenix | 10 | 6 | 4 | 60,0</li>
        <li>4. | Sacramento | 10 | 4 | 6 | 40,0</li>
        <li>5. | Golden State | 11 | 2 | 9 | 18,2</li>
      </ul>
    </article>
  </body>
</html>