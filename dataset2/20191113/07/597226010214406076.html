<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/education/10081898-svtlovodsk-bez-opalennya-shkolyar-vzhe-trety-tizhden-sidyat-na-kankulah.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-13T07:16:00+00:00"/>
    <meta property="og:title" content="Світловодськ без опалення: школярі вже третій тиждень «сидять» на канікулах"/>
    <meta property="og:description" content=" Діти мають приступити до занять 18 листопада, звісно ж, якщо тепло дадуть у навчальні заклади міста У Світловодську через відсутність опалення ще на тиждень, до 17 листопада, продовжили осінні"/>
  </head>
  <body>
    <article>
      <h1>Світловодськ без опалення: школярі вже третій тиждень «сидять» на канікулах</h1>
      <address><time datetime="2019-11-13T07:16:00+00:00">13 Nov 2019, 07:16</time> by <a rel="author">Катерина Турубара</a></address>
      <figure>
        <img src="https://www.telegraf.in.ua/uploads/posts/2019-11/1573569830_znovu-prodovzhili-kankuli.jpg"/>
      </figure>
      <p>
        <b>Діти мають приступити до занять 18 листопада, звісно ж, якщо тепло дадуть у навчальні заклади міста</b>
      </p>
      <p>У Світловодську через відсутність опалення ще на тиждень, до 17 листопада, продовжили осінні канікули у школах. Про це пише інтернет-видання «Світловодськ».</p>
      <p>На початку листопада «ТелеграфЪ» інформував про те, що у Світловодську ніяк не розпочнеться опалювальний сезон, а тому школярам <a href="https://www.telegraf.in.ua/education/10081660-cherez-holod-u-shkolah-svtlovodska-sche-na-tizhden-prodovzhili-osnn-kankuli.html">на тиждень збільшили канікули</a> — діти повинні були вийти на навчання не 4, а 11 листопада.</p>
      <p>Та епопея з відсутністю тепла не закінчилася, вона триває далі — опалення у місті так і не ввімкнули, через що учні вже третій тиждень поспіль «сидітимуть» на канікулах.</p>
      <p>Начальник управління освіти міста Геннадій Френкель повідомив про рішення продовжити осінні канікули ще на тиждень. Тож діти мають приступити до занять 18 листопада, звісно ж, якщо тепло дадуть у школи Світловодська.</p>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a> Источник фото: paidagogos.com</p>
    </article>
  </body>
</html>