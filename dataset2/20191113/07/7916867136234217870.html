<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134586-embiido-dejimas-padovanojo-antraja-76ers-pergale-paeiliui.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-13T07:57:00+00:00"/>
    <meta property="og:title" content="Embiido dėjimas padovanojo antrąją „76ers“ pergalę paeiliui"/>
    <meta property="og:description" content="Filadelfijos „76ers“ (7-3) buvo arti pirmojo pralaimėjimo šį sezoną namuose, tačiau juos išgelbėjo sėkminga dvikovos pabaiga. Bretto Browno auklėtiniai Nacionalinės krepšinio asociacijos (NBA) rungtynėse Filadelfijoje 98:97 (24:21, 30:27, 28:30, 16:19) palaužė Klivlando „Cavaliers“ (4-6) ir namuose laimėjo ketvirtąjį kartą iš tiek pat galimų. Tai buvo antroji „76ers“ pergalė paeiliui. Tuo metu „Cavs“ patyrė nesėkmę po ..."/>
  </head>
  <body>
    <article>
      <h1>Embiido dėjimas padovanojo antrąją „76ers“ pergalę paeiliui</h1>
      <address>
        <time datetime="2019-11-13T07:57:00+00:00">13 Nov 2019, 07:57</time>
      </address>
      <p>Nuotr.: AP - Scanpix</p>
      <figure>
        <a href="https://www.basketnews.lt/paveikslelis-206576-any1000x1000.jpg">
          <img src="https://www.basketnews.lt/paveikslelis-206576-any630x500.jpg"/>
        </a>
      </figure>
      <p>Nuotr. AP - Scanpix</p>
      <p>Filadelfijos „76ers“ (7-3) buvo arti pirmojo pralaimėjimo šį sezoną namuose, tačiau juos išgelbėjo sėkminga dvikovos pabaiga.</p>
      <p>Bretto Browno auklėtiniai Nacionalinės krepšinio asociacijos (NBA) rungtynėse Filadelfijoje <a href="https://www.basketnews.lt/rungtynes/ziureti/83337-philadelphia-76ers-cleveland-cavaliers.html"><b>98:97</b> (24:21, 30:27, 28:30, 16:19)</a> palaužė Klivlando „Cavaliers“ (4-6) ir namuose laimėjo ketvirtąjį kartą iš tiek pat galimų.</p>
      <p>Tai buvo antroji „76ers“ pergalė paeiliui. Tuo metu „Cavs“ patyrė nesėkmę po dviejų laimėjimų iš eilės.</p>
      <p>Likus pusketvirtos minutės, Collinas Sextonas padidino svečių pranašumą iki penkių taškų (97:92), tačiau Tobiasas Harrisas pelnė 4 taškus paeiliui ir sumažino šeimininkų deficitą iki minimumo – 96:97.</p>
      <figure>
        <iframe src="https://www.youtube.com/embed/mj1HpGEJtZA" width="630" height="354" data-service="Youtube" scrolling="no"/>
      </figure>
      <p>Abiem komandoms paskutinėmis minutėmis sunkiai sekėsi rasti kelius prie varžovų krepšio, o lemiamus taškus rungtynėse pelnė Joelis Embiidas, kuris, likus 13 sekundžių iki dvikovos pabaigos, dėjimu išvedė į priekį „76ers“ – 98:97.</p>
      <p>Svečiai iš Klivlando galėjo išsigelbėti, tačiau Kevino Love'o tritaškis paskutinėmis sekundėmis tikslo nepasiekė.</p>
      <p>„Manau, kad mūsų gynyba buvo tikrai gera, tačiau nepataikėme savo metimų“, – po dvikovos sakė rungtynių herojumi tapęs Embiidas.</p>
      <figure>
        <iframe src="https://www.youtube.com/embed/MrvWL2eGRBg" width="630" height="354" data-service="Youtube" scrolling="no"/>
      </figure>
      <p>Aukštaūgis aikštėje praleido 35 minutes ir surinko galingą dvigubą dublį – 27 taškai (7/15 dvit., 3/5 trit., 4/5 baud.) ir atkovojo 16 kamuolių.</p>
      <p>
        <i>„76ers“: Joelis Embiidas 27 (7/15 dvit., 16 atk. kam.), Joshas Richardsonas 17 (1/8 trit.), Benas Simmonsas 15, Furkanas Korkmazas 10.</i>
      </p>
      <p>
        <i>„Cavaliers“: Kevinas Love'as (8/9 baud., 8 atk. kam.) ir Jordanas Clarksonas po 20, Collinas Sextonas 18, Tristanas Thompsonas 17 (12 atk. kam.).</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-204586-crop100x150.jpg"/>
      </figure>
      <p><a href="https://www.basketnews.lt/zaidejai/17793-joel-embiid.html">Joel Embiid</a> Taškai: 27 Naudingumas: 35 Tritaškiai: 60% 3/5 Baudų metimai: 80% 4/5</p>
    </article>
  </body>
</html>