<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/683907/epelavnei-i-viktoria-ischyres-vroches-kai-kataigides-simera-pote-"/>
    <meta property="og:site_name" content="enikos.gr"/>
    <meta property="article:published_time" content="2019-11-13T07:44:00+00:00"/>
    <meta property="og:title" content="Επελαύνει η &quot;Βικτώρια&quot;: Ισχυρές βροχές και καταιγίδες σήμερα - Πότε θα εξασθενήσουν τα φαινόμενα"/>
    <meta property="og:description" content="Ισχυρές βροχές και καταιγίδες θα σημειωθούν στις περισσότερες περιοχές της χώρας..."/>
  </head>
  <body>
    <article>
      <h1>Επελαύνει η "Βικτώρια": Ισχυρές βροχές και καταιγίδες σήμερα - Πότε θα εξασθενήσουν τα φαινόμενα</h1>
      <address>
        <time datetime="2019-11-13T07:44:00+00:00">13 Nov 2019, 07:44</time>
      </address>
      <p>Ισχυρές βροχές και <a href="https://www.enikos.gr/society/683864/agrievei-i-viktoria-vroches-kataigides-kai-ischyroi-notiades-eos-">καταιγίδες</a> θα σημειωθούν στις περισσότερες περιοχές της χώρας που θα συνοδεύονται κατά τόπους από χαλαζοπτώσεις. Σταδιακή εξασθένηση των φαινομένων από τις απογευματινές ώρες και από τα δυτικά. Οι άνεμοι θα πνέουν νότιοι νοτιοανατολικοί 6 με 7 και στα δυτικά πελάγη πρόσκαιρα τοπικά 8 μποφόρ. Η θερμοκρασία θα σημειώσει μικρή πτώση.</p>
      <p>ΜΑΚΕΔΟΝΙΑ, ΘΡΑΚΗ</p>
      <p>Καιρός: Νεφώσεις με βροχές και καταιγίδες, κατά τόπους ισχυρές αρχικά στη Μακεδονία και από το βράδυ στη Θράκη. Εξασθένηση των φαινομένων αρχικά στη δυτική και μετά το μεσημέρι στην κεντρική Μακεδονία. Άνεμοι: Ανατολικοί νοτιοανατολικοί 4 με 6 και πρόσκαιρα στα θαλάσσια τοπικά 7 μποφόρ. Θερμοκρασία: Από 14 έως 20 βαθμούς Κελσίου. Στη δυτική Μακεδονία 4 με 5 βαθμούς χαμηλότερη.</p>
      <p>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</p>
      <p>Καιρός: Νεφώσεις με βροχές και καταιγίδες, κατά τόπους ισχυρές. Εξασθένηση των φαινομένων από αργά το απόγευμα. Άνεμοι: Νότιοι νοτιοανατολικοί 6 με 7 και στο Ιόνιο τις πρωινές ώρες τοπικά 8 μποφόρ. Από το απόγευμα θα στραφούν σε νοτιοδυτικούς και θα εξασθενήσουν.Θερμοκρασία: Από 15 έως 21 βαθμούς Κελσίου. Στην Ήπειρο 3 με 5 βαθμούς χαμηλότερη.</p>
      <p>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</p>
      <p>Καιρός: Νεφώσεις με βροχές και καταιγίδες, κατά τόπους ισχυρές στην ανατολική Πελοπόννησο, την ανατολική Στερεά, την Εύβοια και πιθανώς πρόσκαιρα στη Θεσσαλία και τις Σποράδες. Εξασθένηση των φαινομένων μετά το μεσημέρι. Άνεμοι: Από νότιες διευθύνσεις 6 με 7 μποφόρ με εξασθένηση από το βράδυ. Θερμοκρασία: Από 14 έως 22 βαθμούς Κελσίου. Στα βόρεια 4 με 5 βαθμούς χαμηλότερη.</p>
      <p>ΚΥΚΛΑΔΕΣ, ΚΡΗΤΗ</p>
      <p>Καιρός: Νεφώσεις με βροχές και καταιγίδες, κατά τόπους ισχυρές αρχικά στη δυτική Κρήτη και βαθμιαία και στα υπόλοιπα. Εξασθένηση των φαινομένων από το βράδυ και από τα δυτικά. Άνεμοι: Νοτιοανατολικοί 6 με 7 μποφόρ που από το απόγευμα από τα δυτικά θα στραφούν σε νοτιοδυτικούς και θα εξασθενήσουν. Θερμοκρασία: Από 18 έως 24 βαθμούς Κελσίου.</p>
      <p>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</p>
      <p>Καιρός: Νεφώσεις που γρήγορα θα αυξηθούν και θα εκδηλωθούν τοπικές βροχές και από το απόγευμα σποραδικές καταιγίδες. Αργά το βράδυ τα φαινόμενα θα είναι κατά τόπους ισχυρά. Άνεμοι: Νοτιοανατολικοί 6 με 7 μποφόρ. Θερμοκρασία: Από 19 έως 25 βαθμούς Κελσίου. Στα βόρεια 2 με 4 βαθμούς χαμηλότερη.</p>
      <p>ΑΤΤΙΚΗ</p>
      <p>Καιρός: Νεφώσεις με βροχές και καταιγίδες, κατά τόπους ισχυρές. Εξασθένηση των φαινομένων μετά το μεσημέρι. Άνεμοι: Νοτιοανατολικοί 5 με 6 μποφόρ, που το βράδυ θα στραφούν σε νοτιοδυτικούς και θα εξασθενήσουν. Θερμοκρασία: Από 15 έως 21 βαθμούς Κελσίου.</p>
      <p>ΘΕΣΣΑΛΟΝΙΚΗ</p>
      <p>Καιρός: Νεφώσεις με βροχές και καταιγίδες, κατά τόπους ισχυρές. Εξασθένηση των φαινομένων μετά το μεσημέρι. Άνεμοι: Νοτιοανατολικοί 5 με 6 μποφόρ με εξασθένηση από το βράδυ. Θερμοκρασία: Από 14 έως 21 βαθμούς Κελσίου.</p>
      <related>
        <h4>σχετικά άρθρα</h4>
        <a href="http://www.enikos.gr/society/683795/pou-tha-chtypisei-i-kakokairia-viktoria-tis-epomenes-ores-photo%0A%20%20%20%20%0A"/>
        <a href="http://www.enikos.gr/society/683684/pro-ton-pylon-i-viktoria-ischyres-vroches-kataigides-kai-thyellod%0A%20%20%20%20%0A"/>
        <a href="http://www.enikos.gr/society/683536/ektakto-deltio-epideinosis-tou-kairou-erchontai-kataigides-chalaz%0A%20%20%20%20%0A"/>
        <a href="http://www.enikos.gr/society/683248/neo-ektakto-deltio-epideinosis-tou-kairou-pou-anamenontai-vroches%0A%20%20%20%20%0A"/>
        <a href="http://www.enikos.gr/society/682982/vroches-kai-kataigides-simera-pou-tha-einai-pio-entona-ta-fainome%0A%20%20%20%20%0A"/>
        <a href="http://www.enikos.gr/society/682893/saronei-i-kakokairia-to-ionio-epesan-12000-keravnoi-pote-kai-poie%0A%20%20%20%20%0A"/>
        <a href="http://www.enikos.gr/society/682698/ragdaia-epideinosi-tou-kairou-apo-tin-pempti-me-vroches-kataigide%0A%20%20%20%20%0A"/>
        <a href="http://www.enikos.gr/society/682628/ektakto-deltio-epideinosis-tou-kairou-erchontai-vroches-kataigide%0A%20%20%20%20%0A"/>
        <a href="http://www.enikos.gr/society/682213/kakokairia-saronei-ti-chora-pou-tha-einai-entona-ta-fainomena-tis%0A%20%20%20%20%0A"/>
      </related>
    </article>
  </body>
</html>