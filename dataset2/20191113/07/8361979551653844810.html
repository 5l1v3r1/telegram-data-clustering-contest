<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/consmarket/neruhomist-perejizd-chomu-kudi-i-v-yakomu-vici-ukrajinci-perejizhdzhayut-vid-batkiv-novini-ukrajini-50053213.html"/>
    <meta property="og:site_name" content="НВ"/>
    <meta property="article:published_time" content="2019-11-13T07:48:00+00:00"/>
    <meta property="og:title" content="Інфографіка. Куди, коли і чому українці з'їжджають від батьків"/>
    <meta property="og:description" content="Кожен п’ятий українець переїжджає в окреме житло до повноліття, — дослідження OLX."/>
  </head>
  <body>
    <article>
      <h1>Інфографіка. Куди, коли і чому українці з'їжджають від батьків</h1>
      <h2>Кожен п’ятий українець переїжджає в окреме житло до повноліття, — дослідження OLX.</h2>
      <address>
        <time datetime="2019-11-13T07:48:00+00:00">13 Nov 2019, 07:48</time>
      </address>
      <p>78% українців хоча б одного разу переїжджали від батьків. З них 6% з'їжджали двічі, а 10% повернулися і зараз живуть з батьками. Найчастіше місце проживання змінюють у віці 18−22 років. Про це свідчать результати дослідження, проведеного компанією <a href="https://nv.ua/ukr/tags/olx.html">OLX</a> <a href="https://nv.ua/ukr/tags/olx.html"/> <a href="https://nv.ua/ukr/tags/olx.html">Нерухомість</a>.</p>
      <p>За результатами опитування, проведеного компанією, з’ясувалося, що найчастіше, в 39% випадків, українці з'їжджають від батьків у віці 18−22 років. Кожен п’ятий з'їжджає ще до 18-річчя, 27% зважуються на такий крок у віці 23−28 років, і тільки 3% - старше 29-и.</p>
      <p>Найпопулярніший варіант для першого переїзду — арендоване житло, 36% відповідей. 30% опитаних вказали, що з'їхали до власної нерухомості. 25% вперше переїхали до гуртожитку.</p>
      <p>Три чверті українців, які з'їхали і зараз живуть одні, не хочуть повертатися до батьків. Навіть респонденти, які пожили окремо, а тепер повернулися до батьків, говорять, що хотіли б з'їхати — 73% відповідей.</p>
      <p>Топ-причиною переїзду стало навчання в іншому місті - 25% відповідей. Ще 21% переїхали через одруження. Бажання жити з партнером або партнеркою — 17% відповідей.</p>
      <figure>
        <img src="https://images.weserv.nl/?url=https://nv.ua/system/MediaInfographic/images/000/001/178/original/ff78e44fea994e8393cb1cb38b239e6e.png?stamp=20191113094146&amp;q=85&amp;output=jpg&amp;bg=white"/>
      </figure>
      <p>Чоловіки трохи частіше, ніж жінки, починають самостійне життя через бажання жити з коханою людиною — 15% проти 13%. Шлюб — більш популярна причина серед жінок, 27% в порівнянні з 23% чоловіків. Також жінки з більшою ймовірністю з'їдуть від батьків через навчання в іншому місті - 30% проти 25% чоловіків. Кожен десятий українець залишає родину, тому що хоче жити сам.</p>
      <p>Сьогодні 60% тих, хто живе окремо від батьків, мають власне житло. Кожен третій орендує нерухомість. 44% українців шукали свій куточок за допомогою спеціалізованих ресурсів (70% з них користувалися для пошуку платформою OLX). Ще 37% довіряють старим методам і радяться з родичами і знайомими.</p>
      <p>Найважливішими критеріями при виборі житла респонденти назвали:</p>
      <p>— розташування, 42% відповідей;</p>
      <p>— ціна, 35%;</p>
      <p>— стан нерухомості, 29%.</p>
      <p>Найменше українці звертають увагу на поверх, озеленення території та вік будинку.</p>
      <p>Раніше в OLX представили результати дослідження, <a href="https://nv.ua/ukr/biz/consmarket/kupivlya-kvartiri-v-kiyevi-yak-zaoshchaditi-novini-ukrajini-50048111.html">як метраж, площа кухні і поверх впливають на ціни квартири в Києві</a> .</p>
      <p>
        <i>OLX — один з найбільших онлайн-бізнесів в Україні. База майданчику налічує 13 млн оголошень і щомісяця поповнюється на понад 3 млн нових пропозицій. За даними компанії, кожен другий український онлайн-користувач заходить на OLX мінімум раз на місяць, також на майданчику в рік продається товарів на понад $1 млрд, що становить половину річного обороту ринку e-commerce в Україні.</i>
      </p>
    </article>
  </body>
</html>