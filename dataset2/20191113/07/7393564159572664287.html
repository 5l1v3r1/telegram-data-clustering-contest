<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2571560/na-lvivsini-avtomobil-toyota-nasmert-zbiv-49-ricnogo-pisohoda"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-13T07:57:00+00:00"/>
    <meta property="og:title" content="На Львівщині автомобіль Toyota насмерть збив 49-річного пішохода"/>
    <meta property="og:description" content="Водійка автомобіля Toyota своїла наїзд на пішохода на автодорозі Київ - Чоп."/>
  </head>
  <body>
    <article>
      <h1>На Львівщині автомобіль Toyota насмерть збив 49-річного пішохода</h1>
      <address><time datetime="2019-11-13T07:57:00+00:00">13 Nov 2019, 07:57</time> by <a rel="author">Катерина Тополюк</a></address>
      <p>
        <i>У вівторок, 12 листопада, на автодорозі Київ - Чоп водійка автомобіля Toyota скоїла наїзд на пішохода. </i>
      </p>
      <p>Про це повідомили у пресслужбі поліції Львівської області.</p>
      <p>Як встановили правоохоронці, дорожньо-транспортна пригода трапилася близько 17:20 на автодорозі Київ - Чоп в одному з сіл Сколівського району. Водій автомобіля <i>Toyota</i>, 48-річна мешканка Закарпаття, скоїла наїзд на пішохода, 49-річного місцевого мешканця. Внаслідок пригоди від отриманих травм чоловік помер на місці події.</p>
      <p>Наразі поліцейські встановлюють обставини пригоди, відкрили кримінальне провадження за порушення правил безпеки дорожнього руху КК України. Санкція статті передбачає покарання – позбавлення волі на строк від трьох до п’яти років з позбавленням права керувати транспортними засобами на строк до трьох років або без такого.</p>
      <p>Нагадаємо, як <a href="https://www.032.ua/news/2570824/81-ricnij-lvivanci-zagrozue-visim-rokiv-turmi-za-nozove-poranenna-sina">повідомив</a> кореспондент 032.ua, поліцейські Личаківського відділу поліції оголосили підозру 81-річній пенсіонерці, яка вдарила ножем у груди власного сина. Жінці загрожує до восьми років тюрми. </p>
      <p>Джерело: пресслужба <a href="https://lv.npu.gov.ua/news/dtp/vnaslidok-najizdu-tojoti-na-lvivshhini-zaginuv-pishoxid/">поліції Львівської області</a></p>
    </article>
  </body>
</html>