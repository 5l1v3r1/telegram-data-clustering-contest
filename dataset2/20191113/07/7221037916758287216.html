<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/nusr-etin-sahipleri-hisse-satisi-icin-gorusmeler-yapiyor-iddiasi/926817"/>
    <meta property="og:site_name" content="medya faresi"/>
    <meta property="article:published_time" content="2019-11-13T07:19:00+00:00"/>
    <meta property="og:title" content="Ferit Şahenk Nusr-Et'in hisselerini kime satıyor?"/>
    <meta property="og:description" content="Nusr-Et'in şirket değerinin 1 milyar dolar veya daha yüksek bir rakama çıkabileceği belirtildi"/>
  </head>
  <body>
    <article>
      <h1>Ferit Şahenk Nusr-Et'in hisselerini kime satıyor?</h1>
      <h2>Nusr-Et'in şirket değerinin 1 milyar dolar veya daha yüksek bir rakama çıkabileceği belirtildi</h2>
      <address>
        <time datetime="2019-11-13T07:19:00+00:00">13 Nov 2019, 07:19</time>
      </address>
      <p>Bloomberg, Nusr-Et'in sahipleri<b>Nusret Gökçe</b>,<b>Ferit Şahenk</b>ve<b>Mithat Erdem</b>'in şirketlerinden hisse satma hazırlığında olduklarını iddia etti.</p>
      <p>Satış görüşmelerine hâkim olduğu belirtilen iki kaynağa dayandırılan habere göre Şahenk, Gökçe ve Erdem ortak ya da ayrı ayrı bireysel olarak hisselerini bir veya bir grup yatırımcıya satmayı değerlendiriyor.</p>
      <p>Bloomberg, Nusr-Et'in şirket değerinin 1 milyar dolar veya daha yüksek bir rakama çıkabileceğini yazıyor.</p>
      <p>Nusr-Et 2010'da İstanbul'da kuruldu. Restoranın İstanbul'un yanı sıra New York, Dubai, Miami ve Mykonos'ta da şubeleri var.</p>
      <p>Bloomberg'e kaynaklara göre Gökçe ve Erdem'in hisselerinin toplamı yüzde 49. Geri kalanı da Şahenk'in büyük ortağı olduğu D.ream Group'a (Doğuş Restaurants Entertainment &amp; Management) ait.</p>
      <p>Doğuş Holding, geçen yıl Aralık ayında 2,5 milyar dolarlık borcu yeniden yapılandırmaya gitmişti. Grup ayrıca bazı oteller ve restoranlardaki hisselerini satışa çıkardı.</p>
      <p>Şahenk, Ağustos ayında verdiği bir röportajda 800 milyon Euro'luk bir varlık satışı planladıklarını söylemişti.</p>
      <p>Doğuş Holding geçen yıl D.ream Group'un yüzde 17'sini Singapur merkezli yatırım firması Tamasek'e ve Londra merkezli Metric Capital Partners'a 200 milyon dolara satmıştı.</p>
      <p>Bloomberg'e konuşan kaynaklar, Nusr-Et şirketinin bu yıl vergi ve amortisman öncesi kârının 70 milyon dolar olduğunu ifade etti.</p>
      <p>Bloomberg, şirket ortaklarının temsilcilerinin konuyla ilgili yorum yapmayı reddettiğini yazdı.</p>
    </article>
  </body>
</html>