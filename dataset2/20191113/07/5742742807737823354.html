<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/beta-macos-catalina-10151-potvrzuje-brzky-prichod-16-macbooku-pro-39215"/>
    <meta property="og:site_name" content="mobilenet.cz"/>
    <meta property="article:published_time" content="2019-11-13T07:00:00+00:00"/>
    <meta property="og:title" content="K představení 16&quot; MacBooku Pro údajně dojde již zítra"/>
    <meta property="og:description" content="Podle analytika Jeffa Lina bude mít 16&quot; displej rozlišení 3 072 × 1 920 pixelů K představení by mohlo dojít ve středu 14. listopadu"/>
  </head>
  <body>
    <article>
      <h1>K představení 16" MacBooku Pro údajně dojde již zítra</h1>
      <address><time datetime="2019-11-13T07:00:00+00:00">13 Nov 2019, 07:00</time> by <a rel="author">Ioannis Papadopoulos, Martin Fajmon</a></address>
      <p>
        <b>   •  Podle analytika Jeffa Lina bude mít 16" displej rozlišení 3 072 × 1 920 pixelů <br/>   •  K představení by mohlo dojít ve středu 14. listopadu</b>
      </p>
      <h3>Aktualizováno 13. 11. 2019</h3>
      <p>V průběhu minulého měsíce jsme vás poprvé informovali o tom, že Apple představí 16" MacBook Pro, který doplní stávající 13palcovou a 15palcovou variantu.</p>
      <figure>
        <iframe data-src="https://twitter.com/business/status/1194437202576650240?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Podle agentury <a href="https://www.bloomberg.com/news/articles/2019-11-12/apple-to-update-macbook-pro-with-new-keyboard-after-complaints">bloomberg.com</a> by k tomu mělo dojít již zítra, tedy <b>ve čtvrtek 14. 11. 2019</b>.</p>
      <p>Největší MacBook Pro na trhu se má pochlubit 16" displejem s rozlišením 3 072 × 1 920 pixelů a procesory Intel Core i9 Coffee Lake. Velikostně by nemělo dojít k přílišnému nárůstu oproti 15palcové verzi, a to díky menším rámečkům. Cena by měla údajně startovat na 2 399 amerických dolarech, tedy zhruba 67 tisících korunách i s DPH.</p>
      <h3>Aktualizováno 31. 10. 2019</h3>
      <p>Redaktor Guilherme Rambo z <a href="https://9to5mac.com/2019/10/30/exclusive-16-inch-macbook-pro-touch-bar-and-touch-id-layout-confirmed/">9to5Mac </a>upozornil na přítomnost souboru ve finální verzi macOS 10.15.1, který potvrzuje příchod 16" MacBooku Pro. Jak je z obrázku patrné, novinkou bude vypínací tlačítko, které je oddělené od obrazovky Touch Baru a zároveň supluje Touch ID. To zároveň potvrzuje předešlé zvěsti, podle nichž bude mít nový MacBook Pro fyzické tlačítko Esc.</p>
      <figure>
        <iframe data-src="https://twitter.com/9to5mac/status/1189594187026616320?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Původní informace z 21. 10. 2019</h3>
      <p><a href="https://www.macg.co/mac/2019/10/macos-10151-renferme-le-macbook-pro-16-109123">MacGeneration</a> zaznamenal v beta verzi operačního systému <a href="https://mobilenet.cz/clanky/nejnovejsi-macos-catalina-prinasi-podporu-ipad-aplikaci-a-posila-itunes-ke-dnu-38037">macOS Catalina</a> 10.15.1 obrázky 16palcového MacBooku Pro, o jehož příchodu již delší dobu kolují zvěsti.</p>
      <figure>
        <iframe data-src="https://twitter.com/MacGeneration/status/1185251344447356928?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>MacBook Pro na obrázku připomíná ikonku 15" MacBooku Pro, která byla k vidění v předchozí verzi macOS. 16palcový MacBook Pro je v nejnovějším macOS vyobrazen ve stříbrné i šedé „Space Gray“ verzi a vizuálně se odlišuje tenčími rámečky kolem displeje. Rovněž názvy souborů korespondují s tím, že se jedná o 16" verzi.</p>
      <slideshow>
        <figure>
          <img src="https://cdn.24net.cz/1/obrazek/16-macbook-pro-307819/822w"/>
        </figure>
        <figure>
          <img src="https://cdn.24net.cz/1/obrazek/16-macbook-pro-307820/688w"/>
        </figure>
        <figure>
          <img src="https://cdn.24net.cz/1/obrazek/16-macbook-pro-307821/398w"/>
        </figure>
        <figure>
          <img src="https://cdn.24net.cz/1/obrazek/16-macbook-pro-307822/764w"/>
        </figure>
      </slideshow>
      <p>Podle známého analytika Ming-chi Kua, který se v předchozích měsíc nechal slyšet, že Apple 16" variantu MacBooku Pro připravuje, se můžeme těšit na návrat osvědčené klávesnice typu „nůžky“. Datum, kdy půjde zařízení na trh, mělo původně připadnout na konec tohoto roku, nyní se však zdá, že se možná dočkáme až na začátku roku 2020.</p>
      <figure>
        <iframe data-src="https://twitter.com/theapplehub/status/1158771392332083203?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Podle analytika IHS Markit, <a href="https://www.forbes.com/sites/brookecrothers/2019/06/23/apple-plans-to-ship-16-inch-macbook-pro-this-year-says-ihs-markit-offers-more-details/">Jeffa Lina</a>, by měl mít 16" displej rozlišení 3 072 × 1 920 pixelů. Uvnitř notebooku bychom měli najít devátou generaci procesorů Intel Core Coffee Lake Refresh, což znamená, že se můžeme těšit rovněž na konfiguraci s osmijádrovým Core i9.</p>
      <related>
        <h4>Přečtěte si také</h4>
        <a href="https://mobilenet.cz/clanky/macbook-pro-dostane-touch-bar-macbook-air-se-docka-slevy-a-12-macbook-zmizi-z-trhu-38347"/>
      </related>
      <related>
        <h4>Související články</h4>
        <a href="https://mobilenet.cz/clanky/macbooky-s-vadnymi-bateriemi-nesmi-do-letadel-38640"/>
        <a href="https://mobilenet.cz/clanky/macbook-pro-dostane-touch-bar-macbook-air-se-docka-slevy-a-12-macbook-zmizi-z-trhu-38347"/>
        <a href="https://mobilenet.cz/clanky/americko-cinska-obchodni-valka-zuri-ceka-nas-30-zdrazeni-apple-produktu-38755"/>
        <a href="https://mobilenet.cz/clanky/motyli-odletaji-a-lide-si-oddechnou-apple-se-vraci-ke-starym-klavesnicim-38515"/>
        <a href="https://mobilenet.cz/clanky/dokumenty-z-certifikace-ukazuji-ze-se-chysta-novy-macbook-pro-38299"/>
        <a href="https://mobilenet.cz/clanky/designed-by-apple-assembled-in-vietnam-apple-premisti-az-30-vyroby-mimo-cinu-38210"/>
      </related>
    </article>
  </body>
</html>