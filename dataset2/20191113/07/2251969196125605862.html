<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/13/mareggiata-nella-notte-allagamenti-sulla-costa-foto/1324233/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-13T07:46:35+00:00"/>
    <meta property="og:title" content="Mareggiata nella notte, allagamenti sulla costa (FOTO)"/>
    <meta property="og:description" content="MALTEMPO - Crollate parti di marciapiedi della strada provinciale a Porto Recanati in zona Scossicci. Danni agli chalet, disagi anche a Porto Potenza e a Civitanova sul lungomare nord"/>
  </head>
  <body>
    <article>
      <h1>Mareggiata nella notte, allagamenti sulla costa (FOTO)</h1>
      <h2>MALTEMPO - Crollate parti di marciapiedi della strada provinciale a Porto Recanati in zona Scossicci. Danni agli chalet, disagi anche a Porto Potenza e a Civitanova sul lungomare nord</h2>
      <address><time datetime="2019-11-13T07:46:35+00:00">13 Nov 2019, 07:46</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F13%2Fmareggiata-nella-notte-allagamenti-sulla-costa-foto%2F1324233%2F">Condividi9</a><a href="https://twitter.com/intent/tweet?text=Mareggiata+nella+notte%2C++allagamenti+sulla+costa++%28FOTO%29+&amp;url=https%3A%2F%2Fwww.cronachemaceratesi.it%2F2019%2F11%2F13%2Fmareggiata-nella-notte-allagamenti-sulla-costa-foto%2F1324233%2F">Tweet</a>Email9 Condivisioni</p>
      <p> </p>
      <p> </p>
      <p>
        <b>Mareggiata sulla costa, l’acqua si mangia marciapiedi e strade. Adriatico agitato e una forte mareggiata unita al maltempo e al vento hanno provocato danni lungo la costa maceratese. Porto Recanati la più danneggiata.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/mareggiata-porto-recanati-5-325x244.jpg"/>
        <figcaption>Porto Recanati</figcaption>
      </figure>
      <p><b>La situazione critica attorno a mezzanotte quando l’acqua, in zona Scossicci, ha rosicchiato il margine della strada provinciale facendo cedere parti di marciapiedi e lambendo anche la strada transitabile dalle auto</b>. Danni cospicui agli chalet della zona invasi dal mare che è entrato all’interno delle strutture anche se non si sarebbero fortunatamente verificati dei crolli. La Protezione Civile comunale insieme ai vigili del fuoco ha lavorato tutta la notte e questa mattina dalle 7 il Comune assieme all’ufficio tecnico ha predisposto l’inizio della pulizia delle strade per ripristinare la normale viabilità. Disagi anche a Porto Potenza e a Civitanova dove sul lungomare nord la mareggiata ha riversato sulla spiaggia e sulla pista ciclabile detriti e resti di materiale organico. La presenza delle scogliere ha limitato però i danni.</p>
      <p>(Servizio in aggiornamento)</p>
      <figure>
        <img src="https://cdn.cronachemaceratesi.it/wp-content/uploads/2019/11/mareggiata-civitanova-1-650x488.jpg"/>
        <figcaption>Civitanova</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/mareggiata-civitanova-2-650x488.jpg"/>
        <figcaption>Civitanova</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/mareggiata-civitanova-3-650x488.jpg"/>
        <figcaption>Civitanova</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/mareggiata-porto-recanati-2-650x488.jpg"/>
        <figcaption>Porto Recanati</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/mareggiata-porto-recanati-8-650x488.jpg"/>
        <figcaption>Porto Recanati</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/mareggiata-porto-recanati-1-650x488.jpg"/>
        <figcaption>Porto Recanati</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/mareggiata-porto-recanati-4-650x488.jpg"/>
        <figcaption>Porto Recanati</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/mareggiata-porto-recanati-6-488x650.jpg"/>
        <figcaption>Porto Recanati</figcaption>
      </figure>
    </article>
  </body>
</html>