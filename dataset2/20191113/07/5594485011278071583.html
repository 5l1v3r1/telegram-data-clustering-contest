<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/taynstveniyat-ruski-shpionski-korab-yantar-se-poyavi-kray-amerikanskiya-bryag_news708934.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-13T07:38:00+00:00"/>
    <meta property="og:title" content="Тайнственият руски шпионски кораб „Янтар“ се появи край американския бряг"/>
    <meta property="og:description" content="Според данните от проследяването на движението, съдът на руските военноморски сили е напуснал родното пристанище преди месец"/>
  </head>
  <body>
    <article>
      <h1>Тайнственият руски шпионски кораб „Янтар“ се появи край американския бряг</h1>
      <h2>Според данните от проследяването на движението, съдът на руските военноморски сили е напуснал родното пристанище преди месец</h2>
      <address>
        <time datetime="2019-11-13T07:38:00+00:00">13 Nov 2019, 07:38</time>
      </address>
      <p>https://blitz.bg/svyat/taynstveniyat-ruski-shpionski-korab-yantar-se-poyavi-kray-amerikanskiya-bryag_news708934.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573576427-raa.jpg"/>
      </figure>
      <p><b>Руският кораб „Янтар“, за който се твърди, че изпълнява шпионска мисия, беше в близост до американския бряг. Това разкриват публични източници на разузнаването, съобщава „Форбс“.</b><br/> <br/>Според данните от проследяването на движението, съдът на руските военноморски сили е напуснал родното пристанище преди месец и е изчезнал от публичните средства за проследяване. Внезапно в петък той отново се е появил на радарите в Карибско море.<br/> <br/>Това внезапно появяване на кораба толкова далеч от родината е доста необичайно.<br/> <br/>Преди време той привлече вниманието върху себе си с това, че плаваше в непосредствена близо до подводните кабели, които служат за осигуряване на интернет по целия свят, а също и за комуникация на военните.<br/> <br/>„Янтар“ е обект на особен интерес от страна на западните военни. Според военноморските офицери, запознати със ситуацията, той е заподозрян, че поставя подслушващи устройства на подводните комуникации.<br/> <br/>Корабът се набива на очи, защото е специално оборудван за такъв тип мисии и има поне три отделни системи за водене на подводна война. Той може да пусне дълбоководни подводници и има две отделни системи за дистанционно управление.<br/> <br/>Каква точно е мисията на „Янтар“ не е публично известно. Руските военноморски сили го описват като „океанографски изследователски съд“. Той е под командването на Главната дирекция за дълбоководно проучване. Тя се намира в секретната руска арктическа база „Оления Губа“.<br/> <br/>„Янтар“ пристигна в Тринидад и Тобаго в петък и си тръгна в неделя. Следващата му дестинация е неизвестна. Преди това местоположението ѝ беше видимо на Автоматичната идентификационна система. Тъй като формално се води изследователски кораб, „Янтар“ обявява своето местоположение в системата, за да  избегне евентуални сблъсъци.<br/> <br/>В случая, обаче, изглежда е изключила връзката си със системата за по-голямата част от пътуването си.<br/> <br/>Пътят от арктическата база до Карибско море е около 9300 км. Със скорост от 14,5 възела корабът би трябвало да стигне за две седмици. Въпреки това му отнело цял месец. Затова се предполага, че мисията му е била да търси нещо определено.<br/><br/><b>Превод и редакция: БЛИЦ </b><br/> <br/> </p>
    </article>
  </body>
</html>