<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597074/efodos-ope-kai-tae-se-diamerisma-oiko-anoxis-3-syllipseis"/>
    <meta property="og:site_name" content="SIGMALIVE"/>
    <meta property="article:published_time" content="2019-11-13T07:42:00+00:00"/>
    <meta property="og:title" content="Έφοδος ΟΠΕ και ΤΑΕ σε διαμέρισμα - οίκο ανοχής: 3 συλλήψεις"/>
    <meta property="og:description" content="Υπόθεση διατήρησης οίκου ανοχής και πορνείας διερευνά η Αστυνομία στην επαρχία Λεμεσού, για την οποία συνελήφθησαν τρία πρόσωπα. Της σύλληψής τους..."/>
  </head>
  <body>
    <article>
      <h1>Έφοδος ΟΠΕ και ΤΑΕ σε διαμέρισμα - οίκο ανοχής: 3 συλλήψεις</h1>
      <address><time datetime="2019-11-13T07:42:00+00:00">13 Nov 2019, 07:42</time> by <a rel="author">SigmaLive</a></address>
      <p>Υπόθεση διατήρησης οίκου ανοχής και πορνείας διερευνά η Αστυνομία στην επαρχία Λεμεσού, για την οποία συνελήφθησαν τρία πρόσωπα. Της σύλληψής τους προηγήθηκε χθες το απόγευμα, μετά από πληροφορία, συντονισμένη επιχείρηση από μέλη των ΟΠΕ και ΤΑΕ Λεμεσού.</p>
      <p>Η επιχείρηση διεξήχθη σε διαμέρισμα στην Λεμεσό, όπου εντοπίστηκαν οι τρεις ύποπτες ηλικίας 30 χρόνων, 19 χρόνων και 18 χρόνων. Κατά την επιχείρηση προέκυψε μαρτυρία εναντίον τους για τη διάπραξη των υπό διερεύνηση αδικημάτων.</p>
      <p>Στο διαμέρισμα διεξήχθη έρευνα βάσει Δικαστικού εντάλματος, στην παρουσία των τριών υπόπτων, όπου εντοπίστηκε χρηματικό ποσό, κινητά τηλέφωνα και άλλα αντικείμενα τα οποία παραλήφθηκαν ως τεκμήρια, ενώ στην κατοχή της 18χρονης εντοπίστηκε επίσης μικροποσότητα άσπρης σκόνης, η οποία πιστεύεται ότι είναι κοκαΐνη.</p>
      <p>Εναντίον των τριών υπόπτων εξασφαλίστηκαν στη συνέχεια Δικαστικά εντάλματα σύλληψης, βάσει των οποίων αυτές συνελήφθησαν και τέθηκαν υπό κράτηση για σκοπούς διερεύνησης της υπόθεσης.</p>
      <p>Τις εξετάσεις συνεχίζει το ΤΑΕ Λεμεσού.</p>
    </article>
  </body>
</html>