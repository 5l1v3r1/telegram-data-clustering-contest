<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/burse-fonduri-mutuale/oil-terminal-afaceri-de-125-mil-lei-la-noua-luni-si-un-profit-net-de-8-mil-lei-in-crestere-de-aproape-4-ori-18576263"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-13T07:55:29+00:00"/>
    <meta property="og:title" content="Oil Terminal, afaceri de 125 mil. lei la nouă luni şi un profit net de 8 mil.lei, în creştere de aproape 4 ori"/>
    <meta property="og:description" content="Oil Terminal (simbol bursier OIL), operator de produse petroliere controlat de statul român, a încheiat primele nouă luni cu afaceri de 125 milioane lei, în creştere cu 20%, şi un profit net de 8 milioane lei, de aproape patru ori mai mare decât în perioada similară a anului trecut, când s-a situat la 2,2 milioane lei, potrivit datelor publicate miercuri la Bursă."/>
  </head>
  <body>
    <article>
      <h1>Oil Terminal, afaceri de 125 mil. lei la nouă luni şi un profit net de 8 mil.lei, în creştere de aproape 4 ori</h1>
      <address><time datetime="2019-11-13T07:55:29+00:00">13 Nov 2019, 07:55</time> by <a rel="author" href="https://www.zf.ro/autor/roxana-rosu" target="_blank">Roxana Rosu</a></address>
      <p>Oil Terminal (simbol bursier OIL), operator de produse petroliere controlat de statul român, a încheiat primele nouă luni cu afaceri de 125 milioane lei, în creştere cu 20%, şi un profit net de 8 milioane lei, de aproape patru ori mai mare decât în perioada similară a anului trecut, când s-a situat la 2,2 milioane lei, potrivit datelor publicate miercuri la Bursă.</p>
      <p>Venituri totale ale companiei s-au majorat cu 20,5%, la 126,8 milioane lei. </p>
      <p>Profitul net realizat este cu 77% este prevederile bugetate, în timp ce cifra de afaceri este cu 1,3% mai mică faţă de nivelul bugetat.</p>
      <p>Cheltuielile de exploatare realizate in perioada ianuarie-septembrie 2019 sunt in suma de 114,8 mil.lei, fiind mai mici cu 4% faţă de nivelul bugetat, dar în creştere cu 14,1% comparativ cu aceeaşi perioada a anului precedent.</p>
      <p>La finele lunii septembrie, OIl Terminal avea  942 angajaţi.  Programul de investiţii bugetat pentru 2019 se ridică la 28 milioane lei, din care în primele nouă luni au fost realizate cheltuieli de 13,4 milioane lei. </p>
      <p>Oil Terminal are o capitalizare de 156 milioane de lei şi este deţinută în proporţie de 59,6% de statul român prin Ministerul Energiei. Recent, americanii de la Amerocap au anunţat că intenţionează să investească în companie, ba chiar vizează pachetul majoritar de acţiuni, motivând că România este un hub energetic natural pentru întreaga regiune.</p>
      <p>Acţiunile OIl Terminal s-au apreciat de la începutul anului la BVB cu 81%, după tranzacţii în valoare de  11 milioane lei. </p>
    </article>
  </body>
</html>