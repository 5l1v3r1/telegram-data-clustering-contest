<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/hastaneye-kaldirilan-mehmet-ali-erbilin-doktorundan-yeni-aciklama-214929h.htm"/>
    <meta property="og:site_name" content="OLAY"/>
    <meta property="article:published_time" content="2019-11-13T07:39:33+00:00"/>
    <meta property="og:title" content="Hastaneye kaldırılan Mehmet Ali Erbil'in doktorundan yeni açıklama!"/>
    <meta property="og:description" content="İki beyin damarında tıkanıklık olduğu tespit edilen ünlü şovmen Mehmet Ali Erbil'in dün omuriliğinden sıvı alınacağı için ameliyat masasına yatacağı öne sürüldü."/>
  </head>
  <body>
    <article>
      <h1>Hastaneye kaldırılan Mehmet Ali Erbil'in doktorundan yeni açıklama!</h1>
      <h2>İki beyin damarında tıkanıklık olduğu tespit edilen ünlü şovmen Mehmet Ali Erbil'in dün omuriliğinden sıvı alınacağı için ameliyat masasına yatacağı öne sürüldü.</h2>
      <address>
        <time datetime="2019-11-13T07:39:33+00:00">13 Nov 2019, 07:39</time>
      </address>
      <p>Banyoda kayıp düşen ve kaçış sendromu hastalığı nüksettiği için yaklaşık 8 ay yoğun bakımda kalan Mehmet Ali Erbil, taburcu olduktan sonra geçtiğimiz hafta iki kez hastaneye kaldırıldı. İki beyin damarı tıkalı olan Erbil'in dün ameliyat olacağı iddia edildi. Konu hakkında açıklama yapan doktoru ise Erbil'in ameliyat olmayacağını ancak toplardamarında iki noktada pıhtı olduğunu söyledi.<br/><br/><b>"AĞRI VE PIHTISINI ÖNLEYEN TEDAVİ SÜRECİNDEYİZ"</b><br/><br/>İki beyin damarında tıkanıklık olduğu tespit edilen ünlü şovmenin omuriliğinden sıvı alınacağı için ameliyat masasına yatacağı öne sürüldü. Sanatçının tedavisini yürüten Dr. Jan Klod Kayuka ise iddianın asılsız olduğunu belirterek şu açıklamayı yaptı: "Mehmet Ali Bey'in ameliyat olması gibi bir durum şu an söz konusu değil. Toplardamar sisteminde iki noktada pıhtı var. Bu da aşırı baş ağrısı yapıyor. Ağrısını ve pıhtılaşmayı önleyen tedavi süreci devam ediyor. İki gün önce de kaçış sendromu hastalığıyla ilgili ilaçlar aldı. Şu anda durumunda bir değişiklik yok. Bu tür haberler ailesini çok yıpratıyor. Biraz daha hassasiyet lütfen."<br/><br/><b>NE OLMUŞTU?</b><br/><br/>Geçtiğimiz hafta kalp spazmı geçirerek hastaneye kaldırılan Mehmet Ali Erbil, taburcu olduktan kısa bir süre sonra yeniden hastaneye kaldırıldı. Beyin damarları tıkanan Erbil'in dün ameliyat olacağı ve omuriliğinden sıvı alınacağı söylenmişti.</p>
      <p> </p>
    </article>
  </body>
</html>