<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/david-villa-37-legger-opp/71813207"/>
    <meta property="og:site_name" content="Dagbladet.no"/>
    <meta property="article:published_time" content="2019-11-13T07:15:54+00:00"/>
    <meta property="og:title" content="David Villa (37) legger opp"/>
    <meta property="og:description" content="Den spanske spissveteranen gir seg etter sesongen. Det kom fram under en pressekonferanse i Kobe onsdag."/>
  </head>
  <body>
    <article>
      <h1>David Villa (37) legger opp</h1>
      <h2>Den spanske spissveteranen gir seg etter sesongen. Det kom fram under en pressekonferanse i Kobe onsdag.</h2>
      <address><time datetime="2019-11-13T07:15:54+00:00">13 Nov 2019, 07:15</time> by <a rel="author">NTB I</a></address>
      <p>37-åringen med fortid i Barcelona, Atlético Madrid og Valencia vil dermed avslutte sin karriere i japansk fotball og Vissel Kobe.</p>
      <p>
        <b>- Jeg holder denne pressekonferansen fordi jeg har bestemt meg for å avslutte min profesjonelle karriere, sa en tydelig rørt Villa.</b>
      </p>
      <p>- Jeg har tenkt på dette en stund. Dette er resultatet av diskusjoner jeg har hatt med familien og folkene rundt meg. Jeg ville selv gi meg med fotball og ikke bli tvunget til å gi meg, forklarte han.</p>
      <p>Villa har fått med seg tre VM-sluttspill og var med å vinne tittelen for Spania i 2010. Han var også med på laget som vant EM to år tidligere. Han står bokført med 59 landslagsmål, noe som er spansk rekord.</p>
      <p>I Barcelona har vært med å vinne en mesterligatittel, tre seriemesterskap og et klubb-VM.</p>
      <p>I Vissel Kobe spiller han sammen med en annen spansk legende, Andres Iniesta. Villa har derimot bare scoret 12 mål på sine 26 kamper i klubben.</p>
    </article>
  </body>
</html>