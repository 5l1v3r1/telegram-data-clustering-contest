<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191113-yak-zminylosya-zhyttya-nezryachyh-za-200-rokiv-top-5-genialnyh-vynahodiv/"/>
    <meta property="og:site_name" content="ФАКТИ"/>
    <meta property="article:published_time" content="2019-11-13T07:17:42+00:00"/>
    <meta property="og:title" content="Як змінилося життя незрячих за 200 років: топ-5 геніальних винаходів"/>
    <meta property="og:description" content="13 листопада відзначається Міжнародний день сліпих – на честь француза Валентина Гаюї, який є автором перших винаходів для незрячих та першим у світі заснував для них школи."/>
  </head>
  <body>
    <article>
      <h1>Як змінилося життя незрячих за 200 років: топ-5 геніальних винаходів</h1>
      <address>
        <time datetime="2019-11-13T07:17:42+00:00">13 Nov 2019, 07:17</time>
      </address>
      <p>13 листопада відзначається Міжнародний день сліпих – на честь француза Валентина Гаюї, який є автором перших винаходів для незрячих та першим у світі заснував для них школи.</p>
      <p>Факти ICTV зібрали найгеніальніші гаджети, створені для полегшення життя слабозорих людей з кінця XVIII століття.</p>
      <h3>Хто такий Валентин Гаюї</h3>
      <p>Він народився <b>13 листопада 1745 року</b> у Франції. І саме ця дата за рішенням Всесвітньої організації охорони здоров’я відзначається як День сліпих.</p>
      <p>Свою <b>першу школу</b> для безпритульних незрячих Гаюї відкрив у 1784 році в Парижі – у своєму власному будинку і без підтримки уряду та благодійників.</p>
      <p>Він також є автором рельєфно-лінійного шрифта <b>унціал</b> (тобто рівний за довжиною одній унції) та спеціальних підручників, глобусів і карт, які дозволяли сліпим дітям пізнавати науку.</p>
      <p>Пізніше він також <b>відкрив друкарню</b>, де були надруковані перші книги для незрячих.</p>
      <p>За книгами Гаюї вони навчалися аж до винаходу у 1829 році Луї Брайлем <b>універсальної системи рельєфно-точкового шрифту</b>.</p>
      <p>Але технічний прогрес не стоїть на місці. Зараз люди з обмеженим можливостями користуються аудіокнигами в форматі MP3, а на зміну білій тростині прийшла ультразвукова, яка одягається на зап’ястя незрячого і при наближенні перешкоди сигналізує звуком і вібрацією. Створено багато гаджетів і з використанням шрифту Брайля.</p>
      <h3>Фотокамера для незрячих</h3>
      <figure>
        <img src="https://fakty.com.ua/wp-content/uploads/2017/11/11/Fotokamera-dlya-nezryachyh.jpg?1510412389"/>
      </figure>
      <p><b>Touch Sight</b> (погляд дотиком) – перший у світі фотоапарат для сліпих. Створив його у 2008 році дизайнер Чю Лі з китайського підрозділу компанії Samsung.</p>
      <p>На Touch Sight немає РК-панелі, зате є гнучкий тактильний дисплей Брайля, що відображає графічну інформацію у рельєфно-точковому вигляді.</p>
      <p>Фотокамера дуже проста у використанні завдяки функції, яка записує сигнальний звук при фотографуванні. Звукові маркери допомагають людям з обмеженим зором переглядати, сортувати і обмінюватися фотографіями.</p>
      <h3>Розумний годинник для незрячих</h3>
      <figure>
        <img src="https://fakty.com.ua/wp-content/uploads/2017/11/11/Rozumnyj-godynnyk-dlya-nezryachyh.jpg?1510413083"/>
      </figure>
      <p>У 2017 році в Південній Кореї випустили перший в світі “розумний” годинник для незрячих і слабозорих людей. Назвали їх <b>Dot</b> – у перекладі з англійської “крапка”.</p>
      <p>Набір базових функцій пристрою повторює Apple Watch. Замість звичного тачскріну панель годинника складається з сегментів із крапками. Такий принцип побудови робочої панелі дозволяє відтворювати символи з тактильного шрифту Брайля.</p>
      <p>Пристрій синхронізується зі смартфоном, а також з іншими годинами Dot через Bluetooth, і здатний безперервно працювати близько 5 днів без підзарядки. А ще він може приймати і відправляти повідомлення.</p>
      <h3>Visual Assistance Card для незрячих</h3>
      <figure>
        <img src="https://fakty.com.ua/wp-content/uploads/2017/11/11/re_envision4.jpg?1510413494"/>
      </figure>
      <p>Цю панель для користування банківською карткою придумали у 2008 році в США. Цифри на ній нанесені за допомогою шрифту Брайля.</p>
      <p>Вона розміщується поверх пристрою, що зчитує, і її користувач може самостійно вводити код банківської картки і розплатитися, зберігаючи при цьому конфіденційність.</p>
      <h3>FingerReader – гаджет, який читає книги вголос</h3>
      <figure>
        <img src="https://fakty.com.ua/wp-content/uploads/2017/11/11/FingerReader.jpg?1510414800"/>
      </figure>
      <p>Пристрій надівається на палець, оснащений вбудованою камерою для сканування тексту, який відтворюється у мову, яку і почує читач.</p>
      <p><b>FingerReader</b> слідкує за швидкістю переміщення пальця по сторінці і зачитує вголос текст, після його розпізнавання. Використовуване ПЗ автоматично розпізнає початок і кінець рядка і підказує користувачеві, коли потрібно переводити палець далі.</p>
      <h3>Смартфон для незрячих</h3>
      <figure>
        <img src="https://fakty.com.ua/wp-content/uploads/2017/11/11/Smartfon-dlya-nezryachyh.jpg?1510416677"/>
      </figure>
      <p>У 2013 році індус Саміт Дагар розробив перший у світі смартфон для людей з ослабленим або втраченим зором. Пристрій відрізняється своїм екраном, який являє собою сітку контактів, що формує шрифт Брайля.</p>
      <p>Екран є свого роду перекладачем і може переводити звичайний текст, що містить звичні всім літери, у шрифт Брайля і навпаки.</p>
      <p>У смартфоні реалізована технологія Shape Memory Alloy, в основу якої закладено ефект пам’яті форми (явище повернення до первісної форми при нагріванні, яке спостерігається у деяких матеріалів після попередньої деформації).</p>
      <p>Коли на телефон приходить повідомлення, то внутрішнє ПО трансформує його в зрозумілу людині з обмеженими фізичними можливостями форму. При відправці повідомлень відбувається зворотне перетворення і одержувачу приходить звичайний текст.</p>
      <p>Нагадаємо, у 2018 році американські та американські вчені розробили революційну генну терапію, яка <a href="https://fakty.com.ua/ua/lifestyle/zdorove/20180905-vcheni-rozrobyly-revolyutsijnyj-metod-likuvannya-nezryachyh-ditej/">повернула зір</a> сліпим дітям.</p>
      <p><b>Фото</b>:<a href="http://www.yankodesign.com/"> yankodesign.com</a>, <a href="https://www.boredpanda.com/">boredpanda.com</a>, <a href="http://www.yankodesign.com/">yankodesign.com</a>, <a href="https://www.dreamstime.com/">Dreamstime.com</a>,</p>
      <p><a href="https://itc.ua/">itc.ua</a>, <a href="https://www.indiatimes.com/">indiatimes.com</a></p>
      <related>
        <a href="https://fakty.com.ua/ua/videos/roboruka-ta-vazon-shho-sam-sebe-polyvaye-yak-projshov-sikorsky-challenge/"/>
        <a href="https://fakty.com.ua/ua/videos/chym-zdyvuvaly-ukrayinski-shkolyari-na-vystavtsi-majbutnye-ukrayiny/"/>
        <a href="https://fakty.com.ua/ua/videos/pershyj-u-sviti-povnistyu-avtonomnyj-budynok-ukrayinskyj-passivdom/"/>
      </related>
    </article>
  </body>
</html>