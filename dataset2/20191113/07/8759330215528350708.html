<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903565/-krc-genk-polst-officieel-bij-topkandidaat-n-mechelen-trainer-vrancken-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T07:00:00+00:00"/>
    <meta property="og:title" content="UPDATE: ‘KV Mechelen kan opgelucht ademhalen, KRC Genk schrapt naam Vrancken’"/>
    <meta property="og:description" content="KRC Genk zit niet stil na"/>
  </head>
  <body>
    <article>
      <h1>UPDATE: ‘KV Mechelen kan opgelucht ademhalen, KRC Genk schrapt naam Vrancken’</h1>
      <address>
        <time datetime="2019-11-13T07:00:00+00:00">13 Nov 2019, 07:00</time>
      </address>
      <p>
        <b>KRC Genk zit niet stil na <a href="https://www.voetbalprimeur.be/nieuws/903469/officieel-krc-genk-neemt-afscheid-van-trainer-felice-mazzu.html">het ontslag van Felice Mazzu</a>. In de zoektocht naar een nieuwe coach zochten de Limburgers meteen contact met topkandidaat Wouter Vrancken, die momenteel actief is bij KV Mechelen. Dat schrijft <a href="https://www.nieuwsblad.be/cnt/dmf20191112_04712683?utm_source=twitter&amp;utm_medium=dlvr&amp;utm_campaign=twitterfeed">Het Nieuwsblad</a>.</b>
      </p>
      <p>Nadat Genk afscheid nam van Mazzu, lieten Peter Croonen en Dimitri De Condé weten dat er een trainer wordt gezocht met een sterke persoonlijkheid. Dat moet dan Vrancken worden. De Limburger én oud-speler van Genk loodste KV Mechelen vorig seizoen naar 1A. Nu hoopt de landskampioen hem daar na iets meer dan een jaar al weg te plukken.</p>
      <aside>Lees meer<br/><a href="https://www.voetbalprimeur.be/nieuws/903550/genk-moet-in-het-buitenland-gaan-zoeken-het-wordt-een-moeilijke-puzzel-.html?itm_source=www.voetbalprimeur.be&amp;itm_medium=highlighted-content">Genk moet in het buitenland gaan zoeken: "Het wordt een moeilijke puzzel"</a></aside>
      <p>Uiteraard zal er eerst met Mechelen moeten samengezeten worden. Dinsdagavond was het bestuur van Malinwa alvast nog niet officieel op de hoogste gesteld van de Genkse interesse. Wél zat de Raad van Bestuur van Mechelen samen. Daarin werd besproken dat men hoopt dat Vrancken nog niet vertrekt Achter de Kazerne. Toch zijn ze er bij Mechelen niet gerust in.</p>
      <p><b>Update:</b> Volgens <a href="https://www.hln.be/sport/voetbal/belgisch-voetbal/racing-genk/geen-vrancken-op-shortlist-racing-genk~aa29c0cc/"><i>Het Laatste Nieuws</i></a> behoort Wouter Vrancken niet tot het lijstje met topkandidaten om Felice Mazzu op te volgen. Er zou ook geen enkel contact zijn geweest tussen beide partijen. KRC Genk heeft zijn shortlist met kandidaten naar verluidt klaar en Vrancken staat aldus niet op die lijst. Vrijdag nemen beide clubs het tegen elkaar op in een oefenduel achter gesloten deuren.</p>
      <aside>Lees meer<br/><a href="https://www.voetbalprimeur.be/nieuws/903541/genk-bestuur-moet-in-eigen-boezem-kijken-ik-heb-dat-altijd-vreemd-gevonden-.html?itm_source=www.voetbalprimeur.be&amp;itm_medium=highlighted-content">Genk moet in hand in eigen boezem steken: "Bestuur gaat er wat licht overheen"</a></aside>
    </article>
  </body>
</html>