<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/13/hdpli-3-ilce-ve-bir-beldenin-basina-kayyum-atandi"/>
    <meta property="og:site_name" content="euronews"/>
    <meta property="article:published_time" content="2019-11-13T07:25:24+00:00"/>
    <meta property="og:title" content="HDP'li 3 ilçe ve bir beldenin belediyesine kayyum atandı"/>
    <meta property="og:description" content="Diyarbakır'ın Merkez Yenişehir ve Hazro, Şırnak'ın İdil ve Tunceli'nin Mazgirt ilçesine bağlı Akpazar beldesi belediye başkanları &quot;terör&quot; suçlamasıyla İçişleri Bakanlığı tarafından görevlerinden uzaklaştırılarak yerlerine kayyum atandı."/>
  </head>
  <body>
    <article>
      <h1>HDP'li 3 ilçe ve bir beldenin belediyesine kayyum atandı</h1>
      <address><time datetime="2019-11-13T07:25:24+00:00">13 Nov 2019, 07:25</time> by <a rel="author">Kerem Congar</a></address>
      <p>Diyarbakır'ın Merkez Yenişehir ve Hazro, Şırnak'ın İdil ve Tunceli'nin Mazgirt ilçesine bağlı Akpazar beldesi belediye başkanları "terör" suçlamasıyla İçişleri Bakanlığı tarafından görevlerinden uzaklaştırılarak yerlerine kayyum atandı.</p>
      <p>Diyarbakır'da haklarında yürütülen terör soruşturması kapsamında HDP'li merkez Yenişehir Belediye Başkanı Belgin Diken ve Hazro Belediye Başkanı Ahmet Çevik görevlerinden alındı. Belediye Kanununun 45. ve 46. maddeleri uyarınca Diken'in yerine Yenişehir Kaymakamı Murat Beşikçi, Çevik'in yerineyse Hazro Kaymakamı Ali Öner "belediye başkan vekili" olarak görevlendirdi.</p>
      <p>Şırnak'ta terör soruşturması kapsamında görevinden uzaklaştırılan İdil Belediye Belediye Başkanı Songül Erden'in yerineyse Kaymakam Zafer Sağ, belediye başkan vekili olarak görevlendirildi.</p>
      <figure>
        <img src="https://static.euronews.com/articles/stories/04/29/67/20/534x356_cmsv2_6b6ff7e8-f651-5893-bdd6-d176ebd7cd24-4296720.jpg"/>
        <figcaption>Haklarında yürütülen terör soruşturması kapsamında Diyarbakır'ın HDP'li Yenişehir ve Hazro belediye başkanlarının yerine görevlendirme yapıldıAnadolu AjansıAziz Aslan</figcaption>
      </figure>
      <p>Tunceli'nin Mazgirt ilçesine bağlı Akpazar Belde Belediye Başkanı Orhan Çelebi, "terör örgütü propagandası yapmak" suçundan 3 yıl 4 ay hapis cezası alması ve aynı suçtan hakkında başka bir soruşturma yürütülmesi nedeniyle görevden alınarak yerine Mazgirt Kaymakamı Menderes Topçuoğlu, belediye başkan vekili olarak görevlendirildi.</p>
      <h3>Daha önce HDP'li 10 belediyeye kayyum ataması yapıldı</h3>
      <p>Daha önce Mardin Kızıltepe, Şırnak Cizre, Hakkari Yüksekova ve Nusaybin, Erzurum Karayazı, Diyarbakır Kulp, Van İpekyolu ilçelerinin belediye başkanları çeşitli suçlamalardan dolayı görevlerinden alınarak yerlerine kayyum atanmıştı.</p>
      <p>Ağustos ayında da Diyarbakır, Van ve Mardin büyükşehir belediyeleri başkanları yerine, söz konusu illerin valileri İçişleri Bakanlığınca "başkan vekili olarak" görevlendirildi.</p>
      <ul>
        <li>
          <b>
            <a href="https://tr.euronews.com/2019/11/04/31-mart-secimleri-sonrasi-hangi-kac-belediyelere-kayyum-atandi">31 Mart seçimleri sonrası kaç belediyeye kayyum atandı?</a>
          </b>
        </li>
        <li>
          <b>
            <a href="https://tr.euronews.com/2019/10/31/avrupa-konseyi-turkiyedeki-yerel-secim-gozlem-raporunu-onayladi-imamoglu-ve-dawson-ne-dedi">Avrupa Konseyi Türkiye’deki yerel seçim gözlem raporunu onayladı: İmamoğlu ve heyet başkanı ne dedi?</a>
          </b>
        </li>
        <li>
          <a href="https://tr.euronews.com/2019/11/04/mardin-hdp-li-kiziltepe-belediyesine-kayyum-atandi">
            <b>Mardin'de HDP'li Kızıltepe Belediyesine kayyum atandı</b>
          </a>
        </li>
      </ul>
    </article>
  </body>
</html>