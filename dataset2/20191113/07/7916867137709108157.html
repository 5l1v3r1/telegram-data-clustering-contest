<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134585-fantastiskai-zaides-youngas-atvede-hawks-i-pergale-denveryje.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-13T07:19:00+00:00"/>
    <meta property="og:title" content="Fantastiškai žaidęs Youngas atvedė „Hawks“ į pergalę Denveryje"/>
    <meta property="og:description" content="Trae Youngas sužaidė antras rezultatyviausias rungtynes per savo karjerą Nacionalinėje krepšinio lygoje (NBA), o gynėjo vedama Atlantos „Hawks“ (4-6) išvykoje įveikė vienus iš Vakarų konferencijos favoritų. Lloydo Pierce'o auklėtiniai Denveryje 125:121 (25:34, 38:20, 35:35, 27:32) palaužė vietos „Nuggets“ (7-3). Fenomenaliai rungtyniavęs Youngas per 41 minutę įmetė 42 taškus (5/8 dvit., 8/13 trit., 8/11 baud.), atliko 11 rezultatyvių perdavimų bei 6 ..."/>
  </head>
  <body>
    <article>
      <h1>Fantastiškai žaidęs Youngas atvedė „Hawks“ į pergalę Denveryje</h1>
      <address>
        <time datetime="2019-11-13T07:19:00+00:00">13 Nov 2019, 07:19</time>
      </address>
      <p>Nuotr.: AP - Scanpix</p>
      <figure>
        <a href="https://www.basketnews.lt/paveikslelis-206575-any1000x1000.jpg">
          <img src="https://www.basketnews.lt/paveikslelis-206575-any630x500.jpg"/>
        </a>
      </figure>
      <p>Nuotr. AP - Scanpix</p>
      <p>Trae Youngas sužaidė antras rezultatyviausias rungtynes per savo karjerą Nacionalinėje krepšinio lygoje (NBA), o gynėjo vedama Atlantos „Hawks“ (4-6) išvykoje įveikė vienus iš Vakarų konferencijos favoritų.</p>
      <p>Lloydo Pierce'o auklėtiniai Denveryje <a href="https://www.basketnews.lt/rungtynes/ziureti/83340-denver-nuggets-atlanta-hawks.html"><b>125:121</b> (25:34, 38:20, 35:35, 27:32)</a> palaužė vietos „Nuggets“ (7-3).</p>
      <p>Fenomenaliai rungtyniavęs Youngas per 41 minutę įmetė 42 taškus (5/8 dvit., 8/13 trit., 8/11 baud.), atliko 11 rezultatyvių perdavimų bei 6 suklydo. Karjeros rezultatyvumo rekordą gynėjas užfiksavo kovo mėnesį mače su Čikagos „Bulls“, kai įmetė 49 taškus.</p>
      <figure>
        <iframe src="https://www.youtube.com/embed/N2ZByqLkcb4" width="630" height="354" data-service="Youtube" scrolling="no"/>
      </figure>
      <p>Didžiąją laiko dalį varžovus besiviję „Nuggets“ krepšininkai ketvirtojo kėlinio pradžioje išlygino rezultatą (101:101), tačiau tuomet Youngas per trumpą atkarpą surinko 8 taškus, o svečiai spurtavo 13:5 ir vėl pabėgo į priekį (114:106).</p>
      <p>Likus dviem minutėms iki mačo pabaigos, „Nuggets“ dar sykį priartėjo prie varžovų (112:116), tačiau Youngas vėl priminė apie save, įmetęs septynis baudos metimus paeiliui ir įtvirtinęs savo komandos pergalę (123:115).</p>
      <p>Šeimininkams 20 taškų (6/11 dvit., 1/8 trit., 5/6 baud.) pelnė Nikola Jokičius, tačiau serbas pataikė tik 1 tritaškį iš 8 bandymų. Aukštaūgis taip pat per 31 minutę atkovojo 6 kamuolius ir atliko 7 rezultatyvius perdavimus.</p>
      <p>
        <i>„Nuggets“: Willas Bartonas 21 (9 atk. kam.), Nikola Jokičius 20 (1/8 trit.), Paulas Millsapas 19, Jamalas Murray 18 (8 rez. perd.), Monte Morrisas 14, Garry Harrisas ir Jerami Grantas po 10.</i>
      </p>
      <p>
        <i>„Hawks“: Trae Youngas 42 (8/13 trit., 8/11 baud., 11 rez. perd., 6 kld.), Jabari Parkeris 20 (9 atk. kam.), Alexas Lenas 17, De'Andre Hunteris 12, Kevinas Huerteris 11.</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-204038-crop100x150.jpg"/>
      </figure>
      <p><a href="https://www.basketnews.lt/zaidejai/22507-trae-young.html">Trae Young</a> Taškai: 42 Naudingumas: 40 Tritaškiai: 62% 8/13 Baudų metimai: 73% 8/11</p>
    </article>
  </body>
</html>