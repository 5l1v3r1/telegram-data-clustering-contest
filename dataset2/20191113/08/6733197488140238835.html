<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/dacia-laka-na-akcni-ceny-sandera-za-mensi-peniz-ted-dostanete-o-neco-lepsi-vybavu"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-13T08:30:00+00:00"/>
    <meta property="og:title" content="Dacia láká na akční ceny Sandera. Za menší peníz teď dostanete o něco lepší výbavu"/>
    <meta property="og:description" content="Na listopad si Dacia přichystala akční ceník Sandera, který s kombinací financování přináší další výbavu a základní cenovky drží velice nízko."/>
  </head>
  <body>
    <article>
      <h1>Dacia láká na akční ceny Sandera. Za menší peníz teď dostanete o něco lepší výbavu</h1>
      <h2>Na listopad si Dacia přichystala akční ceník Sandera, který s kombinací financování přináší další výbavu a základní cenovky drží velice nízko.</h2>
      <address><time datetime="2019-11-13T08:30:00+00:00">13 Nov 2019, 08:30</time> by <a rel="author">Daniel Fuglevič</a></address>
      <p>Podobnou akci jako u Loganu si nyní Dacia přichystala také pro skladové zásoby hatchbacku Sandero. Nízkou základní cenu vám tak zajistí financování Dacia UP! (s úrokem 3,3 až 5,3 %), k čemuž kromě lepší základní výbavy dostanete i pojištění za zvýhodněnou cenu (u úrovní výbavy Stepway Open, Arctica a Stepway) a záruku na 5 let zdarma (v případě výbavy Stepway).</p>
      <p>Úplným základem přitom zůstává <b>výbava Access</b>, která v případě akčního ceníku startuje na částce <b>179.900 Kč</b>, a to výhradně s tříválcem SCe o výkonu 54 kW (73 koní). Klasicky u Dacie čekejte zcela „oholené“ auto na 15palcových plecháčích, s plastovými nárazníky, bez klimatizace a rovněž bez rádia.</p>
      <related>
        <a href="https://www.autorevue.cz/dacia-duster-na-lpg-cena-cr-vybava-technicka-data-spotreba"/>
      </related>
      <p>Právě u vyšší <b>výbavy Open</b> již Dacia nabízí v rámci akce dodatečné prvky výbavy jako rádio s MP3 a  USB, mlhovky nebo elektrické ovládání oken. Se stejným tříválcem (54 kW/73 k) začíná od <b>206.400 Kč</b>, možnou volbu se však už stává tříválec TCe, který umí pracovat na LPG a zajistí výkon 74 kW (100 koní). Tady začíná cena na <b>249.400 Kč</b>.</p>
      <p>V nabídce je rovněž odolnější a zvýšená varianta <b>Stepway</b>, která k <b>výbavě Open</b> s litrovým tříválcem přidává i hezčí 16palcové disky v černé barvě, a to za cenovku od <b>229.400 Kč</b>. Vyšší výbava <b>Arctica</b> se poté vztahuje na standardní variantu Sandera, nabízí celkem čtyři motorizace na výběr včetně naftového čtyřválce (70kW/95 k), se kterou stojí <b>297.900 Kč</b>. V základu najdete navíc manuální klimatizaci či elektricky nastavitelná a vyhřívána zkrátka.</p>
      <related>
        <a href="https://www.autorevue.cz/elektromobil-dacia-je-na-obzoru-nabidku-v-evrope-mozna-rozsiri-cinsky-crossover-od-renaultu"/>
      </related>
      <p>Vrcholem je nakonec <b>plně vybavená verze Stepway</b>, jejíž ceny začínají u výkonnějšího tříválce (66kW/90 k) za <b>281.400 Kč</b>. Nejdražší je přitom s výše zmíněným dieselem za cenu <b>326.900 Kč</b>. A standardně už dostanete například i tempomat s omezovačem rychlosti a kožený volant.</p>
      <table>
        <tr>
          <th colspan="3">
            <b>Dacia Sandero - akční ceny s financování Dacia UP! </b>
          </th>
        </tr>
        <tr>
          <td>
            <b>Výbava</b>
          </td>
          <td>
            <b>Motorizace</b>
          </td>
          <td align="center">
            <b>Akční cena</b>
          </td>
        </tr>
        <tr>
          <td>Access</td>
          <td>SCe 54 kW/73 k</td>
          <td align="center">179.900 Kč</td>
        </tr>
        <tr>
          <td>Open</td>
          <td>SCe 54 kW/73 k</td>
          <td align="center">206.400 Kč</td>
        </tr>
        <tr>
          <td> </td>
          <td>TCe 74 kW/100 k S&amp;S LPG </td>
          <td align="center">249.400 Kč</td>
        </tr>
        <tr>
          <td>Stepway Open</td>
          <td>SCe 54 kW/73 k </td>
          <td align="center">229.400 Kč</td>
        </tr>
        <tr>
          <td>Arctica</td>
          <td>SCe 54 kW/73 k</td>
          <td align="center">222.400 Kč</td>
        </tr>
        <tr>
          <td> </td>
          <td>TCe 66 kW/90 k S&amp;S</td>
          <td align="center">252.400 Kč</td>
        </tr>
        <tr>
          <td> </td>
          <td>TCe 74 kW/100 k S&amp;S LPG </td>
          <td align="center">273.400 Kč</td>
        </tr>
        <tr>
          <td> </td>
          <td>Blue dCi 70kW/95k </td>
          <td align="center">297.900 Kč</td>
        </tr>
        <tr>
          <td>Stepway</td>
          <td>TCe 66 kW/90 k S&amp;S</td>
          <td align="center">281.400 Kč</td>
        </tr>
        <tr>
          <td> </td>
          <td>TCe 74 kW/100 k S&amp;S LPG</td>
          <td align="center">302.400 Kč</td>
        </tr>
        <tr>
          <td> </td>
          <td>Blue dCi 70kW/95k</td>
          <td align="center">326.900 Kč</td>
        </tr>
      </table>
      <related>
        <h4>Určitě si přečtěte</h4>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.auto.cz/mercedes-amg-a-35-4matic-vstupni-brana-mezi-ostre-sipy-132088"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.autorevue.cz/zmerili-jsme-benzin-s-oktanovym-cislem-95-98-a-100-vysledek-prekvapil"/>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://www.autorevue.cz/skoda-kodiaq-rs-ceska-uprava-dieselpower"/>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://www.autorevue.cz/skoda-130-rs-typ-739-wiki-historie"/>
        <a href="https://www.autorevue.cz/slavny-navrhar-rozzuril-ferrari-stacila-jedna-nevinna-fotografie-se-supersportem"/>
        <a href="https://www.autorevue.cz/test-mazda-3-skyactiv-d-85-kw-valka-proti-mainstreamu"/>
      </related>
    </article>
  </body>
</html>