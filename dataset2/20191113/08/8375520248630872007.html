<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/cherez-zemelni-protesti-policiya-vzyala-uryadoviy-kvartal-pid-posilenu-ohoronu-foto-639573.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T08:05:05+00:00"/>
    <meta property="og:title" content="Через «земельні» протести поліція взяла урядовий квартал під посилену охорону (фото)"/>
    <meta property="og:description" content="Правоохоронці закликають учасників акцій не порушувати правопорядок"/>
  </head>
  <body>
    <article>
      <h1>Через «земельні» протести поліція взяла урядовий квартал під посилену охорону (фото)</h1>
      <address>
        <time datetime="2019-11-13T08:05:05+00:00">13 Nov 2019, 08:05</time>
      </address>
      <h4>Правоохоронці закликають учасників акцій не порушувати правопорядок</h4>
      <p>У середу, 13 листопада, у зв’язку із масовими акціями в урядовому кварталі правоохоронці посилили заходи безпеки у центрі Києва.</p>
      <p>«Кілька політичних партій та громадських організацій в урядовому кварталі розпочали акції з масовою участю громадян. Задля забезпечення публічної безпеки і порядку працівники структурних підрозділів Головного управління Національної поліції у м. Києві та військовослужбовці НГУ заступили на чергування у посиленому режимі», - повідомляє пресслужба столичної поліції.</p>
      <p>Правоохоронці закликають організаторів та учасників заходів дотримуватися норм чинного законодавства, не порушувати громадський порядок та сприяти поліцейським у виконані ними службових обов’язків.</p>
      <p>1 з 5<br/><a href="https://glavcom.ua/kyiv/news/cherez-zemelni-protesti-policiya-vzyala-uryadoviy-kvartal-pid-posilenu-ohoronu-foto-639573.html#">на весь екран згорнути</a></p>
      <figure>
        <img src="https://glavcom.ua/img/gallery/6395/73/670305_big.jpg"/>
      </figure>
      <figure>
        <img src="https://glavcom.ua/img/gallery/6395/73/670306_big.jpg"/>
      </figure>
      <figure>
        <img src="https://glavcom.ua/img/gallery/6395/73/670307_big.jpg"/>
      </figure>
      <figure>
        <img src="https://glavcom.ua/img/gallery/6395/73/670308_big.jpg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>Нагадаємо, сьогодні під Верховною Радою проходить <a href="https://glavcom.ua/news/agrariji-pid-radoyu-pidklali-svinyu-nardepam-foto-639557.html">мітинг проти продажу землі.</a> Як повідомляв <a href="https://glavcom.ua/">«Главком»</a>, перед парламентом зібралося понад 200 людей.</p>
      <p>Аграрії, які вимагають не чіпати землю, блокують підхід до Ради, але пропускають перехожих.</p>
      <p>Селяни принесли під Верховну Раду тушу свині у труні, що символізує смерть сільського господарства у разі прийняття законопроєкту №2178 про запуск ринку землі.</p>
      <p>Крім того, представники Нацкорпусу блокують комітети Верховної Ради, протестуючи проти прийняття закону про запуск ринку землі. Напередодні речник політсили Роман Чернишов попередив, що 13 листопада з 8 ранку<a href="https://glavcom.ua/news/nackorpus-zibravsya-u-seredu-zrannya-blokuvati-vhodi-do-verhovnoji-radi--639468.html"> політсила буде блокувати входи до Верховної Ради</a>. «Не будемо пускати до сесійної зали тих, хто планує голосувати за розпродаж землі. Тобто, про всяк випадок, краще за всіх, щоб напевно. Самі ревні захисники земельної капітуляції з соцмереж можуть прийти і спробувати розблокувати», - зазначив він.</p>
      <p>Дивіться <a href="https://glavcom.ua/news/agrariji-pid-radoyu-pidklali-svinyu-nardepam-foto-639557.html">фоторепортаж «Главкома» з акції протесту біля Ради.</a></p>
      <p>Як повідомлялось, <a href="https://glavcom.ua/news/rada-perenesla-rozglyad-zakonoprojektu-pro-zapusk-rinku-zemli--639246.html">Рада у понеділок перенесла розгляд законопроєкту про запуск ринку землі </a>на сьогодні, 13 листопада.</p>
      <related>
        <a href="https://glavcom.ua/country/society/u-radi-sogodni-zemelniy-den-639571.html"/>
        <a href="https://glavcom.ua/news/agrariji-pid-radoyu-pidklali-svinyu-nardepam-foto-639557.html"/>
        <a href="https://glavcom.ua/news/nackorpus-zibravsya-u-seredu-zrannya-blokuvati-vhodi-do-verhovnoji-radi--639468.html"/>
      </related>
    </article>
  </body>
</html>