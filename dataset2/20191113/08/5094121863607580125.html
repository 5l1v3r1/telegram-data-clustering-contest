<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/loupez-prepadeni-pumpa-mol-hradec-jh191113.html"/>
    <meta property="og:site_name" content="Deník.cz"/>
    <meta property="article:published_time" content="2019-11-13T08:34:00+00:00"/>
    <meta property="og:title" content="Lupič z benzinky v Jindřichově Hradci stále uniká. Policie žádá o pomoc"/>
    <meta property="og:description" content="V úterý před třetí hodinou ranní došlo k loupežnému přepadení na čerpací stanici MOL v jindřichohradecké Rezkově ulici. Pachatel zatím kriminalistům uniká."/>
  </head>
  <body>
    <article>
      <h1>Lupič z benzinky v Jindřichově Hradci stále uniká. Policie žádá o pomoc</h1>
      <address><time datetime="2019-11-13T08:34:00+00:00">13 Nov 2019, 08:34</time> by <a rel="author">Adam Hudec</a></address>
      <p>V úterních 2.50 hodin ráno, pod rouškou tmy, vstoupil do prodejních prostor jindřichohradecké benzínky MOL zatím neznámý pachatel. Podle mluvčí jindřichohradecké policie Hany Millerové se maskoval pravděpodobně mikinou vytaženou přes nos a zimní čepicí na hlavě.</p>
      <figure>
        <img src="https://g.denik.cz/26/70/benzinka-mol-hradec-prepadeni-jh_denik-150-3x2.jpg"/>
      </figure>
      <aside>
        <a href="https://jindrichohradecky.denik.cz/zlociny-a-soudy/nad-ranem-prepadli-hradeckou-benzinku-mol-se-zbrani-20191112.html">Nad ránem přepadli hradeckou benzinku MOL. Se zbraní Přečíst článek ›</a>
      </aside>
      <p>"Pod pohrůžkou krátké střelné zbraně gestikulací donutil zaměstnankyni k vydání finanční hotovosti, která v té době byla v kase. Žena podle pokynů pachatele vložila bankovky i mince do igelitové tašky, kterou si přinesl. Pachatel poté i s penězi z místa činu odešel směrem k Rezkově ulici," uvedla mluvčí s tím, že zaměstnankyně pumpy neutrpěla žádné zranění.</p>
      <figure>
        <img src="https://g.denik.cz/58/29/pistole_zabreh_denik-150-3x2.jpg"/>
      </figure>
      <aside>
        <a href="https://jindrichohradecky.denik.cz/zlociny-a-soudy/se-zbrani-se-vydal-loupit-na-benzinku-20180318.html">Se zbraní se vydal loupit na benzínku Přečíst článek ›</a>
      </aside>
      <p>Jindřichohradečtí kriminalisté, společně s policisty z obvodního oddělení, od úterních nočních hodin na případu loupežného přepadení intenzivně pracují a nyní žádají veřejnost o spolupráci.</p>
      <figure>
        <img src="https://g.denik.cz/26/7a/jh_chlum_pumpa0229_denik-150-3x2.jpg"/>
      </figure>
      <aside>
        <a href="https://jindrichohradecky.denik.cz/zlociny-a-soudy/maskovany-muz-prepadl-cerpaci-stanici-20160507.html">Maskovaný muž přepadl čerpací stanici Přečíst článek ›</a>
      </aside>
      <p>"Kdo z občanů viděl v inkriminované době v okolí čerpací stanice MOL či v Rezkově ulici muže s černou zimní čepicí na hlavě, oblečeného do světle modrých riflí a tmavozelené bundy s hnědými kostkami, šedohnědých tenisek a šedozeleného roláku, který byl vysoký kolem 170 centimetrů, ať kontaktuje kriminalisty cestou tísňové linky policie 158. Děkujeme," sdělila mluvčí Hana Millerová.</p>
    </article>
  </body>
</html>