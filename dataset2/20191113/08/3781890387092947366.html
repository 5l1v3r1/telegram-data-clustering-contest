<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/741440"/>
    <meta property="og:site_name" content="เดลินิวส์"/>
    <meta property="article:published_time" content="2019-11-13T08:39:00+00:00"/>
    <meta property="og:title" content="'ญิ๋งญิ๋ง' เคลื่อนไหวหลังคนจับตารีเทิร์น'ตูมตาม'ไหม?"/>
    <meta property="og:description" content="ญิ๋งญิ๋ง-ศรุชา โพสต์ไอจีคล้ายตอบคำถามคนลุ้นคืนดี ตูมตาม ด้านชาวเน็ตแห่ชมความสวยและให้อีโมติคอนหัวใจมากมาย"/>
  </head>
  <body>
    <article>
      <h1>'ญิ๋งญิ๋ง' เคลื่อนไหวหลังคนจับตารีเทิร์น'ตูมตาม'ไหม?</h1>
      <address>
        <time datetime="2019-11-13T08:39:00+00:00">13 Nov 2019, 08:39</time>
      </address>
      <p>
        <b>ญิ๋งญิ๋ง-ศรุชา โพสต์ไอจีคล้ายตอบคำถามคนลุ้นคืนดี ตูมตาม ด้านชาวเน็ตแห่ชมความสวยและให้อีโมติคอนหัวใจมากมาย</b>
      </p>
      <p>ยังคงถูกจับตามองอยู่ตลอด แม้ก่อนหน้านี้จะเลิกรากันไปแบบไม่ค่อยดีเท่าไหร่ สำหรับคู่ของนักแสดงสาว <b>ญิ๋งญิ๋ง</b><b>-</b><b>ศรุชา</b> กับนักร้องหนุ่ม <b>ตูมตาม</b><b>-</b><b>ยุทธนา</b> หรือ <b>ตูมตาม เดอะสตาร์ </b>แต่ล่าสุดหลังหนุ่มตูมตามเจอสาวญิ๋งญิ๋งในงานแต่งของผู้ใหญ่คนหนึ่งที่ช่องวัน เจ้าตัวก็ได้มีการถ่ายรูปกับสาวญิ๋งญิ๋งพร้อมเขียนแคปชั่นขอโทษผ่านอินสตาแกรมส่วนตัว จนทำให้แฟนๆสงสัยกันยกใหญ่ว่าสาวญิ๋งญิ๋งจะรีเทิร์นกลับไปคืนดีกับหนุ่มตูมตามแล้วใช่ไหม</p>
      <figure>
        <img src="https://www.dailynews.co.th/admin/upload/20191113/news_iwnYgkFknA145241_533.jpg?v=20191114094?v=5879"/>
      </figure>
      <p>ล่าสุดสาวญิ๋งญิ๋งก็ได้มีการเคลื่อนไหวในอินสตาแกรม หลังคนลุ้นเรื่องการคืนดีกันของทั้งสองคนอย่างมากมาย โดยสาวญิ๋งญิ๋งลงรูปของตัวเอง พร้อมแคปชั่นว่า <br/><i><b>“Next step...การเดินหน้า :))” <br/></b></i>ซึ่งก็มีแฟนๆเข้ามากดไลค์ พร้อมส่งอีโมติคอนหัวใจให้สาวญิ๋งญิ๋งทันที<br/><br/>แหม...ก็ตรงกับที่ก่อนหน้านี้มีนักข่าวถามสาวญิ๋งญิ๋งว่าจะกลับไปไหม แล้วเจ้าตัวบอกไม่กลับไป แค่หนุ่มตูมตามมาขอโทษเท่านั้น พอมีแคปชั่นนี้อีกเป็นการคอนเฟิร์มได้ชัวร์ๆเลยว่าไม่มีรีเทิร์นแน่นอนจ้า<br/><br/>ขอขอบคุณภาพประกอบจากอินสตาแกรม @yingying_yingying , @y.n.p.k</p>
      <figure>
        <img src="https://www.dailynews.co.th/admin/upload/20191113/news_cREkizHgCI145242_533.jpg?v=20191114094?v=5854"/>
      </figure>
    </article>
  </body>
</html>