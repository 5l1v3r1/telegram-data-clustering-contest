<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/ukrajinskiy-lis-z-niderlandskim-korinnyam-50053117.html"/>
    <meta property="og:site_name" content="НВ"/>
    <meta property="article:published_time" content="2019-11-13T08:15:00+00:00"/>
    <meta property="og:title" content="Український ліс з нідерландським корінням"/>
    <meta property="og:description" content="Найбільші міжнародні компанії з нідерландськими капіталами, що працюють в Україні, провели масштабний еко-флешмоб, посадивши одночасно 8 тисяч дерев. Це досягнення, зафіксоване в Книзі рекордів України, стало запрошенням на challenge, де кожен зможе зробити свій внесок у відродження «зеленого» статусу нашої країни і відновлення балансу глобальної екосистеми."/>
  </head>
  <body>
    <article>
      <h1>Український ліс з нідерландським корінням</h1>
      <h2>Найбільші міжнародні компанії з нідерландськими капіталами, що працюють в Україні, провели масштабний еко-флешмоб, посадивши одночасно 8 тисяч дерев. Це досягнення, зафіксоване в Книзі рекордів України, стало запрошенням на challenge, де кожен зможе зробити свій внесок у відродження «зеленого» статусу нашої країни і відновлення балансу глобальної екосистеми.</h2>
      <address>
        <time datetime="2019-11-13T08:15:00+00:00">13 Nov 2019, 08:15</time>
      </address>
      <p>«Зовсім нещодавно ми відзначали 20-річчя відкриття дочірнього представництва знаменитої нідерландської компанії Rijk Zwaan в Україні, яка входить у топ 5 світових компаній, що займаються селекцією насіння овочевих культур. Ми хотіли зробити щось дійсно важливе і корисне, адже кияни і всі українці були надзвичайно стурбовані якістю повітря в столиці й іншими екологічними проблемами, — говорить <i><b>Іво Кюмюрджієв, директор ТОВ „Рійк Цваан Україна“.</b></i> — З огляду на те, що основною місією нашої компанії є турбота про здорове майбутнє кожної людини, а це не тільки пропаганда здорового харчування та інноваційні розробки в селекції насіння овочевих культур для вирощування смачних і корисних овочів, але і турбота про навколишнє середовище, ми замислилися про те, як можемо допомогти у вирішенні даної проблеми». Креативна ідея народилася швидко, хоч і потребувала значних зусиль з її реалізації на практиці.</p>
      <p>В результаті флешмоб-акція #Sharing_a_healthy_future_for_Ukraine по висадці дерев стала важливою еко-інвестицією нідерландського бізнесу в збереження природи і забезпечення екологічної безпеки кожного українця. <i>Крім «Рійк Цваан Україна» і Посольства Королівства Нідерландів, її діяльними учасниками стали: ТМ Lipton компанії «Юнілівер Україна», що представляють британо-нідерландський концерн Unilever, також представництво групи Air France-KLM в Україні.</i> Тобто компанії, для яких принципи соціальної корпоративної відповідальності є основоположними в їхній щоденній діяльності.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/026/829/big/1353330623eda4431cf7e4b556f5029d.png?stamp=20191112174706&amp;q=85&amp;output=jpg&amp;bg=white"/>
        <figcaption>Фото: Рійк Цваан Україна</figcaption>
      </figure>
      <p>«Ще з 2010 року наша компанія імплементує План сталого розвитку Unilever, метою якого є поліпшення здоров’я і добробуту більш ніж мільярда людей і зниження вдвічі впливу на навколишнє середовище, — підкреслює <i><b>Вікторія Вознюк, керівник відділу <b>комунікацій</b></b></i> „<i><b>Юнілівер Україна</b></i><b>“</b>. — Так, уже зараз наша чайна фабрика в Гостомелі працює за принципом „нуль відходів на захоронення“ і відправляє 100% відходів на переробку або повторне використання в інших сферах, а весь наш чайний портфель сертифіковано міжнародною екологічною організацією Rainforest. Бренд Lipton має великий досвід роботи в екологічних проектах в Україні, і ми вдячні компанії „Рійк Цваан Україна“ за запрошення і можливість зробити свій внесок у таку важливу і масштабну ініціативу, а Посольству Королівства Нідерландів — за його підтримку».</p>
      <p>Не випадково частиною флешмобу став виступ <i><b>засновниці волонтерської ініціативи «Україна Без Сміття» Євгенії Аратовської,</b></i> яка розповіла не лише про принципи сортування сміття, що застосовуються на громадських сортувальних станціях NoWaste Recycling Station, а й про необхідність широкого обговорення українським суспільством і бізнесом принципів розширеної відповідальності виробників за утилізацію відходів.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/026/828/big/2b2602dd4df578cbe6a36b4684dedfb8.png?stamp=20191112174419&amp;q=85&amp;output=jpg&amp;bg=white"/>
        <figcaption>Фото: Рійк Цваан Україна</figcaption>
      </figure>
      <p>«Сьогодні на авіаційну галузь припадає приблизно 2,5% всіх викидів CO2, тому <i><b>KLM</b></i> усвідомлює відповідальність і бере на себе провідну роль у створенні більш екологічного майбутнього для авіації. Наша компанія активно впроваджує такі інновації, як польоти на біоавіапаливі, програму компенсації вуглецевого сліду від перельотів CO2ZERO, вживає заходів зі скорочення відходів на борту і працює над створенням концепції літака майбутнього, а тому ми із задоволенням прийняли від компанії „Рійк Цваан Україна“ даний еко-флешмоб і продовжимо цю місію», — повідомили в авіакомпанії.</p>
      <p>Головна дія флешмобу відбулася на території «зелених легенів» Києва — в Бориспільському лісовому господарстві, де гостинні господарі на чолі з директором Олександром Кореневим, підготували для еко-волонтерів не лише ділянку для посадки лісу і всі необхідні інструменти, включаючи популярний у світовій лісокультурній практиці «меч Колесова», а й 8 тисяч сіянців дуба і сосни, вирощених у власних лісових розсадниках. Приголомшлива за атмосферою і позитивною мотивацією акція, яка об'єднала понад 80 представників компаній, стала ефективним «зеленим» тімбілдінгом, адже активна і корисна діяльність на свіжому повітрі мало кого залишає байдужим.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/026/827/big/53552e6c97915fbe3bb8aac70ed58a16.png?stamp=20191112174336&amp;q=85&amp;output=jpg&amp;bg=white"/>
        <figcaption>Фото: Рійк Цваан Україна</figcaption>
      </figure>
      <p>«Мені приємно провести цей сонячний теплий день у лісі з моїми колегами за такою важливою і відповідальною справою як посадка нового лісу, — заявив <i><b>Йеннес де Мол, Посол Королівства Нідерландів в Україні.</b></i> — Думаю, це тільки початок і дана ініціатива перетвориться на популярний соціальний сhallenge, бо охорона природи — це не разова акція, а щоденна практика. Адже всі ми дотримуємося правила — думай глобально, дій локально».</p>
      <aside>Місію було виконано в повному обсязі, підтвердженням чому стала офіційна реєстрація абсолютного рекорду України з одночасної висадки дерев серед міжнародних компаній, що ведуть свою діяльність в Україні.</aside>
      <p><i><b>Генеральний директор Книги рекордів України Анна Крисюк,</b></i> яка також взяла участь у висадці дерев, вручила учасникам акції дипломи Національного проекту «Книга рекордів України» і висловила впевненість, що ця важлива ініціатива дасть старт новому всеукраїнському флешмобу з висадки протягом року 1 млн дерев.</p>
      <p>Реалізація цієї амбітної і вкрай актуальної для нашої країни мети — завдання для всього нашого суспільства, а український бізнес з нідерландським корінням, який став піонером цього важливого еко-руху, завжди готовий об'єднати однодумців, налагодити діалог і посадити нове дерево!</p>
      <slideshow>
        <figure>
          <img src="https://images.weserv.nl/?url=https://nv.ua/system/MediaPhoto/images/000/026/842/big/29e8d6945c5c4d29fef90cbf11625136.jpeg?stamp=20191112214004&amp;q=85&amp;output=jpg&amp;bg=white"/>
        </figure>
        <figure>
          <img src="https://images.weserv.nl/?url=https://nv.ua/system/MediaPhoto/images/000/026/844/big/b497492acfcee61e3caf98827a7f701b.png?stamp=20191112214005&amp;q=85&amp;output=jpg&amp;bg=white"/>
        </figure>
        <figure>
          <img src="https://images.weserv.nl/?url=https://nv.ua/system/MediaPhoto/images/000/026/843/big/90337aed1dc66c4d6849f4327a72974e.jpeg?stamp=20191112214004&amp;q=85&amp;output=jpg&amp;bg=white"/>
        </figure>
        <figcaption>Відродження «зеленого» статусу України<br/>Український ліс з нідерландськими корінням</figcaption>
      </slideshow>
    </article>
  </body>
</html>