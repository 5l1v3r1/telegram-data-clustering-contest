<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546917.html/%D9%BE%DB%8C%D8%B4-%D8%A8%DB%8C%D9%86%DB%8C-%D8%A8%D8%A7%D8%B1%D8%A7%D9%86--%D8%A8%D8%B1%D9%81-%D9%88-%D8%AF%D9%85%D8%A7%DB%8C-%D9%85%D9%86%D9%81%DB%8C----%D8%AF%D8%B1%D8%AC%D9%87-%D8%AF%D8%B1-%D8%A8%D8%B1%D8%AE%DB%8C-%D9%85%D9%86%D8%A7%D8%B7%D9%82-%DA%A9%D8%B4%D9%88%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T08:38:00+00:00"/>
    <meta property="og:title" content="پیش بینی باران، برف و دمای منفی ۱۱ درجه در برخی مناطق کشور"/>
    <meta property="og:description" content="سازمان هواشناسی با پیش بینی بارش برف و دمای منفی ۱۱ درجه در مناطق زلزله زده اعلام کرد:‌از جمعه تا دوشنبه در ۱۳ استان باران و در ارتفاعات برف می‌بارد."/>
  </head>
  <body>
    <article>
      <h1>پیش بینی باران، برف و دمای منفی ۱۱ درجه در برخی مناطق کشور</h1>
      <address>
        <time datetime="2019-11-13T08:38:00+00:00">13 Nov 2019, 08:38</time>
      </address>
      <p>سازمان هواشناسی با پیش بینی بارش برف و دمای منفی ۱۱ درجه در مناطق زلزله زده اعلام کرد:‌از جمعه تا دوشنبه در ۱۳ استان باران و در ارتفاعات برف می‌بارد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ بر اساس نقشه‌های همدیدی و آینده‌نگری سازمان هواشناسی امروز و صبح فردا در  اکثر مناطق کشور جو آرام و پایداری حاکم است و در شهرهای صنعتی و پرجمعیت افزایش غلظت الاینده‌های جوی و کاهش کیفیت هوا پیش بینی می‌شود.</p>
      <p>  از بعدازظهر پنجشنبه تا اواخر روز شنبه در سواحل دریای خزر و استان‌های اردبیل و خراسان شمالی ابرناکی، بارش متناوب باران، وزش باد شمالی و کاهش تدریجی دما پیش بینی شده که شدت بارش‌ها در روز جمعه خواهد بود.   از بعدازظهر جمعه با ورود سامانه بارشی به جنوب غرب کشور در استان‌های خوزستان،‌ چهارمحال و بختیاری و کهگیلویه و بویراحمد و همچنین با تقویت سامانه بارشی شمال کشور در دامنه‌های جنوبی البرز مرکزی نیز بارش‌ها آغاز خواهد شد.    سازمان هواشناسی اعلام کرده از روز شنبه هفته آینده سامانه بارشی جنوب غرب کشور تقویت شده و در جنوب غرب و غرب کشور و غرب استان‌های بوشهر و فارس و شمال خلیج‌فارس رگبار، رعد و برق  و وزش باید شدید موقتی پیش بینی می‌شود.   همچنین روز شنبه در برخی مناطق شمالغرب، دامنه‌های جنوبی البرز در استان‌های قزوین، البرز و تهران بارش پراکنده پیش بینی شده است. روزهای یکشنبه و دوشنبه با تشدید فعالیت این سامانه در نیمه غبری کشور، گستره بارش‌ها به مناطقی از مرکز و دامنه‌های جنوبی البرز نیز کشیده می‌شود.   شدت بارش‌ها روز جمعه در گیلان و مازندران، روز شنبه در جنوب خوزستان، شمال و غرب استان‌های فارس، بوشهر و کهگیلویه و بویراحمد روی می‌دهد. با توجه به افت محسوس دما (6 تا 8 درجه‌ای) طی روزهای جمعه و شنبه در نیمه شمالی کشور و طی روزهای شنبه و یکشنبه در غرب و جنوب غرب کشور بارش در مناطق سردسیر و مرتفع به شکل برف خواهد بود.    سازمان هواشناسی همچنین اعلام کرده طی هفته جاری در تواحی زلزله زده شمالغرب کشور هوای سرد ماندگار خواهد بود و دمای کمینه برای منطقه میانه منفی 3 تا منفی 7 درجه و ناحیه سراب منفی 8 تا منفی 11 درجه پیش بینی می‌شود. ضمن این‌که طی دور روز آینده آسمان این مناطق صاف تا قسمتی ابری است و از بعدازظهر جمعه تا روز دوشنبه در این مناطق افزایش ابر، بارش پراکنده باران و برف با کاهش دما روی خواهد داد. منبع: تسنیم انتهای پیام/</p>
    </article>
  </body>
</html>