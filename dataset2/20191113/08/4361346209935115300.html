<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/fodor-zsoka-alkoholistakba-voltam-szerelmes/186461"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-13T08:00:00+00:00"/>
    <meta property="og:title" content="Fodor Zsóka: Alkoholistákba voltam szerelmes"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Fodor Zsóka: Alkoholistákba voltam szerelmes</mark>
      </h1>
      <address><time datetime="2019-11-13T08:00:00+00:00">13 Nov 2019, 08:00</time> by <a rel="author">Földvári Zsófi</a></address>
      <p>
        <b>A színésznő mindig is a bohém, különleges személyiségű férfiakért rajongott, emiatt viszont többször is olyan emberbe szeretett bele, akinek komoly alkoholproblémái voltak. </b>
        <b>A színésznő mindig is a bohém, különleges személyiségű férfiakért rajongott, emiatt viszont többször is olyan emberbe szeretett bele, akinek komoly alkoholproblémái voltak.</b>
      </p>
      <p>Zsóka ritkán mesél a szerelmi életéről, most azonban egészen intim dolgokat is elárult magáról. Elmesélte, miért nem ment férjhez soha, és hogy miért vonzódott a rosszfiúkhoz.</p>
      <p>– Valamiért én mindig a rosszabb természetű, piás férfiakba szerettem bele – kezdi meghökkentő őszinteséggel Fodor Zsóka. – Elég sok italos ember volt az életemben. Őket egy darabig kísértem az útjukon, aztán to­vábbálltam. Elmentem, mert alapjában véve gyűlölöm a ré­szeg embert – meséli Zsóka a Borsnak.</p>
      <figure>
        <img src="http://media.borsonline.hu/cikk/20/192040/big-lead/650x360/2021665_screen-shot-2019-11-12-at-171722.jpg"/>
        <figcaption>A művésznő elárulta, hogy a legtöbb szerelme imádnivaló és tehetséges férfi volt, de szinte az összes túlságosan szerette az alkoholt, így szóba sem jöhetett, hogy hozzámenjen valamelyikhez</figcaption>
      </figure>
      <p>– A szerelmeim között volt bűbáj, édes alkesz, tüneményes és tehetséges ember, de volt agresszív részeg, és az italtól rettentő rosszkedvű ember is, sajnos. Mondhatom, hogy kikaptam ezeket az alkoholista fiúkat, de mégis meg tudom magyarázni, hogy miért vonzódtam hozzájuk ezzel a nagy problémával együtt is: ezek a srácok egytől egyig tehetséges, bohém emberek voltak. Imponáltak nekem a va­gányságukkal. Az életemet azonban nem kötöttem volna össze egyikükkel sem.</p>
      <p>A FEM3 Cafe vendégeként a hétfői adásban arról is mesélt a műsorvezetőknek, hogy volt egy nagy szerelme, bizonyos Kovács Péter, a Bergendy zenekar pozanosa, aki háromszor is megkérte a kezét. A művésznő elmondta, hogy bár egyébként is mindig elszökött a holtodiglan-holtomiglan elől, de még a tökéletesnek tűnő Péter elől is elszaladt. Ennek oka pedig az volt, hogy minden szerelme bohém, rosszfiú volt, de életvidám vagányok, akik bizony nem vetették meg az alkoholt.</p>
    </article>
  </body>
</html>