<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/hillary-clinton-ar-putea-reveni-in-cursa-prezidentiala-din-2020-18576464"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-13T08:35:13+00:00"/>
    <meta property="og:title" content="Hillary Clinton ar putea reveni în cursa prezidenţială din 2020"/>
    <meta property="og:description" content="Fosta candidată a Partidului Democrat la preşedinţia SUA, Hillary Clinton, ia în considerare înscrierea în cursa electorală din 2020 pentru şefia Casei Albe, afirmând că se află „sub o presiune enormă” din partea „multor oameni” în privinţa candidaturii, relatează site-ul postului BBC. "/>
  </head>
  <body>
    <article>
      <h1>Hillary Clinton ar putea reveni în cursa prezidenţială din 2020</h1>
      <address><time datetime="2019-11-13T08:35:13+00:00">13 Nov 2019, 08:35</time> by <a rel="author" href="https://www.zf.ro/autor/lacramioara-ivaz" target="_blank">Lacramioara Ivaz</a></address>
      <p>Fosta candidată a Partidului Democrat la preşedinţia SUA, Hillary Clinton, ia în considerare înscrierea în cursa electorală din 2020 pentru şefia Casei Albe, afirmând că se află „sub o presiune enormă” din partea „multor oameni” în privinţa candidaturii, relatează site-ul postului BBC. </p>
      <p>Oficialul democrat, în vârstă de 72 de ani, a transmis, în cadrul unui interviu pentru sursa citată, că se gândeşte „întotdeauna” la felul în care ar fi prezidat statul american dacă ar fi câştigat scrutinul electoral din 2016. „Mă gândesc mereu ce fel de preşedinte aş fi fost şi ce aş fi făcut diferit şi ce cred că ar fi însemnat pentru ţara noastră şi pentru lume”, a declarat aceasta.</p>
      <p>Totodată, aceasta a informat că ia în calcul revenirea în cursa electorală prezidenţială din 2020, concurându-l pe actualul preşedinte al SUA, Donald Trump. „Bineînţeles că mă gândesc la asta, mă gândesc la asta mereu. Fiind capabilă să fac asta şi, uite, oricine câştigă data viitoare va avea o sarcină mare de făcut încercând să repare tot ce a fost stricat”, a adăugat Clinton.</p>
      <p>„Vă voi anunţa asta cu siguranţă, mă aflu sub o presiune enormă din partea multor, multor, multor oameni să mă gândesc la asta (...) dar, în acest moment (...) aceasta nu este în planurile mele”, a mai adăugat oficialul american.</p>
      <p>În acest moment 17 oficiali democraţi se luptă pentru şefia partidului, în contextul alegerilor din 2020.</p>
    </article>
  </body>
</html>