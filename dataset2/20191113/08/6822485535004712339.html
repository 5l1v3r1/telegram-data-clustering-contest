<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822018.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T08:17:00+00:00"/>
    <meta property="og:title" content="دریادار خانزادی: انقلاب اسلامی بیمه شده"/>
    <meta property="og:description" content="به گزارش الف به نقل از روابط عمومی ارتش، امیردریادار حسین خانزادی فرمانده نیروی دریایی ارتش در ادامه سفر به استان بوشهر، با حضور در منزل شهید ناوی یکم تفنگدار اسماعیل احمدنژاد، با مادر این شهید والامقام دیدار کرد."/>
  </head>
  <body>
    <article>
      <h1>دریادار خانزادی: انقلاب اسلامی بیمه شده</h1>
      <address>
        <time datetime="2019-11-13T08:17:00+00:00">13 Nov 2019, 08:17</time>
      </address>
      <p>فرمانده نیروی دریایی ارتش گفت: امروز به میمنت یاد و نام شهیدان، انقلاب اسلامی بیمه شده و به‌عنوان الگویی جامع در اختیار کشورهای زیرسلطه قرار گرفته تا پرچم مبارزه با ظلم، ستم و استکبار را به اهتزاز در آورند و با ظالمان و ایادی استکبار، به مبارزه برخیزند.</p>
      <p>به گزارش الف به نقل از روابط عمومی ارتش، امیردریادار حسین خانزادی فرمانده نیروی دریایی ارتش در ادامه سفر به استان بوشهر، با حضور در منزل شهید ناوی یکم تفنگدار اسماعیل احمدنژاد، با مادر این شهید والامقام دیدار کرد.</p>
      <p>وی با اشاره به اینکه مادران شهیدان اسوه مقاومت و ایثار هستند خاطر نشان کرد: آن ها با پایمردی، صبوری و شکیبایی فرزندان خود را در طبق اخلاص گذارده و تقدیم انقلاب و کشور کردند و لحظه‌ای برای از دست دادن فرزندان خود نهراسیدند و تردیدی به خود راه ندادند.</p>
      <p>امیر دریادار خانزدی با بیان اینکه شهیدان طلایه‌داران انقلاب اسلامی هستند، افزود: یاد و خاطره آنها باید همواره در دل‌ها جاری و ساری باشد و به عنوان یک فرهنگ در جامعه نهادینه و به نسل‌های آینده منتقل شود.</p>
      <p>وی تاکید کرد: امروز به میمنت یاد و نام شهیدان، انقلاب اسلامی بیمه شده و به‌عنوان الگویی جامع در اختیار کشورهای زیرسلطه قرار گرفته تا پرچم مبارزه با ظلم، ستم و استکبار را به اهتزاز در آورند و با ظالمان و ایادی استکبار، به  مبارزه برخیزند.</p>
      <p>شهید والامقام اسماعیل احمدنژاد جمعی گردان پدافند منطقه دوم دریایی بود که پنجم خداد ماه ۱۳۶۷ هنگام انجام وظیفه روی یدک کش بهرگان بر اثر حمله هوایی دشمن بعثی به درجه رفیع شهادت نائل آمد.</p>
    </article>
  </body>
</html>