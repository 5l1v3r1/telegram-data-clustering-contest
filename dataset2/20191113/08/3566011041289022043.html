<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546842.html/%D8%B3%DA%A9%D8%A7%D9%86%D8%B3-%D9%BE%D8%A7%DB%8C%D8%A7%D9%86%DB%8C-%D8%AC%D8%B4%D9%86%D9%88%D8%A7%D8%B1%D9%87-%D8%AA%D8%A6%D8%A7%D8%AA%D8%B1-%DA%A9%D9%88%D8%AF%DA%A9-%D9%88-%D9%86%D9%88%D8%AC%D9%88%D8%A7%D9%86-%D8%AF%D8%B1-%D9%87%D9%85%D8%AF%D8%A7%D9%86-%D8%A8%D9%87-%D8%B1%D9%88%DB%8C-%D8%B5%D8%AD%D9%86%D9%87-%D8%B1%D9%81%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T08:11:00+00:00"/>
    <meta property="og:title" content="سکانس پایانی جشنواره تئاتر کودک و نوجوان در همدان به روی صحنه رفت"/>
    <meta property="og:description" content="بیست و ششمین جشنواره تئاتر کودک و نوجوان با حضور جمعی از هنرمندان، مسئولان و مدیران استانی و کشوری در همدان به کار خود پایان داد."/>
  </head>
  <body>
    <article>
      <h1>سکانس پایانی جشنواره تئاتر کودک و نوجوان در همدان به روی صحنه رفت</h1>
      <h2>با حضور مسئولان و هنرمندان؛</h2>
      <address>
        <time datetime="2019-11-13T08:11:00+00:00">13 Nov 2019, 08:11</time>
      </address>
      <p>بیست و ششمین جشنواره تئاتر کودک و نوجوان با حضور جمعی از هنرمندان، مسئولان و مدیران استانی و کشوری در همدان به کار خود پایان داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://asrehamedan.ir/31468">عصر همدان</a>؛ در اختتامیه جشنواره تئاتر کودک و نوجوان که پیش از ظهر امروز در سالن ابن سینا برگزار شد ابتدا حمید قناد، دبیر این جشنواره در مدت زمان کوتاهی از زحمات و تلاش‌های مدیران و هنرمندان تشکر کرد.</p>
      <figure>
        <img src="http://newsroom.dana.ir/content/upload/300656f2-8d18-4242-89bb-8b247f0d8f71.jpg"/>
      </figure>
      <p>در ادامه مصطفی آزاد بخت، معاون امنیتی سیاسی استانداری همدان اظهار داشت:مکتب اسلام نگاه ویژه ای به هنر و هنرمند دارد و در این راستا برنامه ریزی نظام این است که عرصه برای فعالیت هنرمندان مهیا شود.</p>
      <p>وی افزود: باید فضا برای هنرمندان آماده باشد تا تاثیر مثبت خود بر جامعه را نشان دهند.</p>
      <p>آزاد بخت با بیان اینکه بیستمین جشنواره تئاتر کودک و نوجوان در همدان برکزار می‌شود گفت: همدان دارای پیشینه بلندی است و به همین دلیل پایتخت تاریخ و تمدن نامگذاری شده اند.</p>
      <figure>
        <img src="http://newsroom.dana.ir/content/upload/087ddc45-1049-4237-9978-eb5883be8c90.jpg"/>
      </figure>
      <p>معاون سیاسی امنیتی استانداری همدان تاکید کرد: در همدان ظرفیت و توانمندی وجود داشته که از بیست و شش جشنواره تئاتر کودک و نوجوان ببیست جشنواره در همدان برگزار شود و این نشان‌دهنده ظرفیت بالای استان همدان است.</p>
      <p>وی با بیان اینکه هنرمندان ما از گروه های مرجع هستند افزود: هنرمندان با زبان خود می‌توانند جامعه را بسازند و رسالتشان در این حوزه سنگین است.</p>
      <p>بعد از صحبت های آزاد بخت که در میان همهمه و سر و صدای سالن شروع و به پایان رسید شهرام کرمی از هنرمندان حوزه تئاتر و دبیر دوره های گذشته جشنواره تئاتر گفت: به نیابت از وزیر فرهنگ و ارشاد از همت و تلاش های شما هنرمندان در برگزاری بیست و ششمین جشنواره تشکر می‌کنم.</p>
      <p>وی با اشاره به ضرورت تئاتر در بحث تعلیم و تربیت عنوان کرد: تئاتر کودک و نوجوان به دلیل حنبه تربیتی، تعلیمی و آموزشی اهمیت ویژه ای دارد.</p>
      <p>در قسمتی از برنامه اختتامیه شهرام شکوهی خواننده کشورمان برای اجرای دو قطعه از موسیقی به روی سن رفت و لحظات شاد و مرفهی را برای هنرمندان و حضار فراهم کرد و در قسمت های از این اجرا برخی از حضار با شهرام شکوهی همراهی و همنوایی کردند.</p>
      <figure>
        <img src="http://newsroom.dana.ir/content/upload/74cb0a11-c6f4-4977-b512-c621c7a87271.jpg"/>
      </figure>
      <p>در ادامه حمید رضا حاج بابایی نماینده مردم همدان و فامنین در مجلس شورای اسلامی با بیان ابراز تشکر از هنرمندانی که فضای شاد و نشاطی را فراهم کردند گفت: همدان بعنوان پایتخت تاریخ تمدن ایران زمین حداقل ۳۳۰۰ سال سابقه شهری دارد.</p>
      <p>وی افزود: یک شهری در نیا امروز با این سابقه برپاست و در دنیا شهری نداریم که با این سابقه امروز شهر شده باشد.</p>
      <figure>
        <img src="http://newsroom.dana.ir/content/upload/3b6efdd1-6f39-45ba-8e80-5934ce44344b.jpg"/>
      </figure>
      <p>وی تصریح کرد: اگر جای وزیر فرهنگ و ارشاد بودم حتما به جشنواره می آمدم و من برای قدر شناسی از هنرمندان سعی کردم صبح از تهران به همدان بیایم.</p>
      <p>حاج بابایی با بیان اینکه اگر امروز در جامعه هنر جاری نباشد جامعه می‌میرد گفت: هنر حرکت مینیاتوری تربیت انسان است و هنرمند زیبایی های انسان را می‌شناسد و باهنر خود به جامعه تقدیم می‌کند.</p>
      <p>نماینده مردم همدان و فامنین در مجلس با اشاره  به اینکه بهترین شیوه انتقال مفاهیم با هنر است اظهار داشت: همدان به عنوان استان فرهنگی کشور جز زیبایی های ایران، باید بیش از این مورد توجه قرار بگیرد.</p>
      <figure>
        <img src="http://newsroom.dana.ir/content/upload/df08d522-4464-494e-a0a4-fb4465ec0cbb.jpg"/>
      </figure>
      <p>وی خاطرنشان کرد: وزارت ارشاد باید پیگیری کند تا بازهم فیلم کودک و نوجوان به استان همدان برگردد و همدان جز آماده ترین استان برای اجرای جشنواره فیلم کودک و نوجوان است.</p>
      <p>همچنان شلوغی و سر و صدای سالنی که مملو از جمعیت است به گوش می‌رسد و در قسمتی از برنامه آثاری که از جانب برخی از نهادها و سازمان ها مورد توجه قرار گرفته تقدیر می شود و سازمان حفاظت از محیط زیست به برخی آثار به دلیل ارتباط محتوایی با موضوعات محیط زیستی جوایزی اهدا کرد.</p>
      <figure>
        <img src="http://newsroom.dana.ir/content/upload/1a553d39-462e-4ea0-9be2-59853a6433b5.jpg"/>
      </figure>
      <p>نمایش آینده مال بچه هاست از اصفهان به کارگردانی احمدی و نقل مبارک از لرستان، هر کسی در دنیا یک شکل و رنگی دارد از همدان به کارگردانی حامد ترابی و … شایسته تقدیر و اهدای جوایز شدند.</p>
      <p>کانون پرورش فکری کودکان نیز نمایش های هر کسی تو دنیا یک شکل و رنگی دارد، داور خیال انگیز من، کچل کفتر باز را شایسته تقدیر دانست.</p>
      <p>خانه تئاتر و کانون پرورش فکری کودکان و نوجوانان جایزه ویژه دوستدار کودک در بخش خردسال را به نمایش پر به کارگردانی اکرم ابوالمعالی تقدیم کرد. همچنین در بخش کودک نمایش کچل کفترباز به کارگردانی خانم انصاری جایزه ویژه دریافت کرد.</p>
      <p>در بخش جوانان محمد جهان‌ خواه به خاطر کارگردانی نمایش افسانه ماردوش در بخش نوجوان شایسته دریافته این جایزه شد.</p>
      <figure>
        <img src="http://newsroom.dana.ir/content/upload/b2f89826-9104-4382-b2ea-c2c12e1eb3a3.jpg"/>
      </figure>
      <p>خانه تئاتر و کانون پرورش فکری کودکان و نوجوانان در بخش خیابانی جایزه ویژه خود را به مهدی حبیبی کارگردان وقتی هفت سالم بود اهدا کرد.</p>
      <p>نمایش مزه دروغ تلخ است به کارگردانی سمیرا یزدان پژوه از نگاه مردم بعنوان نمایش برتر شناخته شد.</p>
      <p>انتهای پیام/</p>
    </article>
  </body>
</html>