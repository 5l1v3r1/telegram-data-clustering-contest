<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/muz-prinesl-policistum-falesne-bankovky-jsem-padelatel-priznal-se-20191113.html"/>
    <meta property="og:site_name" content="Deník.cz"/>
    <meta property="article:published_time" content="2019-11-13T08:29:00+00:00"/>
    <meta property="og:title" content="Muž přinesl policistům falešné bankovky. Jsem padělatel, přiznal se"/>
    <meta property="og:description" content="Překvapení zažili ostravští policisté, když na jejich stanici dorazil čtyřiadvacetiletý muž s falešnými bankovkami v ruce. Jedním dechem se přiznal k padělání peněz."/>
  </head>
  <body>
    <article>
      <h1>Muž přinesl policistům falešné bankovky. Jsem padělatel, přiznal se</h1>
      <address><time datetime="2019-11-13T08:29:00+00:00">13 Nov 2019, 08:29</time> by <a rel="author">Jaroslav Perdoch</a></address>
      <p>Zda se v něm hnulo svědomí, však není zcela jisté. Spíše tušil, že se kolem něj stahuje smyčka. Kriminalisté mu totiž byli na stopě. „Muž je však o chvíli předešel. Přišel na obvodní oddělení a k trestné činnosti se doznal,“ uvedla Soňa Štětínská z moravskoslezské policie s tím, že ochránci zákona případ vyšetřovali několik týdnů poté, co se v Ostravě a okolí objevily falešné bankovky v různých hodnotách.</p>
      <p>„Ostravští policisté společně s kolegy z krajského ředitelství od prázdnin shromažďovali informace k osobě, která zkoušela platit především v Ostravě padělanými bankovkami,“ řekla Štětínská.</p>
      <figure>
        <img src="https://g.denik.cz/57/32/ostrava-podzim-listi-11_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/z-regionu/kde-konci-spadane-listi-na-kompost-ho-putuji-tuny-20191130.html">Kde končí spadané listí? Na kompost ho putují tuny Přečíst článek ›</a>
      </aside>
      <figure>
        <img src="https://g.denik.cz/57/e9/ostrava-policie-padelky-01_denik-630.jpg"/>
      </figure>
      <p>Muž při výslechu uvedl, že chtěl vědět, zda „to dokáže“. Jak se ukázalo, na běžně dostupné technice vyrobil bankovky v nominální hodnotě 5000, 200 a 100 korun, celkem za třicet tisíc korun. „Bankovky nejvyšší hodnoty se mu nepodařilo udat. Proto je zničil. U dvoustovek a stovek byl však v některých případech úspěšnější,“ doplnila Štětínská. Padělky udal v trafikách. Zajištěné bankovky policisté odeslali České národní bance k určení zdařilosti padělků.</p>
      <p>Muž je obviněn z padělání a pozmění peněz. Hrozí mu až osm let vězení. Soud jej poslal do vazby.</p>
      <figure>
        <img src="https://g.denik.cz/57/ec/ostrava-historik-kamil-rodan-01_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/zpravy_region/kamil-rodan-ostrava-historie-20191112.html">Kamil Rodan: Netvrďme, že Ostrava svou dávnou historii nemá Přečíst článek ›</a>
      </aside>
      <figure>
        <img src="https://g.denik.cz/57/56/chico_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/kultura_region/predlistopadovy-rock-v-ostrave-hra-na-schovavanou-az-do-konce-20191112.html">Předlistopadový rock v Ostravě? Hra na schovávanou až do konce! Přečíst článek ›</a>
      </aside>
    </article>
  </body>
</html>