<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/premsa/segon-millor-resultat-de-la-temporada-pel-sense-ficcio-i-nou-record-per-al-tn-comarques-un-dimarts-que-tv3-lidera-amb-una-quota-del-20-6/nota-de-premsa/2963021/"/>
    <meta property="og:site_name" content="CCMA"/>
    <meta property="article:published_time" content="2019-11-13T08:50:24+00:00"/>
    <meta property="og:title" content="Segon millor resultat de la temporada pel &quot;Sense ficció&quot; i nou rècord per al &quot;TN comarques&quot;, un dimarts que TV3 lidera amb una quota del 20,6%"/>
    <meta property="og:description" content="TV3 va liderar l'audiència d'ahir, amb una quota del 20,6%, a més de 9 punts de la segona classificada. Tots els programes van ser líders des del &quot;TN matí&quot; fins al &quot;Sense ficció&quot;, que va fer el segon millor resultat de la temporada. I el &quot;TN comarques&quot; registra la seva millor audiència des del 3 d'octubre del 2017"/>
  </head>
  <body>
    <article>
      <h1>Segon millor resultat de la temporada pel "Sense ficció" i nou rècord per al "TN comarques", un dimarts que TV3 lidera amb una quota del 20,6%</h1>
      <h2>TV3 va liderar l'audiència d'ahir, amb una quota del 20,6%, a més de 9 punts de la segona classificada. Tots els programes van ser líders des del "TN matí" fins al "Sense ficció", que va fer el segon millor resultat de la temporada. I el "TN comarques" registra la seva millor audiència des del 3 d'octubre del 2017</h2>
      <address><time datetime="2019-11-13T08:50:24+00:00">13 Nov 2019, 08:50</time> by <a rel="author">CCMA</a></address>
      <p>Ahir, TV3 va tornar a ser la cadena més vista a Catalunya, amb una quota del 20,6%, a 9,3 punts de la segona classificada. Tots els programes van ser líders des del "TN matí", fins al "Sense ficció". Els quatre espais més vistos del rànquing van ser de la cadena, amb el "<a href="http://www.ccma.cat/tv3/telenoticies/tn-vespre/">TN vespre</a>", que condueix Toni Cruanyes, en primer lloc, amb 878.000 espectadors i un 32,5% de quota.</p>
      <p>El va seguir el <a href="http://www.ccma.cat/tv3/telenoticies/tn-migdia/">"TN migdia"</a>, amb Raquel Sans i Carles Prats, amb una quota del 31,4% i 559.000 espectadors. L'<a href="https://www.ccma.cat/tv3/esta-passant/">"Està passant"</a>, el programa d'humor del vespre que condueix Toni Soler, amb 519.000 espectadors i un 23,4% de quota, va ser el tercer.</p>
      <p>El quart lloc el va ocupar el <a href="https://www.ccma.cat/tv3/telenoticies/tn-comarques/">"TN comarques"</a>, que condueix Núria Solé, amb 460.000 espectadors i un 32% de quota, el seu millor resultat des del 3 d'octubre del 2017.</p>
      <p>També en el rànquing dels més vistos, en sisè lloc, hi ha el <a href="https://www.ccma.cat/tv3/sense-ficcio/">"Sense ficció"</a> titulat "Els petits nazis", que amb una quota del 14,6% i 388.000 espectadors, segon millor resultat de la temporada. El <a href="https://www.ccma.cat/tv3/com-si-fos-ahir/">"Com si fos ahir"</a>, amb una quota del 17,8% i 286.000 espectadors, va ser novè. I el <a href="https://www.ccma.cat/tv3/tot-es-mou/">"Tot es mou"</a>, amb Helena Garcia Melero i Lluís Marquina, va ocupar l'onzè lloc, amb una quota del 18,3% i 274.000 espectadors.  </p>
      <p>El <a href="https://www.ccma.cat/tv3/super3/">Super3</a> va fer el millor resultat de l'any, en el target de nens (de 4 a 12 anys), amb un 15,6% de quota.</p>
      <p>
        <i>(Font: Kantar, ind. 4 i +)</i>
      </p>
      <p>
        <a href="http://www.tv3.cat/">tv3.cat</a>
      </p>
      <p>#audiènciesTV3</p>
    </article>
  </body>
</html>