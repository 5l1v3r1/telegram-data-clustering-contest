<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/rinok-zemli-rada-sogodni-rozglyane-zemelnu-reformu-novini-ukrajini-50053216.html"/>
    <meta property="og:site_name" content="НВ"/>
    <meta property="article:published_time" content="2019-11-13T08:01:00+00:00"/>
    <meta property="og:title" content="Сьогодні Верховна Рада розгляне законопроекти про земельну реформу"/>
    <meta property="og:description" content="13 листопада Верховна Рада розгляне в першому читанні законопроекти про запуск ринку землі, повідомив в Facebook міністр економіки Тимофій Милованов."/>
  </head>
  <body>
    <article>
      <h1>Сьогодні Верховна Рада розгляне законопроекти про земельну реформу</h1>
      <h2>13 листопада Верховна Рада розгляне в першому читанні законопроекти про запуск ринку землі, повідомив в Facebook міністр економіки Тимофій Милованов.</h2>
      <address>
        <time datetime="2019-11-13T08:01:00+00:00">13 Nov 2019, 08:01</time>
      </address>
      <p>«Можна довго дискутувати окремі деталі реформи, але в сучасному цивілізованому світі навіть мови не може йти про те, щоб забороняти людині вільно розпоряджатися тим, що їй належить „по праву“. І найголовніше, реформа обігу землі дасть поштовх розвитку економіки, запустить інвестиції на село та в переробну галузь, і зробить українців більш щасливими та заможними. Ми працюємо для людей! І реформа обігу землі надасть конкретну вигоду кожному українцю. Давайте не боятись змінювати Україну на краще. Цей час прийшов!» — написав він.</p>
      <p>Нагадаємо, <a href="https://nv.ua/ukr/biz/economics/rinok-zemli-v-radu-vnesli-zakonoproekt-novini-ukrajini-50044824.html">урядовий законопроект про ринок землі</a> передбачає, що його буде відкрито з 1 жовтня. Згідно з документом, набувати право власності на земельні ділянки сільськогосподарського призначення можуть громадяни України, українські юридичні особи, а також територіальні громади та держава.</p>
      <p>Законопроектом № 2178−10, ініціаторами якого є голова комітету з питань аграрної та земельної політики Микола Сольський та ряд нардепів від Слуги народу, пропонується передбачити, що іноземці та особи без громадянства <a href="https://nv.ua/ukr/biz/markets/prodazh-zemli-u-verhovniy-radi-zareyestruvali-onovleniy-zakonoproekt-pro-rinok-zemli-v-ukrajini-novini-ukrajini-50047339.html">не зможуть ставати власниками земель сільгосппризначення до 1 січня 2024 року</a>.</p>
      <p>Президент Володимир Зеленський заявив 11 листопада, що купувати землі сільськогосподарського призначення після відміни мораторію зможуть тільки українські громадяни та засновані ними компанії. Іноземці отримають таке право <a href="https://nv.ua/ukr/biz/economics/inozemci-zmozhut-kupuvati-silgospzemli-v-ukrajini-tilki-pislya-referendumu-z-cogo-pitannya-zelenskiy-50052787.html">тільки після референдуму з цього питання</a>.</p>
      <p>Читайте також:</p>
      <ul>
        <li>
          <a href="https://nv.ua/ukr/biz/economics/rinok-zemli-skilki-koshtuye-gektar-ukrajinskoji-teritoriji-novini-ukrajini-50053136.html">У Мінекономрозвитку назвали вартість гектара української землі</a>
        </li>
        <li>
          <a href="https://nv.ua/ukr/biz/economics/u-minekonomrozvitku-povidomili-pro-vidsutnist-sensu-v-referendumi-pro-znyattya-moratoriyu-na-rinok-zemli-50053144.html">Заступник голови Мінекономрозвитку: В референдумі про ринок землі немає сенсу, він підтриманий виборцями і Зеленського, і Порошенка</a>
        </li>
        <li>
          <a href="https://nv.ua/ukr/opinion/rinok-zemli-yak-verhovna-rada-rozglyadatime-zemelnu-reformu-novini-ukrajini-50053209.html">Давайте не боятись. Настав час для ринку землі</a>
        </li>
      </ul>
    </article>
  </body>
</html>