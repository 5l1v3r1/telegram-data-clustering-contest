<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/13/samsung-galaxy-a01-leak-681193/"/>
    <meta property="og:site_name" content="AndroidWorld"/>
    <meta property="article:published_time" content="2019-11-13T08:57:34+00:00"/>
    <meta property="og:title" content="Samsung sta dando i numeri nella fascia bassa del mercato: è in arrivo… Galaxy A01 (foto)"/>
    <meta property="og:description" content="L’ondata di smartphone Samsung che ha travolto il mercato in questo 2019 ci ha riportato ai vecchi tempi in cui..."/>
  </head>
  <body>
    <article>
      <h1>Samsung sta dando i numeri nella fascia bassa del mercato: è in arrivo… Galaxy A01 (foto)</h1>
      <address><time datetime="2019-11-13T08:57:34+00:00">13 Nov 2019, 08:57</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p>L’ondata di smartphone <a href="https://www.androidworld.it/tag/samsung/">Samsung</a> che ha travolto il mercato in questo 2019 ci ha riportato ai vecchi tempi in cui il gigante coreano faceva man bassa in tutte le fasce di prezzo, salvo poi cambiare strategia e concentrarsi per anni soprattutto sui top di gamma. Nel 2020, la rinnovata strategia quantitativa di Samsung proseguirà spedita e il <b>prossimo smartphone <i>entry level</i></b> del produttore potrebbe avere un nome peculiare.</p>
      <p>Ci riferiamo a <b>Galaxy A01</b>, un dispositivo apparso per la prima volta nei radar nel corso dei mesi scorsi, ma a cui in pochi avevano dato credito, ipotizzando che potesse trattarsi di un <i>reference design phone</i> o, al più, di un nome in codice per un modello inedito in rampa di lancio. Ora invece, sembra proprio che Galaxy A01 sarà il <b>nome definitivo</b> di uno smartphone di fascia bassa, marchiato Samsung ma prodotto da un’azienda cinese chiamata <b>Huaqin Telecom</b>, similmente a quanto avvenuto nel recente passato per <a href="https://www.androidworld.it/recensioni/samsung-galaxy-a10/">Galaxy A10</a>.</p>
      <p>Le sue specifiche, svelate da <i>FCC</i>, per il momento parlano di un<b> display da 5,7″</b>, <b>2 GB di RAM</b>, <b>16 GB di memoria interna</b>, batteria da <b>3.000 mAh</b>, <b>doppia fotocamera posteriore</b> e <b>Android 10</b> a bordo. Il lancio di Galaxy A01 potrebbe avvenire già durante le prime settimane del 2020, dunque rimanete sintonizzati per sapere di più sul prossimo smartphone economico firmato Samsung.</p>
      <p>Via: <a href="https://www.sammobile.com/news/galaxy-a01-with-dual-cameras-3000-mah-battery-gets-fcc-approval/">SamMobile</a></p>
    </article>
  </body>
</html>