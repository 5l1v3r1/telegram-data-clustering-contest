<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425692/prwta-se-gennhseis-ta-dwdekanhsa-deyterh-h-krhth"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-13T08:05:01+00:00"/>
    <meta property="og:title" content="Πρώτα σε γεννήσεις τα Δωδεκάνησα- Δεύτερη η Κρήτη"/>
    <meta property="og:description" content="Δύο περιφέρειες της Ελλάδας «έχουν γυρίσει την πλάτη» στην υπογεννητικότητα καθώς οι γεννήσεις ξεπερνούν τους θανάτους, σύμφωνα με τα πρόσφατα στοιχεία της Ελληνικής Στατιστικής Αρχής (ΕΛΣΤΑΤ)."/>
  </head>
  <body>
    <article>
      <h1>Πρώτα σε γεννήσεις τα Δωδεκάνησα- Δεύτερη η Κρήτη</h1>
      <address>
        <time datetime="2019-11-13T08:05:01+00:00">13 Nov 2019, 08:05</time>
      </address>
      <p>
        <b>Δύο περιφέρειες της Ελλάδας «έχουν γυρίσει την πλάτη» στην υπογεννητικότητα καθώς οι γεννήσεις ξεπερνούν τους θανάτους, σύμφωνα με τα πρόσφατα στοιχεία της Ελληνικής Στατιστικής Αρχής (ΕΛΣΤΑΤ).</b>
      </p>
      <p>Παρότι στην υπόλοιπη Ελλάδα, οι αριθμοί είναι απογοητευτικοί και καθιστούν το δημογραφικό μείζον πρόβλημα, η εικόνα στην Κρήτη και τα Δωδεκάνησα είναι καλύτερη, δυστυχώς όμως μόνο σε αυτές τις δύο περιοχές.</p>
      <p>Δεύτερη στη θετική λίστα του ισοζυγίου γεννήσεων – θανάτων είναι η Κρήτη, όπου πέρυσι ο πληθυσμός αυξήθηκε οριακά κατά 258 άτομα, με 6.241 γεννήσεις και 5.983 θανάτους, στο σύνολο των 632.674 κατοίκων.</p>
      <p>Το Ηράκλειο είχε μακράν τη μεγαλύτερη αύξηση, με 272 περισσότερες γεννήσεις από θανάτους, ενώ το Λασίθι αποτέλεσε εξαίρεση, αφού ήταν η μόνη περιοχή του νησιού όπου ο πληθυσμός μειώθηκε.</p>
      <p>Είναι χαρακτηριστικό ότι το 2018 οι θάνατοι ξεπέρασαν τις γεννήσεις κατά 33.857 άτομα και είναι η 3η χρονιά που καταγράφεται σοβαρή μείωση στους τοκετούς κάτι που δείχνει πως πρόκειται για μία τάση η οποία δείχνει να σταθεροποιείται, με την περσινή χρονιά να καταγράφει τη μεγαλύτερη μείωση σε γεννήσεις από την αρχή της οικονομικής κρίσης.</p>
    </article>
  </body>
</html>