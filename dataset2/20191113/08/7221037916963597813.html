<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/chpli-tanal-meclis-bbg-evine-cevrilmis-durumda/926827"/>
    <meta property="og:site_name" content="medya faresi"/>
    <meta property="article:published_time" content="2019-11-13T08:23:00+00:00"/>
    <meta property="og:title" content="CHP'li Tanal: Meclis BBG evine çevrilmiş durumda"/>
    <meta property="og:description" content="TBMM’de 15 Temmuz FETÖ Darbesi kalkışmasından sonra alınan yoğun güvenlik önlemleri devam ediyor."/>
  </head>
  <body>
    <article>
      <h1>CHP'li Tanal: Meclis BBG evine çevrilmiş durumda</h1>
      <h2>TBMM’de 15 Temmuz FETÖ Darbesi kalkışmasından sonra alınan yoğun güvenlik önlemleri devam ediyor.</h2>
      <address>
        <time datetime="2019-11-13T08:23:00+00:00">13 Nov 2019, 08:23</time>
      </address>
      <p>
        <i>
          <b>Medyafaresi.com (Ankara)</b>
        </i>
      </p>
      <p>Meclis’ in  iktidar ve muhalefet partilerinin kulislerinin de bulunduğuorta kulis ve balkonlu kulise güvenlik kameralarıyerleştirilmeyebaşlandı.</p>
      <p>“Türkiye Büyük Millet Meclisi âdeta Biri Bizi Gözetliyor evine çevrilmiş durumdadır” diyerek konuyu genel kurul dagündeme getiren Tanal, “Sadece milletvekillerinin girebildiği Meclis balkonunun kulislerinde dört bir yana geçen hafta kameralar yerleştirildi. Bu hangi ihtiyaçtan kaynaklanmıştır, sebebi nedir? Bu kamera kayıtları hangi milletvekilleri hangi milletvekiliyle görüşüyor, onu mu tespit etmeye çalışıyorlar” dedi.</p>
      <figure>
        <img src="http://i.medyafaresi.com/uploads/content/chpli-tanal-meclis-bbg-evine-cevrilmis-durumda-112019-1jpeg.jpeg?v=1573633825"/>
      </figure>
      <p>TBMM Başkanvekili Mithat Sancar ise bu iddianın çok ciddi bir iddia olduğunu, konunun takipçisi olacağını kaydetti.  </p>
      <p> Tanal’ın konuşmasını tamamlaması üzerine Meclis Başkanvekili Mithat Sancar, bu iddianın çok ciddi bir iddia olduğunu vurgulayarak, Divan Kurulu üyesi olarak konunun takipçisi olacağını bildirdi.</p>
      <figure>
        <img src="http://i.medyafaresi.com/uploads/content/chpli-tanal-meclis-bbg-evine-cevrilmis-durumda-112019-2jpeg.jpeg?v=1573633836"/>
      </figure>
      <p>
        <b>“BU İDDİA ÇOK CİDDİDİR, TAKİPÇİSİ OLACAĞIM”</b>
      </p>
      <p>CHP’li Mahmut Tanal’ın kulis balkonunun dört bir köşesine kamera konulmasına tepkisi ve TBMM Başkanvekili Mithat Sancar’ın sözleri, Genel Kurul tutanaklarına şöyle yansıdı:</p>
      <p>BAŞKAN (Mithat Sancar) - Sayın Tanal…</p>
      <p>MAHMUT TANAL (İstanbul) - Teşekkür ederim Değerli Başkan.</p>
      <figure>
        <img src="http://i.medyafaresi.com/uploads/content/chpli-tanal-meclis-bbg-evine-cevrilmis-durumda-112019-3jpeg.jpeg?v=1573633849"/>
      </figure>
      <p>Değerli milletvekilleri, Türkiye Büyük Millet Meclisi âdeta Biri Bizi Gözetliyor evine çevrilmiş durumdadır. Meclis Genel Kuruluna gelmek için 40'a yakın güvenlik kamerasının altından geçiyoruz. Sadece milletvekillerinin girebildiği Meclis balkonunun kulislerinde dört bir yana geçen hafta kameralar yerleştirildi. Bu hangi ihtiyaçtan kaynaklanmıştır, sebebi nedir? Bu kamera kayıtları hangi milletvekilleri hangi milletvekiliyle görüşüyor, onu mu tespit etmeye çalışıyorlar? Balkonlu kulislerde konulan bu kameralarda ses kaydı da yapılıyor mu? Bu bir fişlemedir, bu bir izlemedir.</p>
      <figure>
        <img src="http://i.medyafaresi.com/uploads/content/chpli-tanal-meclis-bbg-evine-cevrilmis-durumda-112019-4jpeg.jpeg?v=1573633862"/>
      </figure>
      <p>Sayın Başkanım, güvenlik uğruna temel hak ve özgürlükler bu kadar feda edilemez. Bu hukuksuz uygulamaya ne zaman son verilecek? Sizin Meclis Başkan Vekili olarak bu konuda görüşleriniz, düşünceleriniz, girişimleriniz olacak mı? Yani burada ben milletvekili olarak neden izleniyorum, neden fişleniyorum? Geçen hafta bu kameralar konuldu. Bu konuda derhâl bu uygulamaya son verilmesini istirham ediyorum.</p>
      <p>BAŞKAN (Mithat Sancar) - Teşekkürler Sayın Tanal. Bu konuda yazılı başvuruda bulunmanızı öneririm. Bu bize de iletilecektir mutlaka, biz de takip edeceğiz. Bu iddia çok ciddidir. Eğer böyle bir durum varsa Divan kurulu üyesi olarak ve şahsen mutlaka takipçisi olacağım.</p>
      <p>MAHMUT TANAL (İstanbul) - Sayın Başkanım, ara verdiğinizde beş dakikada burada birlikte bakabiliriz.</p>
      <p>BAŞKAN (Mithat Sancar) - Elimizde derli toplu bilgi olması açısından onlarla ilgili yazılı başvurunuzu yapın Sayın Tanal.</p>
      <p>MAHMUT TANAL (İstanbul) - Peki Başkanım, sağ olun.</p>
      <p>BAŞKAN (Mithat Sancar) - Teşekkür ederim.</p>
      <p>Diğer yandan CHP’li vekil Mahmut Tanal, konuyla ilgili olarak TBMM Başkanlığı’na yazılı soru önergesi verdi.</p>
      <p>Tanal önergesinde, milletvekillerinin kullandığı, oturup sohbet ettikleri, Genel Kurul çalışmalarına ilişkin görüş alışverişinde bulundukları, sorunları paylaştıkları kulis balkonuna kamera konulmasının hangi ihtiyaçtan kaynaklandığını sordu.</p>
      <p>Kulis balkonunun dört bir yanına yerleştirilen kameraların görüntü kayıt özelliğinin yanı sıra ses kayıt özelliğinin de bulunup bulunmadığına ilişkin bilgi talep eden Tanal, “Kulis balkonunda milletvekillerinin oturdukları koltukların yanı başına konulan kameralar, parlamento üyelerini izleme, dinleme, takip etme anlamına gelmiyor mu?” diye sordu.</p>
      <p>
        <i>
          <b>Medyafaresi.com (Ankara)</b>
        </i>
      </p>
    </article>
  </body>
</html>