<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822016.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T08:16:00+00:00"/>
    <meta property="og:title" content="سایت‌های کم‌سرعت را شناسایی کنید"/>
    <meta property="og:description" content="به گزارش ایسنا، برای بسیاری از کاربران سرعت پایین و کندی اینترنت تجربه بسیار آزاردهنده و رقت انگیزی است که موجب افزایش نارضایتی آنها از وب گردی و سرویس دهی اپراتورهای اینترنتی مربوطه شده و جلوی انجام به موقع کار و فعالیت های موردنظر آنها را خواهد گرفت."/>
  </head>
  <body>
    <article>
      <h1>سایت‌های کم‌سرعت را شناسایی کنید</h1>
      <address>
        <time datetime="2019-11-13T08:16:00+00:00">13 Nov 2019, 08:16</time>
      </address>
      <p>گوگل کروم قصد دارد قابلیت جدیدی را به پلت‌فرم خود اضافه کند تا کاربران بتوانند وب سایت‌های کم‌سرعت و کند را شناسایی کنند.</p>
      <p>به گزارش ایسنا، برای بسیاری از کاربران سرعت پایین و کندی اینترنت تجربه بسیار آزاردهنده و رقت انگیزی است که موجب افزایش نارضایتی آنها از وب گردی و سرویس دهی اپراتورهای اینترنتی مربوطه شده و جلوی انجام به موقع کار و فعالیت های موردنظر آنها را خواهد گرفت.</p>
      <p>حالا به تازگی شرکت گوگل به عنوان توسعه دهنده مرورگر اینترنتی گوگل کروم اعلام کرده است که کاربران از این پس قادر خواهند بود وب سایت‌های کند و کم سرعت را شناسایی و نشانه‌گذاری کنند تا برای دفعات بعدی بدانند که مشکل از کجاست.</p>
      <p>بر اساس گزارش وب سایت techcrunch، با اینکه گوگل جزئیات بیشتری در خصوص این قابلیت جدید ذکر نکرده و از نحوه ساز و کار آن سخن نگفته است، اما به نظر می‌رسد که این کار تجربه وب‌گردی کاربران را بهبود خواهد بخشید.</p>
      <p>به گفته کارشناسان فعال در حوزه فناوری، افزوده شدن این قابلیت به مرورگر اینترنتی گوگل کروم این امکان را به کاربران می‌دهد تا سطح توقع خود را از برخی وب سایت ها که به دلایل مختلفی سرعت لود کردن بسیار کمتری دارند، پایین آورده و انتظار بالا آمدن سریع سایت مذکور را نداشته باشند.</p>
    </article>
  </body>
</html>