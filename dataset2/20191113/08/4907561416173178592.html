<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/gocmensiz-kent-reklami-tepki-cekti-2218966"/>
    <meta property="og:site_name" content="Posta"/>
    <meta property="article:published_time" content="2019-11-13T08:03:16+00:00"/>
    <meta property="og:title" content="'Göçmensiz kent' reklamı tepki çekti"/>
    <meta property="og:description" content="İsveçin güneyinde yer alan Staffanstorp kentinde, belediyenin yayınladığı göçmensiz reklam temalı reklam yayınlaması, ülkede büyük bir tartışmanın fitilini ateşledi. Belediyeye sosyal medya üzerinden tepki yağdı."/>
  </head>
  <body>
    <article>
      <h1>'Göçmensiz kent' reklamı tepki çekti</h1>
      <address>
        <time datetime="2019-11-13T08:03:16+00:00">13 Nov 2019, 08:03</time>
      </address>
      <h3>İsveç'in güneyinde yer alan Staffanstorp kentinde, belediyenin yayınladığı 'göçmensiz reklam' temalı reklam yayınlaması, ülkede büyük bir tartışmanın fitilini ateşledi. Belediyeye sosyal medya üzerinden tepki yağdı.</h3>
      <p>İsveç'te <b>Staffanstorp Belediyesi</b>, ana akım medyada yayımlanmak üzere kent yaşamını anlatan bir <a href="https://www.posta.com.tr/haberler/reklam">reklam</a> filmi çekti.</p>
      <p>Hürriyet'in haberine göre, siyah beyaz sahnelerle başlayan reklam filminde bir anne ve kızı, bir grup şehir eşkıyasının tacizine maruz kalıyor. Yaşadığı kentin koşullarından oldukça sıkıldığı anlaşılan aile Staffanstorp'a taşınmaya karar veriyor.</p>
      <p><b><i>'İyileşme hayali kurmak ve daha iyi yaşam koşulları için çaba göstermek keyifli bir yaşam arzusunun göstergesidir' </i></b>sözü ile başlayan reklam, <b><i>'Güvenlik, yaşlı bakımı ve işletmelerin gerçekten çalıştığı, ve kent sakinlerinin gurur duyduğu belediyeler de var. Tüm kalbimizle sizi bağrımıza basıyoruz' </i></b>anlatımıyla devam ediyor. Reklam, <b><i>'Staffanstorp, İsveç'in geri kalanının da olması gerektiği gibi'</i></b> sözüyle sona eriyor.</p>
      <figure>
        <iframe src="https://www.youtube.com/embed/3jeRYJaAxiE" width="640" height="360" data-service="Youtube" scrolling="no"/>
      </figure>
      <p>Staffanstorp Belediyesi tarafından hazırlanan reklam, İsveç'te büyük tartışma yarattı. Ana akım medya çalışanlarının büyük çoğunluğunun liberal görüşlere sahip olduğu bilinen İsveç'te söz konusu reklama ilişkin eleştiriler peş peşe geldi.</p>
      <h3>'Uzun süredir gördüğüm en vahşi şey'</h3>
      <p>İsveç'te muhalefet parti Moderate'nin eski yöneticisi olan Fredrik Reinfeldt'in eski özel kalem müdürü Moa Berglöf, reklamı 'uzun süredir gördüğü en vahşi şey' olarak tanımladı.</p>
      <h3>'Nazi propagandasından farksız'</h3>
      <p>Dagens Nyheter'in politika editörü Per Svensson, Nazi Almanyası döneminde popüler bir söylem olan, "Özgür yerli sanat... Kan ve toprak." sözünü paylaşarak reklamı Nazi propagandasından farksız bulduğunu belirtti.</p>
      <figure>
        <iframe data-src="https://twitter.com/staffanstorp/status/1193889638798254080?ref_src=twsrc%5Etfw%7Ctwcamp%5Etweetembed%7Ctwterm%5E1193889638798254080&amp;ref_url=https%3A%2F%2Fwww.expressen.se%2Fkvallsposten%2Fstaffanstorps-reklamfilm-sagas-ett-vidrigt-tilltag%2F?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ülkede sağ görüşlü bazı isimler ise reklamı başarılı bulduklarını ve desteklerini belirten açıklamalar yaptı.</p>
      <p>İsveç Demokratları Partisi Milletvekili Björn Söder, <b><i>'Staffanstorp için şahane, güzel bir reklam. Birçok İsveçli'nin huzurlu bir toplumda güven içinde yaşama arayışlarını tanımlıyor'</i></b> dedi.</p>
      <p>İsveç'te Lund ve Malmö kentleri arasında yer alan ​Staffanstorp'ta yaklaşık 15 bin 600 kişi yaşıyor.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/sedef-avci-isyan-etti-canim-sana-da-gule-gule-2218862">
          <img src="https://i.pstimaj.com/img/100/180x95/5dcaebcdae298ba869e8b091"/>
        </a>
      </figure>
      <p>
        <a href="https://www.posta.com.tr/sedef-avci-isyan-etti-canim-sana-da-gule-gule-2218862">1 Sedef Avcı isyan etti: Canım sana da güle güle</a>
      </p>
      <figure>
        <a href="https://www.posta.com.tr/zabitanin-anasonu-begenmedi-mikrofonu-elinden-aldi-2218967">
          <img src="https://i.pstimaj.com/img/100/180x95/5dcbb7bd66a97c621b521ccb"/>
        </a>
      </figure>
      <p>
        <a href="https://www.posta.com.tr/zabitanin-anasonu-begenmedi-mikrofonu-elinden-aldi-2218967">2 Zabıtanın anasonu 'beğenmedi', mikrofonu elinden aldı</a>
      </p>
      <figure>
        <a href="https://www.posta.com.tr/aslihan-gurbuz-tacizcisini-ifsa-etti-2218977">
          <img src="https://i.pstimaj.com/img/100/180x95/5dcbbd73ae298bc35c854f3a"/>
        </a>
      </figure>
      <p>
        <a href="https://www.posta.com.tr/aslihan-gurbuz-tacizcisini-ifsa-etti-2218977">3 Aslıhan Gürbüz tacizcisini ifşa etti</a>
      </p>
      <figure>
        <a href="https://www.posta.com.tr/venediki-sel-basti-2-kisi-hayatini-kaybetti-2218974">
          <img src="https://i.pstimaj.com/img/100/180x95/5dcbbba666a97c621b521cdf"/>
        </a>
      </figure>
      <p>
        <a href="https://www.posta.com.tr/venediki-sel-basti-2-kisi-hayatini-kaybetti-2218974">4 Venedik'i sel bastı: 2 kişi hayatını kaybetti</a>
      </p>
      <figure>
        <a href="https://www.posta.com.tr/aslihan-dogan-turan-ikinci-bebegine-hamile-2218968">
          <img src="https://i.pstimaj.com/img/100/180x95/5dcbb9c9ae298bc40d12ce21"/>
        </a>
      </figure>
      <p>
        <a href="https://www.posta.com.tr/aslihan-dogan-turan-ikinci-bebegine-hamile-2218968">5 Aslıhan Doğan Turan ikinci bebeğine hamile</a>
      </p>
      <figure>
        <a href="https://www.posta.com.tr/ertan-saban-cihangirde-goruntulendi-kafalari-karistiran-yakinlasma-2218964">
          <img src="https://i.pstimaj.com/img/100/180x95/5dcbb6e9ae298bc40ea54805"/>
        </a>
      </figure>
      <p>
        <a href="https://www.posta.com.tr/ertan-saban-cihangirde-goruntulendi-kafalari-karistiran-yakinlasma-2218964">6 Ertan Saban Cihangir'de görüntülendi: Kafaları karıştı...</a>
      </p>
      <figure>
        <a href="https://www.posta.com.tr/tarihi-yarimadaya-bir-kruvaziyer-daha-yanasti-2218953">
          <img src="https://i.pstimaj.com/img/100/180x95/5dcbb3e566a97c621a7d63e5"/>
        </a>
      </figure>
      <p>
        <a href="https://www.posta.com.tr/tarihi-yarimadaya-bir-kruvaziyer-daha-yanasti-2218953">7 Tarihi yarımadaya bir kruvaziyer daha yanaştı</a>
      </p>
      <figure>
        <a href="https://www.posta.com.tr/ingiliz-ajanin-ofisinin-onune-cicek-birakildi-2218942">
          <img src="https://i.pstimaj.com/img/100/180x95/5dcbb00e66a97c6296f77144"/>
        </a>
      </figure>
      <p>
        <a href="https://www.posta.com.tr/ingiliz-ajanin-ofisinin-onune-cicek-birakildi-2218942">8 İngiliz ajanın ofisinin önüne çiçek bırakıldı</a>
      </p>
      <figure>
        <a href="https://www.posta.com.tr/olu-bulunan-ingiliz-subayin-esinden-doku-ornekleri-alindi-2218926">
          <img src="https://i.pstimaj.com/img/100/180x95/5dcba3f9ae298bc40d12cdd9"/>
        </a>
      </figure>
      <p>
        <a href="https://www.posta.com.tr/olu-bulunan-ingiliz-subayin-esinden-doku-ornekleri-alindi-2218926">9 Ölü bulunan İngiliz subayın eşinden doku örnekleri alı...</a>
      </p>
      <figure>
        <a href="https://www.posta.com.tr/ayasofyada-ciplak-poz-manken-hakkinda-gelisme-2218934">
          <img src="https://i.pstimaj.com/img/100/180x95/5dcbab1866a97c6296f7713e"/>
        </a>
      </figure>
      <p>
        <a href="https://www.posta.com.tr/ayasofyada-ciplak-poz-manken-hakkinda-gelisme-2218934">10 Ayasofya’da çıplak poz manken hakkında gelişme</a>
      </p>
    </article>
  </body>
</html>