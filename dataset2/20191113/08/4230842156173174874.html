<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191113-u-radi-zablokuvaly-trybunu-rozgornulasya-dyskusiya-pro-rynok-zemli/"/>
    <meta property="og:site_name" content="ФАКТИ"/>
    <meta property="article:published_time" content="2019-11-13T08:44:17+00:00"/>
    <meta property="og:title" content="У Раді заблокували трибуну: розгорнулася дискусія про ринок землі"/>
    <meta property="og:description" content="У Верховній Раді України фракція Слуга народу вийшла до трибуни, аби недопустити її блокування Опозиційною платформою За життя."/>
  </head>
  <body>
    <article>
      <h1>У Раді заблокували трибуну: розгорнулася дискусія про ринок землі</h1>
      <address>
        <time datetime="2019-11-13T08:44:17+00:00">13 Nov 2019, 08:44</time>
      </address>
      <p>У Верховній Раді України фракція Слуга народу вийшла до трибуни, аби недопустити її блокування Опозиційною платформою За життя.</p>
      <p>У середу нардепи працюють у залі до 14.00, проте через важливість сьогоднішньої теми засідання може затягнутися, бо депутати розглянуть <b>законопроект про ринок сільськогосподарської землі.</b></p>
      <p>Саме ця тема є резонансною для депутатів ІХ скликання, тому що у політиків кардинально різні погляди щодо використання землі.</p>
      <p>У зв’язку з цим Опозиційна платформа За життя хотіла заблокувати трибуну, але фракція Слуга народу вийшла до неї, аби не допустити блокування роботи Ради.</p>
      <p>
        <b>Читайте: </b>
        <a href="https://fakty.com.ua/ua/ukraine/20191015-rynok-zemli-u-tsyfrah-do-chogo-pryzvede-znyattya-moratoriyu-na-zemlyu/">Ринок землі у цифрах: до чого призведе зняття мораторію на землю</a>
      </p>
      <p>Депутат від Слуги народу <b>Микита Потураєв</b> назвав представників ОПЗЖ спадкоємцями сталінського режиму та заявив, що відкриття ринку землі дасть змогу попрощатися з комуністичним спадком.</p>
      <p><b>Віктор Бондар</b> із групи За майбутнє заявив, що “заради чергових кредитів намагаються проштовхнути” продаж землі – і прирівнюють Україну до країн третього світу.</p>
      <figure>
        <iframe src="https://www.youtube.com/embed/5IpWfzD-iTM" width="560" height="315" data-service="Youtube" scrolling="no"/>
      </figure>
      <p>До слова, міністр розвитку економіки, торгівлі і сільського господарства Тимофій Милованов заявив, що проблеми в роботі з МВФ не виникнуть через <a href="https://fakty.com.ua/ua/ukraine/20191022-mvf-ne-proty-obmezhen-na-prydbannya-zemli-inozemtsyam-mylovanov/">обмеження на придбання землі іноземцями.</a></p>
    </article>
  </body>
</html>