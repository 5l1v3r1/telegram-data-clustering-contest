<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150404/"/>
    <meta property="og:site_name" content="AgroNews"/>
    <meta property="article:published_time" content="2019-11-13T08:22:00+00:00"/>
    <meta property="og:title" content="В Україні збільшились обсяги органічної переробки"/>
    <meta property="og:description" content="Кількість операторів органічного виробництва, які мають напрямок органічної переробки, за рік зросла на 15%. На сьогодні 60 компаній розвивають органічну переробку – це 9,8% виробників, які вже мають маркований органічний продукт в пропозиції для кінцевого споживача. Про це повідомила президент..."/>
  </head>
  <body>
    <article>
      <h1>В Україні збільшились обсяги органічної переробки</h1>
      <address><time datetime="2019-11-13T08:22:00+00:00">13 Nov 2019, 08:22</time> by <a rel="author">agronews.uaode/author</a></address>
      <p>
        <b>Кількість операторів органічного виробництва, які мають напрямок органічної переробки, за рік зросла на 15%. На сьогодні 60 компаній розвивають органічну переробку – це 9,8% виробників, які вже мають маркований органічний продукт в пропозиції для кінцевого споживача. Про це повідомила президент ГС «Органічна Україна» Олена Березовська, передає <a href="https://agrotimes.ua/agromarket/v-ukrayini-zrostayut-obsyagy-organichnoyi-pererobky/">agrotimes.ua.</a></b>
      </p>
      <p>За її словами, із 617 операторів ринку, які зафіксовані станом на березень 2019 року, 86 мають переробку як вид сертифікованої діяльності, із них 60 операторів упаковують продукцію для торгової полиці.</p>
      <p>Слід зазначити, що асортимент продукції буде повний, якщо врахувати фреш-групу – відповідно упаковані та марковані свіжі фрукти та овочі, які в 2019 році більш впевнено стали на торгові полиці.</p>
      <p>«За нашими даними, 14 компаній мають затверджене органічне маркування для плодовоовочевої продукції і більшість цієї продукції реалізовується на внутрішньому ринку. Звісно, астка переробленого продукту не тільки в Україні. Стабільний попит на перероблену органічну продукцію зберігають країни Європейського Союзу і з’являється інтерес азійських трейдерів», – зазначила Олена Березовська.</p>
      <p>Українські компанії-лідери в цьому сегменті утримують позиції надійних постачальників вже переробленої бакалії, соків, фруктових паст тощо.</p>
      <p>«Цей відсоток зовсім невеликий, і перероблений продукт, частіше всього, отримує європейський бренд, але це також і гарна можливість стабільності української компанії. Постійна комунікація з міжнародними трейдерам підтверджує величезний потенціал вже переробленого українського органічного продукту на світових ринках», – підсумувала президент громадської спілки.</p>
    </article>
  </body>
</html>