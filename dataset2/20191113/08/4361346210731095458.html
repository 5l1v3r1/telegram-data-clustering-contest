<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/telefonos-csalok-600-ezer-forintba-kerult-egyetlen-hivas/186456"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-13T08:30:00+00:00"/>
    <meta property="og:title" content="Telefonos csalók: 600 ezer forintba került egyetlen hívás"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Telefonos csalók: 600 ezer forintba került egyetlen hívás</mark>
      </h1>
      <address><time datetime="2019-11-13T08:30:00+00:00">13 Nov 2019, 08:30</time> by <a rel="author">BoBe</a></address>
      <p>
        <b>Újabb telefonos csalók próbálkoznak azzal, hogy magyar számokat hívnak fel. Aki felveszi vagy visszahívja, súlyos összegeket fizet. </b>
        <b>Újabb telefonos csalók próbálkoznak azzal, hogy magyar számokat hívnak fel. Aki felveszi vagy visszahívja, súlyos összegeket fizet.</b>
      </p>
      <p>Pont aznap repült haza a párom Kínából, amikor este hét órakor csörgött a telefonom. Az első gondolatom az volt, hogy valami baj történt a repülővel. Eszembe sem jutott, hogy ez egy átverés. Visszahívtam a számot, de nem volt kapcsolható. Nem tudom, mire számíthatok a következő telefonszámlámon – panaszolja a Borsnak Maja, aki csak percekkel a telefonhívás után eszmélt rá a csalásra. Először is a mobiltelefonon megjelenik a „nem fogadott hívás” értesítés. Ez akár úgy is megjelenhet, hogy ki sem csörgött a telefon. Ha gyanús külföldi telefonszámot lát, azonnal törölje ki a hívásnaplóból, így semmilyen problémája nem adódhat a következőkben. Viszont ha felveszi, sok esetben nem tudja megsza­kítani a telefonálást, így óriási költségek keletkezhetnek telefonszámláján. Visszahíváskor is hasonló helyzet fordulhat elő.</p>
      <figure>
        <img src="http://media.borsonline.hu/cikk/20/192035/big-lead/650x360/2021625_shutterstock-1437970547.jpg"/>
      </figure>
      <p>A rendőrség tud egy pórul járt férfiról, akinek egyetlen visszahívás után több mint 2000 eurót, vagyis több mint 600 ezer forintot számláztak ki. Nemcsak telefonon támadnak a csalók, hanem az in­terneten is. Mindenki legyen résen, akinek le van töltve a Windows Live Messenger üzenetküldő program. Az applikáción alul időnként megjelenhet egy IQ-teszt. Még véletlenül se kattintson rá, mert ez is az átverés része. Aki rákattint és elvégzi a tesztet, attól a végén elkéri a rendszer a telefonszámát, hogy elküldje az eredményt üzenetben. Amint elküldi a számát, azonnal le is vonnak 1080 forintot, és ezt az összeget minden egyes héten hozzáírják a telefonszámlájához. Ezzel tagja lett egy úgynevezett „dadaklubnak” egészen addig, ameddig ki nem lép a csoportból. Ez azonban nem olyan egyszerű. A honlapon nincsen kilépésre alkalmas opció, az ott feltüntetett telefonszámon pedig egy automata fogadja a hívásokat.</p>
      <blockquote><b>Ezek a veszélyes számok</b> <br/>Ezekről az ország- és városhívó számokról jönnek a hívások +39 Olaszország +390 Szerbia +391 Magdeburg, Németország +392 Zestafoni, Grúzia +393 Poti, Grúzia +394 Babice, Albánia +236 Közép-Afrikai Köztársaság +377 Monaco</blockquote>
    </article>
  </body>
</html>