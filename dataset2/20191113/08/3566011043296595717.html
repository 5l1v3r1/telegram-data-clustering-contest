<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546927.html/%D8%AA%D8%B9%D8%AF%D8%A7%D8%AF%DB%8C-%D8%B4%D9%87%D8%AF%D8%A7%DB%8C-%D8%BA%D8%B2%D9%87-%D8%A8%D9%87-11-%D9%86%D9%81%D8%B1-%D8%B1%D8%B3%DB%8C%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T08:50:00+00:00"/>
    <meta property="og:title" content="تعدادی شهدای غزه به 11 نفر رسید"/>
    <meta property="og:description" content="منابع خبری فلسطین از افزایش تعداد شهدا در حملات رژیم صهیونیستی به غزه به 11 نفر خبر دادند."/>
  </head>
  <body>
    <article>
      <h1>تعدادی شهدای غزه به 11 نفر رسید</h1>
      <address>
        <time datetime="2019-11-13T08:50:00+00:00">13 Nov 2019, 08:50</time>
      </address>
      <p>منابع خبری فلسطین از افزایش تعداد شهدا در حملات رژیم صهیونیستی به غزه به 11 نفر خبر دادند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ وزارت بهداشت فلسطین می‌گوید در پی دور تازه حملات هوایی ارتش رژیم صهیونیستی به نوار غزه آمار شهدای فلسطینی باز هم افزایش یافته است.</p>
      <p>  به نوشته رسانه‌های فلسطینی رژیم صهیونیستی ساعتی پیش بار دیگر چند نقطه از نوار غزه را هدف حمله قرار داده است، که در پی این موج تازه حملات چهار فلسطینی دیگر شهید شده‌اند. حملات تازه عمدتا بیت لاهیا واقع در شمال نوار غزه را هدف قرار داده است.   با این حساب، تعداد شهدای فلسطینی در حملات امروز صهیونیست‌ها به غزه به یازده نفر رسیده است.   منابع فلسطینی گزارش دادند که 45 نفر از فلسطینیان از جمله 25 کودک در حملات رژیم صهیونیستی به غزه که از صبح سه‌شنبه آغاز شده است، زخمی شده‌اند.   رژیم صهیونیستی صبح سه‌شنبه به صورت همزمان به نوار غزه و دمشق حمله کرد و دو نفر از اعضای ارشد جنبش جهاد اسلامی فلسطین را هدف قرار داد. نیروهای مقاومت فلسطینی با شلیک نزدیک به ۲۰۰ موشک و راکت به سوی شهرک‌های صهیونیست‌نشین فلسطین اشغالی، حملات تروریستی صهیونیست‌ها را پاسخ داده‌اند.   انتهای پیام/</p>
    </article>
  </body>
</html>