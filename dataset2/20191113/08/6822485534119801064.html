<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822020.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T08:49:00+00:00"/>
    <meta property="og:title" content="پمپئو: تعداد کشته‌های تظاهرکنندگان عراق را محکوم می‌کنیم"/>
    <meta property="og:description" content="به گزارش ایسنا، وزارت خارجه آمریکا در بیانیه‌ای که به دست سومریه نیوز رسیده، اعلام کرد، مایک پمپئو، وزیر خارجه آمریکا روز سه‌شنبه با عادل عبدالمهدی، نخست وزیر عراق تلفنی صبحت کرده و تظاهرات مسالمت‌آمیز را عامل اساسی در تمام دموکراسی‌ها و نظام‌های دموکراتیک خوانده است."/>
  </head>
  <body>
    <article>
      <h1>پمپئو: تعداد کشته‌های تظاهرکنندگان عراق را محکوم می‌کنیم</h1>
      <address>
        <time datetime="2019-11-13T08:49:00+00:00">13 Nov 2019, 08:49</time>
      </address>
      <p>وزیر خارجه آمریکا در تماس تلفنی با عادل عبدالمهدی در ادامه دخالت‌های خود و کشورش در امور عراق و ضمن محکوم کردن تعداد کشته‌های تظاهرات عراق گفت، تظاهرات مسالمت آمیز عنصر اصلی در تمام دموکراسی‌هاست.</p>
      <p>به گزارش ایسنا، وزارت خارجه آمریکا در بیانیه‌ای که به دست سومریه نیوز رسیده، اعلام کرد، مایک پمپئو، وزیر خارجه آمریکا روز سه‌شنبه با عادل عبدالمهدی، نخست وزیر عراق تلفنی صبحت کرده و تظاهرات مسالمت‌آمیز را عامل اساسی در تمام دموکراسی‌ها و نظام‌های دموکراتیک خوانده است.</p>
      <p>در این بیانیه تحریک آمیز بدون اشاره به اقدامات نیروهای مخرب و نفوذی در بین تظاهرکنندگان کشته‌های تظاهرات‌ها تنها در نتیجه اقدامات دولت عراق قلمداد شده و آمده است: پامپئو تعداد کشته‌های تظاهرکنندگان به دست نیروهای امنیتی و اعمال خشونت در حق تظاهرکنندگان را محکوم کرده است.</p>
      <p>وی، عبدالمهدی را به اتخاذ گام‌های فوری برای رسیدگی به خواسته‌های قانونی تظاهرکنندگان از طریق اجرای اصلاحات و مبارزه با فساد دعوت کرده است.</p>
      <p>پمپئو ادعا کرده است، آمریکا همچنان به حمایت از عراق قوی، با حاکمیت مستقل و شکوفا مبتنی بر توافقنامه استراتژیک امضا شده بین دو کشور پایبند است و به حمایت از نیروهای عراقی در مقابله با داعش ادامه می‌دهد. </p>
    </article>
  </body>
</html>