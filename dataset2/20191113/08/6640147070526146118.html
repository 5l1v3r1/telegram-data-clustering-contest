<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/samsung-galaxy-s10-nuove-varianti/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-13T08:14:00+00:00"/>
    <meta property="og:title" content="Samsung Galaxy S10, in arrivo nuove configurazioni: fino a 12 GB di RAM"/>
    <meta property="og:description" content="Samsung introdurrà nuovi tagli di memoria per Galaxy S10, il suo primo top di gamma del 2019? Ecco le ultime indiscrezioni emerse proprio su TENAA."/>
  </head>
  <body>
    <article>
      <h1>Samsung Galaxy S10, in arrivo nuove configurazioni: fino a 12 GB di RAM</h1>
      <address><time datetime="2019-11-13T08:14:00+00:00">13 Nov 2019, 08:14</time> by <a rel="author">Biagio Petronaci</a></address>
      <p>Alcuni indizi confermerebbero che <b>Samsung</b> sia intenzionata a offrire ai consumatori alcuni nuovi tagli di memoria per <a href="http://www.tomshw.it/smartphone/galaxy-s10-e-note-10-alcune-banche-bloccano-il-supporto-per-motivi-di-sicurezza/"><b>Galaxy S10</b></a>. In particolare, dovrebbe arrivare una variante con più GB di RAM e una con una quantità minore.</p>
      <p>La società coreana è solita produrre, dopo pochi mesi dal lancio di alcuni specifici modelli, delle variazioni che solitamente interessano il design, principalmente la <b>colorazione</b>. Quest’anno le cose potrebbero essere diverse e Samsung vorrebbe addirittura arricchire il suo top di gamma con <b>due nuovi tagli di memoria</b>.</p>
      <figure>
        <img src="https://www.tomshw.it/images/images/2019/02/galaxy-s10-19770.768x432.jpg"/>
      </figure>
      <p>Stando a quanto riportato su <i>TENAA</i>, durante i prossimi mesi potremmo trovarci davanti a queste due versioni, riconoscibili con il codice SM-G9730, di Samsung Galaxy S10:</p>
      <ul>
        <li><b>6 GB </b>di RAM e <b>256 GB</b> di memoria interna;</li>
        <li><b>12 GB</b> di RAM e <b>1 TB</b> di memoria interna.</li>
      </ul>
      <p>Questi due tagli di memoria si andrebbero quindi ad affiancare alla classica offerta 8 GB di RAM e 128/256 GB di ROM. Non è ancora chiaro se l’azienda voglia proporre queste varianti esclusivamente in Asia o anche in <b>Europa</b>. Non sappiamo neanche se Samsung abbia intenzione di offrire nuove configurazioni anche per <a href="http://www.tomshw.it/smartphone/samsung-galaxy-s10-recensione-e-un-nuovo-punto-di-riferimento-ma-non-avra-vita-facile-sul-mercato/">Galaxy S10+</a>.</p>
      <blockquote>Samsung Galaxy S10, con 128 GB di memoria interna e 8 GB di RAM, è disponibile in sconto su Amazon. Lo trovate a <a href="https://toms.it/aLwhc">questo link</a>.</blockquote>
    </article>
  </body>
</html>