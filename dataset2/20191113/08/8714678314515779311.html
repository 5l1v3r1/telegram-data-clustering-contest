<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kampanje.com/medier/2019/11/skal-jobbe-fulltid-med-aftenpodden/"/>
    <meta property="og:site_name" content="Kampanje"/>
    <meta property="article:published_time" content="2019-11-13T08:04:48+00:00"/>
    <meta property="og:title" content="Skal jobbe fulltid med Aftenpodden"/>
    <meta property="og:description" content="- Det har alltid vært en slags hobby og et overskuddsprosjekt. Nå er det fantastisk morsomt at det også blir en fulltidsjobb, sier Lars Glomnes."/>
  </head>
  <body>
    <article>
      <h1>Skal jobbe fulltid med Aftenpodden</h1>
      <address><time datetime="2019-11-13T08:04:48+00:00">13 Nov 2019, 08:04</time> by <a rel="author" href="https://kampanje.com/users/dag-robert-jerijervi/" target="_blank">Dag Robert Jerijervi</a></address>
      <p>
        <b>- Det har alltid vært en slags hobby og et overskuddsprosjekt. Nå er det fantastisk morsomt at det også blir en fulltidsjobb, sier Lars Glomnes.</b>
      </p>
      <p>Programleder Lars Glomnes skal fra årsskiftet jobbe fulltid med podkasten som kommer ut hver torsdag og nye formater. Han er i dag nyhetsleder i A-magasinet og podkastansvarlig.</p>
      <p>- Aftenpodden har de siste årene vokst til å bli en veldig sterk og viktig merkevare for Aftenposten. Det er både fornuftig og morsomt å kunne satse enda mer inn i 2020, sier utviklingsredaktør Eirik Winsnes.</p>
      <p>Lars Glomnes startet Aftenpodden i 2015 sammen med politisk redaktør Trine Eilertsen og daværende kulturredaktør Sarah Sørheim, som i dag er nyhetsredaktør i NTB. </p>
      <p>- Målet har vært å bidra med innsiktsfulle politiske analyser og å tørre å være nerdete, men også ha inn entusiasme og humør som kanskje ikke preger for mye av norsk politisk journalistikk. Det er inspirerende å se at det har blitt så populært, sier Lars Glomnes. </p>
      <p>- Det har alltid vært en slags hobby og et overskuddsprosjekt. Nå er det fantastisk morsomt at det også blir en fulltidsjobb. Jeg gleder meg veldig til å lage enda bedre og mer interessante utgaver for lytterne våre, legger han til.</p>
    </article>
  </body>
</html>