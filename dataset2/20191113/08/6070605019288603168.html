<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/cultura/Militants-feministes-protesten-Polanski-Paris_0_2343365749.html"/>
    <meta property="og:site_name" content="Ara.cat"/>
    <meta property="article:published_time" content="2019-11-13T08:05:48+00:00"/>
    <meta property="og:title" content="Militants feministes intenten impedir la preestrena del nou film de Polanski a París"/>
    <meta property="og:description" content="Les protestes s'han produït arran d'una nova acusació de violació que apunta al cineasta"/>
  </head>
  <body>
    <article>
      <h1>Militants feministes intenten impedir la preestrena del nou film de Polanski a París</h1>
      <h2>Les protestes s'han produït arran d'una nova acusació de violació que apunta al cineasta</h2>
      <address>
        <time datetime="2019-11-13T08:05:48+00:00">13 Nov 2019, 08:05</time>
      </address>
      <p>Una quarantena de militants feministes es van aplegar dimarts al vespre davant el cinema de París Le Champo, on s'havia de fer la preestrena de la pel·lícula <i>J'accuse</i> (<i> Jo acuso</i>), de Roman Polanski. Vestides de negre i amb torxes vermelles a la mà, mostraven pancartes en què es podia llegir: "Polanski violador, públic còmplice, fi de la llei del silenci en el món del cinema<i> ". </i>Les militants van increpar el públic perquè desistís de veure el film.</p>
      <p>Les militants demanaven que no es projectés la pel·lícula d'un home sobre el que recauen una desena d'acusacions per violació. L'última, llançada la setmana passada quan Valentine Monnier, una fotògrafa francesa i exactriu, <a href="https://www.ara.cat/cultura/francesa-acusa-Polanski-haver-la-violat_0_2340966073.html">va acusar Roman Polanski d'haver-la violat a Suïssa el 1975, quan tenia 18 anys</a>. L 'advocat del director, Hervé Temime, va afirmar al diari <i> Le Parisien</i>  on van aparèixer les declaracions que Polanski   negava "amb fermesa qualsevol acusació de violació", tot apuntant que e ls fets dataven de feia 45 anys i fins ara "no s'han comunicat a les autoritats judicials<i> "</i> . D'altra banda, Roman Polanski és perseguit per la justícia als Estats Units, acusat d'haver violat Samantha Gailey el 1977 quan ella tenia 13 anys. El 1984, el cineasta va confirmar en les seves <i>Memòries</i> que van mantenir relacions sexuals, però sosté que van ser "consentides". <a href="https://www.ara.cat/cultura/Polanski-Estats-Units-judici-violacio_0_1744025676.html">Roman Polanski, pendent de judici als Estats Units</a></p>
      <p><i>J'accuse</i>, un film que recrea l'afer Dreyfus que va sacsejar França a finals del segle XIX, està previst que s'estreni a Catalunya al gener.</p>
    </article>
  </body>
</html>