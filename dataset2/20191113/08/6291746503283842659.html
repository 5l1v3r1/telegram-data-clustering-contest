<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/13/comedy-wildlife-photography-awards/"/>
    <meta property="og:site_name" content="Il Post"/>
    <meta property="article:published_time" content="2019-11-13T08:26:54+00:00"/>
    <meta property="og:title" content="La foto che ha vinto il Comedy Wildlife Photography Awards"/>
    <meta property="og:description" content="È il concorso per le più divertenti e buffe foto di animali, e anche le foto che non hanno vinto se la cavano piuttosto bene in quanto a simpatia"/>
  </head>
  <body>
    <article>
      <h1>La foto che ha vinto il Comedy Wildlife Photography Awards</h1>
      <h2>È il concorso per le più divertenti e buffe foto di animali, e anche le foto che non hanno vinto se la cavano piuttosto bene in quanto a simpatia</h2>
      <address>
        <time datetime="2019-11-13T08:26:54+00:00">13 Nov 2019, 08:26</time>
      </address>
      <p>Sono state annunciate le immagini vincitrici del <a href="https://www.comedywildlifephoto.com/">Comedy Wildlife Photography Awards</a>, che premia le più divertenti foto di animali. La foto scelta come migliore di tutto il concorso è stata scattata da Sarah Skinner e si intitola <i>Grab life by the …!</i> (prendere la vita per le…!) e mostra un cucciolo di leone che gioca con un esemplare adulto in Botswana.</p>
      <figure>
        <img src="https://www.ilpost.it/wp-content/uploads/2019/11/Sarah-Skinner_Grab-life-by-the-_00003735.jpg"/>
        <figcaption><i>Grab life by the …..</i><br/>Un cucciolo di leone africano nel parco nazionale del Chobe in Botswana<br/>© Sarah SkinnerThe Comedy Wildlife Photography Awards 2019</figcaption>
      </figure>
      <p>La foto di Harry Walker che mostra una lontra con le zampe sul muso, intitolata <i>Oh My.</i> ha vinto invece la votazione del pubblico. Altre immagini premiate in categorie speciali sono quelle di Vlado Pirsa di due uccelli che sembrano litigare, intitolata <i>Family Disagreement</i>, e di Elaine Kruerm, che ha vinto il premio come miglior portfolio per <i>First Comes Love</i>, una serie di quattro immagini con protagonisti Xeri del Capo in Sudafrica. E a seguire trovate le altre immagini vincitrici tra le circa quattro mila che hanno partecipato al concorso.</p>
      <slideshow>
        <figure>
          <img src="https://www.ilpost.it/wp-content/uploads/2019/11/Harry-Walker_Oh-My_00000657.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Vlado-Pirsa_Family-disagreement_00003218.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Portfolio-Winner-Elaine-Kruer.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Alastair-Marsh_Waltz-Gone-Wrong_00000711.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Corey-Seeman_Who-would-like-a-peanut-Squirrels-at-the-University-of-Michigan_00003651.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Elmar-Weiss_Surfing-South-Atlantic-Style_00004430.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/eric-keller_Inconspicuous_00000615.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Geert-Weggen_squirrel-wishes_00003677.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Martina-Gebert_Dancingyeah_00004348.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Mike-Rowe_Deer-What-Deer_00000537.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Roie-Galitz_Space-Man_00000550.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Thomas-Mangelsen_Chest-Bump_00002439.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Thomas-Mangelsen_Laid-Back_00002438.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/TILAKRAJ-NAGARAJ_Warning-Territory-Marking-follow-at-your-own-risk_00000872.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Txema-Garcia-Laseca_To-be-or-not-to-be_00001180.jpg"/>
        </figure>
      </slideshow>
      <p>Il concorso è stato fondato da due fotografi professionisti e appassionati ambientalisti, Paul Joynson-Hicks e Tom Sullam, con l’obiettivo di sensibilizzare sul tema della conservazione della fauna selvatica e dell’ambiente in modo leggero e positivo insieme. Annunciando i vincitori si sono raccomandati di ricordare alcune piccole azioni quotidiane per aiutare il nostro pianeta, come fare acquisti responsabili e usare prodotti riciclabili, o stare attenti a non sprecare acqua in casa con docce lunghissime. Al concorso può partecipare chiunque abbia da mostrare immagini divertenti sugli animali. Le foto del concorso sono state raccolte anche in un <a href="https://www.amazon.it/Comedy-Wildlife-Photography-Awards-English-ebook/dp/B07V5T2SFK/?tag=ilpo-21">libro</a>: parte del ricavato andrà alla Born Free Foundation, un’organizzazione benefica che si occupa della tutela degli animali selvatici, con cui collabora il concorso.</p>
      <related>
        <h4>Articoli Correlati</h4>
        <a href="https://www.ilpost.it/2019/11/12/idee-regali-natale-2019/"/>
        <a href="https://www.ilpost.it/2019/11/10/mekong-fiume-dighe-cina/"/>
        <a href="https://www.ilpost.it/2019/11/10/pappagalli-spreco-cibo/"/>
      </related>
    </article>
  </body>
</html>