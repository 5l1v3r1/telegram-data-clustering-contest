<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546901.html/%D8%AA%D9%82%D8%AF%DB%8C%D8%B1-%D8%B1%D9%87%D8%A8%D8%B1-%D9%85%D8%B9%D8%B8%D9%85-%D8%A7%D9%86%D9%82%D9%84%D8%A7%D8%A8-%D8%A7%D8%B2-%D9%85%DB%8C%D8%B2%D8%A8%D8%A7%D9%86%DB%8C-%D9%85%D8%B1%D8%AF%D9%85-%D9%85%D9%87%D8%B1%D8%A7%D9%86-%D8%A7%D8%B2-%D8%B2%D8%A7%D8%A6%D8%B1%D8%A7%D9%86-%D8%A7%D8%B1%D8%A8%D8%B9%DB%8C%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T08:12:00+00:00"/>
    <meta property="og:title" content="تقدیر رهبر معظم انقلاب از میزبانی مردم مهران از زائران اربعین"/>
    <meta property="og:description" content="معاون فرهنگی سازمان تبلیغات اسلامی ایلام گفت: با توجه به میزبانی مردم شهرستان مهران از زائران اربعین حسینی و به منظور تقدیر از خدمت رسانی مردم این شهرستان، رهبر معظم انقلاب از مردم این شهرستان تقدیر می کند."/>
  </head>
  <body>
    <article>
      <h1>تقدیر رهبر معظم انقلاب از میزبانی مردم مهران از زائران اربعین</h1>
      <address>
        <time datetime="2019-11-13T08:12:00+00:00">13 Nov 2019, 08:12</time>
      </address>
      <p>معاون فرهنگی سازمان تبلیغات اسلامی ایلام گفت: با توجه به میزبانی مردم شهرستان مهران از زائران اربعین حسینی و به منظور تقدیر از خدمت رسانی مردم این شهرستان، رهبر معظم انقلاب از مردم این شهرستان تقدیر می کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://www.ilamebidar.ir/news/39442">ایلام بیدار</a>، "حجت الاسلام "حشمت الله رستمی"، معاون فرهنگی سازمان تبلیغات اسلامی ایلام گفت: با توجه به میزبانی مردم شهرستان مهران از زائران اربعین حسینی و به منظور تقدیر از خدمت رسانی مردم این شهرستان، رهبر معظم انقلاب از مردم این شهرستان تقدیر می کند.</p>
      <p> </p>
      <p>وی اظهار کرد: به همین منظور پنج هزار بسته فرهنگی اهدایی رهبر معظم انقلاب بین مردم این شهرستان توزیع خواهد شد.</p>
      <p> </p>
      <p>رستمی افزود: این بسته های فرهنگی توسط ۱۲۰ نفر از روحانیان در قالب گروه های سه نفره طی روزهای سه شنبه و چهارشنبه هفته جاری از طریق  مراجعه به درب منازل مردم این شهرستان  توزیع می شود.</p>
      <p> </p>
      <p>معاون فرهنگی سازمان تبلیغات اسلامی ایلام گفت:علاوه بر بسته های فرهنگی، تقدیر نامه ای به نمایندگی از رهبر معظم انقلاب به منظور پاسداشت خدمات مردم مهران در ایام اربعین به مردم اهدا می شود تا سالهای آینده نیز شاهد خدمات رسانی مردم این منطقه به زائران اربعین حسینی باشیم.</p>
      <p> </p>
      <p>انتهای پیام/</p>
    </article>
  </body>
</html>