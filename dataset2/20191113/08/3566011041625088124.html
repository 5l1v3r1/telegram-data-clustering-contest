<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546920.html/%D8%B1%D8%A7%D9%87%DA%A9%D8%A7%D8%B1%D9%87%D8%A7%DB%8C-%D8%B7%D8%A8-%D8%B3%D9%86%D8%AA%DB%8C-%D8%A8%D8%B1%D8%A7%DB%8C-%D9%85%D9%82%D8%A7%D8%A8%D9%84%D9%87-%D8%A8%D8%A7-%D8%A2%D9%84%D9%88%D8%AF%DA%AF%DB%8C-%D9%87%D9%88%D8%A7"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T08:40:00+00:00"/>
    <meta property="og:title" content="راهکارهای طب سنتی برای مقابله با آلودگی هوا"/>
    <meta property="og:description" content="یک پژوهشگر طب سنتی ضمن بیان راهکارها غذایی برای مقابله با مضرات آلودگی هوا گفت: در هوای آلوده از مایعات و غذای سبک و همچنین بخور استفاده شود."/>
  </head>
  <body>
    <article>
      <h1>راهکارهای طب سنتی برای مقابله با آلودگی هوا</h1>
      <address>
        <time datetime="2019-11-13T08:40:00+00:00">13 Nov 2019, 08:40</time>
      </address>
      <p>یک پژوهشگر طب سنتی ضمن بیان راهکارها غذایی برای مقابله با مضرات آلودگی هوا گفت: در هوای آلوده از مایعات و غذای سبک و همچنین بخور استفاده شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ علیرضا یارقلی پژوهشگر طب سنتی درمورد راهکارهای مقابله با آلودگی هوا گفت: آلودگی هوا در فاز اول یک آلاینده گرم و خشک ایجاد می کند و تجمیع آلاینده ها نیز سرد و خشک است که در این موارد باید از تمامی غذاهایی که سرد و خشک است، دوری جست.</p>
      <p>وی افزود:در مواقعی که هوا آلوده است ،غذاهای سنگین که معده توانایی هضم آنها را ندارد، نباید خورده شود. غذاهای لطیف مانند شیر، مایعات فراوان، تخم مرغ عسلی استفاده شود تا جلوی خشکی و سردی گرفته شود.   به گفته وی همچنین برای تنفس بهتر پوست آرایش غلط نباید کرد. از خوردن غذاهایی مانند ماکارونی، فست فود، بادمجان، موز زیاد، گوشت گاو و گوساله پرهیز کنید چرا که این غذاها باعث می شود غلظت خون بدن بالا برود.   یارقلی گفت: برای اینکه آلودگی ضرری برای ما نداشته باشد بهتر است بیشتر آش ماست،آش دوغ و آش سبزیجات خورده شود اما آش رشته به دلیل سنگینی توصیه نمی شود. در مجموع هر چیزی که سرد و خشک است و بدن را غلیظ می کند، توصیه نمی شود.   پژوهشگر طب سنتی با اشاره به اینکه باید با آلودگی هوا مانند یک بیماری برخورد کنیم، یادآور شد: در این شرایط نیز مصرف مایعات، شیر، غذاهای سبک، آب سیب و هویج، سوپ هویج، سوپ سبزیجات توصیه می شود.   وی افزود: در ایام آلودگی شبها حتماً کلاه بر سر بگذارید و بخور بابونه و مرزنجوش استفاده کنید زیرا باعث می شود جلوی آلودگی هوا و سرماخوردگی گرفته شود.   یارقلی با اشاره به اینکه باید جلوی ضعیف شدن سیستم عمومی بدن گرفته شود، گفت: بچه ها به دلیل این که ضعیف تر هستند در زمان آلودگی نباید از خانه خارج شوند و البته در خانه نیز از همین هوا تنفس می کنند و برای رهایی از آلودگی، بخور سرد استفاده شود و غذای سنگین هم نخورند.   وی یادآور شد: همچنین به هموطنان توصیه می شود در روزهای آلوده حتی ورزش هم نکنند.   منبع: مهر</p>
    </article>
  </body>
</html>