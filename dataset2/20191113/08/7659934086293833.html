<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1989631/abd-dea%C5%9F-ile-m%C3%BCcadele-konusunda-koalisyon-%C3%BClkelerinin-kat%C4%B1laca%C4%9F%C4%B1-toplant%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-13T08:45:00+00:00"/>
    <meta property="og:title" content="ABD: DEAŞ ile mücadele konusunda koalisyon ülkelerinin katılacağı toplantı düzenlenecek"/>
    <meta property="og:description" content="Beyaz Saray, ABD öncülüğündeki “DEAŞ Karşıtı Uluslararası Koalisyon” ülkelerinin bugün Washington’da bir araya gelerek toplantı düzenleyeceğini duyurdu. Toplantıya, koalisyona dâhil olan 81 ülkenin tamamı değil, 32 ülkeyi içeren küçük bir grubun katı"/>
  </head>
  <body>
    <article>
      <h1>ABD: DEAŞ ile mücadele konusunda koalisyon ülkelerinin katılacağı toplantı düzenlenecek</h1>
      <address>
        <time datetime="2019-11-13T08:45:00+00:00">13 Nov 2019, 08:45</time>
      </address>
      <p>Beyaz Saray, ABD öncülüğündeki “DEAŞ Karşıtı Uluslararası Koalisyon” ülkelerinin bugün Washington’da bir araya gelerek toplantı düzenleyeceğini duyurdu. Toplantıya, koalisyona dâhil olan 81 ülkenin tamamı değil, 32 ülkeyi içeren küçük bir grubun katılacağı aktarıldı.<br/><br/>ABD Dışişleri Bakanlığı’ndan üst düzey bir yetkili yaptığı açıklamada, toplantıda, uluslararası koalisyon ülkeleri ile DEAŞ’la mücadele stratejisi ve ABD’nin Suriye ve Irak’ta örgüt ile mücadelesi konusunun tartışılacağını söyledi.<br/><br/>Yetkili açıklamasında, ABD’nin Suriye ve Irak’taki DEAŞ ile mücadelenin yanı sıra, Suriye’nin kuzeyindeki petrol sahalarının korunması ve Suriye Demokratik Güçleri’nin (SDG) güvenliğini sağlama konusunda yardımcı olacağına işaret etti.<br/><br/>ABD’nin özellikle Suriye konusunu masaya yatırmak için belirli ülkelerle toplantılar yaptığına değinen yetkili, ABD’li yetkililerin Türkiye’ye yaptığı ziyaretlerde Türkler ve Suriyeli muhaliflerle görüşülen meselelerin sonuçları konusunda küçük bir toplantı düzenleneceğini ifade etti.<br/><br/>Yetkili, Suriye konusunun birlikte ele alınacağı ülkelerin, ABD’nin yanı sıra Suudi Arabistan, Mısır, İngiltere, Fransa ve Almanya olduğunu belirterek, Suriye’deki durumun siyasi, askeri ve ekonomik boyutlarıyla ele alınarak sonucun çalışmaları yakında uygulanacak olan Anayasa Komitesi’ne iletileceğini dile getirdi.<br/><br/>DEAŞ ile mücadele etmek için ABD birliklerinin Suriye’de kalmaya devam edeceğini, bunun ABD Başkanı Donald Trump tarafından onaylandığını söyleyen yetkili, bugün yapılacak toplantıda DEAŞ lideri Ebubekir el-Bağdadi’den sonra ABD’nin örgüt ile mücadele planını sunarak, “toplantıya katılan yetkililere iyi haberler vereceklerini” aktardı.<br/><br/>Yetkili, DEAŞ’lı yabancı militanları ülkelerine gönderme konusunda bazı ülkelerden gelişme ya da işbirliği bulamadıklarını belirterek, Ortadoğu ülkelerinin DEAŞ’lıları alma ve adalete teslim etme konusunda en çok işbirliği yapan ülkeler olduğunu söyledi.<br/><br/>Uluslararası topluluğa DEAŞ militanlarını ve ailelerini bu ülkelerden alarak adalete teslim etme konusundaki sorumluluklarını yerine getirme çağrısında bulunan ABD’li yetkili, örgüt ile mücadelede Kürtlerin rolünü vurgu yaparak, SDG’nin kontrolü altında bulunan yerlerde tutulan militanların yanı sıra, terör örgütüne karşı sahada verilen etkin mücadele nedeniyle koalisyon ülkelerine teşekkür etti.<br/><br/>Türkiye-Suriye sınırında yaşanan son gelişmeler hakkında da açıklama yapan yetkili, ABD yönetiminin ortaya çıkan ihlalleri dikkate alarak sınırdaki siyasi, askeri ve insani durumu takip ettiğini, bölgede yaşanan ihlallerin birçoğunun bireysel olduğunu ve bu konunun hafta başında Türk tarafı ile görüşüldüğünü söyledi.<br/><br/>Yetkili, Trump’ın bu meselelerin çoğunu Cumhurbaşkanı Recep Tayyip Erdoğan ile Beyaz Saray’da görüşeceğini söyleyerek, DEAŞ ile mücadelede her iki tarafın çabaları, iki ülke arasındaki ikili ilişkiler ve siyasi arenadaki en önemli gelişmelerin masaya yatırılacağını aktardı.</p>
    </article>
  </body>
</html>