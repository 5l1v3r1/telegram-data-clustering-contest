<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903573/-mpoku-blijft-anderlecht-speler-n-broer-lokonga-bijstaan-tijdens-contractbesprekingen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T08:31:00+00:00"/>
    <meta property="og:title" content="Lokonga krijgt steun van Mpoku tijdens babbel met Anderlecht: &quot;Niet als makelaar&quot;"/>
    <meta property="og:description" content="RSC Anderlecht heeft onlangs"/>
  </head>
  <body>
    <article>
      <h1>Lokonga krijgt steun van Mpoku tijdens babbel met Anderlecht: "Niet als makelaar"</h1>
      <address>
        <time datetime="2019-11-13T08:31:00+00:00">13 Nov 2019, 08:31</time>
      </address>
      <p>
        <b>RSC Anderlecht heeft onlangs <a href="https://www.voetbalprimeur.be/nieuws/902859/officieel-anderlecht-licht-optie-in-contract-van-sambi-lokonga.html">de optie in het contract van Albert Sambi Lokonga gelicht,</a> waardoor hij al zeker tot medio 2021 vastligt in het Lotto Park. De 20-jarige middenvelder voert echter nog steeds gesprekken over een langdurige overeenkomst.</b>
      </p>
      <p>Zo hoopt Lokonga snel een meerjarig contract te tekenen bij Anderlecht. Toch kwam die gelichte optie alvast als geroepen. "Dat zorgt ervoor dat we nu meer ruimte hebben om rustig verder te praten over een verlenging", aldus Lokonga in <i>Het Laatste Nieuws</i>, die dezer dagen in Tubeke vertoeft bij de nationale U21.</p>
      <aside>Lees meer<br/><a href="https://www.voetbalprimeur.be/nieuws/900414/opvallend-mpoku-is-makelaar-van-spelers-anderlecht-en-club-brugge-.html?itm_source=www.voetbalprimeur.be&amp;itm_medium=highlighted-content">'Bedrijf van vrouw van Mpoku is makelaar van spelers Anderlecht en Club Brugge'</a></aside>
      <p>Na een sterk debuutjaar wil Lokonga graag nog wat langer blijven bij Anderlecht, toch de club van zijn hart. De jonge middenvelder weet perfect waar hij naartoe wil met de contractbesprekingen. "Ik wil graag nog twee jaar blijven, aan voorwaarden die correct zijn."</p>
      <p><b>Steun van Mpoku</b><br/>Tijdens die gesprekken bij Anderlecht wordt Lokonga bijgestaan door… Paul José Mpoku (Standard). "Hij was er gewoon als mijn broer, niet als makelaar. We hebben thuis eens goed gelachen met de ophef. Ergens kan ik de mensen begrijpen, want dit kan raar overkomen, maar er is echt geen probleem - we hebben onze principes."</p>
      <aside>Lees meer<br/><a href="https://www.voetbalprimeur.be/nieuws/903569/transfer-in-de-maak-trebel-anderlecht-op-bezoek-in-saoedi-arabi-.html?itm_source=www.voetbalprimeur.be&amp;itm_medium=highlighted-content">Transfer in de maak: 'Trebel (Anderlecht) op bezoek in Saoedi-Arabië'</a></aside>
    </article>
  </body>
</html>