<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822021.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T08:51:00+00:00"/>
    <meta property="og:title" content="هشدار AFC به عراق قبل از بازی با ایران"/>
    <meta property="og:description" content="به گزارش ایسنا و به نقل از السومریه، تیم ملی فوتبال عراق در یکی از حساس ترین دیدارهای انتخابی جام جهانی 2022 باید به مصاف ایران برود. این دیدار پنج‌شنبه در امان برگزار خواهد شد."/>
  </head>
  <body>
    <article>
      <h1>هشدار AFC به عراق قبل از بازی با ایران</h1>
      <address>
        <time datetime="2019-11-13T08:51:00+00:00">13 Nov 2019, 08:51</time>
      </address>
      <p>کنفدراسیون فوتبال آسیا قبل از دیدار حساس عراق برابر ایران به بازیکنان تیم ملی عراق هشدار داد که دست به هیچ حرکت سیاسی نزنند.</p>
      <p>به گزارش ایسنا و به نقل از السومریه، تیم ملی فوتبال عراق در یکی از حساس ترین دیدارهای انتخابی جام جهانی 2022 باید به مصاف ایران برود. این دیدار پنج‌شنبه در امان برگزار خواهد شد.</p>
      <p>بعضی از فعالان حقوق بشر در عراق به بازیکنان این کشور پیشنهاد داده بودند که در دیدار برابر تیم ملی ایران برای اعتراض سیاسی از ماسک استفاده کنند. نمادی برای حمایت از معترضان اعتراضات اخیر در عراق.</p>
      <p>سعد الزهیری یکی از مسئولان فدراسیون فوتبال عراق به بازیکنان هشدار داد که چنین کاری را انجام ندهند. او گفت: کنفدراسیون فوتبال آسیا به بازیکنان هشدار داده که چنین اقدامی را انجام ندهند. چنین حرکت های سیاسی هستند و نباید در ورزش انجام شوند و به همین خاطر هم AFC به هواداران عراق اجازه نخواهد داد تا تصویری سیاسی را به ورزشگاه بیاورند و یا شعارهای سیاسی بدهند.</p>
      <p>کشور عراق 18 روز است که شاهد اعتراضات و تجمعات خیابانی است و با وجود هشدارهای زیادی که داده می‌شود هنوز هم این کشور شاهد ناآرامی‌ها و اعتراضات خیابانی است و به همین دلیل هم این دیدار حساس که قرار بود در بصره برگزار شود لغو و اردن میزبان آن شد.</p>
    </article>
  </body>
</html>