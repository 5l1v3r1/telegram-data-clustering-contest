<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/13/17-noemvri-sxoles-katalipsi-enopsi-politehniou/"/>
    <meta property="og:site_name" content="neolaia.gr"/>
    <meta property="article:published_time" content="2019-11-13T08:42:35+00:00"/>
    <meta property="og:title" content="17 Νοέμβρη: Ποιες σχολές έχουν κατάληψη ενόψει Πολυτεχνείου (Λίστα)"/>
    <meta property="og:description" content="Μετά από αποφάσεις γενικών συνελεύσεων, έρχεται νέο κύμα καταλήψεων σε πολλές σχολές της χώρας, πράγμα που πυροδοτήθηκε και από τα πρόσφατα γεγονότα στην πρώην ΑΣΟΕΕ."/>
  </head>
  <body>
    <article>
      <h1>17 Νοέμβρη: Ποιες σχολές έχουν κατάληψη ενόψει Πολυτεχνείου (Λίστα)</h1>
      <h2>17 Νοέμβρη: Δείτε αναλυτικά ποιες σχολές κάνουν κατάληψη σε Αθήνα και επαρχίες</h2>
      <address><time datetime="2019-11-13T08:42:35+00:00">13 Nov 2019, 08:42</time> by <a rel="author">neolaia.gr Team</a></address>
      <p>Μετά από αποφάσεις γενικών συνελεύσεων, έρχεται νέο κύμα καταλήψεων σε πολλές σχολές της χώρας, πράγμα που πυροδοτήθηκε και από τα πρόσφατα γεγονότα στην πρώην ΑΣΟΕΕ.</p>
      <p>
        <b>
          <a href="https://www.neolaia.gr/2019/11/13/fititis-katagelei-elas-ton-odigisan-sti-gada-mpikan-spiti-me-ta-kldiia-tou/">Φοιτητής καταγγέλλει ΕΛΑΣ: Τον οδήγησαν στη ΓΑΔΑ &amp; μπήκαν σπίτι του με τα κλειδιά του</a>
        </b>
      </p>
      <p>Σε σχολές της Αθήνας, λοιπόν, αλλά και της επαρχίας, οι φοιτητές και φοιτήτριες αποφάσισαν καταλήψεις από σήμερα Τετάρτη 13/11, μέχρι και τον εορτασμό του Πολυτεχνείου, την Κυριακή 17 Νοέμβρη.</p>
      <p>Ταυτόχρονα, έχει προγραμματιστεί φοιτητικό συλλαλητήριο για τις 12:00 το μεσημέρι της Πέμπτης (14/11) στα Προπύλαια.</p>
      <p>
        <b>Ύστερα από αποφάσεις των γενικών συνελεύσεων, κλειστές θα παραμείνουν οι εξής σχολές στην Αθήνα, σύμφωνα με πληροφορίες από τα «Φοιτητικά Νέα»:</b>
      </p>
      <p>• Ιατρική</p>
      <p>• Νομική</p>
      <p>• Παιδαγωγικό</p>
      <p>• Πάντειος</p>
      <p>• Πολιτικό Νομικής</p>
      <p>• Φιλοσοφική</p>
      <p>• Μαθηματικό</p>
      <p>• Φυσικό</p>
      <p>• Αρχιτεκτονική</p>
      <p>• Πολιτικοί Μηχανικοί</p>
      <p>• Μηχανολόγοι</p>
      <p>• Σχολή Εφαρμοσμένων Μαθηματικών και Φυσικών Επιστημών (ΕΜΠ)</p>
      <p>• Χημικοί Μηχανικοί</p>
      <p>• Μεταλλειολόγοι</p>
      <p>• Ηλεκτρολόγοι (ΕΜΠ)</p>
      <p>• ΑΣΚΤ</p>
      <p>
        <b>Καταλήψεις έχουν προγραμματιστεί και σε σχολές της επαρχίας:</b>
      </p>
      <p>• Φιλολογία Θεσσαλονίκης</p>
      <p>• Ιστορικό – Αρχαιολογικό Θεσσαλονίκης</p>
      <p>• Αγγλική Φιλολογία Θεσσαλονίκης</p>
      <p>• Μαθηματικό Πάτρας</p>
      <p>• Βιολογικό Πάτρας</p>
      <p>• Τμήμα Διοίκησης</p>
      <p>• Οικονομίας &amp; Επικοινωνίας Πολιτιστικών &amp; Τουριστικών Μονάδων Άμφισσας</p>
      <p>• Ελληνικό Μεσογειακό Πανεπιστήμιο (ΕΛΜΕΠΑ) Χανίων</p>
      <p>
        <b>Κλειστή η πρώην ΑΣΟΕΕ με απόφαση της Συγκλήτου</b>
      </p>
      <p>Υπενθυμίζουμε ότι το Οικονομικό Πανεπιστήμιο Αθηνών (πρώην ΑΣΟΕΕ), πρόκειται να παραμείνει κλειστό μέχρι τις 17 Νοέμβρη 2019, έπειτα από απόφαση της Συγκλήτου.</p>
      <p>Συγκεκριμένα, η Σύγκλητος αποφάσισε από τη Δευτέρα 11 Νοεμβρίου έως και την επόμενη Κυριακή 17 Νοεμβρίου.</p>
      <p>
        <b>Κατά της βίας οι Πρυτάνεις</b>
      </p>
      <p><i>«Αυτονόητη προϋπόθεση για την ακαδημαϊκή πρόοδο και την ελεύθερη ανταλλαγή ιδεών»,</i> χαρακτηρίζει τη διασφάλιση της ομαλής λειτουργίας των πανεπιστημίων το προεδρείο της Συνόδου των Πρυτάνεων και καταδικάζει τη βία σε οποιαδήποτε μορφή της.</p>
      <p>
        <b>Ανακοίνωση της Συνόδου των πρυτάνεων:</b>
      </p>
      <p>
        <i>«Η διασφάλιση της ομαλής λειτουργίας του πανεπιστημίου αποτελεί αυτονόητη προϋπόθεση για την ακαδημαϊκή πρόοδο και την ελεύθερη ανταλλαγή ιδεών και είναι ευθύνη όλων μας να συνδράμουμε προς την κατεύθυνση αυτή. Η βία σε οποιαδήποτε μορφή της, σωματική ή ψυχολογική, από οποιονδήποτε και κάτω από οποιεσδήποτε συνθήκες δεν έχει καμία θέση στα Πανεπιστήμιά μας».</i>
      </p>
      <p>
        <b>Επιτροπή εορτασμού για την επέτειο της 17ης Νοέμβρη 1973 στο σχετικό κάλεσμα για την 46η επέτειο:</b>
      </p>
      <p>
        <i>«Το πανεπιστημιακό άσυλο προσδιορίζει ένα χώρο ελεύθερης διακίνησης ιδεών και πρέπει να προστατεύεται και να αξιοποιείται από την πανεπιστημιακή κοινότητα για την ευρεία ανταλλαγή απόψεων και την καλλιέργεια νέων ιδεών με βασικό σκοπό το όφελος του κοινωνικού συνόλου. Η συζήτηση, η καλλιέργεια και η έκφραση ιδεών και νέας γνώσης, πρέπει να γίνεται εντός του χώρου του πανεπιστημίου ελεύθερα και ανεμπόδιστα από κάθε είδους παρέμβαση, με σεβασμό και κατανόηση των απόψεων όλων των μελών της πανεπιστημιακής κοινότητας χωρίς λογικές αποκλεισμού, επιβολής ή διώξεων, γιατί μόνο με αυτόν τον τρόπο μπορούν οι καινούργιες ιδέες να έχουν δημιουργικό και επωφελή ρόλο για την κοινωνία.</i>
      </p>
      <p><i>Απαραίτητη προϋπόθεση για τη δημοκρατική λειτουργία και την ανεμπόδιστη πραγματοποίηση δημιουργικού διάλογου εντός του πανεπιστημίου είναι η αποτροπή ενεργειών και γεγονότων που δυσφημούν και τελικά υπονομεύουν το πανεπιστημιακό άσυλο. Ο εποικοδομητικός ρόλος όλων των φορέων της πανεπιστημιακής κοινότητας στην κατεύθυνση αυτή είναι ιδιαίτερα σημαντικός Οι εξελίξεις στο Οικονομικό Πανεπιστήμιο Αθηνών και η δράση των δυνάμεων καταστολής με στόχο την τρομοκράτηση του λαού, λίγες μέρες πριν από το τριήμερο των εκδηλώσεων για να τιμηθεί η 46η επέτειος από τον ξεσηκωμό του Νοέμβρη του 1973, συνιστούν σοβαρό κίνδυνο. Θεωρούμε ότι, η μαζική συμμετοχή λαού και νεολαίας θα αποτρέψει κάθε τέτοιο ενδεχόμενο»</i>.</p>
      <p>
        <b>Πρύτανης ΑΠΘ: Δεν αναστέλλουμε τη λειτουργία μας</b>
      </p>
      <p>Ο πρύτανης του ΑΠΘ, καθηγητής Νίκος Παπαϊωάννου., δηλώνει σχετικά τα εξής:</p>
      <p>«<i>Το Αριστοτέλειο Πανεπιστήμιο δεν αναστέλλει τη λειτουργία του και με εκδηλώσεις που διοργανώνει θα τιμήσει την 46η επέτειο της εξέγερσης του Πολυτεχνείου».</i></p>
      <p>
        <i>«Η ακαδημαϊκή κοινότητα -καθηγητές, φοιτητές και εργαζόμενοι- περιφρουρεί το πανεπιστήμιο και πιστεύουμε ότι στις 18 του μηνός δεν θα βγούμε λαβωμένοι». </i>
      </p>
      <p>
        <b>Δείτε ακόμα: <a href="https://www.neolaia.gr/2018/11/17/17-noemvri-1973-3-ntokimanter-gia-ta-gegonota-tou-politexniou/">17 Νοέμβρη 1973: 3 ντοκιμαντέρ για τα γεγονότα του Πολυτεχνείου</a></b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/13/anartisi-ergazomenis-asoee-kanei-to-giro-tou-fb/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/13/black-friday-2019-prosfores-ke-pagides/"/>
        <a href="https://neolaia.gr/2019/11/13/deite-oles-tis-argies-2019-se-idiotiko-ke-dimosio-tomea/"/>
        <a href="https://neolaia.gr/2019/11/13/meteo-nea-proeidopoiisi-gia-kakokeria-biktoria/"/>
        <a href="https://neolaia.gr/2019/11/13/youtube-tha-kleisei-logariasous-pou-den-poulane/"/>
      </related>
    </article>
  </body>
</html>