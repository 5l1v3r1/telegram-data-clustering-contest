<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/che-fine-ha-fatto-fede-nuziale-dito-jose-mourinho-ndash-218832.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-13T08:00:00+00:00"/>
    <meta property="og:title" content="Che fine ha fatto la fede nuziale al dito di jose mourinho? – l’allenatore portoghese"/>
    <meta property="og:description" content="CHE FINE HA FATTO LA FEDE NUZIALE AL DITO DI JOSE MOURINHO? – L’ALLENATORE PORTOGHESE È STATO FOTOGRAFATO DUE VOLTE NELL’ULTIMO MESE SENZA IL SUO ANELLO DAL QUALE NON SI È MAI SEPARATO: IN MOLTI VOCIFERANO CHE CON LA MOGLIE MATILDE FARIA, CON LA QUALE È SPOSATO DA 30 ANNI, CI SIA ARIA DI CRISI – IL PORTAVOCE HA PARLATO DI UNA DIMENTICANZA, MA MOU NON È STATO VISTO NEMMENO A…"/>
  </head>
  <body>
    <article>
      <h1>Che fine ha fatto la fede nuziale al dito di jose mourinho? – l’allenatore portoghese</h1>
      <address>
        <time datetime="2019-11-13T08:00:00+00:00">13 Nov 2019, 08:00</time>
      </address>
      <p>
        <b>CHE FINE HA FATTO LA FEDE NUZIALE AL DITO DI JOSE MOURINHO? – L’ALLENATORE PORTOGHESE È STATO FOTOGRAFATO DUE VOLTE NELL’ULTIMO MESE SENZA IL SUO ANELLO DAL QUALE NON SI È MAI SEPARATO: IN MOLTI VOCIFERANO CHE CON LA MOGLIE MATILDE FARIA, CON LA QUALE È SPOSATO DA 30 ANNI, CI SIA ARIA DI CRISI – IL PORTAVOCE HA PARLATO DI UNA DIMENTICANZA, MA MOU NON È STATO VISTO NEMMENO A…</b>
      </p>
      <hr/>
      <p><b>Simona Marchetti per</b> <a href="http://www.corriere.it/">"www.corriere.it"</a></p>
      <figure>
        <a href="https://www.dagospia.com/mediagallery/Dago_fotogallery-255257/1237343.htm">
          <img src="https://cdn-static.dagospia.com/img/foto/11-2019/jose-mourinho-matilde-faria-1-1237343.jpg"/>
        </a>
        <figcaption>jose mourinho matilde faria 1</figcaption>
      </figure>
      <p>A prendere per buona la precisazione del suo portavoce, si sarebbe trattato di un banale errore di distrazione e fra José Mourinho e la moglie Matilde Faria «va tutto bene». Ma scordarsi di indossare la fede nuziale non è proprio una dimenticanza di poco conto, a maggior ragione se — come hanno puntualmente verificato quelli del Sun — è la seconda volta che succede in un mese e, non bastasse, in passato l’anello era sempre rimasto al suo posto, sia in televisione sia in campo.</p>
      <figure>
        <a href="https://www.dagospia.com/mediagallery/Dago_fotogallery-255257/1237340.htm">
          <img src="https://cdn-static.dagospia.com/img/foto/11-2019/jose-mourinho-1237340.jpg"/>
        </a>
        <figcaption>jose mourinho</figcaption>
      </figure>
      <p>L’occasione più recente, nonché quella che ha dato origine al gossip secondo il quale il matrimonio fra l’allenatore portoghese e la compagna di una vita sia ai titoli di coda (i due si conoscono da quando sono ragazzini e stanno insieme praticamente da allora), si è verificata lo scorso fine settimana, quando Mou è stato ospite di Sky Sports per commentare Liverpool-Manchester City e in molti hanno notato l’assenza della vera.</p>
      <p>Vera che mancava al dito anche nella foto scattata al tecnico il 10 ottobre, mentre passeggiava nei dintorni della sua casa londinese di Chelsea. All’inizio del mese è stato invece Mou a non comparire da nessuna parte nella foto di famiglia pubblicata dalla figlia Matilde su Instagram, che ha festeggiato il 23° compleanno con mamma, fratello (José Jr.) e fidanzato (Danny Graham) prima alle cascate del Niagara e poi a New York.</p>
      <figure>
        <a href="https://www.dagospia.com/mediagallery/Dago_fotogallery-255257/1237339.htm">
          <img src="https://cdn-static.dagospia.com/img/foto/11-2019/jose-mourinho-1-1237339.jpg"/>
        </a>
        <figcaption>jose mourinho 1</figcaption>
      </figure>
      <p>«Va tutto bene — ha assicurato un portavoce dello Special One — domenica José si è svegliato molto presto e ha semplicemente dimenticato l’anello e l’orologio quando è uscito di casa alle 7 del mattino per andare a fare la copertura della partita. Si è trattato solo di una banale disattenzione». Sarà, ma nel frattempo si scopre che l’ultima foto di Mou in compagnia della moglie Matilde risale a febbraio...</p>
      <figure>
        <a href="https://www.dagospia.com/mediagallery/Dago_fotogallery-255257/1237342.htm">
          <img src="https://cdn-static.dagospia.com/img/foto/11-2019/jose-mourinho-matilde-faria-e-la-figlia-2-1237342.jpg"/>
        </a>
        <figcaption>jose mourinho matilde faria e la figlia 2</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255257/1237344.htm">
          <img src="https://cdn-static.dagospia.com/img/foto/11-2019/la-famiglia-di-jose-mourinho-1-1237344.jpg"/>
        </a>
        <figcaption>la famiglia di jose mourinho 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255257/1237341.htm">
          <img src="https://cdn-static.dagospia.com/img/foto/11-2019/jose-mourinho-matilde-faria-e-la-figlia-1-1237341.jpg"/>
        </a>
        <figcaption>jose mourinho matilde faria e la figlia 1</figcaption>
      </figure>
    </article>
  </body>
</html>