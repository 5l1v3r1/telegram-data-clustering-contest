<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/cimici-asiatiche-il-vademecum-della-regione-piemonte"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-13T08:32:50+00:00"/>
    <meta property="og:title" content="Cimici asiatiche il vademecum della Regione Piemonte"/>
    <meta property="og:description" content="Perchè è necessario contrastarne la diffusione"/>
  </head>
  <body>
    <article>
      <h1>Cimici asiatiche il vademecum della Regione Piemonte</h1>
      <h2>Perchè è necessario contrastarne la diffusione</h2>
      <address>
        <time datetime="2019-11-13T08:32:50+00:00">13 Nov 2019, 08:32</time>
      </address>
      <h3>Cimici asiatiche il vademecum della Regione Piemonte</h3>
      <p>In Piemonte, la cimice asiatica (<i>Halyomorpha halys</i>) si sta nuovamente presentando come minaccia predominante per tutte le colture. Al fine di far fronte a tale emergenza, la Fondazione Agrion, con il patrocinio della Regione Piemonte e di ANCI Piemonte, si sta impegnando per la diffusione delle buone pratiche da adottare per limitare la propagazione di questo insetto, estremamente dannoso per molte coltivazioni.</p>
      <p>Il progetto mira ad accrescere la conoscenza del comportamento e delle dinamiche di popolazione della cimice asiatica per mettere in atto soluzioni efficaci e durature, nel rispetto dell’ambiente e della salute umana, volte a mitigarne l’impatto sulle coltivazioni e a ricreare un equilibrio nell’ecosistema.</p>
      <p>Proprio per cercare di prevenire la diffusione ulteriore delle cimici sul territorio regionale, la Fondazione Agrion, con il supporto della Regione e dell’ANCI, ha voluto diffondere a tutti gli Enti Pubblici piemontesi un semplice e immediato vademecum, da condividere con i propri cittadini, per renderli parte attiva nel limitare la presenza degli insetti nelle abitazioni.</p>
      <p>CHI È QUESTO INSETTO INDESIDERATO?<br/>Cimice asiatica (Halyomorpha halys). Insetto di recente introduzione, originario dell’Estremo Oriente. Non<br/>dannoso per le persone, ma fastidioso se presente in massa nelle abitazioni. Se disturbato o schiacciato emana<br/>un odore particolarmente sgradevole. Dannoso per moltecoltivazioni (nocciole, pere, pesche, ciliegie, mele, kiwi,<br/>peperone, soia, mais, giovani pioppi…).<br/>DOVE SI TROVA?<br/>Si nasconde nelle zone più riparate delle abitazioni (mansarde, sottotetti, cassonetti delle tapparelle, ripostigli<br/>vari…) per trascorrere il periodo invernale. In primavera riprende l’attività e abbandona gli ambienti in cui si era<br/>riparato per spostarsi su piante coltivate, ornamentali ed incolti dove prosegue il ciclo biologico, sviluppando<br/>popolazioni via via più elevate.<br/>PERCHE’ PREVENIRE LA PROLIFERAZIONE?<br/>Le cimici, con le loro punture di alimentazione, sono molto dannose per diverse coltivazioni, tanto da arrivare<br/>addirittura a determinare la perdita dell’intero raccolto per una stagione. Occorre dunque la massima attenzione<br/>per evitare che l’insetto si diffonda ulteriormente. Grazie anche a piccoli accorgimenti, sarà possibile raggiungere<br/>buoni risultati.<br/>COME?<br/>Occorre riuscire a debellare le cimici prima del loro risveglio dal “letargo” (svernamento) e della conseguente<br/>fuoriuscita dalle abitazioni. Vediamo come.<br/>LA RACCOLTA<br/>Individuate le zone di ricovero, quali cassonetti delle tapparelle, infissi, intercapedini, ecc. procedere con la<br/>cattura degli insetti, o manuale o con l’ausilio di aspiratori muniti di sacchetto. Gli individui già attivi presenti<br/>nelle abitazioni possono essere eventualmente bloccati utilizzando il ghiaccio secco spray e successivamente<br/>catturati.<br/>L’ELIMINAZIONE<br/>In ambito domestico, si consiglia di porre le cimici raccolte in un secchio (o bacinella) contenente acqua con aggiunta<br/>di qualche goccia di sapone liquido per evitarne la fuga, prima del successivo smaltimento. Le cimici raccolte<br/>vanno comunque eliminate e non solo allontanate!</p>
    </article>
  </body>
</html>