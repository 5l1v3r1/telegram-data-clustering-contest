<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/regionalni/Prokuraturata-privleche-kato-obvinyaem-piyaniya-kantoner-913380"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-13T08:14:00+00:00"/>
    <meta property="og:title" content="Прокуратурата привлече като обвиняем пияния кантонер"/>
    <meta property="og:description" content="Районна прокуратура-Асеновград привлече като обвиняем К.М., на 60 г., за това, че на 12 ноември 2019..."/>
  </head>
  <body>
    <article>
      <h1>Прокуратурата привлече като обвиняем пияния кантонер</h1>
      <address>
        <time datetime="2019-11-13T08:14:00+00:00">13 Nov 2019, 08:14</time>
      </address>
      <p>Районна прокуратура-Асеновград привлече като обвиняем К.М., на 60 г., за това, че на 12 ноември 2019 г., в Асеновград като служител по транспорта е нарушил правилата за експлоатация на жп съоръжения и по непредпазливост причинил телесни повреди на три лица, като деянието е извършено в пияно състояние – престъпление по чл. 343 ал. 3 във вр. ал. 1 буква Б вр. чл. 342 ал. 2 от Наказателния кодекс.  </p>
      <p>На 12 ноември 2019 г. около 7,00 часа е бил подаден сигнал на тел. 112, че на охраняем жп прелез на Околовръстен път за Асеновград пътнически влак, движещ се от Пловдив за Асеновград, се е ударил в преминаващ от там лек автомобил, марка "Опел Астра“, в който са пътували трима мъже. Те са били откарани в болница, като вследствие на удара са им причинени телесни повреди. Според първоначалните данни причина за пътното произшествие е неспусната железопътна бариера на прелеза. </p>
      <p>Обвиняемият К.М. е задържан за срок от 72 часа с постановление на наблюдаващия прокурор. Предстои Районна прокуратура-Асеновград да внесе искане в съда за вземане на мярка за неотклонение "задържане под стража“ спрямо него. По делото се извършват процесуално-следствени действия</p>
    </article>
  </body>
</html>