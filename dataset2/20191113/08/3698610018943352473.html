<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/situaciya-v-zoni-oos-dvoye-viyskovih-pidirvalis-na-vibuhovomu-pristroyi-329453_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T08:36:00+00:00"/>
    <meta property="og:title" content="Ситуація в зоні ООС: двоє військових підірвались на вибуховому пристрої"/>
    <meta property="og:description" content="Російські найманці 15 разів відкривали вогонь. "/>
  </head>
  <body>
    <article>
      <h1>Ситуація в зоні ООС: двоє військових підірвались на вибуховому пристрої</h1>
      <h2>Російські найманці 15 разів відкривали вогонь. </h2>
      <address>
        <time datetime="2019-11-13T08:36:00+00:00">13 Nov 2019, 08:36</time>
      </address>
      <p>Впродовж вівторка, 12 листопада, збройні формування Російської Федерації 15 разів порушили режим припинення вогню. Підрозділи Об'єднаних сил обстріляли з гранатометів різних систем, великокаліберних кулеметів та іншої стрілецької зброї, повідомили в штабі Операції об'єднаних сил в середу вранці.</p>
      <p>"Вчора, 12 листопада, поранень внаслідок підриву на невідомому вибуховому пристрої зазнали два військовослужбовця Об'єднаних сил", - йдеться в повідомленні.</p>
      <p>Водночас на східному напрямку російські окупаційні війська здійснили 9 обстрілів:</p>
      <p>біля Пісків – з великокаліберних кулеметів та іншої стрілецької зброї;</p>
      <p>неподалік Верхньоторецького – зі станкових протитанкових і автоматичних гранатометів та стрілецької зброї;</p>
      <p>біля Славного, Березового і Красногорівки – з автоматичних гранатометів і великокаліберних кулеметів;</p>
      <p>двічі поблизу Мар'їнки – з автоматичних гранатометів та стрілецької зброї;</p>
      <p>біля Тарамчука – з СПГ і підствольних гранатометів;</p>
      <p>неподалік Пищевика – зі станкових протитанкових гранатометів та стрілецької зброї.</p>
      <p>Також в районі відповідальності оперативно-тактичного угруповання "Північ" зафіксовано 6 ворожих обстрілів:</p>
      <p>біля Хутора Вільного – з підствольних гранатометів і стрілецької зброї;</p>
      <p>неподалік Південного – з ручних протитанкових гранатометів та великокаліберних кулеметів;</p>
      <p>двічі у районі Золотого (поза межами ділянки розведення) – з СПГ та автоматичних гранатометів;</p>
      <p>поблизу Луганського – з гранатометів різних систем та великокаліберних кулеметів;</p>
      <p>біля Троїцького – з автоматичних гранатометів і великокаліберних кулеметів.</p>
      <p>"З початку цієї доби російські окупаційні війська один раз обстрілювали наші позиції. Неподалік Новотошківського ворог вів вогонь з ручних протитанкових і автоматичних гранатометів та стрілецької зброї. Втрат немає", - додали в ООС.</p>
      <p>У понеділок у штабі ЗСУ повідомили, що біля Петровського Донецької області <b><a href="https://dt.ua/UKRAINE/poblizu-petrivskogo-zavershilosya-rozvedennya-sil-ta-zasobiv-zmi-329230_.html">завершилося розведення сил з обох сторін.</a> </b>Відводити сили і засоби на <b><a href="https://dt.ua/UKRAINE/u-rayoni-petrivskogo-pochali-rozvoditi-viyska-329066_.html">ділянці розведення №3 в Петрівському</a></b> Донецької області почали опівдні 9 листопада. Напередодні <b><a href="https://dt.ua/UKRAINE/boyoviki-zirvali-rozvedennya-sil-bilya-petrivskogo-shtab-oos-328939_.html">бойовики зірвали розведення поблизу Богданівки і Петрівського 8 листопада</a></b>. Українська сторона через МЗС поінформувала ОБСЄ про готовність до розведення в п'ятницю, але відповідного повідомлення від бойовиків не надійшло.</p>
      <p>1 листопада<b> <a href="https://dt.ua/UKRAINE/v-zolotomu-zavershilosya-rozvedennya-sil-ta-zasobiv-shtab-oos-328198_.html">в районі Золотого Луганської області завершилося триденне розведення сил і засобів</a></b>. Військовослужбовців ЗСУ почали відводити, незважаючи на <b><a href="https://dt.ua/UKRAINE/zsu-viveli-z-zolotogo-nezvazhayuchi-na-obstrili-u-shtabi-oos-nazvali-neporozuminnyam-superechlivi-povidomlennya-327790_.html">відсутність семиденного режиму "тиші"</a></b> і регулярні обстріли бойовиків. Влітку цього року відбулося розведення військ в районі Станиці Луганської.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>