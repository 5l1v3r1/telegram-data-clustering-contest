<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546853.html/%D8%A7%D9%81%D8%AA%D8%AA%D8%A7%D8%AD-----%D9%88%D8%A7%D8%AD%D8%AF-%D9%85%D8%B3%DA%A9%D9%88%D9%86%DB%8C-%D8%AE%D8%B3%D8%A7%D8%B1%D8%AA-%D8%AF%DB%8C%D8%AF%D9%87-%D9%86%D8%A7%D8%B4%DB%8C-%D8%A7%D8%B2-%D8%B3%DB%8C%D9%84--%D8%A7%D8%B3%D8%AF%D8%A2%D8%A8%D8%A7%D8%AF-%D9%BE%DB%8C%D8%B4%D8%B1%D9%88-%D8%AF%D8%B1-%D9%81%D8%B1%D8%A2%DB%8C%D9%86%D8%AF-%D8%A8%D8%A7%D8%B2%D8%B3%D8%A7%D8%B2%DB%8C-%D9%88%D8%A7%D8%AD%D8%AF%D9%87%D8%A7%DB%8C-%D8%B3%DB%8C%D9%84-%D8%B2%D8%AF%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T08:11:00+00:00"/>
    <meta property="og:title" content="افتتاح ۱۰۰۰واحد مسکونی خسارت دیده ناشی از سیل‌/اسدآباد پیشرو در فرآیند بازسازی واحدهای سیل‌زده"/>
    <meta property="og:description" content="مدیرکل بنیاد مسکن انقلاب اسلامی استان همدان با بیان اینکه تاکنون بیش از ۹۰۰ واحد مسکونی خسارت دیده ناشی از سیل در استان به بهره برداری رسیده است، گفت: تا چند روز آینده هزار واحد دیگر نیز به صورت متمرکز مورد افتتاح قرار می‌گیرد."/>
  </head>
  <body>
    <article>
      <h1>افتتاح ۱۰۰۰واحد مسکونی خسارت دیده ناشی از سیل‌/اسدآباد پیشرو در فرآیند بازسازی واحدهای سیل‌زده</h1>
      <h2>افتتاح ۱۰۰۰واحد مسکونی خسارت دیده ناشی از سیل‌/اسدآباد پیشرو در فرآیند بازسازی واحدهای سیل‌زده</h2>
      <address>
        <time datetime="2019-11-13T08:11:00+00:00">13 Nov 2019, 08:11</time>
      </address>
      <p>مدیرکل بنیاد مسکن انقلاب اسلامی استان همدان با بیان اینکه تاکنون بیش از ۹۰۰ واحد مسکونی خسارت دیده ناشی از سیل در استان به بهره برداری رسیده است، گفت: تا چند روز آینده هزار واحد دیگر نیز به صورت متمرکز مورد افتتاح قرار می‌گیرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حسن ظفری، مدیرکل بنیاد مسکن انقلاب اسلامی استان همدان در گفت‌وگو با خبرنگار  <a href="http://asrehamedan.ir/31461">عصر همدان</a>، با بیان اینکه ۸ هزار و ۹۳۹ واحد مسکونی خسارت دیده ناشی از سیل اخیر در سطح شهرها و روستاهای استان همدان در دست احداث قرار گرفتند، اظهار کرد: خوشبختانه کل این واحدها هم تسهیلات و هم کمکهای بلاعوض آنها تأمین اعتبار شده است.</p>
      <p>وی گفت: تا به امروز حدود ۱۵ هزار واحد مسکونی شامل احداثی، تعمیری و معیشتی در دستور ساخت قرار گرفته اند که به سیستم بانکی معرفی شدند.</p>
      <p>مدیرکل بنیاد مسکن انقلاب اسلامی استان همدان یادآور شد: در حال حاضر تعداد ۸ هزار واحد مسکونی خسارت دیده در اقلب احداثی، تعمیری و معیشتی عملا” وارد عقد قرارداد شده اند.</p>
      <p>وی افزود: در خصوص واحدهای احداثی سیل زده نیز بیش از ۵ هزار و ۲۰۰ واحد از تعداد ۸ هزار و ۹۳۹ واحد عقد قراردادشان انجام شده است.ظفری ادامه داد: پی سازی تعداد ۴ هزار واحد انجام شده و بیش از ۹۰۰ واحد به بهره برداری رسیده است که در چند روز آینده هزار واحد را به صورت متمرکز مورد افتتاح و بهره برداری قرار دهیم.</p>
      <p>وی تصریح کرد: هم اکنون مشکل خاصی تاکنون در زمینه ساخت و ساز دوباره واحدهای سیل زده در استان همدان وجود ندارد و قطعا” این به دلیل تعامل و هماهنگی مجموعه مدیریتی استان، بنیاد مسکن و نظام بانکی است و تا قبل از شروع سرما و زمستان بسیاری از واحدها مورد بهره برداری قرار می گیرد.</p>
      <p>مدیرکل بنیاد مسکن انقلاب اسلامی استان همدان با بیان اینکه تعداد ۶ هزار واحد مسکونی تعمیری خسارت دیده ناشی از سیل در استان وجود دارد، افزود: این تعداد واحد نیز تا ۱۵روز آینده به اتمام می رسد.</p>
      <p>وی با بیان اینکه در شهرستان اسدآباد نیز تعداد هزار و ۲۳ واحد مسکونی که از سیلاب اخیر دچار خسارت شدند، در دست احداث است، افزود: این تعداد نیز به صورت صد در صد به سیستم بانکی معرفی و عقد قرارداد ۸۵ درصد از این تعداد انجام شده است .</p>
      <p>ظفری سرعت کار در روستاهای خسارت دیده ناشی از سیل در شهرستان اسدآباد بالا خواند و یاداور شد: طی بازدیدهای که داشتیم، ساخت و ساز با مشارکت خود مردم در حال انجام است و اسدآباد در فرآیند بازسازی واحدهای سیل زده یکی از شهرستانهای پیشرو استان همدان است.</p>
      <p>انتهای پیام/</p>
    </article>
  </body>
</html>