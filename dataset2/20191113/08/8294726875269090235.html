<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/advertorial/cele-mai-comune-probleme-care-pot-aparea-la-un-motor-174505.html"/>
    <meta property="og:site_name" content="Auto Bild"/>
    <meta property="article:published_time" content="2019-11-13T08:57:10+00:00"/>
    <meta property="og:title" content="Cele mai comune probleme care pot apărea la un motor"/>
    <meta property="og:description" content="Motorul este cea mai importantă piesă a unui autovehicul și defectarea sa implică, de cele mai multe ori, o cheltuială semnificativă. Atunci când cumperi o"/>
  </head>
  <body>
    <article>
      <h1>Cele mai comune probleme care pot apărea la un motor</h1>
      <address><time datetime="2019-11-13T08:57:10+00:00">13 Nov 2019, 08:57</time> by <a rel="author">Oana</a></address>
      <p>
        <b>Motorul este cea mai importantă piesă a unui autovehicul și defectarea sa implică, de cele mai multe ori, o cheltuială semnificativă. Atunci când cumperi o mașină sau un vehicul industrial, probabil că privești achiziția ca pe o investiție pe termen lung și iți dorești ca aceasta să funcționeze fără probleme mulți ani de-acum încolo.</b>
      </p>
      <p>Chiar dacă unele defecțiuni minore pot fi reparate fără mari bătăi de cap, există probleme care pot duce la stricăciuni atât de mari încât să necesite înlocuirea motorului. Pentru a nu te confrunta cu asfel de probleme, trebuie să întreții motorul corespunzător și să urmărești cu strictețe instrucțiunile din manualul mașinii.</p>
      <p>Totuși, în cazul în care anumite defecțiuni apar, trebuie să acționezi rapid, pentru a nu le lăsa problemele să se agraveze. Dacă deții o mașina sau un vehicul industrial, ar trebui să cunoști cele mai comune defecțiuni care pot apărea la un motor.</p>
      <p>
        <b>Probleme cauzate de uleiul de motor</b>
      </p>
      <p>Uleiul are rolul de a lubrifia piesele interne ale motorului și de a preveni fricțiunea între acestea. Atunci când uleiul își pierde proprietățile, motorul va înceta să funcționeze la parametri optimi, iar dacă nu este înlocuit, va putea cauza chiar calarea motorului, defecțiune ce poate presupune înlocuirea sa.</p>
      <p>De aceea, este foarte important să ai în vedere schimbarea <a href="https://www.starlubricants.ro/lubrifianti-autoturisme/"><b>uleiului de motor</b></a>, conform specificațiilor indicate de producător. Când faci schimbul, utilizează doar mărci de ulei potrivit pentru categoria autovehicului tău.</p>
      <p>
        <b>Probleme cu sistemul de răcire</b>
      </p>
      <p>Atunci când motorul tinde să se supraîncălzească, este posibil să existe probleme la sistemul de răcire. Cea mai simplă rezolvare la această problemă este adăugarea de lichid de răcire, însă dacă observăm că există pierderi, trebuie să luăm măsuri. Pierderile de apă se pot produce la radiator, bușoane, racorduri sau pompa de apă, iar problema se poate remedia prin strângerea colierelor.</p>
      <p>Dacă te confrunți cu o pompă de apă defectă, atunci ar trebui să o înlocuiești imediat și să nu mai circuli cu mașina până la remedierea problemei, deoarece riști să produci defecțiuni grave la motor. O altă problemă comună la sistemul de răcire este înfundarea radiatorului, însă desfundarea sa se face simplu, cu un jet de apă.</p>
      <p>
        <b>Probleme cu injectoarele</b>
      </p>
      <p>Pe lângă utilizarea unui ulei de calitate, mecanicii au aceeași recomandare și în cazul combustibilului. La motoarele diesel, alimentarea cu motorină de o calitate îndoielnică se poate răsfrânge asupra injectoarelor, care pot ceda.</p>
      <p>Acestea nu se pot repara, iar înlocuirea lor ne poate face o gaură destul de mare în buget. De aceea, pentru a evita astfel de situații, este necesar să avem grijă la calitatea motorinei pe care o adăugăm în rezervor. Asigură-te că alimentezi doar de la distribuitori autorizați și nu face rabat de la calitate pentru a economisi câțiva bani.</p>
      <p>
        <b>Supapa EGR</b>
      </p>
      <p>Această supapă este prezentă atât la motoarele pe benzină, cât și diesel, dar cele mai comune probleme apar la modelele cele din urmă. Acest sistem are rolul scăderii emisiilor, prin reintroducerea gazelor arse în galeria de admisie.</p>
      <p>O defecțiune la supapa EGR va cauza o funcționare neregulată la ralanti a motorului, o accelerație mai lentă și o pierdere inexplicabilă de putere, atât în timpul mersului, cât și la ralanti.</p>
      <p>
        <b>Probleme interne la motor</b>
      </p>
      <p>Din păcate, foarte multe probleme ale motorului sunt greu de depistat chiar și de către cei mai experimentați mecanici. Totuși, un autovehicul cu astfel de defecțiuni poate emite semnale care ridică suspiciuni.</p>
      <p>Cel mai întâlnit semn al unui motor cu probleme interne este fumul albastru emanat prin țeava de eșapament. Acesta poate semnala utilizarea excesivă a pistonului, uzarea cilindrilor sau deteriorarea valvelor. După caz, poate fi vorba și de supraalimentarea motorului cu ulei, dar această problemă nu este atât de des întâlnită.</p>
      <p>
        <i>Ai grijă de motorul autovehiculului tău și rezolvă orice problemă apărută, înainte de a se agrava. Fă reviziile la timp și folosește mereu combustibil de calitate, pentru a te asigura că motorul va avea o viață lungă, fără defecțiuni.</i>
      </p>
      <p>Sursa Foto: Shutterstock</p>
      <p>(P) Material publicitar realizat in colaborare cu Star Lubricants</p>
    </article>
  </body>
</html>