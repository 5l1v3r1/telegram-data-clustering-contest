<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903572/de-cond-genk-het-communicatieprobleem-met-mazzu-was-slechts-n-aspect-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T08:01:00+00:00"/>
    <meta property="og:title" content="De Condé duidt aan waar het misliep met Mazzu: &quot;De mayonaise pakte niet&quot;"/>
    <meta property="og:description" content="KRC Genk heeft dinsdag zoals verwacht"/>
  </head>
  <body>
    <article>
      <h1>De Condé duidt aan waar het misliep met Mazzu: "De mayonaise pakte niet"</h1>
      <address>
        <time datetime="2019-11-13T08:01:00+00:00">13 Nov 2019, 08:01</time>
      </address>
      <p>
        <b>KRC Genk heeft dinsdag zoals verwacht <a href="https://www.voetbalprimeur.be/nieuws/903469/officieel-krc-genk-neemt-afscheid-van-trainer-felice-mazzu.html">afscheid genomen van Felice Mazzu</a>. Ook al lukte het niet voor de sympathieke Waal, toch toont Dimitri De Condé respect voor Mazzu. Al steekt de sportieve baas van Genk het communicatieprobleem niet onder stoelen of banken.</b>
      </p>
      <p>Zo besefte Mazzu na het verlies tegen KAA Gent dat zijn tijd bij Genk zou stoppen na amper vijf maanden. "De coach heeft het na de match nog zelf aangegeven: de mayonaise pakte niet", vertelt De Condé in <i>Het Nieuwsblad</i>.</p>
      <aside>Lees meer<br/><a href="https://www.voetbalprimeur.be/nieuws/903550/genk-moet-in-het-buitenland-gaan-zoeken-het-wordt-een-moeilijke-puzzel-.html?itm_source=www.voetbalprimeur.be&amp;itm_medium=highlighted-content">Genk moet in het buitenland gaan zoeken: "Het wordt een moeilijke puzzel"</a></aside>
      <p>"Deze spelersgroep miste duidelijkheid, en dat leidde tot een gebrek aan vertrouwen. Het communicatieprobleem is daar slechts één aspect van. Het zal ook de belangrijkste maatstaf zijn in onze zoektocht naar een opvolger."</p>
      <p><b>Vrancken als vervanger</b><br/>"We willen iemand met een sterke persoonlijkheid en een duidelijk discours. Iemand die concrete oplossingen aanreikt en de lat ook hoog durft te leggen voor zichzelf en de groep. Het zou een plus zijn, mocht hij ook onze groep en/of competitie goed kennen." Die opvolger moet <a href="https://www.voetbalprimeur.be/nieuws/903565/-krc-genk-polst-officieel-bij-topkandidaat-n-mechelen-trainer-vrancken-.html">Wouter Vrancken</a> worden.</p>
      <p>Genk nam al officieel contact op met Vrancken, al zal er eerst ook met KV Mechelen aan tafel moeten gezeten worden. De Limburger én ex-speler van Genk ligt alvast in de bovenste schuif van het bestuur.</p>
      <aside>Lees meer<br/><a href="https://www.voetbalprimeur.be/nieuws/903486/krc-genk-voorzitter-croonen-over-ontslag-mazzu-we-hebben-er-alles-aan-gedaan-.html?itm_source=www.voetbalprimeur.be&amp;itm_medium=highlighted-content">KRC Genk-voorzitter Croonen over ontslag Mazzu: “We hebben er alles aan gedaan”</a></aside>
    </article>
  </body>
</html>