<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140637/%D8%B3%D9%87%D8%A7%D9%85%D8%AF%D8%A7%D8%B1-%D8%AD%D9%82%DB%8C%D9%82%DB%8C-%D9%81%D8%B1%D9%88%D8%B4%D9%86%D8%AF%D9%87-%D8%A8%D9%84%D9%88%DA%A9-%DB%B2-%DB%B6%DB%B5-%D8%AF%D8%B1%D8%B5%D8%AF%DB%8C-%D8%B4%D8%B1%DA%A9%D8%AA-%D8%AD%D8%A7%D8%B6%D8%B1-%D8%AF%D8%B1-%D8%A8%D8%A7%D8%B2%D8%A7%D8%B1-%D9%BE%D8%A7%DB%8C%D9%87-%D8%B4%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-11-13T08:12:00+00:00"/>
    <meta property="og:title" content="سهامدار حقیقی فروشنده بلوک ۲.۶۵ درصدی شرکت حاضر در بازار پایه شد"/>
    <meta property="og:description" content="شرایط و زمان عرضه بلوک ۲.۶۵ درصدی شرکت صنعت و تجارت آداک توسط سهامدار حقیقی اعلام شد."/>
  </head>
  <body>
    <article>
      <h1>سهامدار حقیقی فروشنده بلوک ۲.۶۵ درصدی شرکت حاضر در بازار پایه شد</h1>
      <address>
        <time datetime="2019-11-13T08:12:00+00:00">13 Nov 2019, 08:12</time>
      </address>
      <p>
        <i>شرایط و زمان عرضه بلوک ۲.۶۵ درصدی شرکت صنعت و تجارت آداک توسط سهامدار حقیقی اعلام شد.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، بلوک 2.65 درصدی شرکت صنعت و تجارت آداک توسط مهدی مومنی طاهری به عنوان سهامدار حقیقی بطور عمده و نقد روز شنبه 2 آذر ماه در بازار پایه فرابورس عرضه می شود.</p>
      <p>به این ترتیب، مقرر شده 23 میلیون و 54 هزار و 807 سهم در نماد "وآداک4" توسط کارگزاری آگاه روانه میز فروش شود. در این واگذاری قیمت پایه هرسهم 15595 ریال و قیمت پایه کل 35.9 میلیارد تومان تعیین شده است.</p>
      <p>همچنین سپرده حضور در رقابت 3.5 میلیارد تومان معادل 10 درصد قیمت پایه کل اعلام شده که کارگزار خریدار باید آن را بصورت نقد یا ضمانت نامه بانکی بدون قید و شرط( حداقل سه ماهه) از مشتری دریافت و حسب مورد به حساب شرکت سپرده گذاری مرکزی واریز یا به شرکت مذکور تحویل داده و تاییدیه را به معاونت بازارهای خارج از بورس فرابورس ارائه کند.</p>
      <p>شرکت صنعت و تجارت آداک با سرمایه 87 میلیارد تومانی از آبان 93 تاسیس و در بازار پایه ج فرابورس پذیرش شده و مالک بیش از 29 درصد از سهام ایران ترانسفو است.</p>
      <p>این شرکت مرداد 94  اقدام به خرید بلوک 28.38 درصدی "بترانس" به ارزش 35.5 میلیارد تومان کرد و مهدی مومنی طاهری نائب رئیس هیات مدیره کارگزاری آراد ایرانیان ، یکی از مالکان آداک است که اخیرا" از دستور بازداشت وی از سوی رئیس قوه قضائیه صادر شده است.</p>
      <p>در این میان اواخر فروردین سال گذشته 49.4 درصد از سهام شرکت صنعت و تجارت آداک توسط سهامدار عمده و حقیقی به نام پروین کریمی طاهری برای عرضه در بازار سوم معاملات فرابورس آماده شده بود .</p>
      <p>انتهای پیام</p>
    </article>
  </body>
</html>