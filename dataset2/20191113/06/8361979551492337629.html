<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/kondoliza-rays-pro-skandal-navkolo-rozmovi-zelenskogo-z-trampom-ce-gliboko-trivozhit-50053206.html"/>
    <meta property="og:site_name" content="НВ"/>
    <meta property="article:published_time" content="2019-11-13T06:57:00+00:00"/>
    <meta property="og:title" content="Кондоліза Райс назвала тіньову політику США щодо України тривожною"/>
    <meta property="og:description" content="Тіньова політика США щодо України «глибоко тривожна», заявила екс-держсекретар США Кондоліза Райс."/>
  </head>
  <body>
    <article>
      <h1>Кондоліза Райс назвала тіньову політику США щодо України тривожною</h1>
      <h2>Тіньова політика США щодо України «глибоко тривожна», заявила екс-держсекретар США Кондоліза Райс.</h2>
      <address>
        <time datetime="2019-11-13T06:57:00+00:00">13 Nov 2019, 06:57</time>
      </address>
      <p>"Цей дзвінок мутний, він дійсно мутний. Мені не подобається, що президент США просив зарубіжного лідера розслідувати щось проти американського громадянина. Я думаю, що це виходить за межі", - сказала вона під час конференції в Абу-Дабі, пише <a href="https://edition.cnn.com/2019/11/12/politics/condoleezza-rice-donald-trump-zelensky-call-joe-biden/index.html?utm_medium=social&amp;utm_source=fbCNN&amp;utm_content=2019-11-12T19%3A00%3A19&amp;utm_term=link">CNN</a>.</p>
      <p>Райс заявила, що ця ситуація її турбує.</p>
      <p>"Те, що я бачу зараз, турбує мене. Я бачу конфлікт між професіоналами зовнішньої політики і особистістю Руді Джуліані, який говорить, що він діяв від імені президента. Відверто кажучи, я навіть не знаю, наскільки це правда. Це глибоко тривожно», - резюмувала вона.</p>
      <p>Нагадаємо, 26 вересня комітет з розвідки Палати представників США <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">опублікував скаргу</a> співробітника американської спецслужби на телефонну розмову Дональда Трампа з Володимиром Зеленським.</p>
      <p>Вона <a href="https://nv.ua/ukr/world/countries/impichment-trampa-rozsekrechena-skarga-rozvidki-50044821.html">була розсекречена після публікації Білим домом стенограми цієї бесіди.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов'язаний син Джо Байдена Хантер. Також перед розмовою Трамп призупинив виділення військової допомоги для України.</p>
      <p>Після скандалу навколо телефонної розмови спікер Палати представників <a href="https://nv.ua/ukr/world/geopolitics/u-ssha-ogolosili-pro-zapusk-proceduri-impichmentu-trampa-novini-svitu-50044590.html">Ненсі Пелосі оголосила про запуск процедури імпічменту</a> Трампа за ймовірний тиск на президента України.</p>
      <p>31 жовтня Палата представників Конгресу США прийняла <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">резолюцію на підтримку процедури імпічменту президента Дональда Трампа</a>.</p>
    </article>
  </body>
</html>