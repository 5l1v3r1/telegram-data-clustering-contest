<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822012.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T06:00:00+00:00"/>
    <meta property="og:title" content="یک میلیون نفر در مریخ چه می‌خورند؟"/>
    <meta property="og:description" content="به گزارش باشگاه خبرنگاران جوان، مطالعه علمی جدید با عناصری از مدل سازی توسط کوین کانون و دانیل بریت Kevin) (Cannon و (Daniel Britt) از دانشگاه فلوریدای مرکزی، آنجام شده، حاکی است: ابتدا ۱۲ نفر در آنجا فرود خواهند آمد و پس از آن تعداد بیشماری سفینه فضایی باید تقریباً هر ۲۶ ماه یکبار مسافر خود را به مریخ ببرند. اما آیا زنان می‌توانند در مریخ فرزندان به دنیا بیاورند؟ و چگونه می‌توان مشکل برق را حل کرد و آن‌ها چه می‌خورند؟"/>
  </head>
  <body>
    <article>
      <h1>یک میلیون نفر در مریخ چه می‌خورند؟</h1>
      <address>
        <time datetime="2019-11-13T06:00:00+00:00">13 Nov 2019, 06:00</time>
      </address>
      <p>جمعیت یک میلیونی پایدار و خودکفا می‌تواند در طول ۱۰۰ سال در مریخ ظاهر شود.</p>
      <p>به گزارش باشگاه خبرنگاران جوان، مطالعه علمی جدید با عناصری از مدل سازی توسط کوین کانون و دانیل بریت Kevin) (Cannon و (Daniel Britt) از دانشگاه فلوریدای مرکزی، آنجام شده، حاکی است: ابتدا ۱۲ نفر در آنجا فرود خواهند آمد و پس از آن تعداد بیشماری سفینه فضایی باید تقریباً هر ۲۶ ماه یکبار مسافر خود را به مریخ ببرند. اما آیا زنان می‌توانند در مریخ فرزندان به دنیا بیاورند؟ و چگونه می‌توان مشکل برق را حل کرد و آن‌ها چه می‌خورند؟</p>
      <p> <br/>این دو مولف در مطالعه خود، به طرحی که توسط ایلان ماسک و شرکت وی SpaceEx تهیه شده بود، متکی بودند. فضاپیما‌های متعدد باید از ۱۰۰ تا ۲۰۰ نفر مسافر در هر پرواز به مریخ منتقل کنند که در هر فرصت ممکن تقریباً هر ۲۶ ماه یکبار انجام خواهد شد. رشد جمعیت، هم از طریق مهاجرت و هم با تولد فرزندان در مریخ تأمین می‌شود.<br/> کوین کانون و دانیل بریت در مطالعه خود نشان دادند كه چهار از پنج نوع  "مواد مصرفی" اصلی مورد نیاز برای شهرک نشینان مریخ (انرژی ، آب، اکسیژن و مصالح ساختمانی) می توانند در مقادیر کافی از سطح مریخ استخراج شوند. در مریخ فقط مواد غذایی قابل دسترسی نیست. بنابراین چگونه می توان مشکل مواد غذایی را در آنجا حل کرد؟  مولفان این مطالعه پیشنهاد می کنند که ساکنان فضایی جدید در مریخ  به پرورش گیاهان، حشرات و گاو برای تغذیه ژنتیکی- سلولی  خود بپردازند.   </p>
      <p> <br/> <br/>در گذشته پیشنهاد می شد که گیاهان بطور گسترده در مریخ کاشته شود، ولی کاشت محصولات دارای کالری بالا به منظور تغذیه انبوهی ار مردم بسیار مهم است. پرورش حشرات نیز بسیار مفید است، زیرا چنین پرورشی تعداد کالری زیادی در هر واحد مساحت را به بار خواهد آورد. جیرجیرک های خانگی به بهترین وجه برای این هدف مناسب هستند و هم اینک در بعضی از گرانولاهای گندمی مورد استفاده قرار گرفتند.غذاهای غنی از پروتئین را می توان از سلولهایی که در بیوراکتورها رشد می کنند نیز دریافت کرد. جالب اینجاست که ماهی در مریخ  از گوشتی که از سلول ها تولید شود، محبوبیت بیشتری دارد، زیرا این محصول را می توان در دماهای پایین تر (حدود 20 درجه سانتیگراد) نگه داری کرد، در حالی که سلولهای حیوان های خونگرم به گرمای 37 درجه سانتیگراد نیاز دارند.</p>
      <p>رشد دادن گیاهان در خاک مریخ بسیار دشوار خواهد بود، زیرا مقدار زیادی نمک کلریک اسید و سایر مواد شیمیایی موجود  در رسوبات در خاک آن سیاره وجود دارد. گیاهان در چنین شرایطی در مریخ  به سرعت درگذشتند و کرمهای خاکی در آن سرزمین خفه شدند.</p>
      <p>هنوز مشخص نیست که آیا  زنان به راحتی می توانند در مریخ فرزندان به دنیا بیاورند، یا نه؟ زیرا گرانش مریخ تنها 38 درصد از زمین است. بدن انسان با شرایط زمینی سازگار شده و هنگامی که وزن هر جسم همیشه یک سوم کمتر از حد معمول باشد، ممکن است عوارض غیر منتظره ای بوجود آیند. کشاورزان مریخی ممکن است با مشکلات دیگری از جمله بیماری های ناشناخته گیاهی که باعث از بین رفتن محصولات زراعی می شوند، مواجه شوند که باعث گرسنگی در بین مهاجران شود.</p>
      <p>نکته مثبت این است که فناوری های تولید مواد غذایی کارآمد و پایدار در مریخ می توانند به نفع افراد بیشتری باشند که با تغییرات آب و هوا در کره زمین سازگار می شوند و بنابراین می توانند برای کل تمدن زمینی ما ارزشمند باشند.</p>
    </article>
  </body>
</html>