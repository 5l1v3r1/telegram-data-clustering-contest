<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/bizarr-ajanlat-eszak-koreai-sorozest-hirdet-egy-utazasi-iroda/186478"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-13T06:35:00+00:00"/>
    <meta property="og:title" content="Bizarr ajánlat: észak-koreai sörözést hirdet egy utazási iroda"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Bizarr ajánlat: észak-koreai sörözést hirdet egy utazási iroda</mark>
      </h1>
      <address><time datetime="2019-11-13T06:35:00+00:00">13 Nov 2019, 06:35</time> by <a rel="author">Bors</a></address>
      <p>Igencsak meglepő túrával egészítette ki ajánlatait egy angol utazási iroda: a Smiling Grape Adventure Tours ugyanis 2020 márciusára Észak-Koreába szervez ötnapos túrát. A programok közt pedig olyan pontokat találni, mint phenjani kocsmák meglátogatása, ahol el lehet vegyülni a helyiekkel, sörfőzdék és borászatok megnézése, észak-koreai vezetők szobrainak megkoszorúzása, de felkeresnek majd a résztvevők egy lőteret is, ahol régi orosz fegyverekkel lehet majd lőni - írja a <a href="https://player.hu/eletmod/eszak-koreaba-szervez-sorturakat-egy-angol-ceg-meghozza-meglepoen-olcson/">Player</a>.</p>
      <figure>
        <img src="http://media.borsonline.hu/cikk/20/192059/big-lead/650x360/2022052_000-1la2x2.jpg"/>
      </figure>
      <p>A túra ára 1300 font, azaz nagyjából félmillió forint - ami nem is tűnik olyan soknak, tekintve, hogy milyen elzárt kultúrába nyerhet az ember betekintést.<br/>A szervezők egyébként állítják: Észak-Koreát mindenki félreismeri, mert valójában az ott élők barátságos, kedves és érdeklődő népek. Ha az ember találkozik velük, kiderül, hogy vendégszeretők, és tele vannak kérdésekkel azzal kapcsolatban, hogy mi hogyan élünk.</p>
    </article>
  </body>
</html>