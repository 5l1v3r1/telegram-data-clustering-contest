<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/tiym-pobedi-i-dzhokovich-v-london-406594.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-13T06:36:58+00:00"/>
    <meta property="og:title" content="Тийм победи и Джокович в Лондон"/>
    <meta property="og:description" content="Сърбинът и Федерер ще определят утре, кой от двамата ще продължи напред"/>
  </head>
  <body>
    <article>
      <h1>Тийм победи и Джокович в Лондон</h1>
      <address><time datetime="2019-11-13T06:36:58+00:00">13 Nov 2019, 06:36</time> by <a rel="author">Пламен Вълков</a></address>
      <p>Сензационното представяне на Доминик Тийм на финалите на ATP в Лондон продължава. Във втория си мач от Група "Бьорн Борг" той надделя над световния №2 Новак Джокович с 6:7(5), 6:3, 7:6(5). Така Тийм си гарантира класиране за 1/2-финалите за първи път в своята кариера. Той ще завърши на първото място в груповата фаза и става първият австриец, който достига до тази фаза на турнира. Това практически означава, че мачът в четвъртък между Новак Джокович и Роджър Федерер ще бъде решаващ и само един от двамата ще премине груповата фаза от надпреварата. Днес в група "Андре Агаси" световният №1 Рафа Надал излиза от 18,00 ч срещу Данийл Медведев. Двамата не са играли помежду си от историческия финал на US Open това лято, където испанецът спечели с 3:2 сета. Във втория мач от 22,00 ч се срещат талантите Стефанос Циципас и Александър Зверев.</p>
    </article>
  </body>
</html>