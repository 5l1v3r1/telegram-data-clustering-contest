<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/13/nagy-valtozassal-indul-a-jovo-het-a-hev-utasainak-kell-figyelniuk"/>
    <meta property="og:site_name" content="infostart"/>
    <meta property="article:published_time" content="2019-11-13T06:18:00+00:00"/>
    <meta property="og:title" content="Nagy változással indul a jövő hét, a HÉV utasainak kell figyelniük"/>
    <meta property="og:description" content="Karbantartás miatt változik november második felében az 5-ös, szentendrei HÉV közlekedése - közölte a Budapesti Közlekedési Központ."/>
  </head>
  <body>
    <article>
      <h1>Nagy változással indul a jövő hét, a HÉV utasainak kell figyelniük</h1>
      <address><time datetime="2019-11-13T06:18:00+00:00">13 Nov 2019, 06:18</time> by <a rel="author">Infostart / MTI</a></address>
      <h3>Karbantartás miatt változik november második felében az 5-ös, szentendrei HÉV közlekedése - közölte a Budapesti Közlekedési Központ.</h3>
      <p>A BKK tájékoztatása szerint a szakemberek a Pomáz és Szentendre közötti pályaszakaszon dolgoznak november 16-tól december 1-jéig, hétköznapokon 9 és 18 óra között mindegyik szerelvényről Pomázon át kell szállni egy másikra.</p>
      <p>Egyes vonatok csak Pomázig járnak, november 16-22. között a Batthyány tér irányú peron mellett, november 23-ától december 1-jéig a Szentendre irányú peron mellett állnak meg mindkét irányban.</p>
      <p>A BKK kéri, hogy az utasok indulás előtt tájékozódjanak a HÉV ideiglenes menetrendjéről.</p>
      <p>
        <i>Nyitókép: MTI/Máthé Zoltán</i>
      </p>
    </article>
  </body>
</html>