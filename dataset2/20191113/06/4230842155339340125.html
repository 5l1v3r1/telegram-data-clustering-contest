<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191113-zatrymannya-spivrobitnytsi-ofisu-prezydenta-na-habari-u-nabu-nazvaly-yiyi-spilnytsyu/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-13T06:20:20+00:00"/>
    <meta property="og:title" content="Затримання співробітниці Офісу президента на хабарі: у НАБУ назвали її спільницю"/>
    <meta property="og:description" content="Співробітники НАБУ повідомили, хто є спільницею керівниці одного з Головних департаментів Офісу президента України, яку затримали за підозрою в отриманні хабаря."/>
  </head>
  <body>
    <article>
      <h1>Затримання співробітниці Офісу президента на хабарі: у НАБУ назвали її спільницю</h1>
      <address>
        <time datetime="2019-11-13T06:20:20+00:00">13 Nov 2019, 06:20</time>
      </address>
      <p>Співробітники НАБУ повідомили, хто є спільницею керівниці одного з Головних департаментів Офісу президента України, яку затримали за підозрою в отриманні хабаря.</p>
      <p>У НАБУ повідомили, що спільницею керівниці одного з Головних департаментів Офісу президента України є ексзаступниця Міністра культури України (2011 р.). У ЗМІ повідомляють, що мова йде нібито про Вікторію Лісничу.</p>
      <figure>
        <img src="https://fakty.com.ua/wp-content/uploads/2019/11/13/827461.jpg?1573626153"/>
      </figure>
      <p>
        <i>Вікторія Ліснича.</i>
      </p>
      <p>Осіб затримано відповідно до ст.208 КПК України. Наразі здійснюються невідкладні слідчі дії, до яких залучені працівники СБУ. Вирішується питання повідомлення про підозру.</p>
      <p>
        <b>Читайте: </b>
        <a href="https://fakty.com.ua/ua/ukraine/20191112-nabu-ta-sap-zatrymaly-7-osib-za-pidozroyu-u-zavolodinni-1-2-mlrd-grn-kredytom-natsbanku/">НАБУ та САП затримали 7 осіб за підозрою у заволодінні 1,2 млрд грн кредиту Нацбанку</a>
      </p>
      <p>Офіційно імен затриманих не називають. ЗМІ з посиланням на свої джерела оприлюднили вже два прізвища. Перша затримана – ніби директорка департаменту забезпечення доступу до публічної інформації Офісу президента Світлана Кондзеля.</p>
      <p>Нагадаємо, що ввечері 12 листопада НАБУ затримали за підозрою у отриманні неправомірної вигоди учасників організованої злочинної групи, серед яких – працівниця Офісу президента України.</p>
    </article>
  </body>
</html>