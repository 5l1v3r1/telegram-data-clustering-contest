<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/hdp-li-4-belediye-baskani-gorevinden-alindi-889417"/>
    <meta property="og:site_name" content="Onedio"/>
    <meta property="article:published_time" content="2019-11-13T06:32:25+00:00"/>
    <meta property="og:title" content="HDP'li 4 Belediye Başkanı Görevinden Alındı"/>
    <meta property="og:description" content="Diyarbakır Yenişehir Belediye Başkanı HDP'li Belgin Diken ve Hazro Belediye Başkanı HDP'li Ahmet Çevik ile Şırnak İdil Belediye Başkanı HDP'li Songül ..."/>
  </head>
  <body>
    <article>
      <h1>HDP'li 4 Belediye Başkanı Görevinden Alındı</h1>
      <address><time datetime="2019-11-13T06:32:25+00:00">13 Nov 2019, 06:32</time> by <a rel="author" href="https://onedio.com/profil/nihat" target="_blank">Nihat Bilge</a></address>
      <h4><a href="https://onedio.com/etiket/diyarbakir/5040dd7c62704586c6cbd5e4">Diyarbakır</a> Yenişehir Belediye Başkanı <a href="https://onedio.com/etiket/halklarin-demokratik-partisi/56335cecf4f0991b780e135f">HDP</a>'li Belgin Diken ve Hazro Belediye Başkanı <a href="https://onedio.com/etiket/hdp/551e8c215cddcee95ab37a75">HDP</a>'li Ahmet Çevik ile <a href="https://onedio.com/etiket/sirnak/5043c8e90228f60917601897">Şırnak</a> İdil Belediye Başkanı HDP'li Songül Erden, haklarındaki soruşturma kapsamında görevinden alındı.</h4>
      <h4><a href="https://onedio.com/etiket/tunceli/5043c6a50228f60917601896">Tunceli</a>'nin Mazgirt ilçesine bağlı Akpazar Belediyesi Başkanı HDP'li Orhan Çelebi de <a href="https://onedio.com/etiket/teror/50187b65295c0432640034e6">terör</a> örgütü propagandası yaptığı gerekçesiyle görevinden alındı.</h4>
      <h3>Diyarbakır Valiliği yazılı açıklamasında Çevik ve Diken'in görevinden alındığını duyurdu.</h3>
      <figure>
        <img src="https://img-s2.onedio.com/id-5dcb9fa97724b9a516e9cd6d/rev-0/w-500/s-e82895506f22f7137e4c291a845b043c2957246f.jpg"/>
      </figure>
      <p>AA'nın aktardığı bilgiye göre, <a href="https://onedio.com/etiket/halklarin-demokratik-partisi/56335cecf4f0991b780e135f">HDP</a>'li 4 belediye başkanı görevinden alındı. <a href="https://onedio.com/etiket/diyarbakir/5040dd7c62704586c6cbd5e4">Diyarbakır</a> Yenişehir Belediye Başkanı <a href="https://onedio.com/etiket/hdp/551e8c215cddcee95ab37a75">HDP</a>'li Belgin Diken ve Hazro Belediye Başkanı HDP'li Ahmet Çevik'in görevinden alınması ile ilgili olarak Diyarbakır Valiliği'nden yazılı açıklama yapıldı.</p>
      <p>Valilik, Yenişehir Belediye Başkanı Belgin Diken hakkında 'silahlı <a href="https://onedio.com/etiket/teror/50187b65295c0432640034e6">terör</a> örgütüne üye olmak' suçundan Diyarbakır Cumhuriyet Başsavcılığı'nca soruşturmanın devam ettiği belirterek, Diken'in geçici olarak görevinden uzaklaştırıldığını açıkladı.</p>
      <p>Hazro Belediye Başkanı Ahmet Çevik ile ilgili ise, Diyarbakır Cumhuriyet Başsavcılığı'ndan yapılan açıklamada şu ifade kullanıldı:</p>
      <blockquote>''Hazro Belediye Başkanı Çevik, hakkında devam eden adli işlem süreçleri göz önünde bulundurularak Anayasanın 127. maddesi ile 5393 sayılı Belediye Kanununun 47. maddelerine istinaden İçişleri Bakanlığının onayı ile geçici bir tedbir olarak görevinden uzaklaştırılmış, Belediye Kanununun 45 ve 46. maddeleri uyarınca Hazro Kaymakamı Ali Öner, 'Belediye Başkan Vekili' olarak görevlendirilmiştir.''</blockquote>
      <h3>Şırnak Valiliği, İdil Belediye Başkanı Öden'in hakkında sürdürülen soruşturmanın devam ettiğini açıkladı.</h3>
      <figure>
        <img src="https://img-s1.onedio.com/id-5dcba140c7fc7c29170ed3a8/rev-0/w-500/s-1681543a3ca8a3c3a301d314357da43f2cf221d4.jpg"/>
        <figcaption><a href="https://onedio.com/etiket/sirnak/5043c8e90228f60917601897">Şırnak</a> Valiliği, İdil Belediye Başkanı Songül Öden hakkında "silahlı <a href="https://onedio.com/etiket/teror/50187b65295c0432640034e6">terör</a> örgütüne üye olma" suçundan Şırnak 3. Ağır Ceza Mahkemesinde yargılamasının sürdüğü, Şırnak Cumhuriyet Başsavcılığınca, hakkında "terör örgütü propagandası yapmak" suçundan başlatılan soruşturmanın sürdüğü açıklamasını yaptı. Açıklamada, İdil Kaymakamı Zafer Sağ'ın belediye başkan vekili olarak atandığı belirtildi.</figcaption>
      </figure>
      <h3>Akpazar Belde Belediye Başkanı Çelebi, terör örgütü propagandası yapmak suçundan hapis cezasına çarptırılması nedeniyle görevinden uzaklaştırıldı.</h3>
      <figure>
        <img src="https://img-s2.onedio.com/id-5dcba248b5e3198517f2a117/rev-0/w-500/s-3b1cb69a2dc0beb762eb3ce744d1c9316a13549f.jpg"/>
        <figcaption><a href="https://onedio.com/etiket/tunceli/5043c6a50228f60917601896">Tunceli</a>'nin Mazgirt ilçesine bağlı Akpazar Belde Belediye Başkanı Orhan Çelebi ise, <a href="https://onedio.com/etiket/teror/50187b65295c0432640034e6">terör</a> örgütü propagandası yapmak suçundan 3 yıl 4 ay hapse çarptırılması ve aynı suçtan hakkında başka bir soruşturma yürütülmesi nedeniyle görevden uzaklaştırıldı<br/>Çelebi'nin yerine, Mazgirt Kaymakamı Menderes Topçuoğlu belediye başkan vekili olarak görevlendirildi.</figcaption>
      </figure>
    </article>
  </body>
</html>