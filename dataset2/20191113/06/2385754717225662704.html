<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597066/tromos-gia-ypallilo-ksenodoxeiou-drastis-ton-ktypise-kai-pire-1000"/>
    <meta property="og:site_name" content="SIGMALIVE"/>
    <meta property="article:published_time" content="2019-11-13T06:36:00+00:00"/>
    <meta property="og:title" content="Τρόμος για υπάλληλο ξενοδοχείου - Δράστης τον κτύπησε και πήρε €1000"/>
    <meta property="og:description" content="Υπόθεση ληστείας διερευνά η Αστυνομία στη Λεμεσό. Σύμφωνα με τα υπό διερεύνηση στοιχεία, γύρω στη 1.45 τα ξημερώματα σήμερα, άγνωστος άνδρας ο οποίος..."/>
  </head>
  <body>
    <article>
      <h1>Τρόμος για υπάλληλο ξενοδοχείου - Δράστης τον κτύπησε και πήρε €1000</h1>
      <address><time datetime="2019-11-13T06:36:00+00:00">13 Nov 2019, 06:36</time> by <a rel="author">SigmaLive</a></address>
      <p>Υπόθεση ληστείας διερευνά η Αστυνομία στη Λεμεσό.</p>
      <p>Σύμφωνα με τα υπό διερεύνηση στοιχεία, γύρω στη 1.45 τα ξημερώματα σήμερα, άγνωστος άνδρας ο οποίος είχε καλυμμένο το κεφάλι του με κουκούλα του φούτερ, εισήλθε σε υποστατικό στη Λεμεσό και αφού προσέγγισε 44χρονο υπάλληλο, του ζήτησε χρήματα, ενώ τον κτύπησε με γροθιά στο πρόσωπο.</p>
      <p>Ο δράστης κατάφερε να αποσπάσει το χρηματικό ποσό των 1.000 ευρώ, από το ταμείο, καθώς και το κινητό τηλέφωνο του 44χρονου και τράπηκε σε φυγή πεζός.<br/>Στη σκηνή μετέβησαν μέλη της Αστυνομίας για εξετάσεις.</p>
      <p>Το ΤΑΕ Λεμεσού διερευνά την υπόθεση. </p>
      <p>Σχετική ενημέρωση αναφέρει ότι πρόκειται για γνωστό ξενοδοχείο που βρίσκεται στο παραλιακό μέτωπο της Λεμεσού. </p>
    </article>
  </body>
</html>