<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/oikonomia/article/2033444/kathigitis-petiche-foroapallagi-giati-metakomise-me-kano-gia-na-ergasti-se-alli-poli.html"/>
    <meta property="og:site_name" content="News.gr"/>
    <meta property="article:published_time" content="2019-11-13T06:00:55+00:00"/>
    <meta property="og:title" content="Καθηγητής πέτυχε φοροαπαλλαγή γιατί μετακόμισε με… κανό για να εργαστεί σε άλλη πόλη"/>
    <meta property="og:description" content="Η απάντησή της Εφορίας"/>
  </head>
  <body>
    <article>
      <h1>Καθηγητής πέτυχε φοροαπαλλαγή γιατί μετακόμισε με… κανό για να εργαστεί σε άλλη πόλη</h1>
      <address>
        <time datetime="2019-11-13T06:00:55+00:00">13 Nov 2019, 06:00</time>
      </address>
      <h3>Η απάντησή της Εφορίας</h3>
      <p>Ένας Καναδός καθηγητής έπεισε την <a href="https://www.news.gr/tag/eforia">Εφορία</a> να δεχτεί ως έξοδα μετακόμισης το ταξίδι του με… κανό στη διώρυγα Ριντό, με κατεύθυνση την Οτάβα, την ομοσπονδιακή πρωτεύουσα.</p>
      <p>Τον Ιούνιο του 2018 ο Τζον Κόνεκνι τοποθέτησε όλα του τα υπάρχοντα στο κανό για να τα μεταφέρει στην Οτάβα όπου επρόκειτο να εργαστεί προσωρινά για το καλοκαίρι. Ο Κόνεκνι διδάσκει σε μια κωμόπολη κοντά στο Τορόντο τους υπόλοιπους μήνες του έτους αλλά τα καλοκαίρια καλύπτει μια απόσταση πολλών εκατοντάδων χιλιομέτρων, συνήθως με τρένο, αεροπλάνο ή αυτοκίνητο, για να δουλέψει με προσωρινές συμβάσεις αλλού.</p>
      <p>Η εφορία (ARC) επιτρέπει στους Καναδούς που ταξιδεύουν σε απόσταση άνω των 40 χιλιομέτρων προκειμένου να εργαστούν ή να σπουδάσουν να δηλώνουν ορισμένα από τα έξοδα που κάνουν κατά τη μετακόμιση ώστε να έχουν φοροαπαλλαγή. Όμως τα προηγούμενα χρόνια, ο καθηγητής διαπίστωσε ότι του απέρριπταν το αίτημα για επιστροφή χρημάτων. Και είπε να δοκιμάσει κάτι διαφορετικό.</p>
      <p>Ο Κόνεκνι διέσχισε με το κανό του πέντε εθνικά πάρκα από τα οποία περνά το ποτάμι Ριντό, που έχει κηρυχθεί μνημείο παγκόσμιας κληρονομιάς από την Unesco. Στη διαδρομή του, κράταγε τις αποδείξεις από τα εισιτήρια εισόδου στα πάρκα και τις άδειες για να ανάβει φωτιά και παρουσίασε στην εφορία δαπάνες περίπου 1000 δολαρίων Καναδά (685 ευρώ). Την περασμένη εβδομάδα, πληροφορήθηκε ότι οι δαπάνες του εγκρίθηκαν.</p>
      <p>Η <a href="https://www.news.gr/tag/eforia">Eφορία</a> δεν θέλησε να κάνει κανένα σχόλιο, λέγοντας μόνο ότι πρόκειται για «μεμονωμένη περίπτωση». Όσο για τον καθηγητή, σκέφτεται τώρα να ταξιδέψει με έλκηθρο που το σέρνουν σκύλοι όπως αναφλερει το Αθηναϊκό Πρακτορείο Ειδήσεων.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/oikonomia/article/2033417/ilektroniki-plistiriasmi-afta-ine-ta-akinita-pou-vgenoun-apo-simera-sto-sfiri.html"/>
        <a href="https://www.news.gr/oikonomia/article/2023580/eforia-afta-ine-ta-epidomata-ke-ta-posa-pou-den-bori-na-angixi.html"/>
        <a href="https://www.news.gr/oikonomia/article/2018171/akinita-aftes-ine-i-allages-sti-forologia-ke-stis-antikimenikes-axies.html"/>
      </related>
    </article>
  </body>
</html>