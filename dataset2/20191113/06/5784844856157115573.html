<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/novi-samsung-galaxy-s11-s-se-boljsim-fotoaparatom-in-vecjim-zaslonom.html?RSS026f139c869d80ef6f51ffcee9f55b9e"/>
    <meta property="og:site_name" content="Računalniške novice"/>
    <meta property="article:published_time" content="2019-11-13T06:23:00+00:00"/>
    <meta property="og:title" content="Novi Samsung Galaxy S11 s še boljšim fotoaparatom in večjim zaslonom"/>
    <meta property="og:description" content="Kot vse kaže inženirji podjetja Samsung z veliko vnemo delajo na novi generaciji pametnih mobilnih telefonov družine Galaxy S, ki naj bi bil nared za javnost že februarja."/>
  </head>
  <body>
    <article>
      <h1>Novi Samsung Galaxy S11 s še boljšim fotoaparatom in večjim zaslonom</h1>
      <address>
        <time datetime="2019-11-13T06:23:00+00:00">13 Nov 2019, 06:23</time>
      </address>
      <p>Kot vse kaže inženirji podjetja <b>Samsung</b> z veliko vnemo delajo na novi generaciji <b>pametnih mobilnih telefonov </b>družine <b>Galaxy S</b>, ki naj bi bil nared za javnost že februarja naslednjega leta. Novinci naj bi bili v primerjavi z obstoječimi modeli opremljeni s precej večjimi zasloni. Poleg tega bodo še primernejši za zajem fotografij in videoposnetkov, saj bodo opremljeni s slikovnimi tipali večje ločljivosti, ki bodo brez težav kos tudi najzahtevnejšim nalogam ob zmanjšani svetilnosti.</p>
      <p>Medtem ko trenutni model pametnega mobilnega telefona Galaxy S10e opremljen s 5,8-palčnim 14,7-centimetrskim zaslonom, bo novi Galaxy S11e opremljen s 15,7-cenzimetrskim (6,2-palčnim) ali celo 16,2-centimetrskim (6,4-palčnim) zaslonom visoke ločljivosti in tankih robov. Klasični model Galaxy S11 naj bi razpolagal z zaslonom s 17-centimetrsko oziroma 6,7-palčno diagonalo, nezmogljivejši model Galaxy S11+ pa s kar 17,5-centimetrsko oziroma 6,9-palčno diagonalo. Tu bo seveda na voljo tudi različica, ki bo v polni meri podpirala mobilno omrežje 5G.</p>
      <p>Kot vse kaže bo novi pametni mobilni telefoni Samsung družine S11 opremljeni s slikovnim tipalom ločljivosti 108 milijonov slikovnih točk. Tu bo šlo za slikovno tipalo Samsung ISOCELL Bright HMX, ki je najzmogljivejše slikovno tipalo v zgodovini pametnih mobilnih telefonov, njegova velikost pa znaša 1/1,33 palca. S pomočjo novinca in napredne tehnologije Samsung Tetracell bo mogoče zajemati fotografije do ločljivosti 27 milijonov slikovnih točk, saj bodo pri zajemu fotografije štiri slikovne točke združene v eno. To bo omogočalo zajem boljših oziroma kakovostnejših fotografij tudi pri slabših svetlobnih pogojih, kar bo zlahka prepričalo tudi najzahtevnejše uporabnike.</p>
      <p>Več informacij o novih pametnih mobilnih telefonih Samsung družine S11 bo znanega v prihodnjih nekaj tednih. Javnosti pa bodo novinci razkriti najkasneje konec meseca februarja.</p>
      <figure>
        <iframe src="https://www.youtube.com/embed/EZLOnN-1T-s" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.samsung.com/ie/">Samsung</a></footer>
    </article>
  </body>
</html>