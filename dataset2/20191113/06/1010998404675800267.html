<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/povdignaha-obvinenie-na-kantoner-za-tezhkata-zhp-katastrofa-kraj-asenovgrad.html"/>
    <meta property="og:site_name" content="bTV Новините"/>
    <meta property="article:published_time" content="2019-11-13T06:51:00+00:00"/>
    <meta property="og:title" content="Повдигнаха обвинение на кантонер за тежката жп катастрофа край Асеновград"/>
    <meta property="og:description" content="Пътнически влак удари лек автомобил вчера заради забравена бариера"/>
  </head>
  <body>
    <article>
      <h1>Повдигнаха обвинение на кантонер за тежката жп катастрофа край Асеновград</h1>
      <h2>Пътнически влак удари лек автомобил вчера заради забравена бариера</h2>
      <address><time datetime="2019-11-13T06:51:00+00:00">13 Nov 2019, 06:51</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Прокуратурата е повдигнала обвинение на кантонера за тежката катастрофа на жп прелез край Асенвоград, съобщи за bTV зам- районния прокурор на Асеновград Борис Михов.</p>
      <p>Мярката му за задържане е удължена на 72 часа, а прокуратурата ще поиска и постоянен арест. Обвинен е в причиняване на телесна повреда на 3 лица поради непредпазливост в пияно състояние. Законът предвижда от 1 до 6 години наказание за това провинение</p>
      <p>60-годишният кантонер, който карал нощна смяна, не дал смислено обяснение защо е забравил да пусне бариерата. Пробата му за алкохол показала 1,8 промила.</p>
      <p>Пътнически влак удари лек автомобил вчера сутринта. Колата е била пометена и запратена в сградата, където стои охраната. Покривът на автомобила е бил отнесен.</p>
      <p>В колата са пътували трима души между 25 и 32 години. Откарани са в болница в тежко състояние, все още са там.</p>
      <p>Във влака също е имало пътници, но те не са пострадали.</p>
    </article>
  </body>
</html>