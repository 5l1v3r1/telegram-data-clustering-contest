<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/iz-poste-pozno-zvecer-sporocili-novico-248629"/>
    <meta property="og:site_name" content="Slovenske novice"/>
    <meta property="article:published_time" content="2019-11-13T06:01:00+00:00"/>
    <meta property="og:title" content="Iz Pošte Slovenije pozno zvečer sporočili novico"/>
    <meta property="og:description" content="MARIBOR – Pogajalski skupini sindikata Pošte Slovenije in Sindikata poštnih delavcev (SPD) sta v torek zbližali stališča in dosegli dogovor, so sporočili malo pred polnočjo. Stavka zaposleni..."/>
  </head>
  <body>
    <article>
      <h1>Iz Pošte Slovenije pozno zvečer sporočili novico</h1>
      <h2>Dosegli so dogovor o povečanju mase plač.</h2>
      <address><time datetime="2019-11-13T06:01:00+00:00">13 Nov 2019, 06:01</time> by <a rel="author">T. V.</a></address>
      <p>MARIBOR – Pogajalski skupini sindikata Pošte Slovenije in Sindikata poštnih delavcev (SPD) sta v torek zbližali stališča in dosegli dogovor, so sporočili malo pred polnočjo.<br/><br/>Stavka zaposlenih v Pošti Slovenije, prva v zgodovini, napovedana za 13. november 2019 ob 00.00, je tako preklicana. Opravljanje storitev od navedenega datuma poteka ponovno nemoteno, so dodali.<br/> <br/>Dogovorili so se o načinu zaposlovanja v letu 2020, povečanju mase plač zaposlenih v poštnem prometu za 7,5 milijona evrov, referenčnih obdobjih za leto 2020 ter področju varnosti in zdravja pri delu.<br/><br/>»Pošta Slovenije se svojim strankam zahvaljuje za potrpežljivost. Zagotavljamo, da bomo storili vse, kar je v naši moči, da čim prej dostavimo vse pošiljke, ki se v času stavke niso dostavljale,« so še sporočili.</p>
    </article>
  </body>
</html>