<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/boliwia-liderka-opozycji-jeanine-anez-obwolala-sie-tymczasowym-prezydentem,984927.html"/>
    <meta property="og:site_name" content="TVN24"/>
    <meta property="article:published_time" content="2019-11-13T06:00:00+00:00"/>
    <meta property="og:title" content="Nie było kworum, ale i tak obwołała się tymczasowym prezydentem Boliwii"/>
    <meta property="og:description" content="Wiceprzewodnicząca Senatu Jeanine Anez obwołała się we wtorek tymczasowym prezydentem Boliwii. Deklaracja ta nastąpiła na sesji parlamentu mimo braku kworum w wyniku bojkotu obrad, przeprowadzonego..."/>
  </head>
  <body>
    <article>
      <h1>Nie było kworum, ale i tak obwołała się tymczasowym prezydentem Boliwii</h1>
      <address><time datetime="2019-11-13T06:00:00+00:00">13 Nov 2019, 06:00</time> by <a rel="author">asty/adso</a></address>
      <slideshow>
        <figure>
          <img src="https://r-scale-60.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/870f08dd-e4ac-4d7b-8469-b844c48c88d1.jpg?type=1&amp;srcmode=0&amp;srcx=1/1&amp;srcy=3/25&amp;srcw=1/1&amp;srch=17/20&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/82fdd7fc-3526-42a2-9e88-1f7d668020b3-480p.mp4"/>
          <figcaption>Liderka opozycji obwołała się tymczasowym prezydentem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/907d20b6-f567-45df-82d1-814f4ff4848b-480p.mp4"/>
          <figcaption>Evo Morales przyleciał do Meksyku</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/2eebb41d-02b7-4ef9-b630-3a40547a940f-480p.mp4"/>
          <figcaption>Boliwia: Evo Morales otrzymał azyl w Meksyku. Wojsko wesprze...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/42ebeaef-25f0-48a5-a478-672a7cc5f3f3-480p.mp4"/>
          <figcaption>Zamieszki i napady na sklepy w Boliwii</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/64c5a960-dc1a-40ca-8d44-a8c7f7118470-480p.mp4"/>
          <figcaption>Prezydent Evo Morales podał się do dymisji</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/650aec65-ba5e-45a3-9e41-680589f887c9-480p.mp4"/>
          <figcaption>Prezydent Boliwii Evo Morales podał się do dymisji</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/9329b56a-943a-454b-a199-184c32064099-480p.mp4"/>
          <figcaption>Antyrządowe protesty w Boliwii</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/9876c7eb-5d04-4620-b9c9-b6d53294ee93-480p.mp4"/>
          <figcaption>W stolicy Boliwii doszło do starć przeciwników i zwolenników...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/4e1eca6a-aac1-48a0-9693-92920e3150d2-480p.mp4"/>
          <figcaption>Trybunał Wyborczy ogłosił Moralesa zwycięzcą wyborów w Boliwii</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/2f7ca1da-328c-4d30-90b8-8ffe35c93a51-480p.mp4"/>
          <figcaption>Evo Morales ogłosił się zwycięzcą wyborów prezydenckich w...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/5a4b9b45-8101-4c69-abb1-08e4af454f61-480p.mp4"/>
          <figcaption>Głosy wciąż niepoliczone. Wyszli na ulice, obawiają się...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/7236261d-57cd-4ac9-9099-5dd13950c8bc-480p.mp4"/>
          <figcaption>Evo Morales prowadzi w wyścigu po fotel prezydencki</figcaption>
        </figure>
        <figcaption>Liderka opozycji Jeanine Anez obwołała się tymczasowym prezydentem<cite>Foto: PAP/EPA/STR | Video: Reuters TV</cite></figcaption>
      </slideshow>
      <h3>Wiceprzewodnicząca Senatu Jeanine Anez obwołała się we wtorek tymczasowym prezydentem Boliwii. Deklaracja ta nastąpiła na sesji parlamentu mimo braku kworum w wyniku bojkotu obrad, przeprowadzonego przez lewicową partię byłego prezydenta Evo Moralesa.</h3>
      <p>Liderka opozycji Jeanine Anez jest drugą wiceprzewodniczącą Senatu. Uznała, że z mocy konstytucji to jej należy się stanowisko tymczasowego prezydenta, bowiem ze swoich funkcji wcześniej zrezygnowali prawni zastępcy Moralesa - wiceprezydent Alvaro Garcia Linera oraz przewodniczący Senatu i pierwszy wiceprzewodniczący oraz przewodniczący Izby Deputowanych.</p>
      <p>Przemawiając przed Wielonarodowym Zgromadzeniem Legislacyjnym czyli parlamentem, Jeanine Anez podkreśliła "potrzebę stworzenia klimatu pokoju społecznego".</p>
      <figure>
        <img src="https://r-scale-60.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/870f08dd-e4ac-4d7b-8469-b844c48c88d1.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Liderka opozycji Jeanine Anez obwołała się tymczasowym prezydentem<cite>Źródło: PAP/EPA/STR</cite></figcaption>
      </figure>
      <h3>"Najbardziej przebiegły zamach stanu w historii"</h3>
      <related>
        <a href="https://www.tvn24.pl/wiadomosci-ze-swiata,2/siostry-i-bracia-wyjezdzam-do-meksyku-morales-otrzymal-azyl-polityczny,984682.html"/>
      </related>
      <p>- Chcemy jak najszybciej przeprowadzić wybory - powiedziała po obwołaniu się tymczasowym prezydentem. Obrady zbojkotowała lewicowa partia Moralesa Ruch na rzecz Socjalizmu (MAS).</p>
      <p>Deklaracja Jeanine Anez wywołała niemal natychmiastową reakcję Evo Moralesa, który na Twitterze napisał, że jest to "zamach stanu".</p>
      <p>"Nastąpił najbardziej przebiegły i najbardziej ohydny zamach stanu w historii: prawicowa senator ogłosiła się przewodniczącą Senatu, a następnie tymczasowym prezydentem Boliwii bez kworum legislacyjnego, otoczona grupą wspólników i chroniona przez wojsko i policję, które represjonują lud" - oświadczył Morales.</p>
      <p>Wcześniej we wtorek <a href="https://www.tvn24.pl/wiadomosci-ze-swiata,2/boliwia-byly-prezydent-evo-morales-przylecial-do-meksyku,984897.html">Evo Morales, który dwa dni temu podał się do dymisji w obliczu utrzymujących się przez trzy tygodnie społecznych protestów, przyleciał do Meksyku, gdzie otrzymał azyl polityczny. O jego ustąpieniu przesądziła ostatecznie presja armii</a>.</p>
      <h3>Evo Morales obalony</h3>
      <related>
        <a href="https://www.tvn24.pl/wiadomosci-ze-swiata,2/obalony-w-boliwii-uciekl-z-kraju-evo-morales-wyladowal-w-meksyku,984897.html"/>
      </related>
      <p>W niedzielę Morales, przed podaniem się do dymisji, zgodził się na rozpisanie ponownych wyborów prezydenckich po tym, jak Organizacja Państw Amerykańskich (OPA) opublikowała raport, kwestionujący oficjalne wyniki głosowania z 20 października, które Morales wygrał.</p>
      <p>Raport OPA informował o wykryciu "wyraźnego manipulowania" komputerowym systemem liczenia głosów. Postuluje jednocześnie przeprowadzenie przez władze Boliwii dogłębnego śledztwa, które jest niezbędne w przypadku manipulacji o takich rozmiarach. Wzywa je też do uznania swej odpowiedzialności "w tej poważnej sprawie".</p>
      <p><a href="https://www.tvn24.pl/wiadomosci-ze-swiata,2/boliwa-kraj-w-kryzysie-po-wyborach-co-sie-dzieje-w-boliwii,983877.html">Ogłoszenie reelekcji Moralesa po wyborach 20 października wywołało masowe protesty w całym kraju</a>. Oficjalnie zdobył on 47,08 proc. głosów, a jego główny rywal, centrowy poprzedni prezydent Carlos Mesa 35,61 proc.</p>
      <p>Do wygrania wyborów już w pierwszej turze potrzebne jest uzyskanie ponad połowy wszystkich głosów lub przewagi co najmniej 10 punktów procentowych. Te 10 proc. Morales przekroczył, jednak o tym komisja poinformowała dopiero pięć dni po wyborach, wcześniej przez trzy dni - bez wskazania powodu - rezygnując z publikowania cząstkowych danych spływających do centrali z kolejnych okręgów. Opozycja twierdziła, że władze sfałszowały wyniki głosowania.</p>
      <related>
        <h4>Evo Morales obalony</h4>
        <a href="https://www.tvn24.pl/wiadomosci-ze-swiata,2/obalony-w-boliwii-uciekl-z-kraju-evo-morales-wyladowal-w-meksyku,984897.html"/>
        <a href="https://www.tvn24.pl/wiadomosci-ze-swiata,2/wydarzenia-w-boliwii-to-silny-sygnal-dla-nielegalnych-rezimow-w-wenezueli-i-nikaragui,984660.html"/>
        <a href="https://www.tvn24.pl/wiadomosci-ze-swiata,2/siostry-i-bracia-wyjezdzam-do-meksyku-morales-otrzymal-azyl-polityczny,984682.html"/>
        <a href="https://www.tvn24.pl/wiadomosci-ze-swiata,2/unia-przyglada-sie-sytuacji-w-boliwii-najwazniejsze-jest-unikniecie-przemocy,984605.html"/>
        <a href="https://www.tvn24.pl/wiadomosci-ze-swiata,2/meksyk-wyciaga-dlon-do-prezydenta-boliwii-proponuje-mu-azyl,984495.html"/>
      </related>
    </article>
  </body>
</html>