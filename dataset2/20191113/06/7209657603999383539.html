<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/commento/vigili-fuoco-coraggio-1.4882436"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-13T06:47:55+00:00"/>
    <meta property="og:title" content="Vigili del fuoco, gli arditi del soccorso"/>
    <meta property="og:description" content="La lettera. Risponde il condirettore del Carlino, Beppe Boni"/>
  </head>
  <body>
    <article>
      <h1>Vigili del fuoco, gli arditi del soccorso</h1>
      <h2>La lettera. Risponde il condirettore del Carlino, Beppe Boni</h2>
      <address><time datetime="2019-11-13T06:47:55+00:00">13 Nov 2019, 06:47</time> by <a rel="author">il Resto del Carlino</a></address>
      <p>Boliogna, 13 novembre 2019 - Il corpo dei pompieri è troppo spesso poco valorizzato. Si parla di questi uomini tutti i giorni per i fatti di cronaca ma non sempre vengono messi in risalto <b>l’impegno, l’abnegazione, lo sprezzo del pericolo</b>. Ce lo ricordano gli episodi dei tre vigili morti ad Alessandria e il ferimento di altri tre sull’A1 a Bologna. <br/><i>Andrea Belletti, Reggio Emilia</i></p>
      <p>
        <b>Risponde il condirettore del Carlino, Beppe Boni</b>
      </p>
      <p>La vicenda dei tre vigili del fuoco morti nell’esplosione del cascinale di Alessandria ha commosso l’Italia. I pompieri sono <b>il corpo più amato dagli italiani</b>, che comunque hanno sempre dimostrato simpatia per gli uomini indivisa che vegliano su di loro. I vigili del fuoco sono amati da tutti, ma spesso dimenticati dallo Stato. Soffrono una storica <b>carenza di organico </b>e di mezzi. Ma sono sempre i primi quando c’è il fuoco, l’acqua che devasta, i terremoti che straziano la popolazione, gli incidenti, le stragi. Arrivano quando gli altri scappano, sono <b>gli ultimi a ritirarsi</b>. Sono capitani coraggiosi, eroi quotidiani, sono gli arditi del soccorso. Tutti lo sanno, ma ogni tanto è bene ricordarlo.</p>
      <p>
        <b>beppe.boni@ilcarlino.net</b>
      </p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>