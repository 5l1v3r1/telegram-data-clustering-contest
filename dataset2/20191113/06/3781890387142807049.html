<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/it/741398"/>
    <meta property="og:site_name" content="เดลินิวส์"/>
    <meta property="article:published_time" content="2019-11-13T06:00:00+00:00"/>
    <meta property="og:title" content="'โทรจัน'โจมตีผู้ใช้'แอนดรอยด์'ในไทย สูงสุดในภูมิภาคนี้"/>
    <meta property="og:description" content="'แคสเปอร์สกี้' ตรวจพบมัลแวร์ที่พยายามโจมตีผู้ใช้ 'แอนดรอยด์' โมบายในไทยสูงสุดในภูมิภาคเอเชียตะวันออกเฉียงใต้ ผู้เชี่ยวชาญแนะองค์กรธุรกิจพิจารณาเลือกใช้มาตรการป้องกันภัยไซเบอร์ในดีไวซ์ของพนักงานด้วย"/>
  </head>
  <body>
    <article>
      <h1>'โทรจัน'โจมตีผู้ใช้'แอนดรอยด์'ในไทย สูงสุดในภูมิภาคนี้</h1>
      <address>
        <time datetime="2019-11-13T06:00:00+00:00">13 Nov 2019, 06:00</time>
      </address>
      <figure>
        <img src="https://www.dailynews.co.th/admin/upload/20191113/news_uCLWivyJjK113422_533.jpg?v=20191114103"/>
      </figure>
      <p>
        <b>"แคสเปอร์สกี้" ตรวจพบมัลแวร์ที่พยายามโจมตีผู้ใช้ "แอนดรอยด์" โมบายในไทยสูงสุดในภูมิภาคเอเชียตะวันออกเฉียงใต้ ผู้เชี่ยวชาญแนะองค์กรธุรกิจพิจารณาเลือกใช้มาตรการป้องกันภัยไซเบอร์ในดีไวซ์ของพนักงานด้วย</b>
      </p>
      <p>รายงานจากแคสเปอร์สกี้ แจ้งว่า ในช่วงมกราคม-กันยายน 2562 <b>"แคสเปอร์สกี้" ตรวจจับโมบายแบ้งกิ้งโทรจัน ที่พุ่งเป้าโจมตีผู้ใช้ "แอนดรอยด์" ในประเทศไทยได้ถึง 329 รายการ ซึ่งเป็นตัวเลขสูงที่สุดเมื่อเทียบกับประเทศอื่นในภูมิภาค</b> โดยมาเลเซียตามมาเป็นอันดับสอง คือ 215 รายการ และอันดับสาม อินโดนีเซีย คือ 106 รายการ ส่วนข้อมูลการตรวจจับการโจมตีแอนดรอยด์แบบทั่วๆ ไปโดยโซลูชั่นของแคสเปอร์สกี้ อินโดนีเซียมีตัวเลขการพยายามโจมตีสูงสุด คือ 632,451 ครั้ง ตามมาด้วยมาเลเซีย 188,846 ครั้ง<br/><br/>ทั้งนี้จากรายงานเรื่อง <b>Global Digital 2019 </b>โดย We are Social และ Hootsuite <b>ประเทศไทยมีประชากร 69.24 ล้านคน มีผู้ใช้อินเทอร์เน็ต (active internet users) จำนวน 57 ล้านราย และมีการลงทะเบียนหมายเลขโทรศัพท์สูงถึง 92.33 ล้านหมายเลข </b><br/><br/><b>"โย เซียง เทียง" ผู้จัดการทั่วไปประจำภูมิภาคเอเชียตะวันออกเฉียงใต้ แคสเปอร์สกี้</b> กล่าวว่า <i>“เห็นได้ชัดว่าผู้ใช้อินเทอร์เน็ตในประเทศไทย 1 คน โดยเฉลี่ยแล้วครอบครองหมายเลขโทรศัพท์มากกว่า 1 หมายเลข และโมบายดีไวซ์มากกว่า 1 เครื่อง จากการสังเกตุของผม พบว่าผู้ใช้คนไทยมีความรู้ความเข้าใจในการป้องกันคอมพิวเตอร์ของตนเองจากภัยคุกคามไซเบอร์ แต่จำเป็นต้องปรับปรุงการป้องกันโมบายดีไวซ์ของตนให้ดียิ่งขึ้น โดยเฉพาะเมื่อใช้สมาร์ทโฟนในการทำธุรกรรมธนาคารและช้อปปิ้งออนไลน์ อีกทั้งกระแส BYOD การทำงานบนดีไวซ์ส่วนตัวที่มีสูงขึ้นในประเทศ แคสเปอร์สกี้จึงขอแนะนำให้องค์กรธุรกิจพิจารณาเลือกใช้มาตรการป้องกันภัยไซเบอร์ในดีไวซ์ของพนักงานด้วยเช่นกัน”</i><br/><br/>อย่างไรก็ดีพบว่า โมบายมัลแวร์ 5 อันดับของประเทศไทย ได้แก่ <b>Trojan.AndroidOS.Boogr.gsh (18.68%), Trojan.AndroidOS.Hiddapp.ch (14.27%), Trojan-Dropper.AndroidOS.Necro.n (8.01%), Trojan.AndroidOS.Hiddapp.cr (6.16%), </b>และ <b>Trojan.AndroidOS.Dvmap.a (4.46%)</b><br/><br/>ผู้เชี่ยวชาญความปลอดภัยของแคสเปอร์สกี้ แนะนำวิธีการปกป้องดีไวซ์ดังนี้ <b>ติดตั้งโมบายแอพพลิเคชั่นจากแอพสโตร์ที่เป็นทางการเท่านั้น</b> <b>เช่น Google Play สำหรับแอนดรอยด์ดีไวซ์ ตั้งค่าบล็อกการติดตั้งโปรแกรมจากแหล่งที่ไม่รู้จัก ไม่ละเมิดข้อกำหนดของดีไวซ์ เพราะอาจเปิดช่องให้อาชญากรไซเบอร์โจมตีดีไวซ์ได้โดยไร้ขีดจำกัด อัพเดทระบบและแอพพลิเคชั่นอย่างสม่ำเสมอ เมื่อผู้ให้บริการเปิดให้อัพเดทจะมีการแพทช์ช่องโหว่ต่างๆ ทำให้ดีไวซ์ปลอดภัยมากขึ้น และจะต้องดาวน์โหลดจากแหล่งเชื่อถือได้เท่านั้น ใช้โซลูชั่นเพื่อความปลอดภัย เช่น Kaspersky Internet Security for Android เพื่อปกป้องจากภัยคุกคามได้อย่างครอบคลุม </b><br/><br/>ทั้งนี้  Kaspersky Internet Security for Android เป็นโซลูชั่นป้องกันและรักษาความปลอดภัยของโทรศัพท์และแท็บเล็ตที่ใช้ระบบปฎิบัติการแอนดรอยด์เปิดให้บริการทั่วโลก สำหรับประเทศไทย แคสเปอร์สกี้ร่วมกับดีแทคจัดแคมเปญพิเศษ ผู้ใช้สามารถเลือกดาวน์โหลดและใช้บริการโซลูชั่นแบบราย 15 วันและ 30 วันได้ โดยทำการสมัครผ่านข้อความ USSD message ส่วนผู้ใช้ที่สนใจใช้บริการแบบรายปีสามารถช้อปออนไลน์ได้ที่ <a href="https://www.kasoshopping.com/">https://www.kasoshopping.com/</a>  </p>
    </article>
  </body>
</html>