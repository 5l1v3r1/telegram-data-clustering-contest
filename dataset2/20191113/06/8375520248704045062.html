<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/society/naduti-shchoki-matiosa-noviy-viyskoviy-prokuror-ociniv-spadshchinu-poperednika-639403.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T06:00:47+00:00"/>
    <meta property="og:title" content="«Надуті щоки Матіоса». Новий військовий прокурор оцінив спадщину попередника"/>
    <meta property="og:description" content="Віктор Чумак скаржиться на відсутність довіри до відомства"/>
  </head>
  <body>
    <article>
      <h1>«Надуті щоки Матіоса». Новий військовий прокурор оцінив спадщину попередника</h1>
      <address>
        <time datetime="2019-11-13T06:00:47+00:00">13 Nov 2019, 06:00</time>
      </address>
      <h4>Віктор Чумак скаржиться на відсутність довіри до відомства</h4>
      <p>Заступник генерального прокурора, військовий прокурор Віктор Чумак <a href="https://glavcom.ua/country/politics/viktor-chumak-pislya-matiosa-nam-distalas-prokuratura-silna-seryozna-z-nadutimi-shchokami-639148.html">в інтерв’ю «Главкому»</a> оцінив спадщину попередника –  Анатолія Матіоса.</p>
      <p>За словами Чумака, вона «яка є – така є».</p>
      <p>«Я не скажу, що повна розруха і жах. Навпаки (<i>Сміється</i>) Така «сильна», «серйозна» – з надутими щоками. З серйозними прищуреними очима. Але треба все це ділити навпіл і віддавати тим, кому це належить», - вважає заступник генпрокурора.</p>
      <p>На думку Чумака, військова прокуратура у попередні роки працювала досить ефективно, проте не мала довіри у суспільстві.</p>
      <figure>
        <img src="https://glavcom.ua/img/forall/users/107/10724/3_09.jpg"/>
        <figcaption>Анатолій Матіос очолював Військову прокуратуру при президентові Порошенку</figcaption>
      </figure>
      <p>«Проваджень у військовій сфері – дуже велика кількість. Вони в принципі нормально розслідувались по різних частинах і гарнізонах. Але ефективність Військової прокуратури, в тому числі передбачає рівень довіри до неї з боку суспільства. Якщо довіри немає, то про яку ефективність ми можемо говорити, якщо немає нормальних взаємовідносин?», - зазначає новий військовий прокурор.</p>
      <p>Водночас, Чумак додав, що поки не бачив документів, які б прямо говорили про фальсифікацію справ щодо будь-яких осіб, які брали участь в АТО чи ООС.</p>
      <p>«Я бачив декілька справ. Не буду говорити, які саме. Викликав керівників, говорив їм – розкладіть на атоми. Мені показали докази. Прокурори кажуть, що готові захищати свою позицію публічно. А це саме ті прокурори, які не сиділи тут, в Києві. Вони під час АТО, особливо в перші роки війни, були там, на передовій. Тому, якщо вони переконані, то я не можу на них тиснути. Я можу лише давати письмові вказівки – що потрібно перевірити, щоб переконатися в чомусь. Прокурор керується своїм власним переконанням», - вважає новий військовий прокурор.</p>
      <blockquote><b>Читайте більше тут: <br/></b><br/>   •  <a href="https://glavcom.ua/country/politics/viktor-chumak-pislya-matiosa-nam-distalas-prokuratura-silna-seryozna-z-nadutimi-shchokami-639148.html"><b>Віктор Чумак: Після Матіоса нам дісталась прокуратура «сильна», «серйозна» – з надутими щоками<br/></b></a>   •  <b><a href="https://glavcom.ua/interviews/skandalni-chistki-u-genprokuraturi-zvilneniy-sergiy-gorbatyuk-vikrivaje-nove-kerivnictvo-635711.html">Скандальні чистки у Генпрокуратурі. Звільнений Сергій Горбатюк викриває нове керівництво<br/></a></b>    •  <a href="https://glavcom.ua/publications/operaciya-atestaciya-hto-vizhive-pislya-prokurorskoji-chistki-631240.html"><b>Операція «Атестація». Хто виживе після прокурорської «чистки»<br/></b></a>   •  <b><a href="https://glavcom.ua/publications/stado-baraniv-proti-ryaboshapki-u-genprokuraturi-zrije-bunt-dokument-631109.html">«Стадо баранів» проти Рябошапки. Бунт у Генпрокуратурі (Документ)<br/></a></b>    •  <a href="https://glavcom.ua/publications/reforma-ryaboshapki-sim-zaperechen-prokurora-gorbatyuka-dokumenti-634968.html"><b>Реформа Рябошапки. Сім «заперечень» прокурора Горбатюка (Документи)</b></a></blockquote>
      <related>
        <a href="https://glavcom.ua/country/society/i-opzzh-i-slugi-narodu-chumak-rozkazav-rjeshali-z-yakih-partiy-krutyatsya-navkolo-genprokuraturi-639241.html"/>
        <a href="https://glavcom.ua/news/chumak-z-ofisu-prezidenta-viluchili-shifrotelegrami-shchodo-ilovayskoji-tragediji-639273.html"/>
        <a href="https://glavcom.ua/country/society/prokurorami-voni-ne-zalishatsya-chumak-rozkazav-yak-idut-chistki-u-gpu-639237.html"/>
      </related>
    </article>
  </body>
</html>