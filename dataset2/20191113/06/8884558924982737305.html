<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/goriska/goriska-paleta-stotic"/>
    <meta property="og:site_name" content="Primorske novice"/>
    <meta property="article:published_time" content="2019-11-13T06:00:00+00:00"/>
    <meta property="og:title" content="Goriška paleta stotič"/>
    <meta property="og:description" content="V prostorih hotela Sabotin v Solkanu so člani KUD Goriška paleta postavili na ogled letošnjo predzadnjo društveno razstavo z naslovom Jesensko razkošje."/>
  </head>
  <body>
    <article>
      <h1>Goriška paleta stotič</h1>
      <address><time datetime="2019-11-13T06:00:00+00:00">13 Nov 2019, 06:00</time> by <a rel="author">Uredništvo</a></address>
      <p>
        <b>V prostorih hotela Sabotin v Solkanu so člani KUD Goriška paleta postavili na ogled letošnjo predzadnjo društveno razstavo z naslovom Jesensko razkošje.</b>
      </p>
      <figure>
        <img src="https://static.primorske.si/foto/highres/gorica/719502_sabotin_razstava.jpg"/>
      </figure>
      <p><b>SOLKAN</b> &gt; Je še posebno slovesna, saj je stota po vrsti. Na njej se s slikami, fotografijami, keramiko in digitalno grafiko predstavlja 31 ustvarjalcev, kar kaže na vsestransko ustvarjalnost članov društva, ki deluje že 26 let. Lani ob 25-letnici so zgodovino in razvoj društva opisali v publikaciji Skozi prostor in čas, tudi sicer so redno dejavni na razstavah in delavnicah doma in tudi čez mejo. Na odprtju so delo društva poleg predsednice <b>Tatjane Vončina</b> predstavili <b>Nike Škofič</b> (slikarska sekcija), <b>Nada Špacapan</b> (keramična sekcija) in <b>Mateja Nikolič</b> (fotografska sekcija). Razstava je na ogled do 3. decembra.</p>
    </article>
  </body>
</html>