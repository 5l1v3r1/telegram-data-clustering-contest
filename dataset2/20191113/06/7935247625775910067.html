<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/deredeki-cesedin-kimligi-belli-oldu-214928h.htm"/>
    <meta property="og:site_name" content="OLAY"/>
    <meta property="article:published_time" content="2019-11-13T06:38:01+00:00"/>
    <meta property="og:title" content="Deredeki cesedin kimliği belli oldu"/>
    <meta property="og:description" content="Bursa'nın İnegöl ilçesi Kulaca Deresi kenarında bulunan cesedin kimliği belirlendi."/>
  </head>
  <body>
    <article>
      <h1>Deredeki cesedin kimliği belli oldu</h1>
      <h2>Bursa'nın İnegöl ilçesi Kulaca Deresi kenarında bulunan cesedin kimliği belirlendi.</h2>
      <address>
        <time datetime="2019-11-13T06:38:01+00:00">13 Nov 2019, 06:38</time>
      </address>
      <p>İnegöl ilçesi Kulaca Deresi kenarında gezerken, derenin içinde hareketsiz kişi olduğunu görenler, durumu jandarma ekiplerine bildirdi.</p>
      <p>Olay yerine gelen jandarma, AFAD ve sağlık ekipleri, botla dereye açıldı. Ekipler, 25 yaşlarındaki erkeğin, hayatını kaybettiğini tespit etti.</p>
      <p>Uzun süredir suda kaldığı için tanınmaz halde olan ceset, botla karaya çıkarıldı.</p>
      <p>Ceset, Bursa Adli Tıp Kurumu'na kaldırıldı.</p>
      <p>
        <b>KİMLİĞİ TESPİT EDİLDİ</b>
      </p>
      <p>Cesedin Emir Kavaz'a (25) ait olduğu belirlendi. Kavaz'ın, 29 Ekim tarihinde evinden gezmek için çıktığı ve bir daha kendisinden haber alınamadığı öğrenildi.</p>
      <p>Yaklaşık 10 gün derede olduğu tahmin edilen Emir Kavaz'ın cesedi tanınmayacak hale geldiği için Bursa Adli Tıp Kurumu'na getirilerek burada kimlik tespiti yapıldığı öğrenildi.</p>
      <p>Jandarma ekipleri Kavaz'ın ölümü ile ilgili soruşturma başlattı.</p>
    </article>
  </body>
</html>