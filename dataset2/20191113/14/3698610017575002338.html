<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/CULTURE/roman-polanski-zaperechuye-zvinuvachennya-u-zgvaltuvanni-francuzkoyi-aktrisi-329512_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T14:37:00+00:00"/>
    <meta property="og:title" content="Роман Поланскі заперечує звинувачення у зґвалтуванні французької актриси"/>
    <meta property="og:description" content="Показ нового фільму режисера в Парижі скасували через протести."/>
  </head>
  <body>
    <article>
      <h1>Роман Поланскі заперечує звинувачення у зґвалтуванні французької актриси</h1>
      <h2>Показ нового фільму режисера в Парижі скасували через протести.</h2>
      <address>
        <time datetime="2019-11-13T14:37:00+00:00">13 Nov 2019, 14:37</time>
      </address>
      <p>Режисер <a href="https://dt.ua/CULTURE/rezhisera-romana-polanski-zvinuvatili-u-zgvaltuvanni-329063_.html"><b>Роман Поланскі</b></a> заперечує звинувачення в зґвалтуванні, які йому висунула французька актриса і модель Валентин Моньє. Як повідомляє <a href="https://edition.cnn.com/2019/11/12/europe/roman-polanski-valentine-monnier-rape-allegation-intl/index.html">CNN</a>, прем'єру нового фільму режисера скасували через протести феміністичної групи, викликані цими звинуваченнями.</p>
      <p>Моньє стверджує, що Поланскі зґвалтував її у 1975 році, але вона побоялася тоді пред'являти йому звинувачення через побоювання за своє життя. За словами адвоката Поланскі, режисер "заперечує ці звинувачення найжорсткішим чином".</p>
      <p>"Я хочу нагадати, що ми говоримо про події 45-річної давності. Я шкодую про те, що ці звинувачення були опубліковані перед виходом фільму", - заявив адвокат режисера Ерве Темім.</p>
      <p>Сама Моньє зізнавалася, що вихід нового фільму режисера "Офіцер і шпигун" і став причиною, через яку вона вирішила розповісти про зґвалтування. Показ фільму в Парижі був скасований після протесту феміністичної організації Les Colleuses. 30 жінок влаштували акцію протесту, під час якої вони тримали плакати з написами "Я звинувачую Поланскі".</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Статтю із звинуваченнями у зґвалтуванні опублікувала газета Le Parisien. У своїй розповіді Моньє стверджує, що це сталося, коли вона відпочивала на гірсько-лижному курорті в Швейцарії, де в цей час перебував Поланскі.</p>
      <p>У 2015 році окружний суд у Кракові постановив, що <b><a href="https://dt.ua/CULTURE/u-polschi-sud-vidhiliv-ekstradiciyu-polanskogo-v-ssha-189500_.html">екстрадиція в США Поланські</a></b>, який має громадянство Польщі та Франції, неприпустима. Касаційну скаргу у Верховний суд подав міністр юстиції, генеральний прокурор Польщі Збігнєв Зебро.</p>
      <p>Всесвітньо відомий кінорежисер Роман Поланский звинувачується американським правосуддям в сексуальних стосунках з 13-річною дівчиною в 1977 році в Лос-Анджелесі. Він визнав свою провину, проте перед оголошенням вироку втік із США в Європу.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>