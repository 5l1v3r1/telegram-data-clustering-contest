<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822092.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T14:24:00+00:00"/>
    <meta property="og:title" content="عضو کمیسیون عمران در گفت‌وگو با الف:  قولنامه‌ها باید به سند رسمی تبدیل شوند"/>
    <meta property="og:description" content=" مجید کیان پور عضو کمیسون عمران در گفت‌وگو با الف با اشاره به قولنامه و لزوم رسمی کردن آن گفت: «باید سعی کنیم سند رسمی را جایگزین سند عادی کنیم. باید همه به این سمت و سو هدایت شوند ، همه اقشار و جامعه هدف که از این استفاده می­کنند؛ حتی اگر مبایعه نامه هم امضا می­شود دارای تاریخ اعتبار باشد. یعنی بگوییم این مبایعه نامه در صورتی مورد اعتبار است که منجر به صدور سند شود»."/>
  </head>
  <body>
    <article>
      <h1>عضو کمیسیون عمران در گفت‌وگو با الف:  قولنامه‌ها باید به سند رسمی تبدیل شوند</h1>
      <address>
        <time datetime="2019-11-13T14:24:00+00:00">13 Nov 2019, 14:24</time>
      </address>
      <p>کیان پور معتقد است که باید سعی کنیم سند رسمی را جایگزین سند عادی کنیم. حتی اگر مبایعه نامه هم امضا می­شود دارای تاریخ اعتبار باشد. یعنی بگوییم این مبایعه نامه در صورتی مورد اعتبار است که منجر به صدور سند شود</p>
      <p> مجید کیان پور عضو کمیسون عمران در گفت‌وگو با الف با اشاره به قولنامه و لزوم رسمی کردن آن گفت: «باید سعی کنیم سند رسمی را جایگزین سند عادی کنیم. باید همه به این سمت و سو هدایت شوند ، همه اقشار و جامعه هدف که از این استفاده می­کنند؛ حتی اگر مبایعه نامه هم امضا می­شود دارای تاریخ اعتبار باشد. یعنی بگوییم این مبایعه نامه در صورتی مورد اعتبار است که منجر به صدور سند شود».</p>
      <p>وی در ادامه گفت: « ما نمی­‌گوییم مبایعه نامه انجام نشود، اگر مبایعه نامه می­خواهد انجام شود باید در مدت زمان خاصی دارای اعتبار باشد، بعد از تاریخ خاص باید منجر به صدور سند رسمی شود. اگر مبایعه نامه هم می­خواهد انجام شود و دلیلی هم بر مالکیت باشد باید از طریق دفاتر اسناد رسمی بیاید و در آنجا ثبت شود رسیدگی شود و در آنجا برایش تصمیم­گیری شود».</p>
      <p>این نماینده با اشاره به ایجاد بستری مناسب برای رسمی کردن قولنامه‌ها گفت :« اگر قولنامه‌ای ریشه­ اش به یک سند مشخص برنمی­‌گردد باید فاقد اعتبار باشند. یعنی مشخص باشد که من آمدم این زمین را از شما خریدیم. باید مبایعه نامه منجر به یک سند رسمی باشد. از یک ریشه سند رسمی باشد آن هم در تاریخ خاصی که در این مدت می­خواهد از یک سند رسمی به سند رسمی دیگر منتقل شود. یعنی یک نفر می­خواهد قولنامه بنویسد باید سند رسمی وجود داشته باشد به استناد آن سند رسمی، مبایعه نامه انجام شود. مبایعه نامه هم تا مدتی اعتبار داشته باشد تا منجر به سند رسمی دیگری شود». </p>
    </article>
  </body>
</html>