<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/foto-u-polshchi-oskvernili-mogilu-ukrajinskih-vojiniv-novini-svitu-50053321.html"/>
    <meta property="og:site_name" content="НВ"/>
    <meta property="article:published_time" content="2019-11-13T14:30:00+00:00"/>
    <meta property="og:title" content="У Польщі вандали осквернили могилу українських воїнів"/>
    <meta property="og:description" content="У польському селі Пікуличі, яке знаходиться недалеко від українсько-польського кордону, невідомі вандали осквернили братську могилу бійців Української повстанської армії."/>
  </head>
  <body>
    <article>
      <h1>У Польщі вандали осквернили могилу українських воїнів</h1>
      <h2>У польському селі Пікуличі, яке знаходиться недалеко від українсько-польського кордону, невідомі вандали осквернили братську могилу бійців Української повстанської армії.</h2>
      <address>
        <time datetime="2019-11-13T14:30:00+00:00">13 Nov 2019, 14:30</time>
      </address>
      <p>Про це повідомляє <a href="https://wiadomosci.onet.pl/kraj/pikulice-zdewastowano-grob-na-cmentarzu-zolnierzy-ukrainskich/51h30rp">Оnet.pl</a>.</p>
      <p>Невідомі зафарбували таблицю білою та червоною фарбою. Зокрема, були зафарбовані надгробки з прізвищами загиблих солдат, а також викарбувані на хрестах герби України.</p>
      <p>Крім могили воїнів УПА, пофарбована була ще одна могила.</p>
      <p>За даними журналістів, фотографії братської могили вони отримали від особи з націоналістичними поглядами, яка заявила, що є «абсолютним противником знищення кладовищ - радянських, німецьких, українських, будь-яких». Джерело заявило, що раніше отримала фотографії від аноніма.</p>
      <p>При цьому, представник місцевої влади, який поїхав на цвинтар в Пикуличах, не виявив там слідів фарби - хтось раніше витер її.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/736/original/dd246eeabe078198609e1a86309b70c5.png?stamp=1&amp;q=85&amp;w=115"/>
      </figure>
      <p>Володимир В'ятрович<br/>Пам’ятники та вандалізм. Що роблять поляки</p>
      <p>Нагадаємо, що це не перший акт вандалізму і осквернення братської могили на кладовищі в Пикуличах. У травні 2016 року вандали помістили на нього таблицю з написом: «У цьому місці поховані останки бандерівських бандитів, жорстоких катів, убивць безневинних польських жінок та дітей».</p>
      <p>Також в травні 2019 року <a href="https://nv.ua/ukr/world/countries/u-polshchi-rozmalyuvali-pam-yatniy-hrest-ukrajinskim-povstancyam-50020800.html">на сході Польщі невідомі осквернили пам'ятний хрест</a>, встановлений в пам'ять про членів українського підпілля.</p>
    </article>
  </body>
</html>