<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/bortonbuntetesre-iteltek-egy-embercsempeszt-pecsen/186525"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-13T14:16:00+00:00"/>
    <meta property="og:title" content="Börtönbüntetésre ítéltek egy embercsempészt Pécsen"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Börtönbüntetésre ítéltek egy embercsempészt Pécsen</mark>
      </h1>
      <address><time datetime="2019-11-13T14:16:00+00:00">13 Nov 2019, 14:16</time> by <a rel="author">MTI</a></address>
      <p>Jogerősen két év tíz hónap börtönbüntetésre ítélte a Pécsi Törvényszék azt a férfit, aki két évvel ezelőtt huszonnyolc migránst próbált a déli határtól Ausztriába csempészni.</p>
      <p>A keddi ítéletről beszámolva honlapjukon azt írták: a vádlott 2017 novemberében éjjel gépkocsival érkezett a déli határszakasz közelébe, hogy az ott várakozó huszonnyolc migránst felvegye, majd az osztrák határ átlépéséhez segítséget nyújtson nekik. A másodfokon eljáró törvényszék döntésével a Mohácsi Járásbíróság februári határozatát hagyta helyben.</p>
      <p>A februári ítélet szerint egy abonyi férfi a vádlott, akit vagyoni haszonszerzés érdekében, több embernek segítséget nyújtva elkövetett embercsempészésben találtak bűnösnek. A férfi a fővárosban bérelt gépkocsival ment a társai által Magyarország déli határszakaszán átcsempészett migránsokért, s miután útnak indult velük, egy, az M6-os autópályán tartott ellenőrzésen bukott le.</p>
      <p>Az elsőfokú ítéletet a vádlott és védője tudomásul vette, ellene az ügyész jelentett be fellebbezést a bűncselekmény bűnszervezetben való elkövetésének megállapítása érdekében, ezt azonban a másodfokú bíróság sem találta megállapíthatónak.</p>
    </article>
  </body>
</html>