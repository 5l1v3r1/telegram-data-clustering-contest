<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621367/%D8%AF%D9%84%D8%A7%DB%8C%D9%84-%D8%AA%D8%B1%D8%A7%D9%81%DB%8C%DA%A9-%D8%B9%D8%AC%DB%8C%D8%A8-%D9%88-%D8%BA%D8%B1%DB%8C%D8%A8-%D8%A7%DB%8C%D9%86-%D8%B1%D9%88%D8%B2%D9%87%D8%A7%DB%8C-%D8%AA%D9%87%D8%B1%D8%A7%D9%86-%D8%A7%D8%B2-%D8%B2%D8%A8%D8%A7%D9%86-%D8%B3%D8%B1%D8%AF%D8%A7%D8%B1-%D9%85%D9%87%D9%85%D8%A7%D9%86%D8%AF%D8%A7%D8%B1"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-13T14:41:00+00:00"/>
    <meta property="og:title" content="دلایل ترافیک عجیب و غریب این روزهای تهران از زبان سردار مهماندار"/>
    <meta property="og:description" content="رئیس پلیس راهور پایتخت به تشریح دلایل افزایش ترافیک چند روز اخیر در پایتخت پرداخت."/>
  </head>
  <body>
    <article>
      <h1>دلایل ترافیک عجیب و غریب این روزهای تهران از زبان سردار مهماندار</h1>
      <address>
        <time datetime="2019-11-13T14:41:00+00:00">13 Nov 2019, 14:41</time>
      </address>
      <p>
        <i>رئیس پلیس راهور پایتخت به تشریح دلایل افزایش ترافیک چند روز اخیر در پایتخت پرداخت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سردار محمدرضا مهماندار رئیس پلیس راهنمایی و رانندگی تهران بزرگ پیش از ظهر امروز در رابطه با علل افزایش ترافیک در روزهای اخیر در جمع خبرنگاران ‏اظهار کرد: طی سه سال گذشته، شاهد افزایش ۲۵ درصدی خودروهای شهر تهران بودیم‎.‎</p>
      <p>وی افزود: در سه سال گذشته در شهر تهران چهار میلیون خودرو وجود داشته است که این عدد الان به پنج میلیون و ۱۰۰ ‏هزار خودرو می‌رسد‎.‎</p>
      <figure>
        <img src="https://aftabnews.ir/files/fa/news/1398/8/22/358940_976.jpg"/>
      </figure>
      <p>رئیس پلیس راهنمایی و رانندگی پایتخت ادامه داد: اجرای طرح کاهش آلودگی هوا (طرح زوج و فرد سابق) باعث شده مردم ‏ناچاراً از معابر پیرامونی این طرح، به طور مثال اتوبان‌های چمران، مدرس و همت استفاده کنند‎.‎</p>
      <p>به گفته مهماندار، این موضوع باعث شده ترافیک از برخی معابر به معابر دیگر منتقل شود‎.‎</p>
      <p>وی اظهار کرد: برگزاری نمایشگاه‌های مختلف در نمایشگاه‌ بین‌المللی تهران که در برخی موارد حجم مراجعه به این ‏نمایشگاه‌ها زیاد است، باعث شده ترافیک در معابر شمالی پایتخت ایجاد شود که معابر شمالی کشش این حجم از تردد در ‏یک بازه زمانی محدود را ندارد‎.‎</p>
      <p>رئیس پلیس راهنمایی و رانندگی پایتخت تصریح کرد: عدم پاسخگویی حمل و نقل عمومی به ویژه در عصرها و مواقع ‏بارانی، یکی دیگر از عواملی است که سبب افزایش ترافیک در روزهای اخیر شده است‎.‎</p>
      <p>مهماندار گفت: این عدم پاسخگویی به مسافرین زمانی به خصوص عصرها ، سبب می‌شود مردم ترغیب شوند که از ‏خودروی شخصی استفاده کنند و همین موضوع باعث به وجود آمدن ترافیک می‌شود‎.‎</p>
      <p>وی در پایان خاطرنشان کرد: کمبود حمل و نقل عمومی در عصرها سبب می‌شود که ازدحام مسافر در تقاطع‌ها و گلوگاه‌های ‏ترافیکی در معابر همچون تقاطع نیایش ـ ولیعصر، میدان ونک، پل پارک‌وی و ... زیاد شود که این امر منجر به افزایش ‏ترافیک می شود.‎</p>
    </article>
  </body>
</html>