<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/cyprus/a-league/597144/papoutsos-den-ginetai-tin-paramoni-tou-var-na-milame-gia-ksenous-diaitites"/>
    <meta property="og:site_name" content="SIGMALIVE"/>
    <meta property="article:published_time" content="2019-11-13T14:06:00+00:00"/>
    <meta property="og:title" content="Πάπουτσος: «Δεν γίνεται την παραμονή του VAR να μιλάμε για ξένους διαιτητές»"/>
    <meta property="og:description" content="Δηλώσεις στο Ράδιο Πρώτο έκανε ο πρόεδρος του Συνδέσμου Διαιτητών, Γιώργος Πάπουτσος, που αναφέρθηκε στο ενδεχόμενο καθόδου ξένων διαιτητών για τους αγώνες..."/>
  </head>
  <body>
    <article>
      <h1>Πάπουτσος: «Δεν γίνεται την παραμονή του VAR να μιλάμε για ξένους διαιτητές»</h1>
      <address><time datetime="2019-11-13T14:06:00+00:00">13 Nov 2019, 14:06</time> by <a rel="author">Sigmalive/sports</a></address>
      <p>Δηλώσεις στο Ράδιο Πρώτο έκανε ο πρόεδρος του Συνδέσμου Διαιτητών, Γιώργος Πάπουτσος, που αναφέρθηκε στο ενδεχόμενο καθόδου ξένων διαιτητών για τους αγώνες του κυπριακού πρωταθλήματος.</p>
      <p>Αναλυτικά:</p>
      <p>«Δεν θα έρθουμε σε αντιπαράθεση με κανένα. Αν θεωρεί ο Απόλλωνας ότι αδικήθηκε, δικαιούται να καταθέσει τα παράπονά τους στους αρμόδιους. Η διαιτησία θέλει στήριξη για να πηγαίνει καλά και οι διαιτητές περισσότερη προσπάθεια. Δεν γίνεται παραμονή του VAR, που θα περιορίσει την προκατάληψη να μιλάμε για ξένους διαιτητές. Είναι κρίμα.<br/> <br/>Η θέση μας είναι ότι στον χώρο της διαιτησίας υπάρχει ποιότητα και μπορεί να φέρει σε πέρας την αποστολή της. Φέτος είναι πραγματικότητα ότι έχουν παρατηρηθεί σημαντικά λάθη και στιγμάτισαν την έναρξη της περιόδου. Είναι παραδεχτά. Εμείς προσπαθούμε να βελτιωθούμε. Το πρωτάθλημα είναι δύσκολο. Οι ξένοι διαιτητές θα έρθουν να σφυρίξουν όλους τους αγώνες; Και των μικρότερων κατηγοριών;<br/> <br/>Η επιτροπή διαιτησίας αξιολογεί τους αγώνες και ανάλογα σε τι κατάσταση βρίσκεται ένας διαιτητής, ορίζεται στο πιο δύσκολο παιχνίδι. Να γίνει ροτέισιον των διαιτητών και ούτε οι ομάδες έχουν δικαίωμα να επιλέγουν διαιτητές ή να απορρίπτουν.<br/> <br/>Η ΚΟΠ πρέπει να κερδίσει το στοίχημα. Είμαστε από τα λίγα μικρά κράτη που θα εφαρμόσουμε το VAR.<br/> <br/>Στην προκήρυξη αναφέρεται ότι τα πρωταθλήματα ξεκινούν και τελειώνουν με κύπριους διαιτητές».</p>
    </article>
  </body>
</html>