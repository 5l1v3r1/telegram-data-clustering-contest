<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/13/brexit-ingiltere-yeni-komisyon-icin-hala-isim-onerisinde-bulunmadi-ab-baskilari-surduruyor"/>
    <meta property="og:site_name" content="euronews"/>
    <meta property="article:published_time" content="2019-11-13T14:04:04+00:00"/>
    <meta property="og:title" content="Brexit: İngiltere yeni Komisyon için hala isim önerisinde bulunmadı"/>
    <meta property="og:description" content="Her bir üye ülkeden bir kişinin yer aldığı yeni Avrupa Komisyonu ekibi kurulma aşamasında ancak erken genel seçime gitmeye hazırlanan İngiltere, Brexit nedeniyle bu görevi yerine getirmek için Brüksel'in ısrarlarına rağmen hala bir isim önerisinde bulunmadı."/>
  </head>
  <body>
    <article>
      <h1>Brexit: İngiltere yeni Komisyon için hala isim önerisinde bulunmadı</h1>
      <address><time datetime="2019-11-13T14:04:04+00:00">13 Nov 2019, 14:04</time> by <a rel="author">Gülsüm Alan</a></address>
      <p>İngiltere'nin Avrupa Birliği'nin tüm çağrılarına rağmen kurulmakta olan Avrupa Komisyonu ekibine isim önerisinde bulunamaması krize neden oldu. Erken genel seçime gidecek ülkede Brexit nedeniyle iki aydır Londra'dan yanıt gelmedi.</p>
      <p>Avrupa Birliği antlaşmaları uyarınca eylül ayında bu isteğin yerine getirilmesi gerektiğini ifade eden Avrupa Komisyonu Başkanı Ursula von der Leyen, Londra'ya yeniden bu yönde çağrıda bulunarak "hafta sonuna kadar" talebin karşılanmasını istedi.</p>
      <p>Avrupa Komisyonu'nda yapılan günlük basın toplantısında gazetecilerin sorularını cevaplayan komisyon sözcüleri, Avrupa Komisyonu'nun 1 Aralık'ta İngiltere'nin üyesi olmadan göreve başlayıp başlayamayacağını yanıtsız bıraktı. Üst üste gelen sorular üzerine zor anlar yaşayan sözcüler konuyu değerlendirmek için İngiltere'den cevap beklediklerini ifade etti.</p>
      <p>Brexit tarihi şu ana kadar üç kez ertelendi; yeni ayrılık tarihi 31 Ocak 2020 olarak belirlendi.</p>
      <ul>
        <li>
          <a href="https://tr.euronews.com/2019/11/03/ingilterede-brexit-partisi-lideri-farage-secimde-milletvekili-aday-olmayacak">İngiltere’de Brexit Partisi lideri Farage seçimde milletvekili adayı olmayacak</a>
        </li>
        <li>
          <a href="https://tr.euronews.com/2019/10/29/ab-den-ingiltere-ye-uyar-bu-son-uzatma-olabilir-zaman-iyi-degerlendirin">AB'den ingiltere'ye uyarı: Bu son uzatma olabilir, zamanı iyi değerlendirin</a>
        </li>
      </ul>
      <p>Ek kaynaklar<b> • AFP</b></p>
    </article>
  </body>
</html>