<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/13/samsung-cantiere-un-tablet-anche-primi-dettagli-non-entusiasmano-681412/"/>
    <meta property="og:site_name" content="AndroidWorld"/>
    <meta property="article:published_time" content="2019-11-13T14:56:13+00:00"/>
    <meta property="og:title" content="Samsung ha in cantiere un nuovo tablet, anche se i primi dettagli non entusiasmano"/>
    <meta property="og:description" content="Samsung produce e lancia un notevole numero di smartphone ogni anno, dedicati a diverse tipologie di clienti e fasce di..."/>
  </head>
  <body>
    <article>
      <h1>Samsung ha in cantiere un nuovo tablet, anche se i primi dettagli non entusiasmano</h1>
      <address><time datetime="2019-11-13T14:56:13+00:00">13 Nov 2019, 14:56</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p><a href="https://www.androidworld.it/tag/samsung/">Samsung</a> produce e lancia un notevole numero di smartphone ogni anno, dedicati a diverse tipologie di clienti e fasce di prezzo. Sul segmento <b>tablet</b> il produttore sudcoreano si muove più <b>cautamente</b>. Nelle ultime ore sono stati scovati in rete nuovi dettagli su un tablet che potrebbe lanciare presto.</p>
      <p>Il dispositivo è stato scovato grazie alla certificazione <a href="https://www.wi-fi.org/product-finder-results?sort_by=certified&amp;sort_order=desc&amp;keywords=SM-T307">ricevuta presso la <i>Wi-Fi Alliance</i></a> e sarebbe identificato dal codice modello <b>SM-T307U</b>: solitamente Samsung usa la nomenclatura SM-T3xx per battezzare i suoi tablet da <b>8 pollici</b> della gamma <b>Galaxy Tab A</b>. Potrebbe essere proprio questo il caso del nuovo tablet scovato in rete, il quale al momento della certificazione era aggiornato ad <a href="https://www.androidworld.it/tag/android-pie/">Android Pie</a> ed integrava <b>32 GB</b> di memoria interna.</p>
      <p>Il tablet Samsung appena scovato in rete supporterebbe le connessioni Wi-Fi a <b>2,4 GHz</b> e<b> 5 GHz</b> e sarebbe disponibile in un’unica colorazione <b>marrone</b>. Stando a quanto noto finora, Samsung potrebbe lanciarlo esclusivamente nel mercato <b>statunitense</b>. Vi terremo aggiornati sugli eventuali ulteriori sviluppi.</p>
      <p>Via: <a href="https://www.sammobile.com/news/new-samsung-tablet-sm-t307-discovered-here-are-some-details">SamMobile</a></p>
    </article>
  </body>
</html>