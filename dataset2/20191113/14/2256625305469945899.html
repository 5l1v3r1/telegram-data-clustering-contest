<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158291_1106.html"/>
    <meta property="og:site_name" content="Novsport"/>
    <meta property="article:published_time" content="2019-11-13T14:29:00+00:00"/>
    <meta property="og:title" content="В РУСИЯ: Ивелин Попов напуска Ростов"/>
    <meta property="og:description" content="Финансовата криза в клуба ще прогони част от звездите и треньора Карпин, пишат местните медии"/>
  </head>
  <body>
    <article>
      <h1>В РУСИЯ: Ивелин Попов напуска Ростов</h1>
      <address><time datetime="2019-11-13T14:29:00+00:00">13 Nov 2019, 14:29</time> by <a rel="author">Велизар Антов</a></address>
      <p>Капитанът на българския национален тим Ивелин Попов може да напусне настоящия си тим Ростов, пишат медиите в Русия днес. <br/><br/>Клубът е измъчван от сериозни финансови проблеми, като според местната преса, наставникът на отбора Валери Карпин и част от големите звезди, сред които и Ивелин Попов, ще си тръгнат в най-скоро време.<br/><br/>Футболистите и треньорското ръководство не са получавали заплати и бонуси, а единственото финансиране на клуба се осигурява от компания, собственост на клубния президент Арташес Арутюнянц.<br/><br/>Предполага се, че клубът ще бъде напуснат от имена като Дмитрий Чистяков, Матиас Норман, Роман Еременко и Елдор Шомуродов.</p>
    </article>
  </body>
</html>