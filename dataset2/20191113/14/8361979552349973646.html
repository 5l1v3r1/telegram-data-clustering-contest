<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/noviy-zakon-pro-media-regulyuvatime-diyalnist-zmi-ta-socmerezh-novini-ukrajini-50053330.html"/>
    <meta property="og:site_name" content="НВ"/>
    <meta property="article:published_time" content="2019-11-13T14:47:00+00:00"/>
    <meta property="og:title" content="У Слузі народу приступили до розробки закону про медіа: він буде регулювати ЗМІ і соцмережі"/>
    <meta property="og:description" content="У середу, 13 листопада, фракція Слуга народу презентувала концепцію законопроекту Про медіа, розробити який доручив президент Володимир Зеленський."/>
  </head>
  <body>
    <article>
      <h1>У Слузі народу приступили до розробки закону про медіа: він буде регулювати ЗМІ і соцмережі</h1>
      <h2>У середу, 13 листопада, фракція Слуга народу презентувала концепцію законопроекту Про медіа, розробити який доручив президент Володимир Зеленський.</h2>
      <address>
        <time datetime="2019-11-13T14:47:00+00:00">13 Nov 2019, 14:47</time>
      </address>
      <p>Як повідомляє <a href="https://lb.ua/news/2019/11/13/442157_sluga_naroda_razrabativaet_zakon.html">LB.ua,</a> нове медійне законодавство буде регулювати діяльність не тільки ЗМІ, а й соціальних медіа.</p>
      <p>«Ми також хотіли б дати відповідь на питання, як їх [соцмережі] регулювати», - сказав голова парламентського комітету з гуманітарної та інформаційної політики Олександр Ткаченко.</p>
      <p>Проект закону перебуває на стадії розробки, тому порядок регулювання сфери онлайн-медіа та соцмереж поки невідомий.</p>
      <p>Читайте також:<br/><a href="https://nv.ua/ukr/ukraine/events/zakonoproyekt-pro-zmi-v-ukrajini-diyalnist-media-ukaz-novini-ukrajini-50052825.html">&amp;nbspСтандартизація чи цензура. Що передбачатиме законопроєкт про врегулювання діяльності медіа в Україні</a></p>
      <p>«Якщо ми говоримо про платформи загального доступу, то якщо вони отримують прибуток на українській території, то повинні платити тут податки», - зазначив Ткаченко.</p>
      <figure>
        <img src="https://images.weserv.nl/?url=https://nv.ua/system/MediaInfographic/images/000/001/181/original/f7894b4958449a2be302b61bd64a2ec9.png?stamp=20191113164818&amp;q=85&amp;output=jpg&amp;bg=white"/>
      </figure>
      <p>У президентській фракції пропонують об'єднати чинні закони про медіа, обмежити монополію, а також заборонити громадянам Росії мати частку в українських ЗМІ.</p>
      <p>Президент України <a href="https://nv.ua/ukr/ukraine/events/zelenskiy-doruchiv-kabminu-rozrobiti-dlya-zmi-zagalniy-standart-novin-novini-ukrajini-50052588.html">Володимир Зеленський доручив розробити законопроект про вимоги та стандарти новин</a> до 31 грудня 2019 року.</p>
    </article>
  </body>
</html>