<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/13/novyna/ekonomika/sprava-ohxk-sud-povernuv-cyvilnyj-pozov-minenerhovuhillya"/>
    <meta property="og:site_name" content="Слово і Діло"/>
    <meta property="article:published_time" content="2019-11-13T14:20:02+00:00"/>
    <meta property="og:title" content="Справа ОГХК: суд повернув цивільний позов Міненерговугілля"/>
    <meta property="og:description" content="Антикорупційний суд повернув цивільному позивачу його заяву про відшкодування збитків у справі об'єднаної компанії."/>
  </head>
  <body>
    <article>
      <h1>Справа ОГХК: суд повернув цивільний позов Міненерговугілля</h1>
      <address>
        <time datetime="2019-11-13T14:20:02+00:00">13 Nov 2019, 14:20</time>
      </address>
      <p>
        <b>Вищий антикорупційний суд повернув цивільний позов Міністерству розвитку економіки, торгівлі та сільського господарств України про відшкодування збитків у справі ПАТ «Об'єднана гірничо-хімічна компанія».</b>
      </p>
      <p>Таке рішення ВАКС ухвалив 8 листопада, повідомляє «Слово і Діло».</p>
      <p>Цивільний позивач під час засідання просив замінити цивільного позивача у справі з Мінекономрозвитку на Фонд державного майна України, проте суд відмовив</p>
      <p>Як відомо, у цій справі обвинувачують відстороненого виконувача обов'язків голови правління ОГХК Руслана Журила та колишнього його заступника з комерційних питань Юрія Перцева у нанесенні збитків компанії.</p>
      <p>За версією слідства, Журило та Перцев із метою отримання неправомірної вигоди для себе та третіх осіб упродовж грудня 2014 року-липня 2016 року при здійсненні господарської діяльності продавали титановмісні руди за заниженими цінами через компанії-посередники. Реалізація сировини здійснювалася через пов'язані та підконтрольні керівництву державного підприємства іноземні компанії-посередники з Австрії та Великої Британії, з подальшим продажем руд іноземним суб'єктам господарювання реального сектора економіки – кінцевим отримувачам за дійсними ринковими цінами.</p>
      <p>При цьому службові особи державного підприємства за можливості укладення прямих контрактів вели переговори та укладали контракти, діючи в інтересах вищевказаних підконтрольних компаній-посередників. На рахунках цих компаній і залишилася частина прибутку в сумі $12,9 мільйона, що, відповідно до офіційного курсу валют, встановленого Національним банком України, становить 296,8 млн грн.</p>
      <p>Нагадаємо, <a href="https://www.slovoidilo.ua/2018/11/13/novyna/ekonomika/nabu-zayavyly-vykryta-sxema-ohxk-prodovzhuye-diyaty">у НАБУ заявили, що викрита схема на ОГХК продовжує діяти</a>. Раніше <a href="https://www.slovoidilo.ua/2019/01/10/novyna/polityka/sud-prodovzhyv-vidstoronennya-zhuryla-posady-holovy-ohxk">суд продовжив відсторонення Журила</a>. Також <a href="https://www.slovoidilo.ua/2019/01/17/novyna/ekonomika/sprava-ohxk-sudi-dopytav-chynnoho-kerivnyka-kompaniyi">у суді допитали чинного керівника ОГХК</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2018/11/28/novyna/polityka/zasidannya-spravi-ohxk-ne-vidbulosya-cherez-vidsutnist-elektryky"/>
        <a href="https://www.slovoidilo.ua/2018/09/07/novyna/ekonomika/nabu-rozsliduye-shhe-odyn-epizod-spravi-ohxk"/>
        <a href="https://www.slovoidilo.ua/2018/09/06/novyna/polityka/dvoye-suddiv-zayavyly-samovidvid-spravi-ohxk"/>
      </related>
    </article>
  </body>
</html>