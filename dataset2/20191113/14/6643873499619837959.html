<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/btmeninger/debatt/i/Xg37aB/Logisk-kortslutning-av-klimafornekter"/>
    <meta property="og:site_name" content="Bergens Tidende"/>
    <meta property="article:published_time" content="2019-11-13T14:46:22+00:00"/>
    <meta property="og:title" content="Debatt: – Logisk kortslutning av klimafornekter"/>
    <meta property="og:description" content="Professor Einar Sletten får motbør i dette innlegget."/>
  </head>
  <body>
    <article>
      <h1>Debatt: – Logisk kortslutning av klimafornekter</h1>
      <h2>At man er i mindretall, betyr ikke at man har rett.</h2>
      <address><time datetime="2019-11-13T14:46:22+00:00">13 Nov 2019, 14:46</time> by <a rel="author">Thorleif Næss</a></address>
      <p>Debattinnlegg</p>
      <p><b>I BT 11. november </b>argumenterer professor Einar Sletten for at<a href="https://www.bt.no/innenriks/i/zGzXrv/hver-femte-nordmann-tror-ikke-paa-menneskeskapte-klimaendringer"> klimaendringene er naturlige variasjoner</a> og ikke skapt av menneskelig aktivitet. Å være føre var og igangsette tiltak for å redusere utslipp av klimagasser, er derfor unødvendig.</p>
      <p>På spørsmål fra BT om han ikke kjemper for en tapt sak, svarer han: «I vitenskapen er det som oftest minoriteten som har vist seg å ha rett.»</p>
      <p>Dette er riktig i den forstand at vitenskapelige fremskritt alltid er resultat av at et mindretall utfordrer etablerte sannheter, og at mindretallet vinner frem og blir et flertall.</p>
      <p><b>I min tid har</b> klimafornektere og oljeoptimister utgjort en kompakt majoritet, og ført en politikk som har gjort klimakrisen akutt. Selv om fakta om utslippene av drivhusgasser har vært kjent i mer enn 60 år, så er det først gjennom utviklingen av klimaforskningen at vi som var et mindretall, er blitt et flertall.</p>
      <p>Professor Sletten og hans meningsfeller har tapt enhver troverdighet som eksperter på klima. Klimafornekterne er nå blitt en minoritet.</p>
      <p>Å hevde at de likevel har rett, fordi de er en minoritet, er en logisk kortslutning.</p>
      <related>
        <h4>Les også</h4>
        <a href="https://www.bt.no/innenriks/i/zGzXrv/hver-femte-nordmann-tror-ikke-paa-menneskeskapte-klimaendringer"/>
        <a href="https://www.bt.no/nyheter/lokalt/i/xMyan/flere-klimaskeptikere"/>
        <a href="https://www.bt.no/btmeninger/debatt/i/LALy5V/slik-er-de-norske-klimaskeptikerne"/>
        <a href="https://www.bt.no/nyheter/lokalt/i/GGXmA4/utsetter-klimavennlige-hurtigbaater"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/vQGBAw/minnestund-i-fana-kirke-han-doede-uten-at-noen-fikk-ta-farvel-med-ha"/>
        <a href="https://www.bt.no/nyheter/lokalt/i/MRXe6m/kjetil-skal-stroe-veier-til-langt-paa-natt"/>
        <a href="https://www.bt.no/nyheter/lokalt/i/opxedV/ansatte-i-akasia-kaos-og-altfor-faa-folk"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/btmeninger/kommentar/i/jdxek9/kva-var-det-ropstad-proevde-paa"/>
        <a href="https://www.bt.no/nyheter/lokalt/i/70ooxK/alf-sto-i-doeren-paa-ugla-i-37-aar"/>
      </related>
      <ol>
        <li>
          <a href="https://www.bt.no/tag/Vitenskap">Vitenskap</a>
        </li>
        <li>
          <a href="https://www.bt.no/tag/Politikk">Politikk</a>
        </li>
        <li>
          <a href="https://www.bt.no/tag/Klima">Klima</a>
        </li>
        <li>
          <a href="https://www.bt.no/tag/Klimaforskning">Klimaforskning</a>
        </li>
      </ol>
    </article>
  </body>
</html>