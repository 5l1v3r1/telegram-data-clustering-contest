<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547038.html/%D8%AF%D8%B3%D8%AA%DA%AF%DB%8C%D8%B1%DB%8C-%D8%B4%DA%A9%D8%A7%D8%B1%DA%86%DB%8C-%D9%85%D8%AA%D8%AE%D9%84%D9%81-%D8%A8%D9%87-%D8%AC%D8%B1%D9%85-%D8%B5%DB%8C%D8%AF-%D9%BE%D8%B1%D9%86%D8%AF%DA%AF%D8%A7%D9%86-%D8%B4%DA%A9%D8%A7%D8%B1%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T14:27:00+00:00"/>
    <meta property="og:title" content="دستگیری شکارچی متخلف به جرم صید پرندگان شکاری"/>
    <meta property="og:description" content="مدیرکل حفاظت محیط زیست سیستان و بلوچستان از دستگیری یک متخلف شکار به جرم صید سه بهله پرنده شکاری در زاهدان خبر داد."/>
  </head>
  <body>
    <article>
      <h1>دستگیری شکارچی متخلف به جرم صید پرندگان شکاری</h1>
      <address>
        <time datetime="2019-11-13T14:27:00+00:00">13 Nov 2019, 14:27</time>
      </address>
      <p>مدیرکل حفاظت محیط زیست سیستان و بلوچستان از دستگیری یک متخلف شکار به جرم صید سه بهله پرنده شکاری در زاهدان خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ وحید پورمردان در گفت وگو با <a href="http://asrehamoon.ir/">عصرهامون </a>گفت: طی گشت و کنترل یگان حفاظت محیط زیست این اداره کل از مناطق تحت مدیریت به منظور برخورد قانونی با متخلفین شکار و صید یک نفر متخلف شناسایی و دستگیر شد.<br/><br/>وی افزود: از شکارچی متخلف دو بهله دلیجه و یک بهله عقاب استپ نابالغ ضبط شد که پس از تنظیم صورتجلسه تخلف، فرد مذکور به جرم شکار و صید پرندگان شکاری تحت حمایت، به مراجع قضایی تحویل داده شد.<br/><br/>پورمردان ضمن هشدار به صیادان پرندگان شکاری تاکید کرد: براساس مصوبه شماره 380 شورایعالی حفاظت محیط زیست میزان جریمه ضرر و زیان شکار و صید و زنده‌گیری یک بهله دلیجه 200 میلیون ریال (20 میلیون تومان) و انواع پرندگان شکاری (شاهین، بحری و بالایان) مبلغ 600 میلیون ریال (60میلیون تومان) تعیین شده و متخلفان علاوه بر پرداخت جریمه ضرر و زیان محیط زیست ملزم به پرداخت جرائم از طرف دادگستری نیز خواهند بود.<br/><br/>انتهای پیام/</p>
    </article>
  </body>
</html>