<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/politica/ETA-Txeroki-Audiencia-Nacional-assassinat-Lidon_0_2343365826.html"/>
    <meta property="og:site_name" content="Ara.cat"/>
    <meta property="article:published_time" content="2019-11-13T14:55:35+00:00"/>
    <meta property="og:title" content="L'Audiència Nacional absol l'excap d'ETA Txeroki de l'assassinat del jutge José María Lidón per falta de proves"/>
    <meta property="og:description" content="També absol Asier Azalluz. La Fiscalia demanava 30 anys per a l'exlíder de l'organització terrorista"/>
  </head>
  <body>
    <article>
      <h1>L'Audiència Nacional absol l'excap d'ETA Txeroki de l'assassinat del jutge José María Lidón per falta de proves</h1>
      <h2>També absol Asier Azalluz. La Fiscalia demanava 30 anys per a l'exlíder de l'organització terrorista</h2>
      <address>
        <time datetime="2019-11-13T14:55:35+00:00">13 Nov 2019, 14:55</time>
      </address>
      <p>L'Audiència Nacional ha absolt aquest dimecres l'excap d'ETA Garikoitz Aspiazu Rubina, àlies <i>Txeroki</i>, i el membre de l'organització terrorista Asier Arzalluz, de l'assassinat del jutge José María Lidón el 7 de novembre del 2001 a Getxo (Biscaia). L'AN creu que no hi ha prou proves per considerar-los autors dels trets que van acabar amb la vida del magistrat de l'Audiència Provincial de Biscaia. La Fiscalia demanava 30 anys per a Txeroki, mentre que havia retirat l'acusació per a Arzalluz.</p>
      <p>Els jutges de la secció tercera de la Sala Penal subratllen a la sentència que no s'ha presentat cap prova de càrrec suficient contra els dos membres d'ETA. Consideren que els informes d'intel·ligència de l'Ertzaintza i la Policia Nacional són insuficients per condemnar els dos acusats, ara absolts. L'AN també jutja com a "no fiable" la identificació que van fer de Txeroki tant la dona com el fill de Lidón. Els familiars del jutge van assenyalar l'excap d'ETA com a presumpte autor de l'assassinat anys després, quan el van veure per la televisió quan era extradit a Espanya des de França.</p>
    </article>
  </body>
</html>