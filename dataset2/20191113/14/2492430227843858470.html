<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188472/Aanhoudingen-wegens-drugs-en-kostbare-ontbijtgranen"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-13T14:04:29+00:00"/>
    <meta property="og:title" content="Aanhoudingen wegens drugs en 'kostbare ontbijtgranen'"/>
    <meta property="og:description" content="De politie heeft een drugsfabriek opgerold in Rotterdam-Crooswijk. Agenten waren getipt dat er in het huis aan de Spiegelnisserkade drugs zouden worden gemaakt."/>
  </head>
  <body>
    <article>
      <h1>Aanhoudingen wegens drugs en 'kostbare ontbijtgranen'</h1>
      <address>
        <time datetime="2019-11-13T14:04:29+00:00">13 Nov 2019, 14:04</time>
      </address>
      <h4>De politie heeft een drugsfabriek opgerold in Rotterdam-Crooswijk. Agenten waren getipt dat er in het huis aan de Spiegelnisserkade drugs zouden worden gemaakt.</h4>
      <p>De politie vond binnen machines, kilo's drugs en een vuurwapen. In het pand werd een 31-jarige Rotterdammer aangehouden.</p>
      <p>In twee andere huizen, in Rotterdam en Barendrecht, is nog een berg contant geld gevonden en dure hifi-apparatuur. In één van de huizen had een man een pak cornflakes in zijn hand. In dat pak bleken geen ontbijtgranen, maar 8000 euro aan contant geld te zitten. Daarbij is een 32-jarige Rotterdammer aangehouden.</p>
    </article>
  </body>
</html>