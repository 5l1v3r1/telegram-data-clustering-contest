<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/ob-yekt-v-poyasi-koypera-ultima-tule-otrimav-novu-nazvu-329507_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T14:05:00+00:00"/>
    <meta property="og:title" content="Об'єкт в Поясі Койпера Ультіма Туле отримав нову назву"/>
    <meta property="og:description" content="Об'єкт назвали Арокот."/>
  </head>
  <body>
    <article>
      <h1>Об'єкт в Поясі Койпера Ультіма Туле отримав нову назву</h1>
      <h2>Об'єкт назвали Арокот.</h2>
      <address>
        <time datetime="2019-11-13T14:05:00+00:00">13 Nov 2019, 14:05</time>
      </address>
      <p>Команда місії New Horizons запропонувала нову назву об'єкта в Поясі Койпера, який раніше називався <a href="https://dt.ua/TECHNOLOGIES/ultima-tule-mozhe-viyavitisya-svitom-frankenshteynom-306027_.html"><b>Ультіма Туле</b></a>. Як повідомляє <a href="https://www.nasa.gov/feature/far-far-away-in-the-sky-new-horizons-kuiper-belt-flyby-object-officially-named-arrokoth">NASA</a>, тепер об'єкт 2014 MU69 буде називатися Арокот, що в перекладі з мови американських індіанців означає "небо", "небосхил".</p>
      <p>Назва була запропонована Міжнародному астрономічного союзу і Центру малих тіл і схвалена ними. "Назва "Арокот" відображає прагнення дивитися в небо і ставити питання про зорі і світи за межами нашого", - заявив голова команди Алан Стерн.</p>
      <p>Як повідомляє <a href="https://www.sciencealert.com/nasa-renames-faraway-ice-world-arrokoth-after-nazi-backlash">ScienceAlert</a>, рішення змінити назву Ультіма Туле може бути продиктовано нацистськими асоціаціями з ним. Ультіма Туле – це міфічна північна земля, яка в класичній і середньовічній європейській літературі описується як щось, що знаходиться за межами відомого світу.</p>
      <p>Назва об'єкта викликала неоднозначні реакції через те, що у 1918 році в Мюнхені з'явилося "Товариство Туле" - німецьке окультне і політичне товариство. Основною темою досліджень цього товариства було походження "арійської раси", воно вплинуло на багатьох представників Третього Рейху.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>New Horizons – автоматична міжпланетна станція NASA, запущена у межах програми "Нові рубежі" (New Frontiers) і призначена для вивчення Плутона і його природного супутника Харона.</p>
      <p>Запуск було здійснено 19 січня 2006 року, з прольотом Юпітера (і гравітаційним маневром у його полі тяжіння) у 2007 році і Плутону – у 2015 році. Повна місія станції New Horizons розрахована на 15-17 років.</p>
      <p>Станція New Horizons максимально наблизилася до Плутона (12,5 тисяч кілометрів) 14 липня 2015 року о 14:50 за київським часом. Космічний апарат протягом 30 хвилин повинен був провести близько 150 наукових вимірювань. Після <b><a href="https://dt.ua/TECHNOLOGIES/stanciya-new-horizons-zrobila-dzvinok-dodomu-178839_.html">прийняття "дзвінка" від міжпланетної станції</a></b>, вчені переконалися в успішному виконанні нею своєї головної місії.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>