<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903616/geen-ferrari-voor-lenglet-ik-probeer-verantwoord-met-mijn-geld-om-te-gaan-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T14:25:00+00:00"/>
    <meta property="og:title" content="In vijf jaar van Nancy naar Barça: 'Toen was ik al geen ster en nu ook niet'"/>
    <meta property="og:description" content="Clément Lenglet is in vijf jaar tijd opgeklommen van AS Nancy en Sevilla naar FC Barcelona. De 24-jarige Fransman is naar eigen zeggen echter niet veranderd door het verloop van zijn carrière."/>
  </head>
  <body>
    <article>
      <h1>In vijf jaar van Nancy naar Barça: 'Toen was ik al geen ster en nu ook niet'</h1>
      <address>
        <time datetime="2019-11-13T14:25:00+00:00">13 Nov 2019, 14:25</time>
      </address>
      <p>
        <b>Clément Lenglet is in vijf jaar tijd opgeklommen van AS Nancy en Sevilla naar FC Barcelona. De 24-jarige Fransman is naar eigen zeggen echter niet veranderd door het verloop van zijn carrière.</b>
      </p>
      <p>Lenglet probeert nog steeds om zo 'gewoon' mogelijk te blijven. "Als ik uit eten ga, dan hoef ik niet naar de prijs te kijken. Ik verdien prima, maar ik probeer verantwoord met mijn geld om te gaan. Sommige mensen zeggen zelfs dat ik er best wat meer van mag genieten", vertelt hij aan <a href="https://www.estrepublicain.fr/sport/2019/11/11/je-ne-fais-que-du-football">L'Est Républicain</a>. Op de oprijlaan van huize Lenglet zal dan ook geen Ferrari staan. "Nee, die behoefte heb ik totaal niet. Het zou natuurlijk leuk zijn. Maar het blijft een auto, niets meer dan dat."</p>
      <p>De viervoudig international van Frankrijk voelt zich nog steeds dezelfde persoon als in de beginjaren van zijn carrière. "Bij Nancy voelde ik mezelf geen ster en dat is nu nog steeds zo. Voor mijn gevoel heb ik niets veranderd aan mijn <i>lifestyle</i>. Mijn ouders hebben me altijd aangemoedigd om met beide benen op de grond te blijven staan."</p>
    </article>
  </body>
</html>