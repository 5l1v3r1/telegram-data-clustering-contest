<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425694/prwth-me-belitzelo-gia-th-rodo"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-13T14:00:01+00:00"/>
    <meta property="og:title" content="«Πρώτη» με Βελιτζέλο για τη Ρόδο"/>
    <meta property="og:description" content="Την πρώτη του προπόνηση με την καινούργια του ομάδα έκανε χθες ο νέος τεχνικός της Ρόδου Κώστας Βελιτζέλος."/>
  </head>
  <body>
    <article>
      <h1>«Πρώτη» με Βελιτζέλο για τη Ρόδο</h1>
      <h2>Παρουσιάστηκε χθες στους παίκτες από τη διοίκηση και έκανε την πρώτη του προπόνηση στο Βοηθητικό γήπεδο</h2>
      <address>
        <time datetime="2019-11-13T14:00:01+00:00">13 Nov 2019, 14:00</time>
      </address>
      <p>
        <b>Την πρώτη του προπόνηση με την καινούργια του ομάδα έκανε χθες ο νέος τεχνικός της Ρόδου Κώστας Βελιτζέλος.</b>
      </p>
      <p>Τον νέο προπονητή παρουσίασε στους παίκτες στα αποδυτήρια ο πρόεδρος Τώνης Μαρτίνης και τα υπόλοιπα μέλη της διοίκησης.</p>
      <p>Ο κ. Βελιτζέλος είχε την ευκαιρία να γνωριστεί με τους «πράσινους» από τους οποίους και ζήτησε πολλή δουλειά προκειμένου να υλοποιηθεί ο μεγάλος στόχος που δεν είναι άλλος από την κατάκτηση του πρωταθλήματος και εν συνεχεία της ανόδου στη Football League.</p>
      <p>Η προπόνηση πραγματοποιήθηκε στο βοηθητικό γήπεδο και το ευχάριστο είναι ότι όλοι οι παίκτες έδωσαν το “παρών” καθώς δεν έχει προκύψει κανένα σοβαρό αγωνιστικό πρόβλημα. Σήμερα, η προπόνηση θα γίνει στο κεντρικό γήπεδο του Δημοτικού Σταδίου, οπότε αναμένεται το πρόγραμμα να περιλαμβάνει πολλές ασκήσεις τακτικής.</p>
      <p><b>Σάββατο με Νέα Αρτάκη</b><br/>Το προσεχές Σάββατο στις 3 μ.μ. θα διεξαχθεί το παιχνίδι της Ρόδου με τη Νέα Αρτάκη στο Δημοτικό Στάδιο της πόλης μας. Την ίδια ημέρα θα διεξαχθούν και τα υπόλοιπα παιχνίδια της αγωνιστικής, με εξαίρεση το Παναρκαδικός – Αιολικός που θα πραγματοποιηθεί σε άλλη ημερομηνία η οποία θα ανακοινωθεί προσεχώς. Οι αγώνες που θα γίνουν το Σάββατο είναι οι ακόλουθοι:</p>
      <p>Ρόδος – Α.Ο. Νέας Αρτάκης</p>
      <p>Κόρινθος 2006 – Αχαρναϊκός</p>
      <p>Α.Ο. Υπάτου – Αήττητος Σπάτων</p>
      <p>Θύελλα Ραφήνας – Μαρκό</p>
      <p>Παλληνιακός – A.E.K. Τρίπολης</p>
      <p>Ρεπό: Κιθαιρών Καπαρελλίου.</p>
    </article>
  </body>
</html>