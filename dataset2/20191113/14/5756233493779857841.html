<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621370/%DA%A9%D8%A7%D8%AF%D9%88-%D8%AA%D9%88%D9%84%D8%AF-%D8%AE%D8%A7%D8%B5-%DA%A9%D8%A7%D9%84%D8%AF%D8%B1%D9%88%D9%86-%D8%A8%D8%B1%D8%A7%DB%8C-%D8%B9%D9%84%DB%8C-%D8%B9%D9%84%DB%8C%D9%BE%D9%88%D8%B1"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-13T14:48:00+00:00"/>
    <meta property="og:title" content="کادو تولد خاص کالدرون برای علی علیپور!"/>
    <meta property="og:description" content="سرمربی تیم فوتبال پرسپولیس سورپرایز عجیبی برای مهاجم تیمش در روز تولدش داشت."/>
  </head>
  <body>
    <article>
      <h1>کادو تولد خاص کالدرون برای علی علیپور!</h1>
      <address>
        <time datetime="2019-11-13T14:48:00+00:00">13 Nov 2019, 14:48</time>
      </address>
      <p>
        <i>سرمربی تیم فوتبال پرسپولیس سورپرایز عجیبی برای مهاجم تیمش در روز تولدش داشت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>در شرایطی که به نظر می‌رسد فعلا مهدی ترابی پنالتی زن اول تیم فوتبال پرسپولیس است، شنیده می‌شود کالدرون در روز تولد علی علیپور سورپرایز جالبی را برای مهاجم جوانش داشته است.</p>
      <p>شنیده می‌شود سرمربی آرژانیتینی به این بازیکن اعلام کرده در صورتی که در هفته‌های آینده بتواند روند گلزنی خود را پیدا کند، برای به دست آوردن عنوان آقای گلی لیگ اجازه ایستادن پشت ضربات پنالتی را پیدا می‌کند.</p>
      <figure>
        <img src="https://aftabnews.ir/files/fa/news/1398/8/22/358946_827.jpg"/>
      </figure>
      <p>این در شرایطی است که بعد از گلزنی علیپور در بازی مقابل شاهین دوباره در دو هفته این بازیکن در گلزنی ناکام مانده و باید دید حالا با این شارژ سرمربی سرخپوشان می‌تواند طلسم گل نزدن‌های خود را بشکند یا خیر.</p>
      <p>از طرفی علیپور به خوبی می‌داند که مهاجم جدید مدنظر کالدرون در نیم فصل خریداری می‌شود و باید بتواند خیلی زود از این شرایط خودش را خارج کند تا در صورت درخشش احتمالی مهاجم جدید نیمکت‌نشین نشود.</p>
    </article>
  </body>
</html>