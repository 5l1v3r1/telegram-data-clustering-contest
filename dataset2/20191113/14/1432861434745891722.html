<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/national-team/oshte-edin-klyuchov-futbolist-na-bylgariq-poluchi-travma-predi-machovete-s-paragvaj-i-chehiq-1405851.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-13T14:18:00+00:00"/>
    <meta property="og:title" content="Още един ключов футболист на България получи травма преди мачовете с Парагвай и Чехия"/>
    <meta property="og:description" content="Лошите новини преди дебюта на Георги Дерменджиев начело на националния отбор по футбол продължават да се увеличават Намиращият се в отлична форма Кирил Десподов е получил травма по време на първото занимание на тима в понеделник и почти гарантирано изпуска битката с Парагвай в приятелски мач в четвъртък вечер на стадион Васил Левски"/>
  </head>
  <body>
    <article>
      <h1>Още един ключов футболист на България получи травма преди мачовете с Парагвай и Чехия</h1>
      <address><time datetime="2019-11-13T14:18:00+00:00">13 Nov 2019, 14:18</time> by <a rel="author">Sportlive.bg</a></address>
      <p>Лошите новини преди дебюта на Георги Дерменджиев начело на националния отбор по футбол продължават да се увеличават. Намиращият се в отлична форма <b><a href="https://www.sportlive.bg/tags/27910">Кирил Десподов</a></b> е получил травма по време на първото занимание на тима в понеделник и почти гарантирано изпуска битката с Парагвай в приятелски мач в четвъртък вечер на стадион "Васил Левски". </p>
      <p>Звездата на Щурм (Грац) се е сблъскал със съотборник по време на двустранна игра и на връх 23-ия си рожден ден е получил травма, която поставя под въпрос участието му дори в сблъсъка срещу Чехия, който е последен от европейските квалификации за България. Решението дали той ще играе в последния рунд от квалификациите ще бъде взето преди последната тренировка на тима преди мача с чехите. </p>
      <p>Срещ Парагвай обаче неучастието му е на 99% сигурно, тъй като никой в щаба на България не иска да рискува дългосрочното здраве на Десподов. Както е известно, той дълго време не игра официални мачове в Каляри, където беше измъчван и от мускулни травми, а напоследък намира формата си под ръководството на Нестор ел Маестро в Щурм (<b><a href="https://www.sportlive.bg/worldfootball/bulgariansabroad/Kiril-Despodov-s-novo-vpechatlqvashto-predstavqne-v-Avstriq-1404696.html">как се представя там - четете в този материал</a></b>). </p>
      <related>
        <h4>Още по темата</h4>
        <a href="https://www.sportlive.bg/bgfootball/cska/Despodov-s-komentar-za-Bodurov-i-cSKA-1405071.html"/>
        <a href="https://www.sportlive.bg/worldfootball/bulgariansabroad/Despodov-e-dal-interesno-obeshtanie-na-El-Maestro-1404789.html"/>
        <a href="https://www.sportlive.bg/worldfootball/bulgariansabroad/Despodov-sled-porednite-golove-Nadqvam-se-che-tova-shte-prodylzhi-1404772.html"/>
        <a href="https://www.sportlive.bg/worldfootball/bulgariansabroad/Kiril-Despodov-e-v-polezrenieto-na-skauti-ot-Seriq-A-1391266.html"/>
        <a href="https://www.sportlive.bg/worldfootball/worldfootballother/Golovata-mashina-Despodov-se-okaza-prekaleno-skyp-za-da-ostane-v-Shturm-1405751.html"/>
      </related>
    </article>
  </body>
</html>