<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/u-kiyevi-rozpochnut-remont-dvoh-mostiv-329504_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T14:08:00+00:00"/>
    <meta property="og:title" content="У Києві розпочнуть ремонт двох мостів"/>
    <meta property="og:description" content="Ремонт заплановано закінчити у 2022 році."/>
  </head>
  <body>
    <article>
      <h1>У Києві розпочнуть ремонт двох мостів</h1>
      <h2>Ремонт заплановано закінчити у 2022 році.</h2>
      <address>
        <time datetime="2019-11-13T14:08:00+00:00">13 Nov 2019, 14:08</time>
      </address>
      <p>У Києві планують розпочати <b><a href="https://dt.ua/ECONOMICS/vartist-budivnictva-shulyavskogo-mostu-zbilshili-do-1-milyarda-nashi-groshi-325768_.html">капітальний ремонт</a></b> шляхопроводів №1 та №2 на перетині магістралі безперервного руху та Стратегічного шосе. Це збільшить пропускну спроможність дороги та створить належні умови організації руху автомобільного транспорту та пішоходів у Голосіївському районі.</p>
      <p>"Згідно із відповідними розпорядженнями Київської міської державної адміністрації №№ <a href="https://kyivcity.gov.ua/npa/pro_kapitalniy_remont_shlyakhoprovodu__1_na_peretini_magistrali_bezperervnogo_rukhu_ta_strategichnogo_shose/">1692</a>, <a href="https://kyivcity.gov.ua/npa/pro_kapitalniy_remont_shlyakhoprovodu__2_na_peretini_magistrali_bezperervnogo_rukhu_ta_strategichnogo_shose/">1846</a>, капітальний ремонт заплановано здійснити у 2019-2022 роках", - повідомляє <a href="https://kyivcity.gov.ua/news/na_peretini_magistrali_bezperervnogo_rukhu_ta_strategichnogo_shose_kapitalno_vidremontuyut_shlyakhoprovodi/">пресслужба</a> КМДА.</p>
      <p>Зазначається, що замовник робіт — комунальна корпорація "Київавтодор". Їй доручено отримати вихідні дані для проектування, визначити генеральну проектну та генеральну підрядну будівельну організації для виконання робіт. Також замовник має забезпечити у 2019 та 2020 роках розроблення проектної документації, проведення її експертизи та затвердження.</p>
      <p>Схема організації дорожнього руху на період виконання робіт буде погоджена з Управлінням патрульної поліції. Фінансування робіт здійснюватимуть за рахунок бюджетних коштів.</p>
      <p>31 жовтня Держагентство автомобільних доріг України підписало меморандум про співпрацю з китайською компанією Poly Changda Engineering Co. Ltd. Завдяки цьому <a href="https://zn.ua/ECONOMICS/kitaycy-postroyat-kolcevuyu-dorogu-kiev-odessa-i-kiev-chop-334441_.html"><b>навколо Києва почнуть будувати Велику кільцеву автомобільну дорогу</b></a> між М-05 Київ-Одеса, М-06 Київ-Чоп.</p>
      <p>Раніше президент Зеленський особисто за кермом автомобіля протестував нещодавно <b><a href="https://zn.ua/UKRAINE/prezident-zelenskiy-proveril-trassu-zaporozhe-mariupol-posle-remonta-334125_.html">відремонтовану трасу</a></b>, що сполучає Запоріжжя і Маріуполь.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>