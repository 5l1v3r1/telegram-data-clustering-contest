<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/13/pidu-z-rady-yakshho-v-zakoni-ne-bude-referendumu-pro-kupivlyu-zemli-inozemtsyamy-arahamiya/"/>
    <meta property="og:site_name" content="Рубрика"/>
    <meta property="article:published_time" content="2019-11-13T14:38:32+00:00"/>
    <meta property="og:title" content="Піду з Ради, якщо в законі не буде референдуму про купівлю землі іноземцями, - Арахамія"/>
    <meta property="og:description" content="Голова фракції “Слуга народу” Давид Арахамія обіцяє скласти мандат нардепа, якщо в законі про ринок землі після його ухвалення в цілому не буде пункту щодо референдуму про купівлю землі іноземцями. Про це Арахамія сказав у кулуарах Ради, повідомляє “Укрінформ”. Коментуючи позицію представника уряду у ВР Ірини Верещук, яка не підтримувала законопроєкт про ринок землі, голова […]"/>
  </head>
  <body>
    <article>
      <h1>Піду з Ради, якщо в законі не буде референдуму про купівлю землі іноземцями, - Арахамія</h1>
      <address><time datetime="2019-11-13T14:38:32+00:00">13 Nov 2019, 14:38</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/11/arahamiya-860x580-c-1.jpg"/>
      </figure>
      <p>
        <b>
          <b>Голова фракції “Слуга народу” Давид Арахамія обіцяє скласти мандат нардепа, якщо в законі про ринок землі після його ухвалення в цілому не буде пункту щодо референдуму про купівлю землі іноземцями.</b>
        </b>
      </p>
      <p>Про це Арахамія сказав у кулуарах Ради, повідомляє <a href="https://www.ukrinform.ua/rubric-polytics/2817449-arahamia-obicae-sklasti-mandat-akso-v-zakoni-ne-propisut-referendum-pro-kupivlu-zemli-inozemcami.html">“Укрінформ”.</a></p>
      <p>Коментуючи позицію представника уряду у ВР <a href="https://rubryka.com/2019/11/13/vereshhuk-vtratyty-svoyu-posadu-yakshho-ne-pidtrymaye-zemelnyj-zakon/">Ірини Верещук,</a> яка не підтримувала законопроєкт про ринок землі, голова фракції СН сказав:</p>
      <p>“Вона почула, наприклад, обіцянку президента щодо референдуму. Можливо, вона змінить свою думку… Я їй сказав: “Дивись, ось мій мандат, я ставлю мандат на стіл. Це моя обіцянка, якщо цієї (обіцянки президента щодо необхідності проведення референдуму стосовно купівлі землі іноземцями.) не буде дотримано, якщо цього не трапиться, я йду з Верховної Ради, якщо ми не додамо цю поправку”.</p>
      <p>Разом з тим Арахамія запевняє, що жодних “репресій” до депутатів, які не підтримають законопроєкт про ринок землі, “Слуга народу” не застосовуватиме.</p>
      <p>“А за що (карати, – ред.) бідну Ірину Верещук, яка наша людина, яка прекрасно працює, справляється зі своїми обов’язками… Нехай вона собі буде проти, вона може й не утриматися, може, вона почує аргументи – наші ж люди також виступають. Станом на зараз позиція у неї така”, – пояснив Арахамія.</p>
      <p>
        <a href="https://rubryka.com/2019/11/13/pislya-usih-superechok-rada-progolosuvala-za-zakonoproekt-pro-rynok-zemli/">Після усіх суперечок Рада проголосувала за ринок землі у першому читанні.</a>
      </p>
      <p> </p>
    </article>
  </body>
</html>