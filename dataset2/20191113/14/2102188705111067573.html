<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/13/653667/"/>
    <meta property="og:site_name" content="Економічна правда"/>
    <meta property="article:published_time" content="2019-11-13T14:20:00+00:00"/>
    <meta property="og:title" content="У Сбербанку РФ назвали умову для продажу своєї української &quot;доньки&quot;"/>
    <meta property="og:description" content="У Сбербанку РФ заявили, що відновлять переговори з продажу українського дочірнього банку тільки після зняття з нього санкцій в Україні."/>
  </head>
  <body>
    <article>
      <h1>У Сбербанку РФ назвали умову для продажу своєї української "доньки"</h1>
      <address>
        <time datetime="2019-11-13T14:20:00+00:00">13 Nov 2019, 14:20</time>
      </address>
      <p>У Сбербанку РФ заявили, що відновлять переговори з продажу українського дочірнього банку тільки після зняття з нього санкцій в Україні.</p>
      <p>Про це заявив перший заступник голови правління Сбербанку Лев Хасіс, передає <a href="https://www.interfax.ru/business/683994">"Интерфакс".</a></p>
      <p>"Зараз цей актив під такими обмеженнями, що вести з кимось переговори з продажу неможливо", - сказав він.</p>
      <p>Після введення Україною санкцій проти російських держбанків Сбербанк вів переговори про угоду з декількома партнерами, але жоден з них не був узгоджений Національним банком України.</p>
      <p>
        <b>Нагадаємо:</b>
      </p>
      <p>10 жовтня Госпсуд Києва задовольнив позов Сбербанку Росії та зобов'язав "Райффайзен Банк Аваль" як депозитарну установу <a href="https://www.epravda.com.ua/news/2019/10/17/652658/">зняти арешт</a> і заборони щдо акцій української "дочки" Сбербанку.</p>
      <p>8 листопада заступник голови НБУ Катерина Рожкова повідомила, що потенційні інвестори не зверталися в Нацбанк з заявками про намір купити Сбербанк після зняття арешту з акцій.</p>
    </article>
  </body>
</html>