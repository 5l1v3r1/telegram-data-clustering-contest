<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425729/rodoy-lindoy-pws-tha-diexagetai-h-kykloforia-sto-ypsos-malwnas-kai-masarwn"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-13T14:15:01+00:00"/>
    <meta property="og:title" content="Ρόδου - Λίνδου: Πώς θα διεξάγεται η κυκλοφορία στο ύψος Μαλώνας και Μασάρων"/>
    <meta property="og:description" content="Ανακοινώνεται από την ΕΛΑΣ ότι, λόγω καταστροφής της γέφυρας του ποταμού Μάκκαρη στη Ρόδο, τέθηκαν σε εφαρμογή προσωρινές κυκλοφοριακές ρυθμίσεις αποσκοπώντας στην ομαλή και ασφαλή διεξαγωγή της οδικής κυκλοφορίας, την πρόληψη των τροχαίων ατυχημάτων και την εξυπηρέτηση του κοινού."/>
  </head>
  <body>
    <article>
      <h1>Ρόδου - Λίνδου: Πώς θα διεξάγεται η κυκλοφορία στο ύψος Μαλώνας και Μασάρων</h1>
      <address>
        <time datetime="2019-11-13T14:15:01+00:00">13 Nov 2019, 14:15</time>
      </address>
      <p>
        <b>Ανακοινώνεται από την ΕΛΑΣ ότι, λόγω καταστροφής της γέφυρας του ποταμού Μάκκαρη στη Ρόδο, τέθηκαν σε εφαρμογή προσωρινές κυκλοφοριακές ρυθμίσεις αποσκοπώντας στην ομαλή και ασφαλή διεξαγωγή της οδικής κυκλοφορίας, την πρόληψη των τροχαίων ατυχημάτων και την εξυπηρέτηση του κοινού.</b>
      </p>
      <p>Ειδικότερα δεν επιτρέπεται η κυκλοφορία των οχημάτων της επί του τμήματος της Ε.Ο. Ρόδου-Λίνδου (Γέφυρα Μάκκαρη) στη Χ.Θ. 36+000.</p>
      <p>Η κυκλοφορία των οχημάτων θα διεξάγεται μέσω παράκαμψης :</p>
      <p>α) Για το ρεύμα κυκλοφορίας της Ε.Ο. Ρόδου – Λίνδου με κατεύθυνση από Ρόδο προς Λίνδο, μέσω δεξιάς στροφής προς τον οικισμό Μαλώνα στη θέση του κυκλικού κόμβου “Χαρακίου” και της χρήσεως, 1) της επαρχιακής οδού Μαλώνα – Χαράκι έως και τον οικισμό Μαλώνα, 2) του τμήματος της παλαιάς Ε.Ο. Ρόδου – Λίνδου, έως και τον οικισμό Μάσαρη και 3) της δημοτικής οδού που συνδέει το κέντρο του οικισμού Μασάρων με τον κυκλικό κόμβο “Μασάρων” επί της Ε.Ο. Ρόδου – Λίνδου.</p>
      <p>β) Για το ρεύμα κυκλοφορίας της Ε.Ο. Ρόδου – Λίνδου με κατεύθυνση από Λίνδο προς Ρόδο, μέσω αριστερής κυκλικής στροφής στην θέση του κυκλικού κόμβου “Μασάρων” προς τον οικισμό Μασάρων και της χρήσεως 1) της δημοτικής οδού που συνδέει τον κυκλικό κόμβο “Μασάρων” με το κέντρο του οικισμού Μασάρων, 2) του τμήματος της παλαιάς Ε.Ο. Ρόδου – Λίνδου, έως και τον οικισμό Μαλώνα και 3) της επαρχιακής οδού Μαλώνα – Χαράκι έως και τον κυκλικό κόμβο “Χαρακίου” επί της Ε.Ο. Ρόδου – Λίνδου.</p>
      <p>Επιπλέον, δεν επιτρέπεται η στάση και στάθμευση των οχημάτων καθ’ όλο το μήκος των προαναφερόμενων παρακαμπτήριων οδών.</p>
      <p>Τα προσωρινά μέτρα κυκλοφοριακών ρυθμίσεων θα ισχύουν μέχρι εκδόσεως σχετικής απόφασης έγκρισης μέτρων ρύθμισης της κυκλοφορίας από τον Συντονιστή της Αποκεντρωμένης Διοίκησης Αιγαίου.</p>
      <related>
        <h4>Σχετικά Άρθρα</h4>
        <a href="https://www.rodiaki.gr/article/425722/kleinei-h-megalyterh-gefyra-ths-rodoy-exaitias-sobaroy-statikoy-problhmatos"/>
      </related>
    </article>
  </body>
</html>