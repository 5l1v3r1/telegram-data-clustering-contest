<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/nieuwe-hint-naar-grand-theft-auto-6-duikt-op-33117"/>
    <meta property="og:site_name" content="Apparata"/>
    <meta property="article:published_time" content="2019-11-13T14:02:00+00:00"/>
    <meta property="og:title" content="Nieuwe hint naar Grand Theft Auto 6 duikt op"/>
    <meta property="og:description" content="Rockstar is er druk mee."/>
  </head>
  <body>
    <article>
      <h1>Nieuwe hint naar Grand Theft Auto 6 duikt op</h1>
      <h2>Rockstar is er druk mee.</h2>
      <address><time datetime="2019-11-13T14:02:00+00:00">13 Nov 2019, 14:02</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>De vraag is niet of Grand Theft Auto 6 komt, maar wanneer. Natuurlijk komt er een opvolger van GTA 5 en zo nu en dan duiken er geruchten, lekken en hints op naar het nieuwste deel in de GTA-serie.</p>
      <p>Nu is het Rockstar zelf die hint naar iets wat lijkt op de komst van <a href="https://www.apparata.nl/nieuws/is-rockstar-nu-echt-begonnen-aan-grand-theft-auto-6-gta6-33060">GTA 6</a>. Zo heeft de studio een aantal <a href="https://www.rockstargames.com/careers/offices/rockstar-north">vacatures</a> geopend. Men is onder meer op zoek naar een Animation System Programmer voor een nieuwe grote openwereldgame met de nadruk op personages. Aangezien Rockstar bekend staat als een bedrijf dat geselecteerde games uitbrengt kan het niet anders zijn dat het hier om een vacature voor GTA 6 gaat.</p>
      <p>Met de tekst “grote open wereld” kunnen we al halsreikend uitkijken naar wat gaat komen. Rockstar weet de boel doorgaans goed geheim te houden, dus het blijft voorlopig bij speculeren. Verder staat in de vacature dat het om een game gaat voor de volgende generatie consoles. Ook dat is logisch: volgend jaar presenteren zowel Sony als Microsoft de opvolgers van de PlayStation 4 en de Xbox One. Met de nieuwe hardware kan GTA 6 een game worden waar we tot nu toe enkel alleen van hebben kunnen dromen.</p>
    </article>
  </body>
</html>