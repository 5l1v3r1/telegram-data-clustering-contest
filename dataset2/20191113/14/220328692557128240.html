<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/fibank-nagradi-prizorite-ot-plazhnite-igri-406638.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-13T14:51:00+00:00"/>
    <meta property="og:title" content="Fibank награди призьорите от световните плажни игри"/>
    <meta property="og:description" content="Спортисти и треньори получиха сребърни монети и часовници Garmin с РayWatch функция от изпълнителния директор на банката Чавдар Златев"/>
  </head>
  <body>
    <article>
      <h1>Fibank награди призьорите от световните плажни игри</h1>
      <address><time datetime="2019-11-13T14:51:00+00:00">13 Nov 2019, 14:51</time> by <a rel="author">Пламен Вълков</a></address>
      <p>Нови признания получиха днес тримата български участници в първото издание на Световните плажни игри. Спечелилата бронз Миглена Селишка и останалите на косъм от медалите Александър Бачев и София Георгиева бяха отличени от Български олимпийски комитет и от генералния му спонсор Първа инвестиционна банка (Fibank) за представянето си на завършилия преди месец в Катар глобален спортен форум под егидата на Асоциацията на националните олимпийски комитети. В дебютното издание на надпреварата с</p>
      <p>участието на 97 държави Селишка се нареди трета в плажната борба в кат. 50 кг., а Георгиева остана шеста в кат. 60 кг. Александър Бачев завърши 4-ти в дисциплината кайт фойл рейсинг.</p>
      <p>На церемонията днес спортистите бяха поздравени от председателя на БОК Стефка Костадинова, която им благодари за представянето и им пожела нови успехи. С топли думи към присъстващите се обърна и изпълнителният директор на FiBank Чавдар Златев, който заяви, че един от приоритетите на банката си остава мощната подкрепа за българския спорт. На награждаването присъства и президентът на Българска федерация борба Христо Маринов, както и Белчо Горанов, генерален секретар на БОК и Илона Станева, директор "Маркетинг и реклама" на Fibank.</p>
      <p>Сред отличените бяха и треньорите Петър Касабов (на Селишка и Георгиева) и Виктор Жеков (на Бачев). Състезатели и наставници получиха специални сребърни юбилейни монети, посветени на Годината на прасето, часовници Garmin с РayWatch функция и възпоменателни дипломи за участието им в първите Световни плажни игри. От името на наградените благодари Петър Касабов, който заяви, че всяка подкрепа за българския спорт е ценна и вдъхва увереност на състезатели и треньори при подготовката и</p>
      <p>представянето им в големи шампионати.</p>
      <p>Селишка участва с "уайлд карт" в Доха, след като от БОК издействаха две наши състезателки да има в турнира по плажна борба. Родно присъствие на игрите не бе планирано, за да не се натоварват финансово федерациите ни.</p>
      <p>Въпреки, че не взе отличие 22-годишният софиянец Александър Бачев предивзиха фурор със силното си представяне, като по пътя до финала изпревари сърфисти от  силните школи на Нова Зеландия, Уругвай, САЩ... </p>
      <p>На олимпийските игри в Париж през 2024-а дисциплината кайт фойл рейсинг ще бъде олимпийска и Бачев отсега е амбициран да покаже истинките си възможности във френската столица. Треньор на таланта, който преди месец завърши магистратура по физика в Мюнхен, е Виктор Жеков – баща на звездата ни в сноуборда Александра Жекова.</p>
    </article>
  </body>
</html>