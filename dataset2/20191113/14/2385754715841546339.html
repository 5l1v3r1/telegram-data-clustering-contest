<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597146/emporos-narkotikon-apaitouse-xreos-apo-mathiti-entos-sxoleioueranos-symmathiton"/>
    <meta property="og:site_name" content="SIGMALIVE"/>
    <meta property="article:published_time" content="2019-11-13T14:09:00+00:00"/>
    <meta property="og:title" content="Έμπορος ναρκωτικών απαιτούσε χρέος από μαθητή εντός σχολείου–Έρανος συμμαθητών"/>
    <meta property="og:description" content="Σε καταγγελία στην ΥΚΑΝ προέβη η διεύθυνση Γυμνασίου στην Πάφο, μετά από περιστατικό που έλαβε χώρα στις εγκαταστάσεις του σχολείου.    Σύμφωνα με..."/>
  </head>
  <body>
    <article>
      <h1>Έμπορος ναρκωτικών απαιτούσε χρέος από μαθητή εντός σχολείου–Έρανος συμμαθητών</h1>
      <address><time datetime="2019-11-13T14:09:00+00:00">13 Nov 2019, 14:09</time> by <a rel="author">SigmaLive</a></address>
      <p><b>Σε καταγγελία στην ΥΚΑΝ προέβη η διεύθυνση Γυμνασίου στην Πάφο, μετά από περιστατικό που έλαβε χώρα στις εγκαταστάσεις του σχολείου. <br/></b> <br/>Σύμφωνα με πληροφορίες του SigmaLive, ενήλικος άνδρας φέρεται να είχε συνδιαλλαγές με μαθητή του σχολείου. <br/> <br/>Ο ενήλικος όπως αναφέρουν οι ίδιες πληροφορίες, φέρεται να πωλούσε στον μαθητή ναρκωτικές ουσίες, με τον δεύτερο να του χρωστούσε χρήματα. <br/> <br/>Ο ενήλικος απειλούσε τον μαθητή με αποτέλεσμα μαθητές του σχολείου να ξεκινήσουν έρανο σε μια προσπάθεια να μαζέψουν το χρηματικό ποσό που χρωστούσε ο ανήλικος. <br/> <br/>Η Διεύθυνση του σχολείου αντιλήφθηκε τον έρανο που διεξαγόταν και ζήτησε εξηγήσεις από τους μαθητές με αποτέλεσμα αργότερα να προβεί σε καταγγελία στην ΥΚΑΝ, μέλη της οποίας μετέβησαν στο σχολείο. <br/> <br/>Δεν έγινε ακόμη γνωστό εάν είχαν και άλλοι μαθητές συνδιαλλαγές με τον ενήλικο. <br/> </p>
    </article>
  </body>
</html>