<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/sud-priznachiv-datu-rozglyadu-spravi-schodo-skasuvannya-nacionalizaciyi-privatbanku-329514_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T14:31:00+00:00"/>
    <meta property="og:title" content="Суд призначив дату розгляду справи щодо скасування націоналізації Приватбанку"/>
    <meta property="og:description" content="Апеляцію розглянуть 19 грудня."/>
  </head>
  <body>
    <article>
      <h1>Суд призначив дату розгляду справи щодо скасування націоналізації Приватбанку</h1>
      <h2>Апеляцію розглянуть 19 грудня.</h2>
      <address>
        <time datetime="2019-11-13T14:31:00+00:00">13 Nov 2019, 14:31</time>
      </address>
      <p>Шостий апеляційний адміністративний суд 19 грудня розгляне апеляційну скаргу держави на рішення Окружного адмінсуду від 18 квітня щодо<b> <a href="https://dt.ua/POLITICS/danilyuk-pov-yazav-svoyu-vidstavku-z-mozhlivistyu-skasuvannya-nacionalizaciyi-privatbanku-325097_.html">скасування націоналізації Приватбанку</a>.</b> Про це повідомляє <a href="https://nv.ua/ukr/biz/finance/sud-priznachiv-datu-rozglyadu-spravi-pro-skasuvannya-nacionalizaciji-privatbanku-novini-ukrajini-50053260.html">НВ Бізнес</a> з посиланням на реєстр судових справ.</p>
      <p>Наголошується, що в суддівську колегію увійшли Євген Чаку, Євген Мезенцев і Віталій Файдюк.</p>
      <p>Всі ці судді, виходячи з реєстру судових рішень, мають досвід розгляду справ, пов'язаних з Приватбанком, і не на користь держави.</p>
      <p>Окружний адміністративний суд Києва 18 квітня задовольнив позов Ігоря Коломойського до Національного банку і Кабінету Міністрів про <b><a href="https://dt.ua/ECONOMICS/sud-viznav-nezakonnoyu-nacionalizaciyu-privatbanku-308942_.html">неправомірність націоналізації "Приватбанку".</a> </b>Він також <a href="https://dt.ua/ECONOMICS/adminsud-skasuvav-rishennya-nbu-pro-perelik-pov-yazanih-z-privatbankom-osib-309042_.html"><b>скасував рішення НБУ про перелік пов'язаних з "Приватбанком" осіб</b></a>, на підставі якого приймалося рішення про нацоналізацію. 13 травня Шостий <b><a href="https://dt.ua/ECONOMICS/nbu-prograv-apelyaciyu-kolishnomu-spivvlasniku-privatbanku-311155_.html">апеляційний адмінсуд підтвердив скасування інспекційної перевірки "Приватбанку"</a></b> перед його націоналізацією.</p>
      <p>21 грудня 2016 року <b><a href="https://zn.ua/ECONOMICS/privatbank-oficialno-stal-gosudarstvennym-233971_.html">"Приватбанк" перейшов у державну власність</a>.</b> Держава отримала 100% в його капіталі, фінустанову було докапитализировано на суму 116,8 млрд грн. В кінці червня 2017 року Кабмін вирішив докапіталізувати банк ще на 38,5 млрд гривень на підставі пропозицій НБУ та висновку незалежного аудитора - компанії EY.</p>
      <p>Сьогодні суди різних інстанцій<b> <a href="https://zn.ua/ECONOMICS/v-sudah-nahoditsya-okolo-238-tysyach-del-po-privatbanku-bank-320071_.html">розглядають сотні проваджень, пов'язаних із "Приватбанком".</a></b></p>
      <p>Докладніше читайте в статті Юлії Самаєвої <b>"<a href="https://dt.ua/internal/shema-optima-313836_.html">Схема Optima</a>"</b> в тижневику "Дзеркало тижня. Україна".</p>
      <p> </p>
      <footer>За матеріалами: <a href="https://dt.ua/go/aHR0cDovL252LnVh">Новое время</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>