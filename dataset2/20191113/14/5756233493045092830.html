<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621363/%D8%A7%D8%AD%D8%AA%D9%85%D8%A7%D9%84-%D8%A8%D8%B1%DA%A9%D9%86%D8%A7%D8%B1%DB%8C-%D8%B1%D8%A6%DB%8C%D8%B3-%DA%A9%D8%A7%D8%B1%DA%A9%D9%86%D8%A7%D9%86-%DA%A9%D8%A7%D8%AE-%D8%B3%D9%81%DB%8C%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-13T14:27:00+00:00"/>
    <meta property="og:title" content="احتمال برکناری رئیس کارکنان کاخ سفید"/>
    <meta property="og:description" content="هم‌زمان با ورودکاخ سفید به فازی اساسی از فرآیند استیضاح رئیس‌جمهوری آمریکا، برخی گزارش‌ها حاکی از احتمال برکناری رئیس کارکنان کاخ سفید است."/>
  </head>
  <body>
    <article>
      <h1>احتمال برکناری رئیس کارکنان کاخ سفید</h1>
      <address>
        <time datetime="2019-11-13T14:27:00+00:00">13 Nov 2019, 14:27</time>
      </address>
      <p>
        <i>هم‌زمان با ورودکاخ سفید به فازی اساسی از فرآیند استیضاح رئیس‌جمهوری آمریکا، برخی گزارش‌ها حاکی از احتمال برکناری رئیس کارکنان کاخ سفید است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به نقل از پایگاه اینترنتی شبکه تلویزیونی سی‌ان‌ان، کاخ سفید در حال ورود به فازی اساسی از فرآیند استیضاح «دونالد ترامپ»، رئیس‌جمهوری آمریکا، است. این در حالی است که بسیار متعجبند که ترامپ چگونه به جلسات تحقیق مجلس نمایندگان آمریکا برای استیضاحش واکنش نشان می‌دهد.</p>
      <figure>
        <img src="https://aftabnews.ir/files/fa/news/1398/8/22/358936_315.jpg"/>
      </figure>
      <p>«میک مولوینی»، رئیس کارکنان کاخ سفید، با اقدام خود مبتنی بر موافقت با حضور در تحقیقات استیضاح ترامپ باعث حیرت بسیاری شد. به گفته منابع آگاه، این تصمیم به خشم بسیار ترامپ منجر شد و از این‌که رئیس کارکنان کاخ سفید بناست در تحقیقاتی که علیه او آغاز شده شرکت کند عصبانی شد. دست آخر، مولوینی از این تصمیم خود منصرف شد تا از تنش بیشتر در کاخ سفید خودداری کند.</p>
      <p>این در حالی است که تیم «جان بولتون»، مشاور امنیت ملی پیشین آمریکا، تلاش دارند از دادگاه حکمی مبنی بر این بگیرند که آیا رئیس کارکنان کاخ سفید می‌تواند در این تحقیقات شرکت کند یا نه. یک مقام نزدیک به مقام‌های کاخ سفید گفت که اقدام‌های مولوینی «غیرقابل‌درک» است و پرسش‌های بیشتری را به بار آورده است. این در حالی است که برخی گزارش‌ ها حاکی از آن است که ترامپ تلاش دارد وی را از سمتش کنار بگذارد.</p>
      <p>کاخ سفید و وکلای مولوینی از اظهارنظر در این‌باره خودداری کرده‌اند.</p>
      <p>این در حالی است که به گفته یک فرد آگاه، مولوینی گمان می‌کند که براساس راهنمایی‌های کاخ سفید پیش می‌رود. اما یک منبع کاخ سفید اعلام کرد که دو گروه مشاوره اعتراض‌هایی را در این زمینه مطرح کرده‌اند، هرچند که نتوانستند دستورالعمل خاصی برای مولوینی تبیین کنند.</p>
    </article>
  </body>
</html>