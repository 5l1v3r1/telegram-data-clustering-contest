<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/operatori-vanocni-akce-2019"/>
    <meta property="og:site_name" content="Cnews.cz"/>
    <meta property="article:published_time" content="2019-11-13T14:40:15+00:00"/>
    <meta property="og:title" content="Vánoční akce operátorů. Na co lákají v roce 2019? (aktualizováno)"/>
    <meta property="og:description" content="Listopad je již tradičně měsícem, v němž operátoři uvádějí vánoční akce, v nichž rozdávají dárky, slevy a jiné výhody. Na co chtějí letos lákat?"/>
  </head>
  <body>
    <article>
      <h1>Vánoční akce operátorů. Na co lákají v roce 2019? (aktualizováno)</h1>
      <h2>Listopad je již tradičně měsícem, v němž operátoři uvádějí vánoční akce, v nichž rozdávají dárky, slevy a jiné výhody. Na co chtějí letos lákat?</h2>
      <address><time datetime="2019-11-13T14:40:15+00:00">13 Nov 2019, 14:40</time> by <a rel="author" href="https://www.cnews.cz/lide/vaclavik/" target="_blank">Lukáš Václavík</a></address>
      <slideshow>
        <figure>
          <a href="https://www.cnews.cz/operatori-vanocni-akce-2019/galerie-177878-1">
            <img src="https://www.cnews.cz/wp-content/uploads/2019/11/vanoce-2019-tmobile-1.png"/>
          </a>
        </figure>
        <figure>
          <a href="https://www.cnews.cz/operatori-vanocni-akce-2019/galerie-177878-2">
            <img src="https://www.cnews.cz/wp-content/uploads/2019/11/vanoce-2019-tmobile-2.png"/>
          </a>
        </figure>
        <figure>
          <a href="https://www.cnews.cz/operatori-vanocni-akce-2019/galerie-177878-3">
            <img src="https://www.cnews.cz/wp-content/uploads/2019/11/vanoce-2019-o2-1.jpg"/>
          </a>
        </figure>
        <figure>
          <a href="https://www.cnews.cz/operatori-vanocni-akce-2019/galerie-177878-4">
            <img src="https://www.cnews.cz/wp-content/uploads/2019/11/vanoce-2019-o2-2.png"/>
          </a>
        </figure>
      </slideshow>
      <p>
        <a href="https://www.cnews.cz/operatori-vanocni-akce-2019/galerie-177878-1">VŠECHNY FOTOGRAFIE</a>
      </p>
      <p><b>Aktualizováno 13. listopadu 2019:</b> Doplněny akce Vodafonu a Black Friday od O2.</p>
      <h3>T-Mobile</h3>
      <p>Růžový operátor láká na <b>druhý mobil za korunu</b>. Kdo si uzavře novou smlouvu nebo prodlouží stávající úvazek o dva roky, bude si moci vybrat zvýhodněné páry mobilů, přičemž fakticky zaplatí jen za jeden. K Huawei P30 Lite dostanou Huawei Y52019 za 1 Kč (standardní 2999 Kč). K Huawei P30 za 15 998 Kč jde přikoupit Huawei P Smart 2019 za 1 Kč (standardně 5001 Kč). Ceny navíc budou sníženy díky dotacím za uzavření smlouvy na dobu určitou, sleva činí 1000 až 5000 Kč. Tato akce platí během listopadu, od prosince bude T-Mobile nabízet páry jiných značek.</p>
      <p>K televizní službě <b>4K TV za (skoro) polovinu</b>. Kdo se na dva roky upíše k odběru televize T-Mobilu (satelit nebo internetové), může získat 4K televizor Philips 55PUS7304 za akční cenu 11 501 Kč (standardně 19 990 Kč).</p>
      <p>Noví i stávající předplatitelé T-Mobile TV dostanou balíček <b>HBO na dva měsíce zdarma</b>. Stačí se o výhodu přihlásit v aplikaci Můj T-Mobile od 15. listopadu do 31. prosince 2019. Dva měsíce se začnou počítat od data aktivace. Součástí balíčku jsou tři kanály HBO v rozlišení HD a přístup do videotéky HBO Go.</p>
      <p>Od 15. listopadu do 10. ledna navíc se všemi televizními tarify půjde <b>bezplatně sledovat</b> BBC Earth, Premier Sport HD, Digi Sport 1 HD a Digi Sport 2 HD.</p>
      <p>K novým nebo prodlouženým <b>dvouletým smlouvám pevného internetu</b> bude T-Mobile nabízet výhodnější PlayStation 4 nebo notebook Acer Aspire 1. Akce ale nestojí za řeč, notebook bude levnější o 300 Kč, základní PS4 o tisícovku.</p>
      <p>Dárek dostanou <b>předplacenkáři s Twistem</b>. Během listopadu a prosince získají 25% bonus za první dobití kreditu 300 Kč a více. Dále lze koupit roční SIM kartu za 449 Kč, u níž každý měsíc získáte 1 GB dat. Standardně tato SIM stojí dvojnásobek, ale má jen polovinu dat. A kdo chce pouze měsíční balíčky, během listopadu a prosince získá za cenu 5GB balíčku dvojnásobek.</p>
      <h3>O2</h3>
      <p>Kyslík novým i stávajícím zákazníkům umožňuje koupit <b>4K televizor od Samsungu na splátky</b> bez navýšení. Žádnou slevu na ně ale neposkytuje. Zájemci mohou získat 43″, 55″ či 65″ Smart TV za 199, 279 či 359 Kč měsíčně, splácet se bude dva roky. Jde o základní LCD televizory řady Samsung RU7022.</p>
      <p>Při založení nebo prodloužení smlouvy na mobilní služby dává O2 <b>speciální slevy až 4000 Kč</b> na nákup vybraných mobilů od Samsungu a Huaweie. O2 také spojil vánoční akci s „Black Friday“ a až do 24. 11. nabídne slevy až 5000 Kč.</p>
      <p>Předplacenkáři mohou až do konce roku žádat o speciální odměnu za dobití 200 Kč a více. Za každé takové dobití dostanou sedmidenní balíček s 5 GB dat, celkově tak mohou získat <b>až 40 GB zdarma</b>.</p>
      <h3>Vodafone</h3>
      <p>Červení tradičně představili vánoční nabídku až v polovině listopadu, letos mají nadílku bohatší než dřív, což Vodafone přičítá <a href="https://www.cnews.cz/vodafone-upc-spojeni">akvizici UPC</a> a rozšíření služeb.</p>
      <p>Všichni, kteří mají v mobilní tarifu i internet, budou moci využít <b>neomezený internet</b>. Má to ale háček, Vodafone nadělí celkem 50 <b>neomezených dvouhodinovek</b>, které půjde čerpat mezi 15. listopadem a 14. prosincem, a dalších 50 se spotřebou mezi 15. prosincem a 14. lednem. O neomezený internet se uživatelé budou muset přihlásit v aplikaci Můj Vodafone, denně lze vybrat i několik balíčků.</p>
      <p>Předplacenkáři <a href="https://www.cnews.cz/vodafone-predplacena-karta-30-ceny">s kartou 30</a> získají až do konce prosince každý den <b>zdarma k prosurfování 400 MB</b>.</p>
      <p>Vodafone dále prodlužuje akci na pevný internet. <b>Tarify UPC</b> s rychlostmi 300 i 500 Mb/s bude v prvních šesti měsících dvouletého úvazku účtovat <b>za 399 Kč</b>. Poté je zdraží na 629 Kč, resp. 929 Kč.</p>
      <p>Operátor také při založení nové či prodloužení stávající smlouvy na mobilní či pevné služby <b>nabídne slevy až 5000 Kč</b> na nákup mobilů, notebooků či konzole PS4 Slim.</p>
      <h3>SazkaMobil</h3>
      <p>Kdo doporučí jednoho až tři nové zákazníky pro předplacenku SazkaMobilu, získá za každého kredit navíc. Za prvního doporučeného 100 Kč, druhého 200 Kč, třetího pak 300 Kč. Celkově si tak může přijít na 600 Kč. Kromě toho lze nově získat SIM kartu s kreditem 150 Kč s 50% slevou, tedy za 75 Kč. Obě akce končí 31. prosince 2019.</p>
      <p>Zdroj: <a href="http://www.t-press.cz/cs/tiskove-materialy/tiskove-zpravy-t-mobile/vanocni-nadilka-pro-stavajici-i-nove-zakazniky.html">T-Mobile</a>, <a href="https://www.o2.cz/spolecnost/tiskove-centrum/660373-O2_letos_nadeluje_chytrou_4K_televizi_Samsung_za_199_korun_mesicne_Diky_nove_aplikaci_je_to_nejjednodussi_cesta_k_O2_TV.html">O2</a>, <a href="https://portal.sazkamobil.cz/akce/doporucte-sazkamobil">Sazka</a></p>
      <slideshow>
        <figure>
          <a href="https://www.cnews.cz/operatori-vanocni-akce-2019/galerie-177878-1">
            <img src="https://www.cnews.cz/wp-content/uploads/2019/11/vanoce-2019-tmobile-1.png"/>
          </a>
        </figure>
        <figure>
          <a href="https://www.cnews.cz/operatori-vanocni-akce-2019/galerie-177878-2">
            <img src="https://www.cnews.cz/wp-content/uploads/2019/11/vanoce-2019-tmobile-2.png"/>
          </a>
        </figure>
        <figure>
          <a href="https://www.cnews.cz/operatori-vanocni-akce-2019/galerie-177878-3">
            <img src="https://www.cnews.cz/wp-content/uploads/2019/11/vanoce-2019-o2-1.jpg"/>
          </a>
        </figure>
        <figure>
          <a href="https://www.cnews.cz/operatori-vanocni-akce-2019/galerie-177878-4">
            <img src="https://www.cnews.cz/wp-content/uploads/2019/11/vanoce-2019-o2-2.png"/>
          </a>
        </figure>
      </slideshow>
      <p>
        <a href="https://www.cnews.cz/operatori-vanocni-akce-2019/galerie-177878-1">VŠECHNY FOTOGRAFIE</a>
      </p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/podcast-cnews-fm-265-windows-10-verze-1909/"/>
        <a href="https://www.cnews.cz/osobni-pocitac-pc-rok-1990-cena"/>
        <a href="https://www.cnews.cz/google-rcs-bez-operatoru-android"/>
        <a href="https://www.cnews.cz/operatori-smlouvy-pokuta-tri-mesice-novela-2019"/>
        <a href="https://www.cnews.cz/motorola-razr-2019-skladaci-parametry-cena"/>
      </related>
    </article>
  </body>
</html>