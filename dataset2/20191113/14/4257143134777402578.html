<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/bulvar/2019/11/13/mast-mond-a-szemtanu-mint-l-l-junior-gyerekenek-anyja"/>
    <meta property="og:site_name" content="infostart"/>
    <meta property="article:published_time" content="2019-11-13T14:32:27+00:00"/>
    <meta property="og:title" content="Mást mond a szemtanú, mint L. L. Junior gyerekének anyja"/>
    <meta property="og:description" content="Az édesanya örökre felelősnek érzi majd magát a tragédiáért."/>
  </head>
  <body>
    <article>
      <h1>Mást mond a szemtanú, mint L. L. Junior gyerekének anyja</h1>
      <address><time datetime="2019-11-13T14:32:27+00:00">13 Nov 2019, 14:32</time> by <a rel="author">Infostart</a></address>
      <h3>Az édesanya örökre felelősnek érzi majd magát a tragédiáért.</h3>
      <p><a href="https://infostart.hu/belfold/2019/11/12/ujabb-fejlemenyek-l-l-junior-kisfianak-halala-ugyeben">Mint megírtuk</a>, a műszaki szakértői vélemény szerint L. L. Junior gyermeke a halálos baleset előtt 1,4 másodpercet tölthetett az úttesten, a sofőr pedig 41-42 km/órás sebességre gyorsult fel, miután zöldet kapott a lámpánál. A szakaszon 50 km-es sebesség a megengedett.</p>
      <p>Nyilvánosságra kerültek szemtanúk vallomásai is. A sofőr azt mondta a rendőröknek, hogy „a kisfiú folyamatosan rohant és arccal a másik irányba nézett”, egy nő pedig azt vallotta, hogy Dávidka és az édesanyja mögött állt a zebrán, és azt látta, hogy a kisfiú a balesetet megelőzően egyszer már ki akart rohanni az útra, de egy nő visszafogta. Azután viszont senki sem fogta a gyermek kezét.</p>
      <p>A <a href="http://www.borsonline.hu/celeb/hopp-csilla-vegig-fogtam-davidka-kezet-mast-mond-a-szakvelemeny/186469">Bors</a> megkereste az édesanyát, Hopp Csillát.</p>
      <p>„Úgy sétáltam át a kisfiammal az úttesten, hogy végig fogtam a kezét. Szerencsétlen baleset volt, és nem lehet okolni senkit a történtek miatt. De még ha senki sem tehet róla, akkor is, mint édesanya örök életemre felelősnek fogom érezni magam. De felesleges hibáztatni bárkit, mert semmi sem hozza vissza a fiamat, és semmi sem hoz megnyugvást.</p>
      <blockquote>A síromig, sírunkig bennünk lesz ez a fájdalom”</blockquote>
      <p>- mondta a nő.</p>
      <p>L.L. Junior annyit közölt, hogy amíg a közlekedésrendészet nyomoz az ügyben, addig a nyomozás érdekeire tekintettel nem nyilatkozhat.</p>
      <p>
        <i>Nyitókép: Mihádák Zoltán</i>
      </p>
    </article>
  </body>
</html>