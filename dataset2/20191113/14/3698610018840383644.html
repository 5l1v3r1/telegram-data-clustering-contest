<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/zasnovnika-cirque-du-soleil-zatrimali-za-pidozroyu-u-viroschuvanni-ta-prodazhu-marihuani-329508_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T14:06:00+00:00"/>
    <meta property="og:title" content="Засновника Cirque du Soleil затримали за підозрою у вирощуванні та продажу марихуани"/>
    <meta property="og:description" content="Слідство з'ясовує, вирощував він марихуану для себе, як стверджує його адвокат, чи він причетний до мережі постачань наркотиків."/>
  </head>
  <body>
    <article>
      <h1>Засновника Cirque du Soleil затримали за підозрою у вирощуванні та продажу марихуани</h1>
      <h2>Слідство з'ясовує, вирощував він марихуану для себе, як стверджує його адвокат, чи він причетний до мережі постачань наркотиків.</h2>
      <address>
        <time datetime="2019-11-13T14:06:00+00:00">13 Nov 2019, 14:06</time>
      </address>
      <p>У вівторок, 12 листопада у французькому аеропорту Папєте, затримали засновника циркової компанії Cirque du Soleil і мільярдера Гі Лаліберте за підозрою у продажі марихуани, яку він вирощує на своєму острові Нукутепипи в Тихому океані, повідомляє <a href="https://news.yahoo.com/high-wire-cirque-du-soleil-founder-held-growing-045948270.html">Yahoo News</a>.</p>
      <p>"Гі Лаліберте повністю відмежовується від будь-яких чуток про його причетність... до продажу або обігу наркотиків. Ми підтверджуємо, що Гі Лаліберте в даний час знаходиться під вартою в жандармерії", - повідомив адвокат засновника цирку.</p>
      <p>Представник мільярдера також зазначив, що той вирощував марихуану виключно у медичних цілях для власного вживання, а також не вивозив продукт з острова Нукутепипи.</p>
      <p>Справа Лаліберте повинні розглянути в суді в середу, 13 листопада.</p>
      <p>За інформацією <a href="https://la1ere.francetvinfo.fr/polynesie/tuamotu-gambier/guy-laliberte-garde-vue-trafic-stupefiants-770713.html">Polynesie Premiere</a>, напередодні правоохоронці допитали одного з помічників мільярдера про зберіганні наркотиків і знайшли в його телефоні фото плантацій конопель. Зазначимо, Лаліберте заснував Cirque du Soleil в 1984 році.</p>
      <p>Раніше Він вже робив інвестиції у вирощування марихуани в медичних цілях у Канаді. На своєму острові в Полінезії він останнім часом приймає багатих туристів, здаючи їм особняки за 900 тисяч євро на тиждень. З цією метою на острові побудовано 16 фешенебельних вілл.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>