<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/izmislikha-nov-voden-rezhim-za-pernik-406637.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-13T14:34:48+00:00"/>
    <meta property="og:title" content="Измислиха нов воден режим за Перник"/>
    <meta property="og:description" content="Графикът за прекъсване на водоснабдяването ще бъде е от 8 ч. сутринта до 20 ч. вечерта"/>
  </head>
  <body>
    <article>
      <h1>Измислиха нов воден режим за Перник</h1>
      <address><time datetime="2019-11-13T14:34:48+00:00">13 Nov 2019, 14:34</time> by <a rel="author">Редактори</a></address>
      <p>От днес се предлага в Перник да бъде въведен нов режим на водата. Графикът за прекъсване на водоснабдяването ще бъде е от 8 ч. сутринта до 20 ч. вечерта. От 20 часа вечерта до 8 часа сутринта да има вода. Това очаква новия кмет Станислав Владимиров да бъде предложението на "ВиК“ Перник, което той да одобри. Думите му бяха казани в живо излъчване пред zaPernik.com, след проведена работна среща в дирекцията на „ВиК“ Перник.</p>
      <p>Освен воден режим на гражданите, ще се работи по алтернативи. Разглежда се вариант за връзване на язовир „Долна диканя“ към тръбите на Перник и Радомир. Ако качеството на диканската вода става, пернишките управници ще поискат спешни пари от Министерския съвет, за да бъде вързан язовир „Долна диканя“ към тръбите на Перник.</p>
      <p>"Премиерът ми се обади преди малко. Взел е присърце проблема на перничани и е разпоредил на министрите си за много добър синхрон с местните власти в Перник", обяви кметът на Перник Станислав Владимиров.</p>
      <p>"Колкото по-бързо влезем във воден режим, толкова по-добре за перничани. В момента сме изправени пред сериозна криза", каза Станислав Владимиров.</p>
      <p>"Има риск високите квартали на Перник да останат без вода при режим, трябва да се търси решение за това", каза новият кмет на Перник.</p>
    </article>
  </body>
</html>