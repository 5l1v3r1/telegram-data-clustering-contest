<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188475/Zangeres-Merol-geeft-concert-in-thuisstad-Dordrecht"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-13T14:53:43+00:00"/>
    <meta property="og:title" content="Zangeres Merol geeft concert in thuisstad Dordrecht"/>
    <meta property="og:description" content="Na vier uitverkochte Paradiso concerten komt Merol terug naar haar thuishaven Dordrecht. Op vrijdag 17 april geeft de zangeres (echte naam Merel Baldé) namelijk een concert in Bibelot."/>
  </head>
  <body>
    <article>
      <h1>Zangeres Merol geeft concert in thuisstad Dordrecht</h1>
      <address>
        <time datetime="2019-11-13T14:53:43+00:00">13 Nov 2019, 14:53</time>
      </address>
      <h4>Na vier uitverkochte Paradiso concerten komt Merol terug naar haar thuishaven Dordrecht. Op vrijdag 17 april geeft de zangeres (echte naam Merel Baldé) namelijk een concert in Bibelot.</h4>
      <p>Ze vergaarde de afgelopen twee jaar bekendheid met hits als ‘Lekker met de meiden’, ‘Kerst met de fam’, ‘Geen reet’ en ‘Hou je bek en bef me’.</p>
      <p>Het zijn bijzondere teksten, bedoeld met een vleugje zelfspot, die voorzien zijn van een jaren tachtig geluid. "Ik ben niet poëtisch, draai in mijn teksten nooit om de hete brij heen, maar dát is voor mij schoonheid", zegt Baldé daarover.</p>
      <p>In 2019 won Merol ‘Song Van Het Jaar’ en de ‘Popprijs’ tijdens de eerste editie van het Dordts Popgala in het Energiehuis. Ook werd ze gekroond tot ‘Beste Nieuwkomer’ tijdens de uitreiking van The Best Social Awards.</p>
      <p>De voorverkoop voor het concert in <a href="http://www.bibelot.net/"><u>Bibelot</u></a> start op vrijdag 15 november om 10:00 uur.</p>
    </article>
  </body>
</html>