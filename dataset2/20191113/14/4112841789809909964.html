<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76543-Vystrihnute-sceny-z-Endgame-Tony-sa-stretava-so-svojou-dospelou-dcerou-ci-alternativny-finalny-suboj-so-vsetkymi-Avengers"/>
    <meta property="og:site_name" content="REFRESHER"/>
    <meta property="article:published_time" content="2019-11-13T14:23:00+00:00"/>
    <meta property="og:title" content="Vystrihnuté scény z Endgame: Tony sa stretáva so svojou dospelou dcérou či alternatívny finálny súboj so všetkými Avengers"/>
    <meta property="og:description" content="Na Disney+ sa dostalo Avengers: Endgame hneď v prvý deň. Zároveň s ním dorazili aj nové vystrihnuté scény."/>
  </head>
  <body>
    <article>
      <h1>Vystrihnuté scény z Endgame: Tony sa stretáva so svojou dospelou dcérou či alternatívny finálny súboj so všetkými Avengers</h1>
      <address><time datetime="2019-11-13T14:23:00+00:00">13 Nov 2019, 14:23</time> by <a rel="author">Dominik Vetrák</a></address>
      <p>
        <b>Na Disney+ sa dostalo Avengers: Endgame hneď v prvý deň. Zároveň s ním dorazili aj nové vystrihnuté scény.</b>
      </p>
      <p>Vitaj pri ďalšom diele Raňajok s Filmkultom. Primárnou správou dnes bude existencia vystrihnutých a alternatívnych scén z Avengers: Endgame v bonusoch na Disney+.</p>
      <p>Používatelia Disney+ v krajinách, kde je dostupné, sa môžu radovať z mnohých blockbusterov a seriálov hneď v prvý deň existencie služby. Od začiatku si môžu pozrieť aj Avengers: Endgame, pričom ich v bonusoch čakajú vystrihnuté a alternatívne scény, ktoré sme doteraz nevideli. </p>
      <figure>
        <iframe data-src="https://twitter.com/natstarks/status/1194154010858573827?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Jednou z nich je aj toľkokrát omieľaná <b>scéna Tonyho so svojou staršou dcérou Morgan</b>. Tú v dospelej verzii stvárnila Katherine Langford, no a my sa po jej pozretí radujeme, že sa vo filme nakoniec neobjavila. Nefunguje totiž úplne podľa predstáv a presne tak jej nepoužitie argumentovali aj režiséri snímky. </p>
      <figure>
        <iframe data-src="https://twitter.com/natstarks/status/1194396173575933952?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/natstarks/status/1194397923401879553?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/natstarks/status/1194398480262844416?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Ďalšou scénou je alternatívny priechod Vormirom</b>. Vo videu nižšie máš možnosť sledovať, že Natasha a Clint nemali toľko súkromia, ako v kino verzii. Niekto ich napadol, Natasha bola postrelená, a až potom sa obetovala. Aj v tomto prípade je kino verzia niekoľkokrát lepšia, a to hneď z viacerých dôvodov. </p>
      <figure>
        <iframe data-src="https://twitter.com/natstarks/status/1194168228538249216?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/natstarks/status/1194168694642855936?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Vidíme aj alternatívny štýl vedenia rozhovoru medzi Hulkom a The Ancient One, ako aj drobnosti v podaní Tonyho konverzácie s Nebulou či bonusové scény so Star-Lordom. Zaujme ale dlhšia scéna, <b>kedy sa stretnú všetci Avengeri</b> na bojisku a rozhodujú sa, čo ďalej. Ide o úžasný moment, a tak trochu je nám ľúto, že sme ho nemohli vidieť v kine. Alebo aspoň ako bonus s dokončenými efektami. Predsa len, žiadny fanúšik ani divák by neodmietol viac scén, v ktorých by sa hrdinovia ukázali pokope a viedli by viac dialógov. </p>
      <figure>
        <iframe data-src="https://twitter.com/natstarks/status/1194160328650588160?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/natstarks/status/1194150630375346177?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/natstarks/status/1194163729044082688?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Star Wars si dá pauzu na pár rokov</b>
      </p>
      <p>Minimálne, čo sa filmov týka. CEO Disney Bob Iger povedal, že po The Rise of the Skywalker neuvidíme v kinách Star Wars film dosť dlho. Nedávno sa zrušila plánovaná trilógia od tvorcov Game of Thrones a Rian Johnson si tou svojou už tiež nie je stopercentne istý. Okrem nich má v príprave film aj Kevin Feige, ale ten neuvidíme skôr ako v roku 2022/2023. Dá sa očakávať, že Star Wars v kinách uvidíme skutočne až o 3-4 roky. A to je len dobre.</p>
      <p>Snáď si Disney a Lucasfilm rozmyslia, akým projektom dajú v budúcnosti zelenú. Iger zároveň oznámil, že v príprave sú už 3 seriály pre Disney+ (celkovo ich bude viac). Nevieme, či mal na mysli aj 2. sériu The Mandalorian, no čaká nás ešte Obi-Wan a prequel pre Cassiana Andora z Rogue One. </p>
      <figure>
        <img src="https://i.refresher.sk/public/dominik-v/2019/_november/rise-of-skywalker-2.jpg"/>
      </figure>
      <p>
        <b>Ghostbusters budú kompletní, vráti sa aj Bill Murray</b>
      </p>
      <p>Budúci rok sa dočkáme nového dielu Ghostbusters. Nie je známe, či bude ignorovať ženskú tímovku, no určite nebude ignorovať pôvodné dva filmy. Vráti sa totiž azda každá hlavná postava. Teraz nám bolo potvrdené, že súčasťou filmu bude okrem Annie Pots, Dana Aykroyda, Ernieho Hudsona a Sigourney Weaver aj sám Bill Murray. Tvorcovia si uctia aj pamiatku Harola Rammisa, zodpovedného za 4. člena pôvodného tímu Egon Spenglera. Viac sa o obsadení a snímke dozvieš <b><a href="https://refresher.sk/tag/ghostbusters-3">tu.</a></b></p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/71318-Videoherneho-Maria-sfilmuje-spolocnost-zodpovedna-za-Mimonov-a-Sacha-Baron-Cohen-si-ako-Borat-strielal-z-Trumpovych-volicov"/>
        <a href="https://refresher.sk/70880-Henry-Cavill-sa-stane-Sherlockom-v-dalsom-filme-o-slavnom-detektivovi-Millie-Bobby-Brown-bude-jeho-sestrou"/>
        <a href="https://refresher.sk/70794-Reziser-It-planuje-spojit-oba-filmy-do-4hodinovej-verzie-a-Black-Panther-2-by-sa-mohol-natacat-v-roku-2021"/>
        <a href="https://refresher.sk/70811-Seria-G-I-Joe-dostane-dalsi-film-Napisu-ho-scenaristi-Mission-Impossible"/>
        <a href="https://refresher.sk/70812-Tvorcovia-Game-of-Thrones-dostanu-od-Netflixu-200-milionov-dolarov-Budu-pre-nich-vytvarat-filmy-a-serialy"/>
        <a href="https://refresher.sk/70824-Reziser-Baby-Drivera-uz-napisal-scenar-pre-dvojku-a-chysta-sa-na-natacanie"/>
        <a href="https://refresher.sk/70839-Novou-postavou-4-serie-Ricka-a-Mortyho-bude-mimozemstan-ktory-vyvija-aplikacie-Zahra-si-ho-reziser-Thora"/>
        <a href="https://refresher.sk/70957-Dalsi-Star-Wars-film-po-Epizode-IX-dorucia-tvorcovia-Game-of-Thrones-Uvidime-ho-v-roku-2022"/>
      </related>
    </article>
  </body>
</html>