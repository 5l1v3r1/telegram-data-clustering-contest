<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/batkivshchina-pereyshla-v-opoziciyu-do-vladi-cherez-rinok-zemli-novini-ukrajini-50053324.html"/>
    <meta property="og:site_name" content="НВ"/>
    <meta property="article:published_time" content="2019-11-13T14:44:00+00:00"/>
    <meta property="og:title" content="Партія Батьківщина перейшла в опозицію — Тимошенко"/>
    <meta property="og:description" content="Лідер Батьківщини, нардеп Юлія Тимошенко заявила, що політсила переходить в опозицію до влади, оскільки не підтримує скасування мораторію на продаж землі."/>
  </head>
  <body>
    <article>
      <h1>Партія Батьківщина перейшла в опозицію — Тимошенко</h1>
      <h2>Лідер Батьківщини, нардеп Юлія Тимошенко заявила, що політсила переходить в опозицію до влади, оскільки не підтримує скасування мораторію на продаж землі.</h2>
      <address>
        <time datetime="2019-11-13T14:44:00+00:00">13 Nov 2019, 14:44</time>
      </address>
      <p>Про це Тимошенко заявила після підтримки парламентом в першому читанні законопроекту про запровадження ринку землі.</p>
      <p>«Наша команда заявляє про перехід партії Батьківщина в опозицію до знищення України …Ми йдемо в опозицію проти розпродажу з молотка всіх стратегічних об'єктів власності України, в тому числі, землі. Ми не поділяємо таку політику», — заявила Тимошенко.</p>
      <p>Вона підкреслила, що Батьківщина «не підтримує розпродаж землі, приватизацію стратегічних об'єктів і залишається на боці народу».</p>
      <p>За словами Тимошенко, Батьківщина подасть подання до Конституційного суду для роз’яснення 13 статті Конституції, де йдеться про те, що українська земля — власність українського народу.</p>
      <p>Парламентська фракція Батьківщини складається з 24 нардепів.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FYuliaTymoshenko%2Fvideos%2F482696105789858%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>13 листопада Верховна <a href="https://nv.ua/ukr/biz/economics/rinok-zemli-z-1-zhovtnya-rada-priynyala-zakonoproekt-pro-zemelnu-reformu-v-pershomu-chitanni-novini-ukrajini-50053274.html">Рада підтримала в першому читанні законопроект № 2178−10 про введення ринку землі.</a></p>
      <p>«За» проголосувало 240 нардепів, з них 227 — з фракції Слуги народу, ще 13 — позафракційні.</p>
      <p>Проектом закону пропонується відкрити ринок землі 1 жовтня 2020 року.</p>
    </article>
  </body>
</html>