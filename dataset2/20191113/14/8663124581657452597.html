<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/bukmekery-otsinyly-v-85-imovirnist-pryznachennya-gansa-flika-golovnym-trenerom-bavariyi/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-13T14:32:00+00:00"/>
    <meta property="og:title" content="Букмекери оцінили в 85% імовірність призначення Ганса Фліка головним тренером «Баварії»"/>
    <meta property="og:description" content="Мюнхенська «Баварія» знаходиться в пошуках нового наставника команди після звільнення хорватського фахівця Ніко Ковача на початку листопада. Серед великої кількості претендентів фаворитом, на думку букмекерів, вважається виконуючий обов’язки головного тренера команди Ганс Флік."/>
  </head>
  <body>
    <article>
      <h1>Букмекери оцінили в 85% імовірність призначення Ганса Фліка головним тренером «Баварії»</h1>
      <address><time datetime="2019-11-13T14:32:00+00:00">13 Nov 2019, 14:32</time> by <a rel="author">Сергій Гумен</a></address>
      <p>Мюнхенська «Баварія» знаходиться в пошуках нового наставника команди після звільнення хорватського фахівця Ніко Ковача на початку листопада. Серед великої кількості претендентів фаворитом, на думку букмекерів, вважається виконуючий обов’язки головного тренера команди Ганс Флік.</p>
      <figure>
        <img src="https://i2.wp.com/bookmaker-ratings.com.ua/wp-content/uploads/sites/6/2019/11/re.png?w=800&amp;ssl=1"/>
        <figcaption>Букмекери оцінили в 85% імовірність призначення Ганса Фліка головним тренером «Баварії»</figcaption>
      </figure>
      <p>Букмекерська контора <a href="https://bookmaker-ratings.com.ua/review/obzor-bukmekerskoy-kontory-marathonbet/">Marathonbet</a> запропонувала оновлені котирування на нового головного тренера мюнхенської «Баварії». Основним претендентом вважається виконуючий обов’язки керманича команди Ганс Флік. Поставити на те, що 54-річного фахівця затвердять в якості повноцінного наставника можна з коефіцієнтом 1,17, що відповідає 85 відсоткам ймовірності. Варто зазначити, що тижнем раніше на <a href="https://bookmaker-ratings.com.ua/bukmekery-mourin-yu-favoryt-na-posadu-golovnogo-trenera-bavariyi/">призначення Фліка пропонували котирування 15,0 (7%).</a></p>
      <p>Основним конкурентом німецького фахівця в боротьбі за тренерське крісло у мюнхенському гранді вважається французький наставник Арсен Венгер, який зараз перебуває у статусі безробітного після звільнення з лондонського «Арсеналу» в 2018 році. На цей варіант запропонований коефіцієнт 7,5 (13%).</p>
      <p>Трійку головних претендентів закриває португальський наставник Жозе Моурінью, відомий по роботі у мадридському «Реалі» та «Манчестер Юнайтед». На призначення «Особливого» запропонований коефіцієнт 15,0 (7%), хоча спочатку на нього було котирування 1,8 (55%).</p>
      <p>Також у список претендентів потрапили італійський фахівець Массіміліано Аллегрі (15,0 – 7%), аргентинець Маурісіо Почеттіно (34,0 – 3%), француз Зінедін Зідан (36,0 – 3%) та німець Томас Тухель (51,0 – 2%).</p>
      <p>Ніко Ковач займав посаду головного тренера «Баварії» з літа минулого року. Під його керівництвом мюнхенський гранд став чемпіоном Німеччини, володарем національного Кубка, а також Суперкубка.</p>
      <p>Після 11 турів мюнхенська «Баварія», набравши 21 очко, займає третю сходинку в турнірній таблиці чемпіонату Німеччини. У Лізі чемпіонів німецький топ-клуб впевнено лідирує в таблиці групи В з 12 набраними балами.</p>
      <related>
        <a href="https://bookmaker-ratings.com.ua/ukrayina-estoniya-stavky-prognozy-i-koefitsiyenty-bukmekeriv-na-match-14-lystopada-2019-roku/"/>
      </related>
      <related>
        <h4>Схожі записи</h4>
        <a href="https://bookmaker-ratings.com.ua/brazyliya-argentyna-stavky-prognozy-i-koefitsiyenty-bukmekeriv-na-match-15-lystopada-2019-roku/"/>
        <a href="https://bookmaker-ratings.com.ua/ukrayina-estoniya-stavky-prognozy-i-koefitsiyenty-bukmekeriv-na-match-14-lystopada-2019-roku/"/>
        <a href="https://bookmaker-ratings.com.ua/bukmekery-proponuyut-stavky-na-trofeyi-i-kil-kist-goliv-manchester-siti-v-sezoni-2019-20/"/>
      </related>
    </article>
  </body>
</html>