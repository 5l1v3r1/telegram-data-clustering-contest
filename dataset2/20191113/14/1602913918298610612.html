<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/eurostat-romania-a-inregistrat-in-septembrie-o-scadere-anuala-de-4-a-productiei-industriale-18578661"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-13T14:34:08+00:00"/>
    <meta property="og:title" content="Eurostat: România a înregistrat în septembrie o scădere anuală de 4% a producţiei industriale"/>
    <meta property="og:description" content="România a înregistrat, în septembrie, o scădere anuală de 4% a producţiei industriale, după o scădere de 5,8% în august, potrivit estimărilor Eurostat publicate miercuri."/>
  </head>
  <body>
    <article>
      <h1>Eurostat: România a înregistrat în septembrie o scădere anuală de 4% a producţiei industriale</h1>
      <address><time datetime="2019-11-13T14:34:08+00:00">13 Nov 2019, 14:34</time> by <a rel="author">Teona Tomoiaga, Mediafax</a></address>
      <p>România a înregistrat, în septembrie, o scădere anuală de 4% a producţiei industriale, după o scădere de 5,8% în august, potrivit estimărilor Eurostat publicate miercuri.</p>
      <p>În septembrie anul acesta, comparativ cu august 2019, producţia industrială ajustată sezonier a crescut cu 0,1% în zona euro şi cu 0,2% în Uniunea Europeană.</p>
      <p>Totodată, în luna septembrie a acestui an, comparativ cu aceeaşi luna a anului trecut, producţia industrială a scăzut cu 1,7% în zona euro şi cu 1,2% în UE.</p>
      <p>Conform Oficiului European de Statistică, în zona euro, în septembrie 2019, comparativ cu august 2019, producţia de bunuri de consum non-durabile a crescut cu 1,0%, iar bunurile de capital s-au majorat cu 0,6%, în timp ce producţia de bunuri de consum durabile a scăzut cu 0,7%, energia cu 0,8% şi mărfurile intermediare cu 0,9%.</p>
      <p>În septembrie anul acesta, comparativ cu august 2019, producţia industrială ajustată sezonier a crescut cu 0,1% înîn zona euro cu 0,2% în Uniunea Europeană, conform estimărilor Eurostat publicate miercuri.</p>
      <p>În UE, producţia de bunuri de consum non-durabile a urcat cu 0,9%, iar bunurile de capital au înregistrat o creştere de 0,6%, în timp ce producţia bunurilor de consum durabile au scăzut cu 0,1%, energia cu 0,4% şi bunurile intermediare cu 0,7%.</p>
      <p>În rândul statelor membre UE, cele mai mari creşteri anuale ale producţiei industriale au fost raportate în Ungaria (9%), Lituania (7,8%) şi Letonia (7,2%), iar cele mai semnificative scăderi în Germania (minus 5,3%), Portugalia (minus 5%) şi Estonia (minus 4,8%).</p>
    </article>
  </body>
</html>