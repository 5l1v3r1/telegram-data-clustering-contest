<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/a-puskas-arenaban-nem-lesz-lehetoseg-keszpenzzel-fizetni/186531"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-13T14:52:00+00:00"/>
    <meta property="og:title" content="A Puskás Arénában nem lesz lehetőség készpénzzel fizetni"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>A Puskás Arénában nem lesz lehetőség készpénzzel fizetni</mark>
      </h1>
      <address><time datetime="2019-11-13T14:52:00+00:00">13 Nov 2019, 14:52</time> by <a rel="author">MTI</a></address>
      <p>A Puskás Arénában nem lesz lehetőség készpénzzel fizetni már a pénteki nyitómérkőzésen sem, amikor a magyar labdarúgó-válogatott Uruguay ellen lép pályára.</p>
      <p>A magyar szövetség (MLSZ) szerdai tájékoztatása szerint "a szurkolók minél gyorsabb és gördülékenyebb kiszolgálásának érdekében a Puskás Arénában készpénz helyett kizárólag elektronikus úton - érintéses bankkártyával, okostelefonnal, vagy a helyszínen kiváltható arénakártyával - lehet fizetni". Az MLSZ egyúttal arra kérte a szurkolókat, hogy a jegyükön szereplő kapucsoport felől érkezzenek.</p>
      <p>A kapukat 16 órakor nyitják meg pénteken, a stadionavató ünnepség pedig 17.30 órakor kezdődik. A 19 órakor kezdődő, Uruguay elleni barátságos találkozón búcsúztatják el a válogatottól Gera Zoltánt, aki 97-szer öltötte magára a címeres mezt, de az U21-es csapat szövetségi edzője - közös megegyezés alapján - nem lép pályára, mivel több mint egy éve már nem játszik.</p>
    </article>
  </body>
</html>