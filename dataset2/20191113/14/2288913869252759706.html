<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191113_04714658"/>
    <meta property="og:site_name" content="De Standaard"/>
    <meta property="article:published_time" content="2019-11-13T14:01:00+00:00"/>
    <meta property="og:title" content="Mogelijk ‘Friends’-reünie op komst"/>
    <meta property="og:description" content="De acteurs van de populaire sitcom Friends onderhandelen over een reünie. Dat meldt The Hollywood Reporter. Maar een akkoord is er nog niet."/>
  </head>
  <body>
    <article>
      <h1>Mogelijk ‘Friends’-reünie op komst</h1>
      <address>
        <time datetime="2019-11-13T14:01:00+00:00">13 Nov 2019, 14:01</time>
      </address>
      <p>
        <b>De acteurs van de populaire sitcom Friends onderhandelen over een reünie. Dat meldt <i>The Hollywood Reporter</i>. Maar een akkoord is er nog niet.</b>
      </p>
      <p><i>The Hollywood Reporter</i> vernam van ‘welingelichte bronnen’ dat alle acteurs en schrijvers rond de tafel zitten om een reüniespecial te maken.</p>
      <p>Daarin zouden naast Jennifer Aniston, Courteney Cox en Matthew Perry ook Lisa Kudrow, Matt LeBlanc en David Schwimmer acteren. Alle hoofdacteurs dus. Volgens de bronnen zijn de onderhandelingen verre van afgerond en moet er nog heel wat besproken worden. De drukke agenda’s van de acteurs op elkaar afstemmen vormt bijvoorbeeld een flinke uitdaging.</p>
      <p>HBO Max en WTV kozen ervoor geen commentaar te geven. Zij bevestigen niet dat er gesprekken zijn.</p>
      <p>Het gonst al langer van de geruchten dat een Friends-reünie op komst zou zijn. De eerste<a href="https://www.standaard.be/cnt/dmf20191016_04666525"> Instagram-foto van Jennifer Aniston</a> - Rachel in de serie - bijvoorbeeld, waarop al haar collega-acteurs van weleer stonden. Of de foto van Courteney Cox - Monica - en Matthew Perry - Chandler - van vorige week.</p>
      <figure>
        <embed-post data-src="https://www.instagram.com/p/B4lRJHXjgnT" data-service="Instagram"/>
      </figure>
      <figure>
        <embed-post data-src="https://www.instagram.com/p/B3o8vWDhlOh" data-service="Instagram"/>
      </figure>
    </article>
  </body>
</html>