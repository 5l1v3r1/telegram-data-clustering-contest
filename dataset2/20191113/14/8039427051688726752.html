<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=953966"/>
    <meta property="og:site_name" content="Andhrajyothy"/>
    <meta property="article:published_time" content="2019-11-13T14:13:19+00:00"/>
    <meta property="og:title" content="మంత్రి సత్యవతిని అడ్డుకున్న ఆర్టీసీ కార్మికులు"/>
    <meta property="og:description" content="ADVT"/>
  </head>
  <body>
    <article>
      <h1>మంత్రి సత్యవతిని అడ్డుకున్న ఆర్టీసీ కార్మికులు</h1>
      <address>
        <time datetime="2019-11-13T14:13:19+00:00">13 Nov 2019, 14:13</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>భద్రాచలం :</b> గిరిజన సంక్షేమ శాఖా మంత్రి సత్యవతి రాథోడ్‌ను ఆర్టీసీ కార్మికులు అడ్డుకున్నారు. భద్రాచలం లోని బ్రిడ్జి సెంటరు వద్ద ఆమెకు ఈ అనుభవం ఎదురైంది. పలు అభివృద్ధి కార్యక్రమాల్లో పాల్గొనేందుకు మంత్రి బుధవారం జిల్లాకు వచ్చారు.</p>
      <p> బ్రిడ్జి సెంటర్ వద్ద మంత్రిని అడ్డుకున్న ఆర్టీసీ కార్మికులు.. ప్రభుత్వానికి వ్యతిరేకంగా నినాదాలు చేస్తూ నిరసనకు దిగారు. వెంటనే అప్రమత్తమైన పోలీసులు కార్మికులను అదుపులోకి తీసుకుని మంత్రిని అక్కడి నుంచి పంపించేశారు.  అనంతరం భద్రాచలం శ్రీ సీతారామచంద్ర స్వామి వారిని సందర్శించుకున్న మంత్రి సత్యవతి రాథోడ్‌కు దేవాలయ అధికారులు, పూజారులు స్వాగతం పలికి స్వామివారి సన్నిధిలో శాలువా కప్పి సత్కరించారు.</p>
      <p>స్వామి వారి దర్శనం అనంతరం మీడియాతో మాట్లాడిన మంత్రి సత్యవతి రాథోడ్.. భద్రాద్రి ఆలయంతో తనకు చిన్నప్పటి నుంచే అనుబంధం ఉందన్నారు. చిన్న వయసులోనే టెంపుల్ ట్రస్ట్ బోర్డ్ సభ్యురాలిగా ఉన్నానని గుర్తుచేసుకున్నారు. ఇప్పుడు మంత్రి హోదాలో ఈ ప్రాంతానికి సేవ చేసే అవకాశం దక్కిందని ఆనందం వ్యక్తంచేశారు.</p>
    </article>
  </body>
</html>