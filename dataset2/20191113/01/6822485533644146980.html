<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822001.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T01:00:00+00:00"/>
    <meta property="og:title" content="گردان های القدس: طی ساعات آینده «عنوان جدید» به شکست های نتانیاهو افزوده خواهد شد"/>
    <meta property="og:description" content="به گزارش مهر به نقل از فلسطین الیوم، گردانهای القدس شاخه نظامی جنبش جهاد اسلامی فلسطین مسئولیت کامل پیامدهای تصمیم احمقانه ترور رهبران مقاومت در غزه و سوریه را متوجه دشمن صهیونیستی دانست."/>
  </head>
  <body>
    <article>
      <h1>گردان های القدس: طی ساعات آینده «عنوان جدید» به شکست های نتانیاهو افزوده خواهد شد</h1>
      <address>
        <time datetime="2019-11-13T01:00:00+00:00">13 Nov 2019, 01:00</time>
      </address>
      <p>سخنگوی گردان های القدس شاخه نظامی جنبش جهاد اسلامی بر ادامه آمادگی رهبران مقاومت برای واکنش به جنایات دشمن صهیونیستی و مقابله با تجاوز آن به مردم فلسطین تاکید کرد.</p>
      <p>به گزارش مهر به نقل از فلسطین الیوم، گردانهای القدس شاخه نظامی جنبش جهاد اسلامی فلسطین مسئولیت کامل پیامدهای تصمیم احمقانه ترور رهبران مقاومت در غزه و سوریه را متوجه دشمن صهیونیستی دانست.</p>
      <p>«ابو حمزه»، سخنگوی گردان های القدس سه شنبه شب در سخنانی با بیان اینکه طی ساعات آینده «عنوان جدیدی» به کارنامه شکست های بنیامین نتانیاهو نخست وزیر رژیم صهیونیستی اضافه خواهد شد، بر ادامه آمادگی رهبران گروهان های القدس در چارچوب مدیریت واکنش به جنایات دشمن و مقابله با تجاوز آن به مردم فلسطین تاکید کرد.</p>
      <p>وی همچنین افزود که گروهان های القدس به هیچ وجه اجازه بازگشت سیاست ترور را نخواهد داد و دشمن نتیجه ترور رهبران و عوامل مقاومت را خواهد دید و هیچ قدرتی نمی تواند جلوی شدت عمل ما در قبال جنایتکاران را بگیرد.</p>
      <p>ابو حمزه همچنین خطاب به شهرک نشینان صهیونیست گفت که به رهبران نادان خود گوش ندهند و ابتکار عمل در دست گروهان های القدس و مقاومت فلسطین است.</p>
      <p>سخنگوی سرایا القدس تصریح کرد: به آزادگان جهان و ملت مجاهد خود اطمینان می دهیم که مقاومت فلسطین و گروهان های القدس همچنان بر سر عهد خود هستند.</p>
      <p>وی خطاب به بنیامین نتانیاهو نخست وزیر رژیم صهیونیستی هم گفت: یقینا چه بسا بتوانی تجاوز به ملت و مقاومت را شروع کنی اما به هیچ وجه نخواهی توانست نحوه و زمان پایان این مرحله از نبرد را تعیین کنی.</p>
    </article>
  </body>
</html>