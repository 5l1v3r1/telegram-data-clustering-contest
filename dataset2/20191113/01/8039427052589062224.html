<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=953257"/>
    <meta property="og:site_name" content="Andhrajyothy"/>
    <meta property="article:published_time" content="2019-11-13T01:10:01+00:00"/>
    <meta property="og:title" content="ప్రభుత్వ నిర్ణయానికి కట్టుబడి ఉంటాం"/>
    <meta property="og:description" content="ADVT"/>
  </head>
  <body>
    <article>
      <h1>ప్రభుత్వ నిర్ణయానికి కట్టుబడి ఉంటాం</h1>
      <address>
        <time datetime="2019-11-13T01:10:01+00:00">13 Nov 2019, 01:10</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>‘ఐదెకరాల’పై వైఖరి మార్చుకున్న అన్సారీ</b>
        </li>
      </ul>
      <p><b>అయోధ్య/హైదరాబాద్‌, నవంబరు 12:</b> అయోధ్యలో 1991లో కేం ద్రం సేకరించిన 67 ఎకరాల్లోనే మసీదు నిర్మాణానికి 5 ఎకరాలు కేటాయించాలని డిమాండ్‌ చేసిన ఇక్బాల్‌ అన్సారీ ఒక్క రోజులోనే తన వైఖరి మార్చుకున్నారు. అయోధ్య స్థలవివాదం కేసులో ఆయన ప్రధా న కక్షిదారు. ‘‘మసీదు నిర్మాణానికి 5 ఎకరాలు ఇవ్వాలన్న సుప్రీంకోర్టు ఆదేశాలను గౌరవిస్తాం. భూమి కేటాయింపుపై ప్రభుత్వ నిర్ణయానికి కట్టుబడి ఉంటాం’’ అన్నారు. మరోవైపు.. అయోధ్యలో రామమందిరం నిర్మాణానికి కొత్తగా ట్రస్టు ఏర్పాటు చేయాల్సిన అవసరం ఏముందని రామజన్మభూమి న్యాస్‌ అధ్యక్షుడు మహంత్‌ నృత్యగోపాల్‌దాస్‌ ప్రశ్నించారు. ఆలయ నిర్మాణం కోసమే న్యాస్‌ ఒక ట్రస్టుగా ఎప్పుడో ఏర్పడిందన్నారు. నిర్మోహీ అఖాడా తదితరులు తమతో కలవాలని కోరారు. దీనికి నిర్మోహీ అఖాడాకు చెందిన మహంత్‌ దినేంద్ర దాస్‌ అంగీకరించలేదు.</p>
      <p> సుప్రీం తీర్పు నేపథ్యంలో సోషల్‌ మీడియాలో వదంతులు వ్యాప్తి చెందకుండా నిఘా పెట్టామని యూపీ డీజీపీ ఓపీ సింగ్‌ తెలిపారు. సుప్రీం తీర్పుకు వ్యతిరేకంగా మజ్లిస్‌ అధ్యక్షుడు అసదుద్దీన్‌ ఒవైసీ మత విద్వేషాలను రెచ్చగొట్టేలా మాట్లాడారని బీజేపీ నేత ఎన్వీ సుభాష్‌ విమర్శించారు. అయోధ్యలో మహా రామాలయం నిర్మాణానికి పునాదుల్లో ‘శ్రీరామ్‌’ అని రాసిన 2 లక్షల ఇటుకలను ఉపయోగించనున్నారు. 1989లో శిలాన్యాస్‌కు ముందు దేశవ్యాప్తంగా భక్తుల నుంచి వీటిని వీహెచ్‌పీ సేకరించింది. కార్తిక పౌర్ణమి సందర్భంగా అయోధ్యలోని సరయూ నదిలో 5 లక్షలమంది భక్తులు పుణ్యస్నానాలు చేశారు.</p>
    </article>
  </body>
</html>