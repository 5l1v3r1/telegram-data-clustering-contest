<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/korupcioner-u-vladi-scho-vidomo-pro-zatrimanu-spivrobitnicyu-z-opu-329440_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T01:22:00+00:00"/>
    <meta property="og:title" content="Корупціонери у владі: що відомо про затриману співробітницю з ОПУ"/>
    <meta property="og:description" content="За даними НАБУ, чиновниця діяла у змові з групою осіб."/>
  </head>
  <body>
    <article>
      <h1>Корупціонери у владі: що відомо про затриману співробітницю з ОПУ</h1>
      <h2>За даними НАБУ, чиновниця діяла у змові з групою осіб.</h2>
      <address>
        <time datetime="2019-11-13T01:22:00+00:00">13 Nov 2019, 01:22</time>
      </address>
      <p>Вперше в історії України зафіксований факт отримання хабара посадовою особою з Адміністрації (Офісу) президента з наступним затриманням.</p>
      <p>
        <b>Чиновницю взяли "на гарячому"</b>
      </p>
      <p>У вівторок, 12 листопада, детективи НАБУ <b><a href="https://dt.ua/UKRAINE/nabu-zatrimalo-na-habari-v-150-tisyach-glavu-departamentu-op-kondzelyu-zmi-329421_.html">затримали на хабарі</a></b> разом з чиновником Офісу президента Світланою Кондзелею колишню екс-заступницю міністра культури і групу осіб, причетних до вимагання великої суми грошей у розмірі 300 тисяч доларів.</p>
      <p>Співробітники НАБУ провели операцію "під прикриттям". Всіх фігурантів справи затримали після отримання першого траншу - 150 тисяч доларів США.</p>
      <p>Зловмисники вимагали хабар у фізичної особи за сприяння у призначенні на керівну посаду в НАК "Нафтогаз України".</p>
      <p>
        <b>Реакція влади</b>
      </p>
      <p>У прес-службі Офісу президента <b><a href="https://dt.ua/UKRAINE/u-prezidenta-pidtverdili-zatrimannya-golovi-departamentu-329426_.html">підтвердили затримання</a></b> співробітниці детективами НАБУ і заявили, що корупція повинна бути викорінена: "чим вище посада корупціонера, тим небезпечніше для держави зловживання з його боку".</p>
      <p>
        <b>Що відомо про затриману чиновницю</b>
      </p>
      <p>За даними прес-служби ОП, затримана жінка працювала в різних відділах Адміністрації президента з 2005 року. На сьогодні очолює Департамент забезпечення доступу до публічної інформації ОПУ.</p>
      <p>Згідно декларації Кондзелі, протягом 4 років її доходи зросли зі 100 тисяч до майже 700 тисяч грн. З майна чиновниця задекларувала дві квартири площею 86 кв. м. і 116 кв. м. На чоловіка задекларовано невеликий будинок на 47,5 кв. м. та земельна ділянка на 2 га. З 2012 року зареєстровано один автомобіль марки Renault. Також чиновниця відобразила в декларації за 2018 рік кредит у розмірі 12 тисяч гривень.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>