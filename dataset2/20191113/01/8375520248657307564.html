<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/ssha-timchasovo-skasuvali-mita-na-36-kitayskih-tovariv-639528.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T01:27:24+00:00"/>
    <meta property="og:title" content="США тимчасово скасували мита на 36 китайських товарів"/>
    <meta property="og:description" content="Скасування зумовлене тим, що деякі товари виявилися доступні тільки у китайських виробників"/>
  </head>
  <body>
    <article>
      <h1>США тимчасово скасували мита на 36 китайських товарів</h1>
      <address>
        <time datetime="2019-11-13T01:27:24+00:00">13 Nov 2019, 01:27</time>
      </address>
      <h4>Скасування зумовлене тим, що деякі товари виявилися доступні тільки у китайських виробників</h4>
      <p>Влада США тимчасово скасувала торгові мита на 36 товарів із Китаю, які були введені у вересні 2018 року.</p>
      <p>Про це <a href="https://www.federalregister.gov/">свідчить</a> повідомлення в електронній базі Федерального реєстру США, розміщене у вівторок, 12 листопада.</p>
      <p>«У цьому повідомленні оголошується про рішення торгового представника США задовольнити деякі запити про виключення (ряду товарів з-під дії мит),, - йдеться в документі.</p>
      <p>Під час прийняття цього рішення враховувалося безліч чинників. Зокрема, деякі із цих товарів виявилися доступні для придбання тільки у китайських виробників.</p>
      <p>Винятки діятимуть до 7 серпня 2020 року. До списку товарів, звільнених від мит, потрапили деякі види підлогових покриттів, кілька найменувань тканин, повідці і нашийники для собак, велосипедні спідометри та інша китайська продукція.</p>
      <p>Мита в розмірі 10% були введені щодо них у вересні минулого року, 10 травня поточного року ставка була підвищена до 25%.</p>
      <p>Нагадаємо, Сполучені Штати мали підвищити мита на 30% на товари з Китаю на загальну суму 250 млрд доларів і це рішення адміністрації Трампа мало набути чинності 1 жовтня.</p>
      <p>Але в якості «жесту доброї волі» на честь 70-річчя створення Китайської Народної Республіки Трамп вирішив відкласти підвищення мит до 15 жовтня.</p>
      <p>14 жовтня Дональд Трамп <a href="https://glavcom.ua/news/tramp-virishiv-ne-pidvishchuvati-mita-na-kitayski-tovari--632394.html">вирішив не підвищувати мита</a> на китайські товари до 30%.</p>
      <related>
        <a href="https://glavcom.ua/economics/finances/rozprodazh-na-aliexpress-ukrajinci-vchora-vitratili-ponad-320-milyoniv--639462.html"/>
        <a href="https://glavcom.ua/economics/finances/rada-priynyala-za-osnovu-ne-uzgodzheniy-z-jevrokomisijeyu-zakonoproekt-2233-639394.html"/>
        <a href="https://glavcom.ua/world/observe/shovkoviy-shlyah-zalizniceyu-z-kitayu-do-jevropi-jide-pershiy-vantazhniy-potyag--638269.html"/>
      </related>
    </article>
  </body>
</html>