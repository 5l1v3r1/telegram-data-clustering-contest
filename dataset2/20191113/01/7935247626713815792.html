<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/kanser-hastalarinda-hijyen-cok-onemli-ama-15573yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-13T01:00:00+00:00"/>
    <meta property="og:title" content="Kanser hastalarında hijyen çok önemli ama..."/>
    <meta property="og:description" content="Uludağ Üniversitesi Tıp Fakültesi Hastanesi’nde hastaya sağlık hizmeti verilmek istenirken sağlıklarından edecekler.Kanser hastalarının kontrol..."/>
  </head>
  <body>
    <article>
      <h1>Kanser hastalarında hijyen çok önemli ama...</h1>
      <address><time datetime="2019-11-13T01:00:00+00:00">13 Nov 2019, 01:00</time> by <a rel="author">Söz Sizde</a></address>
      <p><b>U</b>ludağ Üniversitesi Tıp Fakültesi Hastanesi’nde hastaya sağlık hizmeti verilmek istenirken sağlıklarından edecekler.</p>
      <p>Kanser hastalarının kontrol amaçlı olarak belirli sürelerde çekildikleri PET çekimi sırasında hastalar hijyen problemi ile karşılaşıyor.</p>
      <p>Bağışıklık sistemleri zayıf olduğu için en ufak bir hijyen ihmalinde dahi hastalanan kanser hastaları onlarca hastanın yattığı nevresimlerde PET sırası beklemek zorunda bırakılıyor.</p>
      <figure>
        <img src="https://www.olay.com.tr/d/other/hastane-005.jpg"/>
      </figure>
      <p>Kişiye özel olması ve hasta kalktıktan sonra değiştirilmesi gereken nevresimlerin ne kadar sürede değiştirildiğini tahmin dahi edemiyorum.</p>
      <p>Bir nevresimi kaç hasta kullanıyor acaba?</p>
      <p>Bu durum hijyen ve hasta sağlığı açısından sıkıntılı.</p>
      <p>Bu durum karşısında orada bulunan yetkililerden sorunun çözümü konusunda yardım isteyen hastalara kendilerinin bir şey yapamayacağı konusunda söylemlerde bulunuluyor.</p>
      <p>Hastane yetkililerinden ricam, en kısa sürede bu tablonun değişmesi ve nitelikle sağlık hizmeti sunulmasına başlanmalı.</p>
      <p>Saygılarımla.</p>
      <p>
        <b>Bir okur</b>
      </p>
      <p> </p>
      <p>
        <b>Semt pazarındaki gürültüden bıktık</b>
      </p>
      <figure>
        <img src="https://www.olay.com.tr/d/other/pazar-003.jpg"/>
      </figure>
      <p>
        <b>O</b>
      </p>
      <p>smangazi ilçesi Mehmet Akif Mahallesi’nde ikamet etmekteyiz. Semtimizde 10 yıl önce semt pazarı kurulmaya başlandı. Bu pazarın, kapalı pazaryeri yapılana kadar geçici olduğu söylendi. Aradan 10 yıl geçti pazar yerinde duruyor. Sokağımız küçük, pazar günleri semt pazarı kurulacak diye arabalarımızı sokak dışına çıkarmak durumundayız. Öte yandan, pazarcıların yüksek sesle bağırmasından rahatsız olmaktayız. Gece vardiyasında çalışanı var, hastası, yaşlısı, bebeği olan var. Gürültü kirliliğinden sıkıntılıyız. Bir başka sorun da, ertesi gün temizlik ekipleri pazaryerini yıkayıp temizlemeye başlayınca, suların binalarımızın duvarını ıslatmasından dolayı dış cephemizde sorun oluştu.</p>
      <p>Osmangazi Belediyemizin bu konuda duyarlı davranarak, semtimize kapalı pazaryerinin söz verildiği gibi bir an önce yapılmasını rica ediyoruz.</p>
      <p>
        <b>Bir grup semt sakini</b>
      </p>
      <p> </p>
      <p>
        <b>Nilüfer’de su kesintisi!</b>
      </p>
      <p><b>B</b>USKİ  tarafından yapılacak çalışmalar kapsamında Nilüfer ilçesi, Hasanağa Mahallesi ve civarında bugün 08.00-17.00 saatleri arasında  su kesintisi yapılacaktır. Tedbirli olunması rica olunur.</p>
      <p> </p>
      <p>
        <b>Değerli okurlarımın dikkatine!</b>
      </p>
      <p><b>S</b>izlerin sesi olan <b>Söz Sizde</b> köşesine sizlerden mail olarak ve sosyal medya üzerinden (facebook/messenger) istek, şikâyet, öneri ve talepleriniz ulaşmakta.</p>
      <p>Yazılarınız büyük bir titizlikle değerlendirilmekte  ve kişi ile kurumları hedef alan hakaret, siyasi söylem içermedikçe <b>Söz Sizde</b> köşesinde yayımlanmaktadır.</p>
      <p>Bu arada, yoğunluktan dolayı yazılarınızda gecikme olabilmektedir. Bunu da anlayışla karşılayacağınızı ümit ediyorum.</p>
      <p>Yazılarınızı <b>telefonla</b>, <b>mail</b> yoluyla <b>sozsizde@ olaygazetesi.com.tr</b> veya gunayyumruktay@olaygazetesi.com.tr’ye Messenger (Facebook) üzerinden Günay Yumruktay adresine gönderebilirsiniz.</p>
      <p>Sizlerden ricam, yazılarınıza lütfen ad, soyad ve iletişim kurabileceğim bir telefon eklemeniz ve şayet isminizin yayımlanmasını istemiyorsanız bunu belirtmeniz yeterlidir.</p>
      <p>Sorunsuz ve sağlıklı bir hayat dileklerimle.</p>
      <p>
        <b>Günay Yumruktay</b>
      </p>
    </article>
  </body>
</html>