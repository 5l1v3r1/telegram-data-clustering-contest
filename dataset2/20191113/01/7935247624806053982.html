<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bursanin-zooparki-genc-bir-delikanlioldu-15571yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-13T01:00:00+00:00"/>
    <meta property="og:title" content="Bursa’nın Zoopark’ı genç bir delikanlı oldu"/>
    <meta property="og:description" content="Bundan tam 21 yıl önce, 1998’de kente kazandırıldığında öncelik konusunda büyük bir tartışma yaşanmıştı.O tarihi çok..."/>
  </head>
  <body>
    <article>
      <h1>Bursa’nın Zoopark’ı genç bir delikanlı oldu</h1>
      <address><time datetime="2019-11-13T01:00:00+00:00">13 Nov 2019, 01:00</time> by <a rel="author">İhsan Aydın</a></address>
      <p>Bundan tam <b>21 y</b><b>ı</b><b>l</b> önce,<b> 1998</b>’de kente kazandırıldığında öncelik konusunda büyük bir tartışma yaşanmıştı.</p>
      <p>O tarihi çok iyi hatırlıyoruz.</p>
      <p>Dönemin <b>DSP</b>’li iktidar mensupları <b>ANAP</b>’lı Büyükşehir Belediye eski Başkanı <b>Erdem Saker</b>’in<b> Bursa</b>’ya armağan ettiği <b>Hayvanat Bahçesi</b>’ni ‘gereksiz’ ve ‘önceliksiz’ yatırımlar arasında görmüştü.</p>
      <p>Fakat, ağır ve davalık eleştirilere rağmen Saker o projeyi ve <b>Botanik Park</b><b>ı</b> <b>Bursa</b>’ya armağan etti.</p>
      <p>Saker bu proje için kendisi hakkında yakışıksız sözler sarf eden eski <b>DSP</b>’li bir vekile karşı açtığı tazminat davasından kazandığı parayı ise ihtiyaç sahiplerine dağıtmıştı.</p>
      <p>Gelecek kuşaklara bırakılan en büyük <b>Bursa</b> projelerinden olan <b>Botanik Park</b> ile <b>Zoopark</b> şimdilerde ağaç ve hayvan çeşitlililiğiyle ziyaretçi rekorları kırıyor.</p>
      <p><b>7’den 70</b>’e herkesin uğrak yerine dönüşen bu iki tesis, geçenlerde değiştirilen <b>S</b><b>İ</b><b>T stat</b><b>ü</b><b>s</b><b>ü</b>ne rağmen, eğer aynen korunabilirse şehrin yeşil kalacak en büyük toprak parçalarından biri olarak da görülüyor.</p>
      <p>Dün <b>Bursa Hayvanat Bahçesi</b>’nin 21. kurulmuş yıldönümü kutlanmış.</p>
      <p>Törende eski Başkan ve halen <b>Zoopark Koordinatörü</b> olarak da görev yapan Erdem Saker ile <b>Büyük</b><b>ş</b><b>ehir Belediye Ba</b><b>ş</b><b>kan</b><b>ı</b><b> Alinur Akta</b><b>ş</b> pasta kesmişler.</p>
      <p>Bunlar güzel görüntüler.</p>
      <p><b>Bursa</b>’ya hizmet etmiş/eden iki başkan bu görüntüyle kente de birlikte çalışma görüntüsü veriyorlar.</p>
      <p><b>Bursa Hayvanat Bahçesi</b>’ni dünyanın sayılı zooparkları arasına sokan Saker’e ve sonrasında yatırımlarıyla burayı daha da büyüten Büyükşehir Belediye başkanlarına da <b>Bursal</b><b>ı</b><b>lar</b> olarak şükran borçluyuz.</p>
      <p>Geçtiğimiz yıllarda <b>Pekin Hayvanat Bahçesi</b>’ni ziyarette gördük ki, sadece buradaki<b> panda</b>ları görmek için dünyanın dört bir yanında insanlar <b>Çin</b>’e akın ediyor.</p>
      <p><b>Bursa</b>’nın da bir gün sadece hayvanat bahçesi için de gelinecek destinasyonlar arasına katılacağına inanıyoruz.</p>
      <p>Aynı zamanda <b>Avrupa Hayvanat Bahçeleri Birli</b><b>ğ</b><b>i</b> üyesi olan <b>Bursa Zoopark</b> buradan da hayvan çeşitliliğinin artırılması anlamında bedelsiz destek alıyor.</p>
      <p>Eğer bu bölgeye o dönem <b>Botanikpark</b> ve<b> Zoopark</b> kazandırılmamış olsaydı, zaten kaçak yapı baskısı altındaki alan çoktan çarpık kentleşmenin bir parçasına dönüşebilirdi.</p>
      <p>Bu iki büyük park <b>Yak</b><b>ı</b><b>n </b><b>Ç</b><b>evre Yolu</b> ile kaçak yapı bölgesi arasında da adeta tampon oldu.</p>
      <p>Bu açıdan da iyi ki, bu iki dev proje için o vakit park yapma karar alınmış.</p>
      <p>Şimdi büyütmek için de bir proje olduğunu biliyoruz. Onun da en kısa zamanda hayata geçmesi temennimiz.</p>
      <p>Bu şehre çivi üstüne çivi çakanlara minnet duyuyoruz.</p>
      <p> </p>
      <p>
        <b>Gözyaş</b>
        <b>lar</b>
        <b>ı</b>
        <b>yla u</b>
        <b>ğ</b>
        <b>urland</b>
        <b>ı</b>
        <b>lar</b>
      </p>
      <p> </p>
      <p>Dün bu sütunlardan<b> Orhaneli Yolu Erenler-</b><b>İ</b><b>ncebel</b> arasında yaşanan ölümlü trafik kazasına dikkat çekmiş ve <b>‘Yeter durdurun art</b><b>ı</b><b>k bu </b><b>ö</b><b>l</b><b>ü</b><b>mleri</b><b>’</b> başlığıyla yetkililere çağrıda bulunmuştuk.</p>
      <p>Eksik olmasın bölge insanı çeşitli mecralardan yazımız için teşekkürlerini ilettiler.</p>
      <p>Maalesef iki canın daha yitirildiği son kazanın ardında bölgedeki ulaşım problemi <b>Bursa</b>’nın önemli gündem maddelerinden biri haline geldi.</p>
      <p>Kazada yaşamını yitiren hemşehrilerimiz de dün gözyaşlarıyla toprağa verildi. Yolcu minibüsü içindekilerin tedavileri ise sürüyor.</p>
      <p>Bebeğiyle birlikte yaşama veden<b> Bursa </b><b>İ</b><b>l Sa</b><b>ğ</b><b>l</b><b>ı</b><b>k M</b><b>ü</b><b>d</b><b>ü</b><b>rl</b><b>üğü</b> çalışanı <b>Necmi Konu</b><b>ş</b> ile 3 yaşındaki oğlu <b>Emir Alp</b>’in cenaze namazlarını ise emekli din görevlisi olan babası <b>İ</b><b>smail Konu</b><b>ş</b> kıldırdı.</p>
      <p>Cenazeler dün <b>Ye</b><b>ş</b><b>il Cami</b>’de öğlen vakti kılınan namazın ardından <b>Erdo</b><b>ğ</b><b>ank</b><b>ö</b><b>y Mezarl</b><b>ığı</b>’na defnedildi.</p>
      <p>Oğlu ve torununun cenaze namazının kıldıran baba ise yaşamının en zor görevini yapmış oldu.</p>
      <p>Trafik canavarı<b> Keles</b>’in<b> Haydar Mahallesi</b> doğumlu iki hemşehrimizi daha hayatlarının baharında aramızdan kopardı.</p>
      <p>Ateş her zaman düştüğü yeri yakıyor.</p>
      <p>Dileriz sorumlular bu ölümlerden ders çıkarırlar.</p>
    </article>
  </body>
</html>