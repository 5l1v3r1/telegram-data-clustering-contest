<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/13/nike-amazon/"/>
    <meta property="og:site_name" content="Il Post"/>
    <meta property="article:published_time" content="2019-11-13T20:35:26+00:00"/>
    <meta property="og:title" content="Nike non venderà più direttamente i suoi prodotti su Amazon"/>
    <meta property="og:description" content="L'azienda di abbigliamento Nike ha annunciato che non venderà più direttamente i propri prodotti su Amazon. Nike aveva iniziato una collaborazione con Amazon nel 2017, per cercare di contrastare le vendite di merce contraffatta sul sito di e-commerce da parte di venditori terzi: la collaborazione prevedeva che Amazon"/>
  </head>
  <body>
    <article>
      <h1>Nike non venderà più direttamente i suoi prodotti su Amazon</h1>
      <address>
        <time datetime="2019-11-13T20:35:26+00:00">13 Nov 2019, 20:35</time>
      </address>
      <p>L’azienda di abbigliamento Nike <a href="https://www.cnbc.com/2019/11/13/nike-wont-sell-directly-to-amazon-anymore.html">ha annunciato</a> che non venderà più direttamente i propri prodotti su Amazon. Nike aveva iniziato una collaborazione con Amazon nel 2017, per cercare di contrastare le vendite di merce contraffatta sul sito di e-commerce da parte di venditori terzi: la collaborazione prevedeva che Amazon vietasse la vendita dei prodotti Nike attraverso intermediari. Ora  però Nike ha deciso di terminare il programma e ricominciare a vendere prodotti esclusivamente sul suo sito, come affermato da un dirigente dell’azienda a <a href="https://www.bloomberg.com/news/articles/2019-11-13/nike-will-end-its-pilot-project-selling-products-on-amazon-site"><i>Bloomberg</i></a>: «Nell’ambito degli sforzi di Nike per migliorare l’esperienza dei consumatori attraverso relazioni più dirette e personali, abbiamo deciso di porre fine al nostro programma sperimentale con Amazon. Continueremo a investire in collaborazioni forti e distintive per Nike con altri rivenditori e piattaforme per servire i nostri clienti in tutto il mondo». Secondo <i>Bloomberg, </i>i prodotti Nike continueranno però a essere disponibili su Amazon, venduti da intermediari.</p>
    </article>
  </body>
</html>