<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/13/goncharuk-poyasnyv-yak-zbyrayetsya-zabezpechyty-teplom-novoyavorivsk-i-novyj-rozdil/"/>
    <meta property="og:site_name" content="Рубрика"/>
    <meta property="article:published_time" content="2019-11-13T20:11:06+00:00"/>
    <meta property="og:title" content="Гончарук пояснив, як збирається забезпечити теплом Новояворівськ і Новий Розділ"/>
    <meta property="og:description" content="Прем’єр-міністр Олексій Гончарук пояснив, як збирається забезпечити теплом Новояворівськ і Новий Розділ. Про це він написав у Facebook. “Наше першочергове завдання — терміново забезпечити людей теплом і розв’язати проблему з виплатою заборгованості працівникам підприємств. Задля цього ми ініціюємо передачу ТЕЦ в управління компаніі групи НАК “Нафтогаз”. Це відбуватиметься протягом двох-трьох днів. Паралельно спеціалісти перевірятимуть обладнання […]"/>
  </head>
  <body>
    <article>
      <h1>Гончарук пояснив, як збирається забезпечити теплом Новояворівськ і Новий Розділ</h1>
      <address><time datetime="2019-11-13T20:11:06+00:00">13 Nov 2019, 20:11</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/Goncharuk-1-860x580.jpg"/>
      </figure>
      <p>
        <b>
          <b>Прем’єр-міністр Олексій Гончарук пояснив, як збирається забезпечити теплом Новояворівськ і Новий Розділ.</b>
        </b>
      </p>
      <p>Про це він написав у <a href="https://www.facebook.com/PMHoncharuk/posts/149511899762063?__xts__%5B0%5D=68.ARAaXXt6p8mGhuBYsc7dlNNoprlnu9HCDLtTdQfEm3fqDJT4uxevTasLLdYf7TY_8ziVrHL32uPBgOwuS62iekUpkSws8RvG4YLmwsQI7gTc66IVTiIIKI2rMoV8MGEwtgaLaT2Crf0a8sQK27sN1HsPtBuZuAnnWlrj_JAuvoCIgr_Yx7_atF-xeMIL66DFnJQ58wNpvqnxophY5myP5bqycHLUcnxpNgpLnEF1l5FQzp7r72f9NAD1i1dp3Huy3l3MQnXTk-xUNsrvHmtb9GEva0wZxL9YoogbIw8Vk7ckacXHWIWFjdn3R7ziLmDCuZwExSNb2rvK4oPLBNjUMdFxPgTcXR0JHTAyrClU8dcH1g8ZuiaHog&amp;__tn__=-R">Facebook.</a></p>
      <p>“Наше першочергове завдання — терміново забезпечити людей теплом і розв’язати проблему з виплатою заборгованості працівникам підприємств. Задля цього ми ініціюємо передачу ТЕЦ в управління компаніі групи НАК “Нафтогаз”. Це відбуватиметься протягом двох-трьох днів. Паралельно спеціалісти перевірятимуть обладнання та усуватимуть технічні неполадки. У Новояворівську люди будуть з теплом в домівках за декілька днів.</p>
      <figure>
        <img src="https://rubryka.com/wp-content/uploads/2019/11/Goncharuk1.jpg"/>
      </figure>
      <p>Ситуація в Новому Роздолі трошки складніша. Там тепломережа не готова до старту. Дав доручення протягом щонайбільше п‘яти днів підготувати мережу до старту! ДСНС готові у разі зниження температури забезпечити громадян усім необхідним. Це неприпустимо, коли десятки тисяч людей опинилися сам на сам з проблемою опалення напередодні заморозків”, – пише він.</p>
      <p>Він зазначив, що не хоче чути пояснення, чому щось неможливо зробити.</p>
      <p>“Хочу бачити результат! Чекатиму щодня від всіх учасників процесу письмову відповідь — що, як і ким зроблено щодо постачання тепла в ці міста”, – заявив Гончарук.</p>
    </article>
  </body>
</html>