<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89530"/>
    <meta property="og:site_name" content="Denník politika"/>
    <meta property="article:published_time" content="2019-11-13T20:35:00+00:00"/>
    <meta property="og:title" content="Tatran Prešov utŕžil debakel a v Lige majstrov stratil šancu na postup zo skupiny"/>
    <meta property="og:description" content="13.11.2019 (Webnoviny.sk) – Hádzanári Tatrana Prešov už určite nepostúpia zo skupinovej fázy Ligy majstrov mužov 2019/2020. Zverenci trénera Slavka Golužu definitívne prišli aj o tlejúcu mininádej v stredu večer, keď neuspeli na domácej palubovke svojej Tatran handball arény."/>
  </head>
  <body>
    <article>
      <h1>Tatran Prešov utŕžil debakel a v Lige majstrov stratil šancu na postup zo skupiny</h1>
      <address><time datetime="2019-11-13T20:35:00+00:00">13 Nov 2019, 20:35</time> by <a rel="author">Webnoviny</a></address>
      <p>13.11.2019 (Webnoviny.sk) – Hádzanári Tatrana Prešov už určite nepostúpia zo skupinovej fázy Ligy majstrov mužov 2019/2020. Zverenci trénera Slavka Golužu definitívne prišli aj o tlejúcu mininádej v stredu večer, keď neuspeli na domácej palubovke svojej Tatran handball arény.</p>
      <p>V rámci 8. kola C-skupiny podľahli Sportingu CP Lisabon vysoko 22:37 (10:16) a neodplatili mu tak septembrovú prehru 24:32 z jeho pôdy.</p>
      <p>Naopak portugalský súper prerušil trojzápasovú sériu bez prehry v podaní Prešovčanov, ktorí sú v tabuľke na 4. mieste so ziskom 4 bodov. Na 2. postupovú priečku majú dve kolá pred vyvrcholením bojov nepreklenuteľný päťbodový odstup.</p>
      <p>Najbližšie vystúpenie v Lige majstrov čaká Šarišanov v sobotu 23. novembra od 16.00 h na palubovke švédskeho IK Sävehof.</p>
      <h3>Liga majstrov mužov 2019/2020</h3>
      <h4>C-skupina (8. kolo)</h4>
      <h4>Tatran Prešov – Sporting CP Lisabon 22:37 (10:16)</h4>
      <p><b>Zostava a góly Tatrana:</b> Čupryna, Cvitkovič – Rábek 4, Djerič, Lapajne, Rečičár, Muňoz Cabezón 3, L. Urban 6, Hozman 1, Vučko, M. Straňovský 3, Fodorean 1, Michalka 1, Grzentič, Carapkin, Afanou Gatine 3<br/><b>Najviac gólov za Sporting:</b> Ghionea 8</p>
      <p><b>pok. hody:</b> 4/3 – 1/0, <b>vylúčení:</b> 5 – 4, <b>rozhodovali:</b> Vešovič a Mitrovič (obaja Č. Hora), 1400 divákov</p>
      <p>Zápas sa od začiatku hral podľa taktovky hostí. Tí už po úvodnej desaťminútovke vyhrávali 4:1, svoj náskok v I. polčase natiahli až na sedemgólový rozdiel (16:9). Rábek pred prestávkou skorigoval na polčasový 10:16.</p>
      <p>Ani po zmene strán nedokázal Tatran vzdorovať súperovi a jeho manko naďalej narastal. V 41. min prehrával už hrozivo 14:24 a rozdiel sa ešte zväčšil aj v zostávajúcom priebehu až na na konečných pätnásť gólov (22:37).</p>
      <h4>Tabuľka C-skupiny</h4>
      <p>1. Irun 7 5 2 0 214:171 12<br/>2. Sporting Lisabon 8 5 1 2 250:214 11<br/>3. Sävehof 7 5 0 2 187:190 10<br/>4. Prešov 8 2 1 5 201:230 5<br/>5. Cocks 7 2 0 5 179:211 4<br/>6. Rabotnik Bitola 7 1 0 6 187:202 2</p>
      <p>Viac k témam: <a href="https://www.webnoviny.sk/tag/liga-majstrov-v-hadzanej/"><u>Liga majstrov v hádzanej</u></a><br/>Zdroj: Webnoviny.sk – <a href="https://www.webnoviny.sk/tatran-presov-utrzil-debakel-a-v-lige-majstrov-stratil-sancu-na-postup-zo-skupiny/"><u>Tatran Prešov utŕžil debakel a v Lige majstrov stratil šancu na postup zo skupiny</u></a> © SITA Všetky práva vyhradené.</p>
    </article>
  </body>
</html>