<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741526"/>
    <meta property="og:site_name" content="เดลินิวส์"/>
    <meta property="article:published_time" content="2019-11-13T20:10:00+00:00"/>
    <meta property="og:title" content="เอ็นเอฟแอลจัดเวิร์กชอปให้แคเปอร์นิก"/>
    <meta property="og:description" content="'เอ็นเอฟแอล' เตรียมจัดเวิร์กชอปให้ 'โคลิน แคเปอร์นิก' อดีตจอมทัพ โฟร์ตีไนเนอร์ส เพื่อเปิดโอกาสให้ทุกทีมได้ชมฟอร์มกันแบบชัด ๆ"/>
  </head>
  <body>
    <article>
      <h1>เอ็นเอฟแอลจัดเวิร์กชอปให้แคเปอร์นิก</h1>
      <address>
        <time datetime="2019-11-13T20:10:00+00:00">13 Nov 2019, 20:10</time>
      </address>
      <p>
        <b>"เอ็นเอฟแอล" เตรียมจัดเวิร์กชอปให้ "โคลิน แคเปอร์นิก" อดีตจอมทัพ โฟร์ตีไนเนอร์ส เพื่อเปิดโอกาสให้ทุกทีมได้ชมฟอร์มกันแบบชัด ๆ</b>
      </p>
      <p>เอ็นเอฟแอล ลีกอเมริกันฟุตบอลสหรัฐ เตรียมจัดเวิร์กชอป หรือ การซ้อมโชว์ให้ โคลิน แคเปอร์นิก อดีตควอเตอร์แบ๊กตัวเก่งของ ซานฟรานซิสโก โฟร์ตีไนเนอร์ส ที่เมืองแอตแลนตา ในวันเสาร์ที่ 16 พ.ย.นี้ พร้อมเชิญตัวแทนจากทั้ง 32 ทีมในลีกเข้าร่วมชมด้วย<br/><br/>แคเปอร์นิก ที่เคยพา โฟร์ตีไนเนอร์ส ทะลุเข้าไปเล่นในซูเปอร์โบว์ลครั้งที่ 47 มาแล้วนั้น กลายเป็นผู้เล่นไร้สังกัดมาตลอดนับตั้งแต่ปี 2016 หรือ หลังจากเริ่มทำการประท้วงเรื่องความอยุติธรรมทางเชื้อชาติในสหรัฐด้วยการคุกเข่าระหว่างการบรรเลงเพลงชาติ<br/><br/>อย่างไรก็ตาม หลังจากเคลียร์ปัญหาทุกอย่างกับ เอ็นเอฟแอล และบรรดาเจ้าของทีมได้เรียบร้อย แคเปอร์นิก ก็แสดงความจำนงที่จะกลับมาลงเล่นอีกครั้ง และมีหลายทีมที่ให้ความสนใจ รวมทั้งสอบถามถึงความพร้อมในการคืนสนามของอดีตจอมทัพโฟร์ตีไนเนอร์สจนทำให้เกิดการเวิร์กชอปครั้งนี้ขึ้นมา<br/><br/>ทั้งนี้ เอ็นเอฟแอล จะจัดทำคลิปวีดีโอทั้งการลงซ้อมในสนาม และการให้สัมภาษณ์ของ แคเปอร์นิก ส่งไปให้กับทั้ง 32 ทีมในลีก ขณะที่ตัวแทนของแต่ละทีมยังสามารถขอสัมภาษณ์ แคเปอร์นิก ได้เป็นกรณีพิเศษอีกด้วย.<br/><br/><b>ภาพ gettyimages</b></p>
    </article>
  </body>
</html>