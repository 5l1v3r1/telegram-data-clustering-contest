<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/13/vojvodina-na-korak-od-lige-samipiona/"/>
    <meta property="og:site_name" content="Sportska centrala"/>
    <meta property="article:published_time" content="2019-11-13T20:22:40+00:00"/>
    <meta property="og:title" content="Vojvodina na korak od Lige šamipiona"/>
    <meta property="og:description" content="Odbojkaši Vojvodine su se plasirali u 3. kolo kvalifikacija za Ligu šampiona, pošto su večeras u 2. rundi eliminisali rumunsku Arkadu iz Galacija. Novosađani su do vrednog trijumfa došli u “zlatnom setu” sa 15:11, posle 21 minuta igre. U regularnom toku utakmice Vojvodina je pobedila Arkadu sa 3:1, po setovima 25:20, 21:25, 25:21 i 25:22. […]"/>
  </head>
  <body>
    <article>
      <h1>Vojvodina na korak od Lige šamipiona</h1>
      <address><time datetime="2019-11-13T20:22:40+00:00">13 Nov 2019, 20:22</time> by <a rel="author">Darko</a></address>
      <p>Odbojkaši Vojvodine su se plasirali u 3. kolo kvalifikacija za Ligu šampiona, pošto su večeras u 2. rundi eliminisali rumunsku Arkadu iz Galacija.</p>
      <p>Novosađani su do vrednog trijumfa došli u “zlatnom setu” sa 15:11, posle 21 minuta igre. U regularnom toku utakmice Vojvodina je pobedila Arkadu sa 3:1, po setovima 25:20, 21:25, 25:21 i 25:22.</p>
      <p>U prvom meču, odigranom u Rumuniji, Arkada je bila bolja od srpskog šampiona sa 3:0 (25:23, 25:17, 25:21).</p>
      <p>Po propozicijama CEV, za pobede od 3:0 i 3:1 pobednik dobija 3 boda. Ukoliko se meč završi rezultatom 3:2, pobednik dobija 2, a poraženi 1 bod. Ukoliko obe ekipe imaju isti broj pobeda i bodova, o ukupnom pobedniku odlučuje “zlatni set”, što je bio slučaj večeras u Novom Sadu.</p>
      <p>Novosađani će u 3. rundi kvalifikacija igrati protiv pobednika dvomeča Šahtjor Soligorsk (Belorusija) – VaLePa Sastamala (Finska). U prvoj utakmici, odigranoj u Minsku, Šahtjor je pobedio sa 3:0 (29:27, 25:22, 25:13), a revanš će se odigrati sutra (četvrtak, 14. novembar) od 17.30 časova u Finskoj.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/06/maksimalan-poraz-vojvodine-u-rumuniji/"/>
        <a href="https://www.sportskacentrala.com/2019/10/25/ako-prodje-kvalifikacije-vosa-u-ligi-sampiona-protiv-poljaka-nemaca-i-belgijanaca/"/>
        <a href="https://www.sportskacentrala.com/2019/07/17/vojvodina-dovela-pojacanje-za-ligu-sampiona/"/>
        <a href="https://www.sportskacentrala.com/2019/06/26/kvalifikacije-za-ls-vojvodina-na-startu-protiv-rumuna/"/>
        <a href="https://www.sportskacentrala.com/2019/06/19/sest-srpskih-klubova-odustalo-od-evrope-zbog-finansijskih-razloga/"/>
        <a href="https://www.sportskacentrala.com/2019/05/01/vojvodina-odbranila-titulu-zvezda-pala-u-beogradu/"/>
        <a href="https://www.sportskacentrala.com/2019/04/29/vojvodina-ima-mec-loptu-protiv-crvene-zvezde/"/>
        <a href="https://www.sportskacentrala.com/2018/12/24/zvezda-preko-vojvodine-do-finala-kupa/"/>
        <a href="https://www.sportskacentrala.com/2018/12/05/vojvodina-eliminisana-iz-kupa-cev/"/>
      </related>
    </article>
  </body>
</html>