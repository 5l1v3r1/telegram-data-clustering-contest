<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903659/opgeleefde-atl-tico-spits-vertelt-over-depressie-wilde-niet-praten-tegen-mensen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T20:28:00+00:00"/>
    <meta property="og:title" content="Opgeleefde Atlético-spits vertelt over depressie: 'Wilde niet praten tegen mensen'"/>
    <meta property="og:description" content="Álvaro Morata kent in dienst van Atletico Madrid een van de beste periodes uit zijn carrière, na een lange, donkere periode bij Chelsea. De Spaanse spits vertelt in een openhartig gesprek op de Spaanse TV dat hij in deze periode kampte met een depressie."/>
  </head>
  <body>
    <article>
      <h1>Opgeleefde Atlético-spits vertelt over depressie: 'Wilde niet praten tegen mensen'</h1>
      <address>
        <time datetime="2019-11-13T20:28:00+00:00">13 Nov 2019, 20:28</time>
      </address>
      <p>
        <b>Álvaro Morata kent in dienst van Atletico Madrid een van de beste periodes uit zijn carrière, na een lange, donkere periode bij Chelsea. De Spaanse spits vertelt in een openhartig gesprek op de Spaanse TV dat hij in deze periode kampte met een depressie.</b>
      </p>
      <p>Morata komt momenteel in de Spaanse hoofdstad weer compleet tot leven. Hij wist in de laatste zes wedstrijden voor Atlético Madrd te scoren en doet nu een boekje open over zijn zwarte periode in Londen. "Ik had nergens zin in. Ik wilde niet meer uit huis, wilde niet praten tegen mensen, helemaal niks", doet hij uit de doeken in de Spaanse TV-show <i>Jugones</i>. "Het enige waar ik aan dacht was het spelen van het WK voor Spanje. Spelen en blij zijn. Uiteindelijk eindigde ik op de tegenovergestelde manier."</p>
      <p>De Spaanse spits werd vervolgens gevraagd of hij in die periode dacht aan stoppen. "Nee, ik heb niet gedacht aan stoppen, maar ik heb er wel serieus aan gedacht om ergens hier ver vandaan te gaan voetballen. Ergens waar er geen druk zou zijn. Waar je niet elke zondag hoeft te winnen en waar je je niet zo hoefde te focussen op wedstrijden." Het liep uiteindelijk anders. Atlético beklonk een huurdeal met Chelsea over de spits. Door Morata zijn goede prestaties is het aannemelijk dat de Spaanse grootmacht in juli de bedongen transferclausule van 56 miljoen euro zal lichten.</p>
    </article>
  </body>
</html>