<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158320_1.html"/>
    <meta property="og:site_name" content="Novsport"/>
    <meta property="article:published_time" content="2019-11-13T20:56:00+00:00"/>
    <meta property="og:title" content="Сантош увери, че Кристиано е готов за мачовете на Португалия"/>
    <meta property="og:description" content="Две победи ще класират &quot;мореплавателите&quot; на Евро 2020"/>
  </head>
  <body>
    <article>
      <h1>Сантош увери, че Кристиано е готов за мачовете на Португалия</h1>
      <address><time datetime="2019-11-13T20:56:00+00:00">13 Nov 2019, 20:56</time> by <a rel="author">Николай Георгиев</a></address>
      <p>Нападателят на Ювентус Кристиано Роналдо е готов да играе и да вкарва голове за Португалия, въпреки притесненията около физическото му състояние, заяви старши треньорът на "мореплавателите" Фернандо Сантош преди двата решителни квалификационни мача с Литва и Люксембург.</p>
      <p> <br/> <br/>Две победи ще класират португалците на Евро 2020, но в страната се появиха съмнения около готовността на капитана Роналдо да играе след двете преждевременни смени, които му бяха направи в предишните два мача на Ювентус.<br/> <br/>"Ако Роналдо не беше здрав, нямаше да бъде извикан в отбора. Всички обичат да говорят за него и да спекулират, защото той е най-добрият играч в света. Ако бе някой друг, нямаше да има такова напрежение, но мога да ви уверя, че Роналдо е във форма и ще играе", заяви Сантош. Самият селекционер напусна пресконференцията недоволен, след като всички въпроси бяха свързани с Роналдо, а не с предстоящия мач на европейските шампиони с Литва.</p>
    </article>
  </body>
</html>