<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425698/ekdhlwsh-gia-ton-paidiko-diabhth-apo-th-lesxh-lions-rodoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-13T20:30:01+00:00"/>
    <meta property="og:title" content="Εκδήλωση για τον παιδικό διαβήτη από τη Λέσχη Lions Ρόδου"/>
    <meta property="og:description" content="Η Λέσχη LIONS Ρόδου, στο πλαίσιο της Παγκόσμιας Ημέρας για τον Σακχαρώδη Διαβήτη, διοργανώνει εκδήλωση με ομιλία στο ΔΗΜΟΤΙΚΟ ΘΕΑΤΡΟ ΡΟΔΟΥ, αύριο Πέμπτη 14 Νοεμβρίου 2019 και ώρα 19.00 με θέμα «ΣΑΚΧΑΡΩΔΗΣ ΔΙΑΒΗΤΗΣ στην παιδική και εφηβική ηλικία», καταδεικνύοντας για άλλη μία φορά την ευαισθητοποίηση, την κινητοποίηση για ενημέρωση, την αγάπη των LIONS προς τον συνάνθρωπό τους και τη συμπαράστασή τους στα προβλήματα της κοινωνίας."/>
  </head>
  <body>
    <article>
      <h1>Εκδήλωση για τον παιδικό διαβήτη από τη Λέσχη Lions Ρόδου</h1>
      <address>
        <time datetime="2019-11-13T20:30:01+00:00">13 Nov 2019, 20:30</time>
      </address>
      <p>
        <b>Η Λέσχη LIONS Ρόδου, στο πλαίσιο της Παγκόσμιας Ημέρας για τον Σακχαρώδη Διαβήτη, διοργανώνει εκδήλωση με ομιλία στο ΔΗΜΟΤΙΚΟ ΘΕΑΤΡΟ ΡΟΔΟΥ, αύριο Πέμπτη 14 Νοεμβρίου 2019 και ώρα 19.00 με θέμα «ΣΑΚΧΑΡΩΔΗΣ ΔΙΑΒΗΤΗΣ στην παιδική και εφηβική ηλικία», καταδεικνύοντας για άλλη μία φορά την ευαισθητοποίηση, την κινητοποίηση για ενημέρωση, την αγάπη των LIONS προς τον συνάνθρωπό τους και τη συμπαράστασή τους στα προβλήματα της κοινωνίας.</b>
      </p>
      <p>Ομιλητές στην εκδήλωση θα είναι: o Παιδοδιαβητολόγος ΘΩΜΑΣ ΚΙΝΤΗΣ και η Παιδοψυχολόγος ΣΤΑΥΡΟΥΛΑ ΣΕΦ.</p>
      <p>Ο Σακχαρώδης Διαβήτης έχει λάβει διαστάσεις επιδημίας σε παγκόσμιο επίπεδο. Το αυξανόμενο προσδόκιμο επιβίωσης και ο τρόπος ζωής, σύμφωνα με τα δυτικά πρότυπα (αυξημένο σωματικό βάρος, μη υγιεινή διατροφή, απουσία σωματικής άσκησης, άγχος, κατανάλωση οινοπνεύματος, κάπνισμα), είναι υπεύθυνα για την αύξηση του αριθμού των ατόμων με Σακχαρώδη Διαβήτη.</p>
      <p>Η πρόληψη, σε συνδυασμό με τη σωστή διατροφή, την άσκηση, αλλά και τα φάρμακα, μπορούν να βοηθήσουν στη ρύθμιση του Σακχαρώδους Διαβήτη, επισημαίνουν οι επιστήμονες, που εκτιμούν ότι οι ασθενείς στη χώρα μας ξεπερνούν το ένα εκατομμύριο, από τους οποίους αρκετοί δεν το γνωρίζουν.</p>
      <p>Οι ειδικοί εφιστούν την προσοχή, ιδιαίτερα στα Ελληνόπουλα, που συγκαταλέγονται στα πιο παχύσαρκα παιδιά της Ευρώπης.</p>
      <figure>
        <img src="https://www.rodiaki.gr/medias/2019/11/12/d3e268d8ccd0ed25191dc2de38200868.jpg"/>
      </figure>
    </article>
  </body>
</html>