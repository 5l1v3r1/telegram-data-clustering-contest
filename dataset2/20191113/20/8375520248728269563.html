<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/jeje-vimagaje-vid-rosiji-negayno-zvilniti-zasudzhenih-u-spravi-hizb-ut-tahrir-639772.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T20:55:19+00:00"/>
    <meta property="og:title" content="ЄЄ вимагає від Росії негайно звільнити засуджених у «справі Хізб ут-Тахрір»"/>
    <meta property="og:description" content="ЄС не визнає виконання російського законодавства на території окупованого Криму, а також передачу жителів півострову до російських судів"/>
  </head>
  <body>
    <article>
      <h1>ЄЄ вимагає від Росії негайно звільнити засуджених у «справі Хізб ут-Тахрір»</h1>
      <address>
        <time datetime="2019-11-13T20:55:19+00:00">13 Nov 2019, 20:55</time>
      </address>
      <h4>ЄС не визнає виконання російського законодавства на території окупованого Криму, а також передачу жителів півострову до російських судів</h4>
      <p>Європейський союз засуджує рішення російського суду щодо ув'язнення шістьох кримськотатарських активістів, фігурантів «справи Хізб ут-Тахрір», та вимагає їх негайного звільнення.</p>
      <p>Про це йдеться у <a href="https://eeas.europa.eu/headquarters/headquarters-homepage/70387/statement-spokesperson-sentencing-six-people-ukraine%E2%80%99s-crimea-and-sevastopol-court-russian_en">заяві </a>Європейської служби зовнішніх справ.</p>
      <p>У відомстві наголосили, що ЄС не визнає виконання російського законодавства на території окупованого Криму, а також передачу жителів півострову до російських судів. В Євросоюзі сподіваються, що Москва скасує рішення про ув'язнення активістів та негайно їх звільнить.</p>
      <p>«Усі випадки порушень прав людини, такі як насильницькі затримання, тортури та вбивства, насильство, політично мотивовані переслідування, дискримінація та домагання, зокрема кримськотатарської громади, повинні бути ретельно розслідувані», - наголосили в ЄС.</p>
      <p>Як відомо, у вівторок, 12 листопада, у Ростові-на-Дону засудили шість фігурантів ялтинської «справи Хізб ут-Тахрір». Мусліма Алієва засудили до 19 років, Інвера Бекірова до 18 років, Еміра-Усеіна Куку і Вадима Сірука до 12 років,  Рефата Алімова до восьми років, Арсена Джеппарова до семи років позбавлення волі.</p>
      <related>
        <a href="https://glavcom.ua/news/rosiyski-siloviki-vidpustili-veteranku-krimskotatarskogo-ruhu-seytmuratovu-638799.html"/>
        <a href="https://glavcom.ua/news/zelenskogo-zaklikali-ne-zabuvati-pro-inshih-branciv-kremlya-638760.html"/>
        <a href="https://glavcom.ua/news/u-krim-za-chas-okupaciji-pereselili-140-tisyach-rosiyan-denisova-638305.html"/>
      </related>
    </article>
  </body>
</html>