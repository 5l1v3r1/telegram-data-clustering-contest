<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425679/poia-thesh-tha-diekdikhsei-o-dhmhtrhs-gakhs"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-13T20:00:02+00:00"/>
    <meta property="og:title" content="Ποια θέση θα διεκδικήσει ο Δημήτρης Γάκης;"/>
    <meta property="og:description" content="Πληροφορίες θέλουν τον τέως βουλευτή Δωδεκανήσου του ΣΥΡΙΖΑ, κ. Δημήτρη Γάκη, να διεκδικεί τη θέση του Συμπαραστάτη του Πολίτη και της Επιχείρησης στον Δήμο της Ρόδου!"/>
  </head>
  <body>
    <article>
      <h1>Ποια θέση θα διεκδικήσει ο Δημήτρης Γάκης;</h1>
      <address>
        <time datetime="2019-11-13T20:00:02+00:00">13 Nov 2019, 20:00</time>
      </address>
      <p>
        <b>Πληροφορίες θέλουν τον τέως βουλευτή Δωδεκανήσου του ΣΥΡΙΖΑ, κ. Δημήτρη Γάκη, να διεκδικεί τη θέση του Συμπαραστάτη του Πολίτη και της Επιχείρησης στον Δήμο της Ρόδου!</b>
      </p>
      <p>Μέσα στο Νοέμβριο αναμένεται να βγει η προκήρυξη για την πλήρωση της θέσης και στη συνέχεια οι υποψηφιότητες θα έρθουν στο δημοτικό συμβούλιο το οποίο και θα αποφασίσει ποιος θα είναι ο «Συμπαραστάτης του Πολίτη».</p>
      <p>Μάλιστα, είναι από τις ελάχιστες περιπτώσεις που προβλέπεται μυστική ψηφοφορία ενώ απαιτείται ενισχυμένη πλειοψηφία τριών πέμπτων!</p>
      <p>Πάντως, οι ίδιες πληροφορίες λένε ότι ο κ. Γάκης προτίθεται να διεκδικήσει τη θέση, ωστόσο δεν θα ζητήσει τη στήριξη των παρατάξεων καθώς πεποίθησή του είναι ότι η θέση αυτή πρέπει να μείνει έξω από παραταξιακές σκοπιμότητες γιατί ακριβώς αφορά τον πολίτη…<br/><b>Κυρ. Π.</b></p>
    </article>
  </body>
</html>