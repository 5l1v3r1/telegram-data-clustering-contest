<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134604-pratesimo-pareikalavusiame-susitikime-siauliu-iskovotas-bilietas-i-kmt-ketvirtfinali.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-13T20:07:00+00:00"/>
    <meta property="og:title" content="Pratęsimo pareikalavusiame susitikime – „Šiaulių“ iškovotas bilietas į KMT ketvirtfinalį"/>
    <meta property="og:description" content="„Šiauliai“ dvikovoje su pratęsimu pergalingai užbaigė antrąjį Karaliaus Mindaugo taurės (KMT) etapą ir pateko į turnyro ketvirtfinalį. Antano Sireikos auklėtiniai trečiadienio vakarą išvykoje 103:101 (20:25, 26:28, 25:21, 18:20, 14:7) nugalėjo Prienų „CBet“ krepšininkus. Pirmojoje dvikovoje namie „Šiauliai“ triumfavo 5 taškais (85:80), o šįkart Prienuose po 40 žaidimo minučių ekipas taip pat skyrė tokia pati persvara (94:89 ..."/>
  </head>
  <body>
    <article>
      <h1>Pratęsimo pareikalavusiame susitikime – „Šiaulių“ iškovotas bilietas į KMT ketvirtfinalį</h1>
      <address>
        <time datetime="2019-11-13T20:07:00+00:00">13 Nov 2019, 20:07</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-200474-any1000x1000.jpg">
          <img src="https://www.basketnews.lt/paveikslelis-200474-any630x500.jpg"/>
        </a>
      </figure>
      <p>Nuotr. BNS</p>
      <p>„Šiauliai“ dvikovoje su pratęsimu pergalingai užbaigė antrąjį Karaliaus Mindaugo taurės (KMT) etapą ir pateko į turnyro ketvirtfinalį.</p>
      <p>Antano Sireikos auklėtiniai trečiadienio vakarą išvykoje <a href="https://www.basketnews.lt/rungtynes/ziureti/84567-prienu-cbet-siauliu-siauliai.html"><b>103:101</b> (20:25, 26:28, 25:21, 18:20, 14:7)</a> nugalėjo Prienų „CBet“ krepšininkus.</p>
      <p>Pirmojoje dvikovoje namie „Šiauliai“ triumfavo 5 taškais (85:80), o šįkart Prienuose po 40 žaidimo minučių ekipas taip pat skyrė tokia pati persvara (94:89 „CBet“ naudai), todėl ekipoms teko žaisti pratęsimą.</p>
      <p>Papildomoje penkių minučių atkarpoje Antano Sireikos auklėtiniai greitai pabėgo iš pavojingos minus penkių taškų zonos.</p>
      <p>Per keturias pratęsimo minutes šiauliškiai spurtavo 12:1 ir jau buvo priekyje – 101:96. Galiausiai Kevinas Hardy pataikė du baudų metimus ir „Šiauliai“ triumfavo.</p>
      <p>„Šiaulių“ komanda prisijungė prie jau anksčiau bilietus į ketvirtfinalį turėjusių komandų – Kauno „Žalgirio“, Vilniaus „Ryto“, Klaipėdos „Neptūno“, Panevėžio „Lietkabelio“, Pasvalio „Pieno žvaigždžių“, Utenos „Juventus“ ir Alytaus „Dzūkija“.</p>
      <p>
        <i>„CBet“: Martynas Varnas 22, Arnas Velička 19 (8 rez. perd.), Mindaugas Lukauskis 14, Lukas Uleckas 13, Rokas Miniotas 12 (10 atk. kam.).</i>
      </p>
      <p>
        <i>„Šiauliai“: Akeemas Wrightas 21, Antanas Udras 20, Kevinas Hardy 12, Rokas Gustys ir Keronas DeShieldsas po 11.</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-200366-crop100x150.jpg"/>
      </figure>
      <p><a href="https://www.basketnews.lt/zaidejai/22071-akeem-wright.html">Akeem Wright</a> Taškai: 21 Naudingumas: 25 Tritaškiai: 43% 3/7 Perimti kamuoliai: 3</p>
    </article>
  </body>
</html>