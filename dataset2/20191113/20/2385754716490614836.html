<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597222/ntou-astynomias-gia-pataksi-paranomis-ergodotisis"/>
    <meta property="og:site_name" content="SIGMALIVE"/>
    <meta property="article:published_time" content="2019-11-13T20:34:00+00:00"/>
    <meta property="og:title" content="«Ντου» Αστυνομίας για πάταξη παράνομης εργοδότησης"/>
    <meta property="og:description" content="Συντονισμένη επιχείρηση ελέγχων στην επαρχία Λευκωσίας διενήργησαν σήμερα μέλη της Υπηρεσίας Αλλοδαπών και Μετανάστευσης, σε συνεργασία με μέλη του ΟΠΕ..."/>
  </head>
  <body>
    <article>
      <h1>«Ντου» Αστυνομίας για πάταξη παράνομης εργοδότησης</h1>
      <address><time datetime="2019-11-13T20:34:00+00:00">13 Nov 2019, 20:34</time> by <a rel="author">SigmaLive</a></address>
      <p><b>Συντονισμένη επιχείρηση ελέγχων στην επαρχία Λευκωσίας διενήργησαν σήμερα μέλη της Υπηρεσίας Αλλοδαπών και Μετανάστευσης, σε συνεργασία με μέλη του ΟΠΕ Λευκωσίας και λειτουργούς του Τμήματος Επιθεώρησης Εργασίας, για πάταξη της παράνομης εργοδότησης, της αδήλωτης εργασίας και της παράνομης παραμονής στη Δημοκρατία. <br/></b> <br/>Κατά τη διάρκεια της επιχείρησης ελέγχθηκαν συνολικά 38 εταιρείες και χώροι εργασίας, όπου εντοπίστηκαν και ελέγχθηκαν 193 εργαζόμενοι διαφόρων υπηκοοτήτων. Από τους ελέγχους 13 πρόσωπα συνελήφθησαν για το αυτόφωρο αδίκημα της παράνομης απασχόλησης, ενώ άλλο ένα πρόσωπο, συνελήφθη για παράνομη παραμονή στην Κύπρο. Επίσης έντεκα εργοδότες, κλήθηκαν σε τοπικούς Αστυνομικούς Σταθμούς, για σκοπούς διερεύνησης των πιο πάνω υποθέσεων.<br/>Επίσης, σε 29 περιπτώσεις δόθηκαν ειδοποιήσεις παράβασης για αδήλωτη εργασία, για το συνολικό ποσό των €80,000.<br/> </p>
    </article>
  </body>
</html>