<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/goncharuk-prijihav-na-lvivshchinu-cherez-zriv-opalyuvalnogo-sezonu-639770.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T20:24:58+00:00"/>
    <meta property="og:title" content="Гончарук приїхав на Львівщину через зрив опалювального сезону"/>
    <meta property="og:description" content="Очільник уряду підкреслив, що винні у зриві опалювального сезону на Львівщині будуть покарані"/>
  </head>
  <body>
    <article>
      <h1>Гончарук приїхав на Львівщину через зрив опалювального сезону</h1>
      <address>
        <time datetime="2019-11-13T20:24:58+00:00">13 Nov 2019, 20:24</time>
      </address>
      <h4>Очільник уряду підкреслив, що винні у зриві опалювального сезону на Львівщині будуть покарані</h4>
      <p>Прем’єрміністр України Олексій Гончарук прибув на Львівщину з робочою поїздкою через ситуацію з опалювальним сезоном у Новояворівську та Новому Роздолі.</p>
      <p>Про це повідомляє <a href="https://www.ukrinform.ua/rubric-regions/2817727-goncaruk-priihav-na-lvivsinu-cerez-zriv-opaluvalnogo-sezonu.html">«Укрінформ».</a></p>
      <p>«Нафтогаз тепло» виплатить заборгованість. Люди повинні відчути захищеність. Для оформлення усіх документів знадобиться три-чотири дні», - уточнив Гончарук.</p>
      <p>Він підкреслив, що винні у зриві опалювального сезону на Львівщині будуть покарані.</p>
      <p>Міністр розвитку громад та територій Альона Бабак, яка також прибула на Львівщину, підкреслила, що не пізніше 18 листопада жителі регіону отримають тепло з Новояворівської ТЕЦ.</p>
      <p>Під час перебування на Новояворівській ТЕЦ, де зібралися працівники колективу і вимагають розв'язати питання з виплатою заборгованості по зарплаті, він пообіцяв їм гроші та нового керівника. Натомість вони повинні вийти на робочі місця і приступити до обслуговування станцій, пише видання.</p>
      <p>Також на Львівщині перебуває голова НАК «Нафтогаз» Андрій Коболєв.</p>
      <p>Після Новояворівська високопосадовці відвідають Новий Роздол, де ситуація є складнішою, бо там є проблема з обладнанням, яке частково демонтоване.</p>
      <p>Як відомо, проблеми з опаленням у Новояворівську та Новому Роздолі почалися після того, як НАБУ викрило два теплогенеруючих підприємства, що належать братам Дубневичам, у розкраданні газу на суму 1,5 мільярда гривень. Тоді ж суд арештував ці підприємства, а державне агентство АРМА передало їх в управління ПП «Гарант Енерго М» - фірмі, яку обрали на конкурсі. Проте новий управитель не впорався із функціями, оскільки виникли проблеми із кадрами, а частину обладнання ТЕЦ демонтували старі власники.</p>
      <p>Після низки звернень Львівської ОДА до різних відомств, ситуацію з опаленням в обох містах взяв на контроль прем’єрміністр Олексій Гончарук. Потім комісія з надзвичайних ситуацій Львівської ОДА визнала ситуацію надзвичайною, а Кабінет міністрів своїм розпорядженням дав дозвіл на зміну управляючої компанії.</p>
      <p>Наприкінці жовтня мер Нового Роздолу <a href="https://glavcom.ua/news/mer-novogo-rozdolu-pishov-u-vidstavku-cherez-zriv-opalyuvalnogo-sezonu-635399.html">пішов у відставку через зрив опалювального сезону</a>.</p>
      <related>
        <a href="https://glavcom.ua/kyiv/news/kilkist-otrimuvachiv-subsidiy-u-kijevi-zmenshilasya-vdvichi-638262.html"/>
        <a href="https://glavcom.ua/kyiv/news/remont-na-misci-prorivu-teplotrasi-u-centri-kijeva-zatyagnetsya-do-pyatnici-638069.html"/>
        <a href="https://glavcom.ua/economics/finances/opalyuvalniy-sezon-treba-zupiniti-kerivnik-naftogazu-ozvuchiv-neordinarnu-ideyu--637768.html"/>
      </related>
    </article>
  </body>
</html>