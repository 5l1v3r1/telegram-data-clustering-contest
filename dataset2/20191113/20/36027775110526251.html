<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/13/shomurodov-yanvardayoq-rostovni-tark-etishi-mumkin-jamoa-moliyaviy-inqirozni-boshdan-kechirmoqda/?utm_source=daryo_lotin"/>
    <meta property="og:site_name" content="Daryo"/>
    <meta property="article:published_time" content="2019-11-13T20:19:00+00:00"/>
    <meta property="og:title" content="Shomurodov yanvardayoq “Rostov”ni tark etishi mumkin. Jamoa moliyaviy inqirozni boshdan kechirmoqda"/>
    <meta property="og:description" content="Klub uch oydan buyon futbolchilarga maosh va mukofot pullarini to‘liq bera olmayapti"/>
  </head>
  <body>
    <article>
      <h1>Shomurodov yanvardayoq “Rostov”ni tark etishi mumkin. Jamoa moliyaviy inqirozni boshdan kechirmoqda</h1>
      <address>
        <time datetime="2019-11-13T20:19:00+00:00">13 Nov 2019, 20:19</time>
      </address>
      <p>“Rostov” klubi moliyaviy muammolarga duch kelmoqda, deya <a href="https://www.sport-express.ru/football/rfpl/reviews/u-rostova-bolshie-problemy-zimoy-mozhet-nachatsya-rasprodazha-igrokov-1609935/">xabar qilmoqda</a> “Sport-Ekspress”.</p>
      <figure>
        <img src="https://s.daryo.uz/wp-content/uploads/2019/08/shomurodov-eldor-680x454.jpg"/>
        <figcaption>Foto: Rostov matbuot xizmati</figcaption>
      </figure>
      <p>Klub uch oydan buyon futbolchilarga maosh va mukofot pullarini to‘liq bera olmayapti. Rostov shahri klubi yetarli darajada homiylarga ega, biroq so‘nggi vaqtlarda ular jamoaga yordam bermayapti.</p>
      <p>Shu sabab klub qishki transfer oynasida bir nechta futbolchisini sotishga majbur bo‘lishi aytilmoqda. Ular ichida O‘zbekiston terma jamoasi hujumchisi Eldor Shomurodov ham bor.</p>
      <p>Shuningdek, “Rostov” himoyachi Dmitriy Chistyakov, yarim himoyachilar Matias Normann, Ivelin Popov, Roman Yeryominko va Aleksey Ionovlarni ham transferga qo‘yishni reja qilgan. Yana rostovliklar ustozi Valeriy Karpin ham ketishi kutilmoqda.</p>
      <p>Shomurodov ayni damda 10 ta gol urgan holda Rossiya chempionati to‘purari bo‘lib turibdi. Avvalroq futbolchiga “Shtutgart” va SSKA jamoalaridan taklif borligi <a href="https://daryo.uz/2019/10/17/nemis-klubi-eldor-shomurodov-uchun-10-mln-yevro-taklif-qilgani-malum-boldi/">xabar qilingan</a> edi.</p>
      <aside>
        <b>Yanada ko‘proq futbol va sport yangiliklaridan boxabar bo‘lishni istasangiz, “Daryo”ning Telegram’dagi rasmiy sport kanali — <a href="https://t.me/joinchat/AAAAAEN_jPAAf5CHVr-Olg">@daryo_sport</a>’ga obuna bo‘ling!</b>
      </aside>
    </article>
  </body>
</html>