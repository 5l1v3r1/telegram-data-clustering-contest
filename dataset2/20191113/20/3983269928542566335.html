<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/324/els-cdr-tallen-accessos-a-barcelona-per-segon-dia-consecutiu/noticia/2963234/"/>
    <meta property="og:site_name" content="CCMA"/>
    <meta property="article:published_time" content="2019-11-13T20:00:00+00:00"/>
    <meta property="og:title" content="Els CDRs tallen accessos a Barcelona per segon dia consecutiu"/>
    <meta property="og:description" content="Es repeteixen les protestes i els talls de trànsit a la Meridiana, la Gran Via i la Diagonal"/>
  </head>
  <body>
    <article>
      <h1>Els CDRs tallen accessos a Barcelona per segon dia consecutiu</h1>
      <h2>Es repeteixen les protestes i els talls de trànsit a la Meridiana, la Gran Via i la Diagonal</h2>
      <address><time datetime="2019-11-13T20:00:00+00:00">13 Nov 2019, 20:00</time> by <a rel="author">Redacció</a></address>
      <p>Segon vespre consecutiu de talls dels CDRs en <b>algunes de les principals vies d'accés a Barcelona</b>. De fet, <a href="https://www.ccma.cat/324/els-cdr-tallen-simultaniament-lacces-a-barcelona-per-gran-via-meridiana-i-diagonal/noticia/2962920/">els talls són als mateixos punts que aquest dimarts,</a> segons informa la Guàrdia Urbana: a la Meridiana, la Gran Via i la Diagonal.</p>
      <p> </p>
      <figure>
        <iframe data-src="https://twitter.com/barcelona_GUB/status/1194692734172454912?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>A la nit, el trànsit <b>ha recuperat la normalitat</b>.</p>
      <p>La <b>protesta a la Diagonal</b> s'ha fet a l'altura de Maria Cristina. Hi ha hagut una mica d'estira-i-arronsa amb els Mossos, ja que la policia ha fet que els manifestants es desplacessin cap a la vorera per facilitar el pas als cotxes. Després han fet un cordó policial per evitar que tornessin a la calçada. Els manifestants han tallat llavors la ronda del Mig.</p>
      <p> </p>
      <figure>
        <img src="https://www.ccma.cat/multimedia/jpg/8/3/1573674731338.jpg"/>
      </figure>
      <p>A la B-23 d'entrada a Barcelona s'han fet <b>desviaments obligatoris cap a les rondes</b>. El servei del <b>tramvia també ha quedat afectat</b>.</p>
      <p>
        <b>31 dies a la Meridiana</b>
      </p>
      <p>En paral·lel, també s'ha tallat, per 31è dia consecutiu, la Meridiana a l'altura de Fabra i Puig. Com cada dia des que es va publicar la sentència del procés, desenes de persones han ocupat el carrer en un ambient festiu i reivindicatiu.</p>
      <p> </p>
      <figure>
        <img src="https://www.ccma.cat/multimedia/jpg/1/0/1573674733501.jpg"/>
      </figure>
      <p>A la protesta hi assisteixen principalment <b>veïns del barri</b>, tot i que també hi ha gent de fora de la ciutat.</p>
      <p>Com els altres dies, l<b>a policia ha desviat els vehicles </b>pels carrers adjacents i no hi ha més incidents. Aquest dimecres, per primera vegada, els Mossos han intervingut per dissoldre la protesta:</p>
      <p> </p>
      <figure>
        <iframe data-src="https://twitter.com/Ofreixenet/status/1194731440849801222?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>
        <b>Talls en altres vies</b>
      </p>
      <p>Aquest dimecres també hi ha hagut talls a Gurb, a la C-17 i la C-25.</p>
      <p> </p>
      <figure>
        <iframe data-src="https://twitter.com/transit/status/1194700008139952128?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <figure>
        <iframe data-src="https://twitter.com/CDRepublicaVic/status/1194698945928351746?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>