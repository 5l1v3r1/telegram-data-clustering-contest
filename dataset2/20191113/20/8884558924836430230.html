<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/sport/v-sentjurju-brez-milosti"/>
    <meta property="og:site_name" content="Primorske novice"/>
    <meta property="article:published_time" content="2019-11-13T20:16:38+00:00"/>
    <meta property="og:title" content="V Šentjurju brez milosti"/>
    <meta property="og:description" content="Pod dveh podpovprečnih predstavah - tesni zmagi proti GGD Šenčurju in visokem porazu s Cedevito Olimpijo - je bil Šentjur za Koprčane tekmec po meri za dvig samozavesti."/>
  </head>
  <body>
    <article>
      <h1>V Šentjurju brez milosti</h1>
      <address><time datetime="2019-11-13T20:16:38+00:00">13 Nov 2019, 20:16</time> by <a rel="author">Rok Maver</a></address>
      <p>
        <b>Pod dveh podpovprečnih predstavah - tesni zmagi proti GGD Šenčurju in visokem porazu s Cedevito Olimpijo - je bil Šentjur za Koprčane tekmec po meri za dvig samozavesti.</b>
      </p>
      <figure>
        <img src="https://static.primorske.si/foto/highres/gnweb/719685_f260kos_koper_olimpija07z.jpg"/>
        <figcaption>Košarkarji Primorske so danes pozno popoldne odprli novo sezono v prvi SKL.  Foto: Zdravko Primožič/FPA</figcaption>
      </figure>
      <p><b>ŠENTJUR</b> &gt; Košarkarji Primorske tudi po šestem nastopu v 1. SKL ostajajo pri stoodstotnem izkupičku. Na gostovanju v Šentjurju so zmagali s 44 točkami prednosti.</p>
      <p>Gostitelji so ravnotežje držali le prvih deset minut, po drugi četrtini, ki so jo Primorci dobili z 38:12, pa je bilo jasno, da bo zmaga odšla v slovensko Istro.</p>
      <p>Medtem ko je pri domačih izstopal novi tujec, ameriški branilec <b>Randall Dimitri Haynes</b> z 20 točkami (17 v prvem polčasu), se je pri Kopru Primorski med strelce vpisalo enajst igralcev.</p>
      <p>Devetnajst točk in deset skokov je zbral <b>Aleksander Lazić</b> (indeks 30), osemnajst (met 9:11) jih je dosegel <b>Žiga Dimec</b>, 14 <b>Luka Vončina</b>, 13 pa <b>Ivan Marinković</b>. Koper Primorska je imela skupaj kar 33 podaj, od tega <b>Nejc Barič</b> devet, <b>Žan Mark Šiško</b> pa sedem.</p>
      <p>V naslednjem krogu 1. SKL bo Koper Primorska gostila Rogaško (18. 11.), Šentjur pa bo gostoval v Novem mestu (20. 11.).</p>
      <p>* Dvorana OŠ Hruševec Šentjur, gledalcev 300, sodniki: Grbić (Ljubljana), Špendl (Maribor), Smrekar (Nova Gorica).</p>
      <p>* Šentjur: Strmčnik 7, Pešić 4 (2:2), Tabak 5 (1:2), Držić 8 (3:4), Haynes 20 (1:2), Ledl 3 (1:1), Radulović 2, Čebašek 12 (2:2), Ahmedović 3 (1:2).</p>
      <p>* Koper Primorska: Holt 6 (4:5), Harris 4 (0:1), Čakarun 6, Barič 6 (2:2), Kosi 2, Lazić 19 (6:7), Marinković 13 (5:7), Hodžić 11, Dimec 18, Šiško 9 (1:2), Vončina 14 (2:2).</p>
      <p>* Prosti meti: Šentjur 10:14, Koper Primorska 20:26.</p>
      <p>* Met za tri točke: Šentjur 8:25 (Haynes 3, Čebašek 2, Strmčnik, Držić, Ledl), Koper Primorska 8:17 (Vončina 4, Hodžić 3, Lazić).</p>
      <p>* Osebne napake: Šentjur 23, Koper Primorska 17.</p>
      <p>* pet osebnih: Strmčnik (32.).</p>
    </article>
  </body>
</html>