<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/giletti-vs-rsquo-urso-lotta-all-rsquo-ultimo-share-aldo-grasso-218901.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-13T12:46:00+00:00"/>
    <meta property="og:title" content="Giletti vs d’urso, lotta all’ultimo share - aldo grasso: capita raramente che un programma..."/>
    <meta property="og:description" content="GILETTI VS D’URSO, LOTTA ALL’ULTIMO SHARE - ALDO GRASSO: “CAPITA RARAMENTE CHE UN PROGRAMMA TV MUOVA PESANTI ACCUSE A UN ALTRO PROGRAMMA. È SUCCESSO ANCHE QUESTO. A 'NON È L'ARENA' SU LA7, MASSIMO GILETTI HA CRITICATO BARBARA D'URSO PER AVER OSPITATO NEL SUO STUDIO IL CANTANTE NEOMELODICO TONY COLOMBO E LA CONSORTE TINA RISPOLI. LA D'URSO NON È NUOVA A POLEMICHE PER LA DISINVOLTURA CON CUI SCEGLIE I SUOI OSPITI. L'ERRORE CHE COMMETTIAMO È QUELLO DI DEFINIRE TRASH QUESTA TV. FORSE DOVREMMO AMMETTERE CHE…”"/>
  </head>
  <body>
    <article>
      <h1>Giletti vs d’urso, lotta all’ultimo share - aldo grasso: capita raramente che un programma...</h1>
      <address>
        <time datetime="2019-11-13T12:46:00+00:00">13 Nov 2019, 12:46</time>
      </address>
      <p>
        <b>GILETTI VS D’URSO, LOTTA ALL’ULTIMO SHARE - ALDO GRASSO: “CAPITA RARAMENTE CHE UN PROGRAMMA TV MUOVA PESANTI ACCUSE A UN ALTRO PROGRAMMA. È SUCCESSO ANCHE QUESTO. A 'NON È L'ARENA' SU LA7, MASSIMO GILETTI HA CRITICATO BARBARA D'URSO PER AVER OSPITATO NEL SUO STUDIO IL CANTANTE NEOMELODICO TONY COLOMBO E LA CONSORTE TINA RISPOLI. LA D'URSO NON È NUOVA A POLEMICHE PER LA DISINVOLTURA CON CUI SCEGLIE I SUOI OSPITI. L'ERRORE CHE COMMETTIAMO È QUELLO DI DEFINIRE TRASH QUESTA TV. FORSE DOVREMMO AMMETTERE CHE…”</b>
      </p>
      <hr/>
      <figure>
        <a href="https://www.dagospia.com/mediagallery/Dago_fotogallery-255326/1146631.htm">
          <img src="https://cdn-static.dagospia.com/img/foto/04-2019/selvaggia-lucarelli-vs-aldo-grasso-6-1146631.jpg"/>
        </a>
        <figcaption>selvaggia lucarelli vs aldo grasso 6</figcaption>
      </figure>
      <p>
        <b>Aldo Grasso per il <a href="http://www.corriere.it/">“Corriere della sera”</a></b>
      </p>
      <p>Capita raramente che un programma tv muova pesanti accuse a un altro programma. È successo anche questo. Domenica sera, a «Non è l' Arena» su La7, Massimo Giletti ha criticato Barbara d' Urso per aver ospitato nel suo studio di «Live- Non è la d' Urso» (Canale 5, lunedì) il cantante neomelodico Tony Colombo e la consorte Tina Rispoli, saliti alla ribalta per i presunti contatti con la malavita organizzata napoletana.</p>
      <figure>
        <a href="https://www.dagospia.com/mediagallery/Dago_fotogallery-255326/1154532.htm">
          <img src="https://cdn-static.dagospia.com/img/foto/05-2019/massimo-giletti-barbara-d-urso-2-1154532.jpg"/>
        </a>
        <figcaption>massimo giletti barbara d'urso 2</figcaption>
      </figure>
      <p>Da alcune settimane, il sito di «Fanpage» propone un' interessante inchiesta su «Camorra Entertainment» dove i novelli sposi fanno la loro parte. La d' Urso non è nuova a polemiche per la disinvoltura con cui sceglie i suoi ospiti: Asia Argento e il giovane Jimmy Bennett, Pamela Prati e il fantomatico Mark Caltagirone, Adriano Panzironi, l' imprenditore che promette diete e anni di vita. L' altra sera ha scatenato un putiferio con la storia delle suore incinte (un suo cavallo di battaglia). Ancora una vota il «salotto» si è trasformato in un cortile starnazzante: il giornalista Carmelo Abbate ha accusato la Chiesa di ogni nefandezza scatenando la reazione di Paolo Brosio e gli interventi di Flavia Vento, Serena Grandi, Manuela Villa, Suor Paola, Vladimir Luxuria e altri espertoni.</p>
      <figure>
        <a href="https://www.dagospia.com/mediagallery/Dago_fotogallery-255326/1154531.htm">
          <img src="https://cdn-static.dagospia.com/img/foto/05-2019/massimo-giletti-barbara-d-urso-3-1154531.jpg"/>
        </a>
        <figcaption>massimo giletti barbara d'urso 3</figcaption>
      </figure>
      <p>È intervenuto persino Vittorio Sgarbi per ammonire la conduttrice: «Stai mettendo in scena lo sputtanamento della Chiesa». La d' Urso ha tenuto a precisare che va in chiesa e recita il rosario, se no chissà. Attraverso i talk, la tv ha perso i freni inibitori e mai come ora è specchio fedele del Paese. L' errore che commettiamo è quello di definire spazzatura, trash, questa tv. Forse dovremmo ammettere che è il nostro Paese a essere diventato trash, siamo noi trash. Quanti nostri parlamentari avrebbero potuto essere al posto di Brosio o della Vento o di Abbate! Si sarebbero espressi esattamente come loro, avrebbero visto nella d' Urso un faro, forti della loro capacità di inscenare solo sommari di decomposizione.</p>
      <figure>
        <a href="https://www.dagospia.com/mediagallery/Dago_fotogallery-255326/1154528.htm">
          <img src="https://cdn-static.dagospia.com/img/foto/05-2019/massimo-giletti-barbara-d-urso-5-1154528.jpg"/>
        </a>
        <figcaption>massimo giletti barbara d'urso 5</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255326/1154530.htm">
          <img src="https://cdn-static.dagospia.com/img/foto/05-2019/massimo-giletti-barbara-d-urso-1-1154530.jpg"/>
        </a>
        <figcaption>massimo giletti barbara d'urso 1</figcaption>
      </figure>
    </article>
  </body>
</html>