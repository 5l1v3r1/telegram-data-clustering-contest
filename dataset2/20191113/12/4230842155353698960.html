<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191113-v-ukrayini-zarplata-zhinok-na-21-menshe-nizh-u-cholovikiv-sokolovska/"/>
    <meta property="og:site_name" content="ФАКТИ"/>
    <meta property="article:published_time" content="2019-11-13T12:53:06+00:00"/>
    <meta property="og:title" content="В Україні зарплата жінок на 21% менше, ніж у чоловіків – Соколовська"/>
    <meta property="og:description" content="В Україні склалася ситуація, в якій можна побачити, що жінки заробляють менше за чоловіків."/>
  </head>
  <body>
    <article>
      <h1>В Україні зарплата жінок на 21% менше, ніж у чоловіків – Соколовська</h1>
      <address>
        <time datetime="2019-11-13T12:53:06+00:00">13 Nov 2019, 12:53</time>
      </address>
      <p>В Україні склалася ситуація, в якій можна побачити, що жінки заробляють менше за чоловіків.</p>
      <p>Міністр соціальної політики Юлія Соколовська розповіла, що потрібно змінювати ситуацію із зарплатами жінок в Україні.</p>
      <p>За її словами, українки отримують приблизно на 21% нижчу заробітну плату, ніж чоловіки. І цей показник є вищим за більшість європейських країн.</p>
      <p>Вона вважає, що потрібно також створити такі умови, щоб після народження дитини жінки мали можливість повертатись на ринок праці, роботодавці розвивали відповідну інфраструктуру та умови.</p>
      <p>
        <b>Читайте: </b>
        <a href="https://fakty.com.ua/ua/ukraine/20191105-yak-zrostut-zarplaty-vchyteliv-u-2020/">Як зростуть зарплати вчителів у 2020</a>
      </p>
      <p>Соколовська також звернула увагу на те, що в Україні також існує велика проблема насильства над жінками.</p>
      <blockquote>– Я сама була вражена цифрами. За даними спільного дослідження ОБСЄ та ООН, 70% українок старше 15 років стикалися із психологічним, фізичним чи сексуальним насильством у своєму житті. Це неприпустимо, – сказала міністр.</blockquote>
      <p>Вона додала, що українська спільнота має протидіяти зазначеному явищу, а кривдники жінок – отримувати покарання.</p>
      <p>До слова, міністр розвитку економіки, торгівлі та сільського господарства Тимофій Милованов заявив, що<a href="https://fakty.com.ua/ua/ukraine/20191106-u-2022-serednya-zarplata-v-ukrayini-stanovitime-16-tis-grn-milovanov/"> у 2022 році середня зарплата в Україні</a> зросте до 16 тис. грн.</p>
      <p><b>Джерело:</b> <a href="https://www.facebook.com/%D0%A1%D0%BE%D0%BA%D0%BE%D0%BB%D0%BE%D0%B2%D1%81%D1%8C%D0%BA%D0%B0-%D0%AE%D0%BB%D1%96%D1%8F-110384593672527/?__tn__=kC-R&amp;eid=ARCJgROOwDylE_5g4o6z1wlj-qpKUuYM2akXKXvXBTsx2DpRRQ8dbk5I7xkiTHOmBLK6EEXKSjo40fMO&amp;hc_ref=ARQzu--zJABLcH-bfzggxgQH_vhnRgNlxcVh4BG46jjCyDkOPvAPbJY74cb9OdjUzXo&amp;fref=nf">Юлія Соколовська</a></p>
    </article>
  </body>
</html>