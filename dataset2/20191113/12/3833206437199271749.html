<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Krazhba-ot-restorant-v-samiya-centur-na-Plovdiv-913517"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-13T12:46:00+00:00"/>
    <meta property="og:title" content="Кражба от ресторант в самия център на Пловдив!"/>
    <meta property="og:description" content="Снощи дежурен екип на ОП &quot;Общинска охрана“ е заловил нарушител от ромски произход, който се е опитал..."/>
  </head>
  <body>
    <article>
      <h1>Кражба от ресторант в самия център на Пловдив!</h1>
      <address>
        <time datetime="2019-11-13T12:46:00+00:00">13 Nov 2019, 12:46</time>
      </address>
      <p>Снощи дежурен екип на ОП "Общинска охрана“ е заловил нарушител от ромски произход, който се е опитал за изнесе стол от заведение, намиращо се на стълбите на "Каменица“. Служителите на ОП "Общинска охрана“ са забелязали на камерите как той прескача оградата, взима един стол и тръгва по посока Сахат тепе. Веднага е изпратен екип, който го задържа до идването на полицаи от Второ районно управление, които го отвеждат за разпит.</p>
      <p>За последните години община Пловдив подсигури безопасността на гражданите посредством 24-часово видеонаблюдение. 183 камери са разположени на места из централна градска част и възлови локации като Гребна база, тепетата, парковете, градините и други. Служителите на общинското предприятие "Общинска охрана“ следят за спазването на реда и залавянето на закононарушители и предотвратяване на инциденти. Мониторингът в оперативния център е 24-часов, а служителите на "Общинска охрана“ в реално време предупреждават органите на Полицията за нередност и те реагират незабавно. Сигналите по телефона и видеозаписите се запазват.</p>
      <p>Камери, които следят натовареността на трафика, са разположени и на възловите кръстовища из града. За тях отговарят служителите на Центъра за управление на трафика, които, ако се наложи, преминават на ръчно управление на системата за предотвратяване на задръствания. При пътнотранспортно произшествие те веднага сигнализират органите на сектор "Пътна полиция“, а записите могат да се използват за веществено доказателство за установяване на виновните.</p>
    </article>
  </body>
</html>