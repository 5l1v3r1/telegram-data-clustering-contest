<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/skadet-moi-usikker/71814991"/>
    <meta property="og:site_name" content="Dagbladet.no"/>
    <meta property="article:published_time" content="2019-11-13T12:23:17+00:00"/>
    <meta property="og:title" content="Skadet «Moi» usikker"/>
    <meta property="og:description" content="Mohamed Elyounoussi hadde smerter på dagens trening, og er usikker til fredagens landskamp."/>
  </head>
  <body>
    <article>
      <h1>Skadet «Moi» usikker</h1>
      <h2>Mohamed Elyounoussi hadde smerter på dagens trening, og er usikker til fredagens landskamp.</h2>
      <address><time datetime="2019-11-13T12:23:17+00:00">13 Nov 2019, 12:23</time> by <a rel="author">Thomas Haarstad</a></address>
      <p>Erling Braut Haaland. Forklaring fra<a href="https://www.dagbladet.no/sport/antyder-grums/71813837"> Markus Henriksen om den tøffe situasjonen i Hul</a>l. Mer Erling Braut Haaland. Ødegaard-oppdatering, Lagerbäck-spekulasjoner o<a href="https://www.dagbladet.no/sport/alle-vil-ha-en-bit-av-braut-haaland/71813931?fbclid=IwAR3_JQLG0uWCyfeLCR7RdTSkwEnqpwSbayed55PIj7DuUDpInXJDKhMshOI">g nevnte vi Haaland?</a></p>
      <p>
        <b>Åpningen av landslagssamlingen har handlet om alt annet enn EM-kvaliken mot Færøyene fredag og Malta mandag, og slik vil det nok fortsette denne uka.</b>
      </p>
      <p>Norge må belage seg på Nations League i jakten på EM-plass, men de to kampene er viktige for å legge et godt grunnlag.</p>
      <h3>Usikker «Moi»</h3>
      <p>13.35 i dag ,møtte vår svenske landslagssjef Lars Lagerbäck pressen, og det første svensken kunne fortelle var at Mohamed «Moi» Elyounoussi er usikker til fredagens kamp. Celtic-angriperen har vært i god form i Skottland den siste tida.</p>
      <p>- Moi har vondt i en fot. Jeg vet ikke om det tar én eller flere dager. Han var med på starten av treningen. Medisinerne har ikke rukket å undersøke ham ennå, så jeg vet ikke mer, sa Lagerbäck på pressekonferansen etter treningen.</p>
      <p>
        <i>- Mulighet for «Moi» fredag?</i>
      </p>
      <p>- Jeg vet ikke ennå. Det må vi bare se. Tarik Elyounoussi og Mats Møller Dæhli kan begge komme inn i den posisjonen.</p>
      <h3>Dette ble han spurt om</h3>
      <p>Moi er altså usikker, men Lagerbäck loste oss trygt gjennom resten av pressekonferansen.</p>
      <p>Her er spørsmålene som ble stilt fra den norske pressen:</p>
      <p>
        <i>- Hva syns du om utviklingen til Dæhli?</i>
      </p>
      <p>- Jeg tror spillestilen i St. Pauli passer han veldig godt. Han har vært mye bedre for klubblaget i år enn han har vært tidligere under min periode som landslagssjef.</p>
      <p>
        <i>- King og Haaland ble drillet sammen i dag. Hva forventer du av dem?</i>
      </p>
      <p>- Når vi velger å spille med to spisser så skal de ha et så godt samarbeid som mulig - uavhengig av hva de heter. Vi ville at de skulle få bedre følelser og connection av hverandre i dag.</p>
      <p>
        <i>- Braut Haaland er litt spesiell med tanke på at han både er kjapp og sterk, altså han kan både være et oppspillspunkt og lure i bakrom. Hva vil du se han mest som?</i>
      </p>
      <p>- Det kommer an på hvordan vi spiller, hvor gode vi er og hvem vi spiller mot. Spiller vi med to spisser så skal begge være et oppspillspunkt, men begge skal også gå i bakrom.</p>
      <p>
        <i>- Har du Nations League i bakhodet når du tar ut startelleveren nå?</i>
      </p>
      <p>- Jeg prioriterer å ta ut et så bra lag som mulig for å vinne kampene. Men vi kan gjøre forandringer mellom kamp én og kamp to. Vi får se når vi har den siste treningen i morgen.</p>
      <p>
        <i>- Har ikke Haaland en uvanlig kompetanse med tanke på størrelsen?</i>
      </p>
      <p>- Slik de spiller i Salzburg så blir han ikke så mye møtende, for de spiller veldig direkte. Jeg mener at hans styrke er å gjøre seg spillbar inne i boksen. Det er ikke ofte han truer bakrom, men det er fordi de har et godt spill og han finner posisjonene inne i boksen. Men ja, han er rask, og har du mulighet til å spille han tidlig inn i bakrom så er han god da også. Men da gjelder Tarik og Joshua også. Det er boksspillet han er best på.</p>
      <p>
        <i>- Hva syns du om utviklingen til Sander Berge?</i>
      </p>
      <p>- Laget sliter, spesielt med tanke på forventningene, men jeg syns ikke han er en dårligere spiller i dag enn han var i fjor. Det er mer at laget sliter. Det er klart han er skuffet over det. Han presterer bra på landslaget og for Genk.</p>
      <p>
        <i>- Hvordan er det for deg å ha «Moi» tilbake?</i>
      </p>
      <p>- Det er veldig positivt. Jo flere spillere vi har som spiller på klubblaget jo flere valg har vi. Det er en spillertype jeg har savnet litt. Han er god til å forsvare også, men har en styrke i det offensive spillet. Det er en god egenskap</p>
    </article>
  </body>
</html>