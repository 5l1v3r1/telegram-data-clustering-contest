<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/slovence-bo-osvobodila-monotonega-zivljenja-247322"/>
    <meta property="og:site_name" content="Slovenske novice"/>
    <meta property="article:published_time" content="2019-11-13T12:23:00+00:00"/>
    <meta property="og:title" content="Slovence bo osvobodila monotonega življenja"/>
    <meta property="og:description" content="Prvič prihajate v Slovenijo. Kaj vas je pripeljalo k nam? Dober dan, Slovenija. To so bile moje prve besede, ki sem se jih naučila v vašem jeziku. Za Slovenijo sem se že nekaj časa odločala. Pr..."/>
  </head>
  <body>
    <article>
      <h1>Slovence bo osvobodila monotonega življenja</h1>
      <h2>Marie Diamond, edinstvena motivatorka in mojstrica feng šuja, prihaja v Slovenijo. 16. novembra se v Hali Tivoli obeta poseben dogodek, ki vam lahko spremeni življenje.</h2>
      <address><time datetime="2019-11-13T12:23:00+00:00">13 Nov 2019, 12:23</time> by <a rel="author">Gordana Stojiljković</a></address>
      <slideshow>
        <figure>
          <img src="https://www.slovenskenovice.si/images/slike/2019/11/09/1609156.jpg"/>
          <figcaption>Marie Diamond ima svetovno prepoznaven ugled na področju uspeha, zdravja, človeških odnosov ter duhovne modrosti. FOTO: PAOLO CAPELLI</figcaption>
        </figure>
        <figure>
          <img src="https://www.slovenskenovice.si/images/slike/2019/11/09/1609193.jpg"/>
          <figcaption>Prepričala in navdihnila je številne poslušalce v več kot 100 državah. FOTO: FACEBOOK</figcaption>
        </figure>
      </slideshow>
      <p>Prvič<b> prihajate v Slovenijo. Kaj vas je pripeljalo k nam? </b><br/>Dober dan, Slovenija. To so bile moje prve besede, ki sem se jih naučila v vašem jeziku. Za Slovenijo sem se že nekaj časa odločala. Pravi trenutek pa je bil, ko sem spoznala zdaj organizatorko <b>Armino Džafić Tkalec</b>, s katero sva se energijsko takoj povezali. Slovencem in Slovenkam želim razkriti svojo skrivnost. Želim deliti svojo zgodbo in vsem pokazati, kako si lahko vsak sam pomaga že z nekaj preprostimi tehnikami. Zelo se veselim dogodka in verjamem, da bo doživel uspeh.<br/><br/><b>Kaj vas motivira v življenju?</b><br/>Zanimivo vprašanje. Motivirajo me predavanja, javni nastopi, to, kar počnem. Širim resnico med ljudmi. Želim pomagati vsem, ki so pripravljeni spoznati in se osvoboditi okovov zatohlega in monotonega življenjskega sloga. Moja glavna motivacija in s tem vir energije je prav pomoč ljudem. Seveda pa tudi jaz potrebujem oddih. Zato vsak prosti čas, ko je le mogoče, preživim s svojo družino, ki je moja osebna motivacija.<br/><br/><b>Predvidevam, da vas družina pri poslanstvu podpira?</b><br/>Moja družina je tista, ki mi je v oporo, ko jo najbolj potrebujem. Žalosti me, ko družine nimajo časa za ljubezen. Menim, da je podpora družine zelo pomembna in jo potrebujemo vsi, ne glede na to, s čim se ukvarjamo. Več pozornosti je treba posvetiti svoji družini. Potrebujemo veliko razumevanja in koristnega pogovora med seboj. Pomembno je prisluhniti otrokom in tako bodo tudi otroci nam. Seveda pa so to dolgoročni koraki, o katerih bi lahko pisali na tisoče strani. Moj predlog, in to vam govorim iz</p>
      <figure>
        <img src="https://www.slovenskenovice.si/images/slike/2019/11/09/1609193.jpg"/>
        <figcaption>Prepričala in navdihnila je številne poslušalce v več kot 100 državah. FOTO: FACEBOOK</figcaption>
      </figure>
      <p>izkušenj, je, da najdete način pozitivne komunikacije vsak v svoji družini, brez predsodkov in obsojanja. In to je šele začetek.<br/><br/><b>Ker veliko potujete, verjetno tudi vam zmanjka energije. Kako se polnite?</b><br/>Res je, ogromno potujem in zelo malo sem doma. Moja družina me spremlja na večini potovanj in je moj navdih. Jaz pa si pomagam prav s temi tehnikami, o katerih bom govorila na dogodku v Ljubljani. Uporabljam znanje, ki mi je bilo dano, ter vse, kar sem se naučila v zadnji letih. Uporabljam vizualne pripomočke, kot so table, kombiniram znanje iz numerologije, feng šuja. Veliko meditiram, kar mi pomaga pri pravilnih odločitvah v življenju, prepuščam se energiji, da me usmerja tam, kjer je treba. Seveda pa samo s trdim delom in treningi ter kombinacijo vsega lahko pridemo do uspeha. Jaz vam lahko pokažem tehniko ter širim znanje, ljudje pa se morajo tudi sami zavestno odločiti, da si želijo spremembe. Moje znanje vam v tem stresnem svetu pomaga, da lažje najdete sami sebe, saj je resnica ta, da je vse v nas, moramo pa jo znati pravilno videti.<br/><br/><b>Katere tehnike nam boste predstavili v Hali Tivoli?</b><br/>Vse tehnike vam bom razkrila na dogodku. Nekaj sem jih že omenila v prejšnjem odgovoru. Lahko pa vam povem, da sem vse to znanje ozavestila pred mnogo leti, kot mlada dama iz Belgije, kjer se je vse začelo. Zato pridite na dogodek, za katerega vam obljubim, da bomo skupaj preživeli zelo lepo popoldne.</p>
      <blockquote>Žalosti me, ko družine nimajo časa za ljubezen.</blockquote>
      <p><b>Na katerem delu sveta ste trenutno najbolj dejavni?</b><br/>Zelo sem dejavna v ZDA, in sicer največ v Hollywoodu, kjer me zvezdniki kličejo na individualne posvete. Sem osebna prijateljica <b>Rhonde Byrn</b>, s katero sodelujeva že vrsto let. Prav tako<b> Stevena Spielberga</b> in <b>Micka Jaggerja</b>, s katerim sva si zelo blizu. Tam imam veliko prijateljev in se vedno zelo rada vračam v Hollywood. Na večjih dogodkih sem dejavna tudi v Mehiki, kjer imam svojo organizacijsko ekipo. V zadnjih letih sem veliko v Evropi, bila sem tudi na seminarjih pri vaših sosedih na Hrvaškem in v Srbiji, kjer sem se vedno počutila dobrodošla. Seveda si tega želim tudi pri vas. Ko sem bila avgusta prvič na kratkem obisku, sem se kar zaljubila v lepote, ki jih imate. To je bil eden od najlepših izletov, kar sem jih doživela.<br/><br/><b>Ali v svojem osebnem življenju uporabljate omenjene tehnike?</b><br/>Sem mojstrica ​feng šuja in veliko časa sem posvetila temu nazivu. Tudi sama prakticiram vse tehnike, ki jih učim. Nesmiselno bi bilo poučevati nekaj, česar sam ne izvajaš. Iz izkušenj vam lahko zatrdim, da so moje tehnike že ogromno ljudem ter tudi podjetjem pomagale do boljših rezultatov v zelo kratkem času. To si želim pokazati vsem udeležencem na dogodku.<br/><br/><b>Govorili boste o hvaležnosti v vsakdanjem življenju. Kaj za vas pomeni hvaležnost?</b><br/>Seveda, hvaležnost do vsega je nekaj, kar mi pomaga v težkih okoliščinah. Predvsem sem hvaležna življenju za vse preizkušnje, ki mi jih je dalo. S pomočjo hvaležnosti in razumevanja, kaj sploh je hvaležnost, si lahko pomagamo v skoraj povsod. Danes je tega zelo malo, saj ni časa za hvaležnost, ker smo vsi preveč pod stresom. Se je pa v zadnjih 10 letih to zelo spremenilo in je vedno več ljudi ozaveščenih. </p>
    </article>
  </body>
</html>