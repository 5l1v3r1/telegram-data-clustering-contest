<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/u-kiyevi-do-kincya-roku-provedut-inventarizaciyu-vsih-hruschovok-329493_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T12:59:00+00:00"/>
    <meta property="og:title" content="У Києві до кінця року проведуть інвентаризацію всіх &quot;хрущовок&quot;"/>
    <meta property="og:description" content="Київрада планує реконструкції або реновації застарілого житлового фонду."/>
  </head>
  <body>
    <article>
      <h1>У Києві до кінця року проведуть інвентаризацію всіх "хрущовок"</h1>
      <h2>Київрада планує реконструкції або реновації застарілого житлового фонду.</h2>
      <address>
        <time datetime="2019-11-13T12:59:00+00:00">13 Nov 2019, 12:59</time>
      </address>
      <p>Київська міська рада (КМДА) прийняла рішення <b><a href="https://dt.ua/ECONOMICS/inventarizaciyu-derzhavnih-silgospzemel-finalizuyut-do-kincya-roku-derzhgeokadastr-328679_.html">провести інвентаризації</a></b> застарілого житлового фонду столиці. Рішення було прийнято на засіданні 12 листопада. Про це <a href="https://kmr.gov.ua/uk/content/kyyiv-provede-inventaryzaciyu-zastarilogo-zhytlovogo-fondu">повідомляє</a> прес-служба КМДА.</p>
      <p>"Передбачається, що виконавчий орган Київради протягом двох місяців має провести відповідну інвентаризацію. Це необхідно для прозорого та ефективного процесу реконструкції або реновації застарілого житлового фонду Києва", - йдеться в повідомленні.</p>
      <p>За даними Міністерства регіонального розвитку на 2018 рік, у столиці понад 3000 будинків, що відносяться до застарілого житлового фонду. При цьому в Київраді кажуть, що "непридатним для проживання або аварійним є 9 млн квадратних метрів такого житла, тобто шоста частина будинків". Більшу частину об'єктів застарілого житлового фонду складають так звані "хрущовки", термін експлуатації яких вже минув.</p>
      <p>Нагадаємо, що Вищий антикорупційний суд зобов'язав НАБУ відкрити кримінальне провадження стосовно мера Києва Віталія Кличка за фактом зловживань та розкрадання коштів при реконструкції Шулявського мосту.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>