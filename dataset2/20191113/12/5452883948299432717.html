<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/eventi/nuova-stagione-teatro-europa.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-13T12:59:00+00:00"/>
    <meta property="og:title" content="Teatro d'Europa, grande attesa per la nuova stagione"/>
    <meta property="og:description" content="Grande attesa al “Teatro d’Europa” di Cesinali, per il taglio del nastro della nuova stagione, con una commedia brillante, ma ricca di spunti di riflessione."/>
  </head>
  <body>
    <article>
      <h1>Teatro d'Europa, grande attesa per la nuova stagione</h1>
      <address><time datetime="2019-11-13T12:59:00+00:00">13 Nov 2019, 12:59</time> by <a rel="author">Redazione</a></address>
      <ul>
        <li><b>Dove</b> <br/>Cesinali</li>
        <li><b>Quando</b> <br/>Dal 17/11/2019 al 17/11/2019</li>
      </ul>
      <p>Grande attesa al “Teatro d’Europa” di Cesinali, per il taglio del nastro della nuova stagione, con una commedia brillante, ma ricca di spunti di riflessione.</p>
      <p>Domenica, alle 18.30, la Compagniai “Quelli che… il teatro” proporrà lo spettacolo “Grossi affari di famiglia”, con Marco Lanzuise e Rosario Verde, per la regia di Ciro Ruoppo. Una storia comica che, attraverso il sorriso, mette in luce le degenerazioni dei rapporti familiari, improntati sull’interesse economico di alcuni componenti. Un fratello ed una sorella ingorda, infatti, mirano all’eredità di un uomo malato ed altre situazioni parallele guidano lo spettatore in aspetti poco edificanti di alcuni personaggi. Gli espedienti scenici e l’abilità interpretativa di attori famosi della scena nazionale, rendono esilarante la rappresentazione, che nasconde aspetti drammatici, di cui spesso raccontano le cronache. “Per il taglio del nastro della nostra stagione- commenta il direttore artistico del “Teatro d’Europa” Luigi Frasca- abbiamo scelto una commedia divertente, ma anche pedagogica, in quanto accende i riflettori sull’avidità umana. Il nostro impegno è rivolto ad una forma teatrale pedagogica, secondo l’insegnamento del fondatore dell’ente culturale di Cesinali, don Ferdinando Renzulli.</p>
      <p>La professionalità e l’esperienza di Marco Lanzuise e Rosario Verde sono garanzia di evasione, ma anche di immediata riflessione sulle alterazioni delle relazioni familiari e sociali”-. Le sorprese non finiscono qui. A breve, il teatro d’Europa presenterà un nuovo progetto dedicato al varietà ed al cinema, realizzato in collaborazione con l’associazione “Zia Lidia Social Club”, presieduta da Michela Mancusi. Due linguaggi si incontrano, per trascorrere serate piacevoli e colte, rivivendo spaccati importanti del costume italiano ed europeo del secolo scorso.</p>
    </article>
  </body>
</html>