<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639791/%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%AF%D8%B1-%D8%B4%DB%8C%D9%84%DB%8C-%DB%B2%DB%B6-%D8%B1%D9%88%D8%B2%D9%87-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-13T12:57:00+00:00"/>
    <meta property="og:title" content="اعتراضات در شیلی ۲۶ روزه شد"/>
    <meta property="og:description" content="اعتراضات علیه نابرابری اجتماعی در شیلی بیست‌وشش روزه شد، اعتصاب سراسری در روز سه‌شنبه کشور را به مرز تعطیلی کشاند."/>
  </head>
  <body>
    <article>
      <h1>
        <a href="https://www.bultannews.com/fa/news/639791/%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%AF%D8%B1-%D8%B4%DB%8C%D9%84%DB%8C-%DB%B2%DB%B6-%D8%B1%D9%88%D8%B2%D9%87-%D8%B4%D8%AF">اعتراضات در شیلی ۲۶ روزه شد</a>
      </h1>
      <h2>اعتراضات علیه نابرابری اجتماعی در شیلی بیست‌وشش روزه شد، اعتصاب سراسری در روز سه‌شنبه کشور را به مرز تعطیلی کشاند.</h2>
      <address><time datetime="2019-11-13T12:57:00+00:00">13 Nov 2019, 12:57</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، هزاران تن از مردم شیلی در سانتیاگو <b>پایتخت</b> این <b>کشور</b> راهپیمایی آرامی برگزار کردند آنها با تجمع در میدان ایتالیا، پرچم شیلی و گروه سرخ‌پوست‌های بومی ماپوچه را به دست گرفته و همراه با موزیک و استفاده از نور تلفن‌های همراه خود و لیزرهای سبزرنگ شب را روشن کردند.</p>
      <p>اما همزمان گروه‌هی از معترضان با پلیس درگیر شده و به آب پرفشار و گاز اشک‌آور که از سوی افسران پلیس استفاده می‌شد، پاسخ دادند.</p>
      <p>سه‌شنبه شب یک کلیسا در سانتیاگو غارت و به آتش کشیده شد و چندین گزارش نیز از غارت رستوران‌ها و مغازه‌ها منتشر شده است.</p>
      <p>تعداد زیادی از مردم شیلی در اعتصاب سراسری این کشور شرکت کرده و باعث شدند تا در بسیاری از شهرهای شیلی جوی همراه با تعطیلات حاکم شود. کلاس‌های درس لغو شده و برخی از دفاتر دولتی نیز از ارائه‌ خدمات به مشتریان امتناع می‌کنند. تعدادی از مغازه‌ها و رستوران‌ها نیز غارت شده‌اند.</p>
      <p>شیلی یکی از ثروتمندترین کشورها در آمریکای لاتین است اما یکی از نابرابرترین کشورها نیز محسوب می‌شود. این اعتراضات هزینه اقتصادی را نیز به همراه داشته به طوری که اتاق بازرگانی ملی شیلی برآورد کرده که در جریان این اعتراضات نزدیک به ۱۰۰ هزار شغل از بین می‌رود.</p>
      <p>در همین حال ارزش پول ملی شیلی نیز با یک کاهش بی‌سابقه مواجه شده است. وزیر خزانه‌داری شیلی تاکید کرد: کاهش ارزش پول ملی نشانه‌ای از بی‌ثباتی است که ما آن را تجربه می‌کنیم.</p>
      <p> </p>
    </article>
  </body>
</html>