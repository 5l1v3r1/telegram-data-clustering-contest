<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639779/%D9%86%DB%8C%D8%A7%D8%B2%DB%8C-%D8%A8%D9%87-%D8%AC%D9%86%D8%AC%D8%A7%D9%84-%D8%B3%DB%8C%D8%A7%D8%B3%DB%8C-%D8%AF%D8%B1-%D9%85%D9%88%D8%B1%D8%AF-%DA%A9%D8%B4%D9%81-%D8%B0%D8%B1%D8%A7%D8%AA-%D8%A7%D9%88%D8%B1%D8%A7%D9%86%DB%8C%D9%88%D9%85-%D8%AF%D8%B1-%D8%A7%DB%8C%D8%B1%D8%A7%D9%86-%D9%86%DB%8C%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-13T12:39:00+00:00"/>
    <meta property="og:title" content="نیازی به جنجال سیاسی در مورد کشف ذرات اورانیوم در ایران نیست"/>
    <meta property="og:description" content="معاون وزیر خارجه روسیه ضمن اشاره به گزارش فصلی آژانس بین المللی انرژی اتمی می‎گوید در موضوع کشف ذرات اورانیوم در ایران نباید جنجال آفرینی شود."/>
  </head>
  <body>
    <article>
      <h1>
        <a href="https://www.bultannews.com/fa/news/639779/%D9%86%DB%8C%D8%A7%D8%B2%DB%8C-%D8%A8%D9%87-%D8%AC%D9%86%D8%AC%D8%A7%D9%84-%D8%B3%DB%8C%D8%A7%D8%B3%DB%8C-%D8%AF%D8%B1-%D9%85%D9%88%D8%B1%D8%AF-%DA%A9%D8%B4%D9%81-%D8%B0%D8%B1%D8%A7%D8%AA-%D8%A7%D9%88%D8%B1%D8%A7%D9%86%DB%8C%D9%88%D9%85-%D8%AF%D8%B1-%D8%A7%DB%8C%D8%B1%D8%A7%D9%86-%D9%86%DB%8C%D8%B3%D8%AA">نیازی به جنجال سیاسی در مورد کشف ذرات اورانیوم در ایران نیست</a>
      </h1>
      <h2>معاون وزیر خارجه روسیه ضمن اشاره به گزارش فصلی آژانس بین المللی انرژی اتمی می‎گوید در موضوع کشف ذرات اورانیوم در ایران نباید جنجال آفرینی شود.</h2>
      <address><time datetime="2019-11-13T12:39:00+00:00">13 Nov 2019, 12:39</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، <b>مسکو</b> با اشاره به بیانیه جدید <b>آژانس بین المللی انرژی اتمی</b> در مورد کشف ذرات اورانیوم در یکی از سایت‌های ایران، ضمن تاکید بر اجتناب از جنجال، در مورد بروز "هیستری سیاسی" هشدار داد.</p>
      <p>به گزارش اسپوتنیک، «سرگئی ریابکوف»، معاون وزیر خارجه روسیه، می‌گوید نیازی به جنجال درباره ذرات اورانیوم پیدا شده در یکی از سایت‌های ایران نیست.</p>
      <p>ریابکوف خواستار توضیح درست و مناسب طرفین درباره این موضوع شد.</p>
      <p>آژانس بین المللی انرژی اتمی در آخرین گزارش خود که روز دوشنبه به رسانه‌ها درز کرد، ادعا کرد "ذرات اورانیوم طبیعی با منشا انسانی در مکانی که ایران به آژانس اعلام نکرده، پیدا شده است. "<br/>آژانس همچنین در گزارش فصلی جدید خود گفته "ایران از تاریخ ۹ نوامبر اقدام به غنی‌سازی اورانیوم در سایت فردو کرده است."</p>
      <p>روز سه شنبه نیز «میخائیل اولیانوف»، نماینده روسیه در سازمان‌های بین المللی، ضمن تحریف شده خواندن ادعای کشف ذرات اورانیوم در ایران، تاکید کرد: "این ادعا مربوط به ۲ دهه پیش بوده و ارتباطی با توافق هسته‌ای ندارد. "</p>
    </article>
  </body>
</html>