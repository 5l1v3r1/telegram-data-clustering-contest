<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/5a24a7cf6b8c9858/video-100-de-hectare-de-vegetatie-uscata-cuprinse-de-flacari-la-ungheni.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-13T12:29:50+00:00"/>
    <meta property="og:title" content="VIDEO // 100 de hectare de vegetație uscată, cuprinse de flăcări la Ungheni"/>
    <meta property="og:description" content="Circa 100 de hectare de miriște au ars în această noapte în raionul Ungheni. Trei echipaje ale pompierilorau intervenit. După mai bine de cinci ore de luptă cu flăcările incendiul a fost lichidat."/>
  </head>
  <body>
    <article>
      <h1>VIDEO // 100 de hectare de vegetație uscată, cuprinse de flăcări la Ungheni</h1>
      <address><time datetime="2019-11-13T12:29:50+00:00">13 Nov 2019, 12:29</time> by <a rel="author">Jurnal.md</a></address>
      <p>
        <b>Circa 100 de hectare de miriște au ars în această noapte în raionul Ungheni. Trei echipaje ale pompierilorau intervenit. După mai bine de cinci ore de luptă cu flăcările incendiul a fost lichidat.</b>
      </p>
      <p>Apelul la Serviciul 112 a fost înregistrat la ora 23:20 de minute. Potrivit datelor operative IGSU, arderea s-a produs în apropierea localității Blândești raionul Ungheni. La fața locului au intervenit trei echipaje de pompieri, care au stabilit că, flăcările au cuprins mai multe hectare de miriște uscată pe un câmp de porumb.</p>
      <p>Angajații IGSU au reușit să localizeze focarele, astfel a fost evitată răspândirea incendiului spre o pădure din apropierea câmpului afectat.</p>
      <p>Incendiul a fost lichidat la ora 04:51 de minute, iar focul a nimicit 100 ha de miriște uscată. Nimeni nu a avut de suferit.</p>
      <p>Circumstanțele și cauza producerii incendiului urmează a fi stabilite ulterior.</p>
      <p>În acest context, pompierii îndeamnă cetățenii să nu aprindă frunzele, vegetația uscată, dar și resturile menajere. O simplă scânteie poate genera incendii de proporţii în condiții de umeditate redusă și vânt puternic. În caz de situații de risc oamenii sunt rugați să apeleze Serviciul 112.</p>
      <figure>
        <iframe src="https://www.youtube.com/embed/bKTJS_1D8Io" width="560" height="315" data-service="Youtube" scrolling="no"/>
      </figure>
    </article>
  </body>
</html>