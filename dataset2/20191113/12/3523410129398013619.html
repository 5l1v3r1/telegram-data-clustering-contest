<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639755/%D8%AA%D9%82%D8%A7%D8%B6%D8%A7%DB%8C-%D9%86%D9%81%D8%AA-%D8%A7%D8%B2-%D8%B3%D8%A7%D9%84-%DB%B2%DB%B0%DB%B2%DB%B5-%D8%A8%D9%87-%D8%A8%D8%B9%D8%AF-%DA%A9%D9%85-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-13T12:05:00+00:00"/>
    <meta property="og:title" content="تقاضای نفت از سال ۲۰۲۵ به بعد کم می‌شود"/>
    <meta property="og:description" content="آژانس بین‌المللی انرژی در گزارش سالانه دورنمای انرژی جهان پیش بینی کرد تقاضای جهانی برای نفت به میزان یک میلیون بشکه در روز تا سال ۲۰۲۵ رشد خواهد کرد."/>
  </head>
  <body>
    <article>
      <h1>
        <a href="https://www.bultannews.com/fa/news/639755/%D8%AA%D9%82%D8%A7%D8%B6%D8%A7%DB%8C-%D9%86%D9%81%D8%AA-%D8%A7%D8%B2-%D8%B3%D8%A7%D9%84-%DB%B2%DB%B0%DB%B2%DB%B5-%D8%A8%D9%87-%D8%A8%D8%B9%D8%AF-%DA%A9%D9%85-%D9%85%DB%8C%E2%80%8C%D8%B4%D9%88%D8%AF">تقاضای نفت از سال ۲۰۲۵ به بعد کم می‌شود</a>
      </h1>
      <h2>آژانس بین‌المللی انرژی در گزارش سالانه دورنمای انرژی جهان پیش بینی کرد تقاضای جهانی برای نفت به میزان یک میلیون بشکه در روز تا سال ۲۰۲۵ رشد خواهد کرد.</h2>
      <address><time datetime="2019-11-13T12:05:00+00:00">13 Nov 2019, 12:05</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، آژانس بین‌المللی انرژی که به دولتهای غربی درباره <b>سیاست انرژی</b> مشاوره می‌دهد، در گزارش سالانه "دورنمای انرژی جهان" برای مدت منتهی به سال ۲۰۴۰ پیش بینی کرد که تقاضا برای انرژی حتی با وجودی کندی قابل ملاحظه در دهه ۲۰۳۰، همچنان به رشد خود ادامه خواهد داد.</p>
      <p>بنا بر پیش بینی آژانس بین‌المللی انرژی، تقاضای جهانی برای نفت در طول دهه ۲۰۳۰ به میزان ۱۰۰ هزار بشکه در روز رشد کرده و به ۱۰۶ میلیون بشکه در روز در سال ۲۰۴۰ خواهد رسید.</p>
      <p>آژانس بین‌المللی انرژی با اشاره به تقاضای بالاتر از سوی کامیونها و بخشهای کشتیرانی، هواپیمایی و پتروشیمی، پس از سال ۲۰۲۵ یک کندی رشد عینی وجود دارد اما این امر به توقف رشد تقاضا برای نفت منجر نخواهد شد.</p>
      <p>با این حال استفاده از نفت در خودروهای سواری در اواخر دهه ۲۰۲۰ به پیک خود می‌رسد زیرا رانندگان از خودروهای برقی بیشتر استفاده می‌کنند.</p>
      <p>آژانس بین‌المللی انرژی انتظار دارد ۳۳۰ میلیون خودروی برقی تا سال ۲۰۴۰ در جاده باشد که بالاتر از برآورد ۳۰۰ میلیون دستگاه در دورنمای سال گذشته است. چنین برآوردی به معنای برطرف شدن نیاز به مصرف حدود چهار میلیون بشکه در روز نفت است در حالی که پیش بینی قبلی ۳.۳ میلیون بشکه در روز بود.</p>
      <p>بزرگترین افزایش تولید نفت در آمریکا خواهد بود که بزرگترین تولیدکننده نفت جهان است و پس از آن در عراق و برزیل مشاهده می‌شود.</p>
      <p>تولید نفت سبک آمریکا از شش میلیون بشکه در روز در سال ۲۰۱۸ به ۱۱ میلیون بشکه در روز در سال ۲۰۳۵ رشد خواهد کرد.</p>
      <p>سهم اعضای اوپک و روسیه از تولید جهانی نفت در یک دهه آینده به ۴۷ درصد کاهش خواهد یافت که از دهه ۱۹۸۰ به این طرف بی‌سابقه خواهد بود.</p>
      <p>طبق سناریوی اصلی آژانس بین‌المللی انرژی، قیمت نفت ضروری برای متعادل کردن عرضه و تقاضا در این سناریو به حدود ۹۰ دلار در هر بشکه در سال ۲۰۳۰ و ۱۰۳ دلار در هر بشکه در سال ۲۰۴۰ می‌رسد.</p>
      <p>آژانس بین‌المللی انرژی انتظار دارد تقاضا برای انرژی به میزان یک چهارم تا سال ۲۰۴۰ رشد کند و انرژی تجدیدپذیر نیمی از تقاضا و گاز ۳۵ درصد از تقاضا را به خود اختصاص دهد.</p>
      <p>بر اساس گزارش رویترز، همچنین انتظار نمی‌رود انتشار دی اکسید کربن مربوط به انرژی تا سال ۲۰۴۰ به دلیل رشد اقتصادی و افزایش جمعیت، به پیک خود برسد و در فاصله سال ۲۰۱۸ تا ۲۰۴۰ هر سال به میزان بیش از ۱۰۰ میلیون تن رشد خواهد کرد با این حال نرخ مذکور کمتر از رشد سالانه ۳۵۰ میلیون تن از سال ۲۰۱۰ خواهد بود.</p>
    </article>
  </body>
</html>