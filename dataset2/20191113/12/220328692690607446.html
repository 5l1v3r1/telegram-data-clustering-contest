<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-krimi/politsiyata-pribra-18-kg-droga-406625.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-13T12:45:51+00:00"/>
    <meta property="og:title" content="Полицията прибра 18 кг дрога"/>
    <meta property="og:description" content="Един арестуван при спецакцията в русенско"/>
  </head>
  <body>
    <article>
      <h1>Полицията прибра 18 кг дрога</h1>
      <address><time datetime="2019-11-13T12:45:51+00:00">13 Nov 2019, 12:45</time> by <a rel="author">Пламен Вълков</a></address>
      <p>Поредна специализирана полицейска операция, насочена срещу разпространението и употребата на наркотици, се проведе в Русе. Тя е осъществена за няколко дни под наблюдението на прокуратурата, съобщиха от МВР.</p>
      <figure>
        <img src="https://nstatic.nova.bg/public/pics/nova/article/980x551_1573640404.jpg"/>
      </figure>
      <p>Снимка: МВР</p>
      <h3>30-годишен мъж е задържан за 72 часа</h3>
      <p>Поредна специализирана полицейска операция, насочена срещу разпространението и употребата на наркотици, се проведе в Русе. Тя е осъществена за няколко дни под наблюдението на прокуратурата, съобщиха от МВР.</p>
      <figure>
        <img src="https://nstatic.nova.bg/public/pics/anysize/1573640418.jpg"/>
      </figure>
      <p>
        <i>Снимка: МВР</i>
      </p>
      <p>В хода й, на 9 ноември полицаи на РУ – Бяла извършили проверка на земеделска нива в местността „Бабин кладенец" и открили разстлана върху найлони и дървени плоскости зеленикава тревна маса. При полевия тест тя реагирала на марихуана. В близост до нивата бил засечен и паркиран товарен автомобил с великотърновска регистрация, с който мъж се е опитал да избяга. Минути по-късно 30-годишният свищовлия бил задържан. При последвалия оглед на място са намерени и празни съдове с различна вместимост.</p>
      <p>В хода на операцията са осъществени поредица от оперативно-издирвателни и процесуално-следствени действия на адреси в Свищов и село Кривина, където е открита още марихуана, съхранявана в полиетиленови пликове, както и изсушена тревна маса. Общото количество на иззетите наркотици е около 18 кг.</p>
      <p>По случая е образувано досъдебно производство. 30-годишният мъж е задържан за 72 часа. Работата по случая продължава, изяснява се и съпричастността и на други хора към престъпната дейност.</p>
    </article>
  </body>
</html>