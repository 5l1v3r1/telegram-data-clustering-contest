<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/Podii/mobilka-v-salati-y-hmilniy-mayonez-do-hmelnitskogo-sizo-nadislali-orig-10968998.html"/>
    <meta property="og:site_name" content="Всім"/>
    <meta property="article:published_time" content="2019-11-13T12:54:00+00:00"/>
    <meta property="og:title" content="Мобілка в салаті й хмільний майонез: до хмельницького СІЗО надіслали оригінальну посилку (ФОТО)"/>
    <meta property="og:description" content="Жінка надіслала передачу з сюрпризом чоловікові, який перебуває в ізоляторі.  За це їй тепер загрожує штраф. "/>
  </head>
  <body>
    <article>
      <h1>Мобілка в салаті й хмільний майонез: до хмельницького СІЗО надіслали оригінальну посилку (ФОТО)</h1>
      <address><time datetime="2019-11-13T12:54:00+00:00">13 Nov 2019, 12:54</time> by <a rel="author" href="https://vsim.ua/authors/ivanka" target="_blank">Іванка ЧАБАНЮК</a></address>
      <ul>
        <li>Жінка надіслала передачу з сюрпризом чоловікові, який перебуває в ізоляторі. </li>
        <li>За це їй тепер загрожує штраф.</li>
      </ul>
      <p>До хмельницького слідчого ізолятора вчергове намагалися передати заборонені речі. Сталося це у вівторок, 12 листопада.</p>
      <p>На ім'я одного з арештантів надійшла посилка від жінки. Під час її огляду працівники ізолятора виявили мобільний телефон та зарядний пристрій. До слова, гаджет був захований у пластиковому лотку із салатом. Окрім цього, в пачці з-під майонезу виявили рідину із різким запахом алкоголю. Про це повідомили у ДУ "Хмельницький слідчий ізолятор".</p>
      <p>Наразі за даним фактом співробітниками установи проводиться робота по оформленню та направленню до суду матеріалів за ознаками вчинення адміністративного правопорушення, передбаченого ст. 188 КУпАП (незаконна передача заборонених предметів особам, яких тримають у слідчих ізоляторах, установах виконання покарань). До слова, за таку посилку жінці загрожує попередження або штраф.</p>
      <figure>
        <img src="https://img.20minut.ua/uploads/ckeditor/0015/40/6a9152e8e01f7573db538fa30c8927cc05f0339f.jpeg?hash=2019-11-13-12-09-37"/>
      </figure>
      <figure>
        <img src="https://img.20minut.ua/uploads/ckeditor/0015/40/e11c7b1a4c0fabb74a28f1ee7203745475c867b1.jpeg?hash=2019-11-13-12-09-38"/>
      </figure>
    </article>
  </body>
</html>