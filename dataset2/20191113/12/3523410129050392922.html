<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639767/%D9%88%D8%A7%DA%A9%D9%86%D8%B4-%D9%88%D8%B2%DB%8C%D8%B1-%D8%AF%D9%81%D8%A7%D8%B9-%D8%A8%D9%87-%D8%AA%D8%AD%D8%B1%DB%8C%D9%85-%D9%81%D8%B1%D9%85%D8%A7%D9%86%D8%AF%D9%87%D8%A7%D9%86-%D9%86%DB%8C%D8%B1%D9%88%D9%87%D8%A7%DB%8C-%D9%85%D8%B3%D9%84%D8%AD"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-13T12:27:00+00:00"/>
    <meta property="og:title" content="واکنش وزیر دفاع به تحریم فرماندهان نیروهای مسلح"/>
    <meta property="og:description" content="سرتیپ حاتمی به تحریم تعدادی از فرماندهان نیروهای مسلح ایران از سوی دولت آمریکا واکنش نشان داد."/>
  </head>
  <body>
    <article>
      <h1>
        <a href="https://www.bultannews.com/fa/news/639767/%D9%88%D8%A7%DA%A9%D9%86%D8%B4-%D9%88%D8%B2%DB%8C%D8%B1-%D8%AF%D9%81%D8%A7%D8%B9-%D8%A8%D9%87-%D8%AA%D8%AD%D8%B1%DB%8C%D9%85-%D9%81%D8%B1%D9%85%D8%A7%D9%86%D8%AF%D9%87%D8%A7%D9%86-%D9%86%DB%8C%D8%B1%D9%88%D9%87%D8%A7%DB%8C-%D9%85%D8%B3%D9%84%D8%AD">واکنش وزیر دفاع به تحریم فرماندهان نیروهای مسلح</a>
      </h1>
      <h2>سرتیپ حاتمی به تحریم تعدادی از فرماندهان نیروهای مسلح ایران از سوی دولت آمریکا واکنش نشان داد.</h2>
      <address><time datetime="2019-11-13T12:27:00+00:00">13 Nov 2019, 12:27</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، امیر سرتیپ امیر حاتمی وزیر دفاع و پشتیبانی<b> نیروهای مسلح</b> در حاشیه نشست هیأت دولت در جمع خبرنگاران، اظهار داشت: نیروهای مسلح ما همواره به عنوان خار چشم دشمنان مورد هدف آمریکایی‌ها بوده و این بار هم تعدادی از فرماندهان عزیز ما را مورد تحریم قرار دادند که هیچ اثری نخواهد داشت.</p>
      <p>وی خاطرنشان کرد: در واقع امروز از منظر نیروهای مسلح کسی که تحت<b> تحریم</b> آمریکایی‌ها قرار بگیرد مانند کسی است که مورد اصابت گلوله دشمن قرار می‌گیرد و در چشم نیروهای مسلح مثل یک جانباز در جنگ با دشمن به او نگاه می‌شود و آنها موجب افتخار مردم و نیروهای مسلح هستند.</p>
      <p>وزیر دفاع و پشتیبانی نیروهای مسلح با بیان اینکه تحریم برخی از فرماندهان تأثیری در اداره نیروهای مسلح هم نخواهد داشت، گفت: ما اصولاً نیروهای مسلح را به شکل خودکفا و متکی به توانمندی‌های داخل اداره می‌کنیم که این نوع حرکات اثری بر اداره نیروهای مسلح نخواهد داشت.</p>
    </article>
  </body>
</html>