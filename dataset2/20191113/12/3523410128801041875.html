<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639780/%D9%82%DB%8C%D9%85%D8%AA-%D9%87%D8%B1-%D8%A8%D8%B4%DA%A9%D9%87-%D9%86%D9%81%D8%AA-%D8%A8%D8%B1%D9%86%D8%AA-%D8%A8%D9%87-%DB%B6%DB%B1-%D8%AF%D9%84%D8%A7%D8%B1-%D9%88-%DB%B8%DB%B8-%D8%B3%D9%86%D8%AA-%D8%B1%D8%B3%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-13T12:39:00+00:00"/>
    <meta property="og:title" content="قیمت هر بشکه نفت برنت به ۶۱ دلار و ۸۸ سنت رسید"/>
    <meta property="og:description" content="قیمت هر بشکه نفت برنت امروز با ۱۸ سنت معادل ۰.۳ درصد کاهش به ۶۱ دلار و ۸۸ سنت رسید."/>
  </head>
  <body>
    <article>
      <h1>
        <a href="https://www.bultannews.com/fa/news/639780/%D9%82%DB%8C%D9%85%D8%AA-%D9%87%D8%B1-%D8%A8%D8%B4%DA%A9%D9%87-%D9%86%D9%81%D8%AA-%D8%A8%D8%B1%D9%86%D8%AA-%D8%A8%D9%87-%DB%B6%DB%B1-%D8%AF%D9%84%D8%A7%D8%B1-%D9%88-%DB%B8%DB%B8-%D8%B3%D9%86%D8%AA-%D8%B1%D8%B3%DB%8C%D8%AF">قیمت هر بشکه نفت برنت به ۶۱ دلار و ۸۸ سنت رسید</a>
      </h1>
      <h2>قیمت هر بشکه نفت برنت امروز با ۱۸ سنت معادل ۰.۳ درصد کاهش به ۶۱ دلار و ۸۸ سنت رسید.</h2>
      <address><time datetime="2019-11-13T12:39:00+00:00">13 Nov 2019, 12:39</time> by <a rel="author">بولتن نیوز | bultannews.com</a></address>
      <p>، در حالی که احتمال به نتیجه رسیدن <b>توافق تجاری</b> بین آمریکا و چین کاهش یافته است و این مسئله بر چشم انداز <b>اقتصاد جهانی و تقاضا</b> برای انرژی تاثیر گذاشته است، قیمت نفت روز چهارشنبه شاهد کاهش بود.</p>
      <p>دونالد ترامپ رئیس جمهوری آمریکا روز چهارشنبه گفت، ۲کشور به نهایی کردن یک توافق تجاری نزدیک شده اند، اما وی تاریخ یا مکانی را برای امضای این توافق اعلام نکرد و سبب دل سردی سرمایه گذاران شد.</p>
      <p>بر اساس این گزارش، قیمت هر بشکه نفت برنت امروز با ۱۸ سنت معادل ۰.۳ درصد کاهش به ۶۱ دلار و ۸۸ سنت رسید. قیمت نفت وست تگزاس اینترمدییت آمریکا هم امروز با ۱۳ سنت معادل ۰.۲ درصد افت به ۵۶ دلار و ۶۷ سنت رسید.</p>
      <p>پیش بینی آژانس بین المللی انرژی مبنی بر کند شدن رشد تقاضای جهانی برای نفت پس از سال ۲۰۲۵ نیز دیگر عامل تاثیرگذار بر بازار بود.</p>
      <p>آژانس بین المللی انرژی در گزارش سالانه خود با عنوان چشم انداز انرژی جهان تا سال ۲۰۴۰ اعلام کرد، انتظار می‌رود تقاضای جهانی برای نفت تا سال ۲۰۲۵ به طور متوسط روزانه یک میلیون بشکه افزایش یابد، اما از آن سال به بعد به دلیل افزایش بهره وری در مصرف و بالا رفتن تعداد خودرو‌های برقی در جاده‌ها میزان تقاضا سالانه ۱۰۰ هزار بشکه کاهش خواهد یافت.</p>
      <p>بر اساس گزارش این نهاد بین المللی، آمریکا تا سال ۲۰۳۰ همچنان مسئول ۸۵ درصد رشد تولید جهانی نفت و ۳۰ درصد تولید جهانی گاز خواهد بود.</p>
      <p>این گزارش همچنین پیش بینی کرده که سهم تولید اوپک و روسیه نیز در اکثر سال‌های دهه آینده میلادی به ۴۷ درصد کاهش یابد که از دهه ۱۹۸۰ میلادی تاکنون بی سابقه است.</p>
    </article>
  </body>
</html>