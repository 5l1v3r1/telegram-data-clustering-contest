<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639753/%D8%AF%D8%B1-%D8%A8%D8%A7%D8%B1%D8%B3%D9%84%D9%88%D9%86%D8%A7-%D8%BA%D9%85%DA%AF%DB%8C%D9%86%D9%85-%D9%85%D8%AB%D9%84-%D8%AF%D8%AE%D8%AA%D8%B1%D8%A8%DA%86%D9%87%E2%80%8C%D8%A7%DB%8C-%DA%A9%D9%87-%D8%B9%D8%B1%D9%88%D8%B3%DA%A9%D8%B4-%D8%B1%D8%A7-%D8%A7%D8%B2-%D8%A7%D9%88-%DA%AF%D8%B1%D9%81%D8%AA%D9%87%E2%80%8C%D8%A7%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-13T12:03:00+00:00"/>
    <meta property="og:title" content="در بارسلونا غمگینم مثل دختربچه‌ای که عروسکش را از او گرفته‌اند"/>
    <meta property="og:description" content="هافبک تیم فوتبال بارسلونا بار دیگر بر نارضایتی خود از وضعیت فعلی‌اش در این تیم تأکید کرد و بر شایعاتی که درباره احتمال جدایی‌اش ..."/>
  </head>
  <body>
    <article>
      <h1>
        <a href="https://www.bultannews.com/fa/news/639753/%D8%AF%D8%B1-%D8%A8%D8%A7%D8%B1%D8%B3%D9%84%D9%88%D9%86%D8%A7-%D8%BA%D9%85%DA%AF%DB%8C%D9%86%D9%85-%D9%85%D8%AB%D9%84-%D8%AF%D8%AE%D8%AA%D8%B1%D8%A8%DA%86%D9%87%E2%80%8C%D8%A7%DB%8C-%DA%A9%D9%87-%D8%B9%D8%B1%D9%88%D8%B3%DA%A9%D8%B4-%D8%B1%D8%A7-%D8%A7%D8%B2-%D8%A7%D9%88-%DA%AF%D8%B1%D9%81%D8%AA%D9%87%E2%80%8C%D8%A7%D9%86%D8%AF">در بارسلونا غمگینم مثل دختربچه‌ای که عروسکش را از او گرفته‌اند</a>
      </h1>
      <h2>هافبک تیم فوتبال بارسلونا بار دیگر بر نارضایتی خود از وضعیت فعلی‌اش در این تیم تأکید کرد و بر شایعاتی که درباره احتمال جدایی‌اش ...</h2>
      <address><time datetime="2019-11-13T12:03:00+00:00">13 Nov 2019, 12:03</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، ایوان راکیتیچ با اظهارنظری جدید برای اعلام نارضایتی از نیمکت‌نشینی‌اش در بارسلونا، مشتریانش در سری A را برای خرید او به حالت آماده‌باش درآورد. راکیتیچ از ابتدای این فصل زیر سایه دیگر هافبک‌های بارسلونا قرار گرفته و بیشتر اوقات نیمکت‌نشین بوده تا در زمین بازی. او که پیش از این هم از ناراضی بودنش از این وضعیت سخن به میان آورده بود و این بار به شیوه‌ای احساسی این موضوع را بیان کرد.</p>
      <p>راکیتیچ به شبکه مویستارپلاس اسپانیا گفت: چطور می‌توانم خوشحال باشم و تفریح کنم؟ با فوتبال بازی کردن. الان هم همانطور که همیشه گفته‌ام، احساسم مانند دختر بچه‌ای است که عروسکش را از او گرفته‌اند. به این بچه چه احساسی دست می‌دهد؟ غم. احساس من هم همین است. بارسلونا توپ مرا از من گرفته است و من از این بابت غمگین هستم.</p>
      <p>هافبک کروات سابق سویا افزود: من تصمیم سرمربی، باشگاه یا هر شخص دیگری که صلاح دانسته مرا نیمکت نشین کند درک می‌کنم و برای آن احترام قائلم اما فکر می‌کنم که در این 5 سال به اندازه کافی به تیم خدمت کرده باشم. چیزی که من می‌خواهم این است که باز هم بتوانم تفریح کنم. این برای من مهمترین مسئله است. این هدف هم فقط زمانی محقق می‌شود که بتوانم بازی کنم. من 31 ساله‌ام نه 38 ساله و احساس می‌کنم که در بهترین مقطع از دوران بازیگری‌ام قرار دارم.</p>
      <p>راکیتیچ تا پایان ماه ژوئن سال 2021 با بارسلونا قرارداد دارد اما با تداوم نیمکت‌نشینی‌هایش می‌توان انتظار جدایی او از این تیم را داشت به خصوص که این بازیکن ملی‌پوش در ایتالیا مشتریانی مانند اینتر و یوونتوس دارد.</p>
    </article>
  </body>
</html>