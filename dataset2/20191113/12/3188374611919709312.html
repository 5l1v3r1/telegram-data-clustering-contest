<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://vsviti.com.ua/interesting/health/106872"/>
    <meta property="og:site_name" content="ВСВІТІ"/>
    <meta property="article:published_time" content="2019-11-13T12:29:20+00:00"/>
    <meta property="og:title" content="6 простих кроків, щоб «заспокоїти» свій мозок та жити довше"/>
    <meta property="og:description" content="Мати гострий розум незважаючи на роки – це, мабуть, бажання кожного з нас. Деякі науковці запевняють, що досягти такого результату можна лише при активній мозковій діяльності. Але результати нових досліджень говорять протилежне: «менше – значить краще», навіть коли це стосується мозку. Задля прикладу наведемо публікацію у медичному журналі Nature від дослідників з Гарвардської медичної школи. […]"/>
  </head>
  <body>
    <article>
      <h1>6 простих кроків, щоб «заспокоїти» свій мозок та жити довше</h1>
      <address><time datetime="2019-11-13T12:29:20+00:00">13 Nov 2019, 12:29</time> by <a rel="author">Альона Гук</a></address>
      <figure>
        <img src="http://vsviti.com.ua/wp-content/uploads/2019/11/relaxmind.jpg"/>
      </figure>
      <p>Мати гострий розум незважаючи на роки – це, мабуть, бажання кожного з нас. Деякі науковці запевняють, що досягти такого результату можна лише при активній мозковій діяльності. Але результати нових досліджень говорять протилежне: «менше – значить краще», навіть коли це стосується мозку.</p>
      <p>Задля прикладу наведемо <a href="https://www.nature.com/articles/s41586-019-1647-8">публікацію</a> у медичному журналі Nature від дослідників з Гарвардської медичної школи. У ній йдеться про те, що менша нейронна активність мозку може сприяти довшому життю людини. Такий висновок був зроблений після дослідження донорських зразків мозку людей віком від 60 до понад 100 років. Вчені помітили досить цікаву закономірність. Виявляється, що на нейронну діяльність впливає білок REST.</p>
      <p>Схоже дослідження провели на ссавцях та черв’яках. Результати показали, що збільшення білку REST призводило до зниження активності мозку та збільшення тривалості життя, в той час, як його зниження мало протилежний ефект.</p>
      <p>Результати такого експерименту прокоментувала невролог та психіатр <a href="https://nybrain.org/">Гаятрі Деві</a>.</p>
      <blockquote><b>“</b><i><b>Результати дослідження вказують на те, що періоди спокою протягом дня, які сповільнюють нейронну активність, так само важливі для здоров’я нашого мозку, як і фізичні вправи</b></i>”.</blockquote>
      <p>Як не дивно, але мозок – це орган, який потребую найбільшу кількість енергії (приблизно третю частино від усієї, що споживає наш організм).</p>
      <blockquote><b><i>“</i></b><b><i>Для нашого мозку та для нашого тіла менше</i></b><b><i> –</i></b> <b><i>ліпше; чим більше відпочинку, тим краще</i></b><b><i>”</i></b>, – стверджує Деві.</blockquote>
      <h3>Шляхи заспокоєння мозку</h3>
      <p><a href="https://wexnermedical.osu.edu/departments/family-medicine/team/faculty/maryanna-klatt-phd">Маріанна Клатт</a>, доктор філософії, професор клінічної сімейної медицини Медичного центру Векснерського університету штату Огайо, яка спеціалізується на хронічних хворобах викликаних стресом, започаткувала програму “Усвідомленість у русі”</p>
      <p>Завдяки цьому проєкту вона поділилася декількома шляхами спрямованих на заспокоєння мозку. Ці способи допоможуть вам віднайти свій баланс у житті та уникнути стресових ситуації, що, відповідно, сприятиме продовженню життя.</p>
      <h4>Крок 1. Налаштуйтесь на своє тіло</h4>
      <p>Для того, щоб знизити кількість стресу у вашому житті варто прислухатись до свого тіла. Спробуйте зрозуміти яка саме частина тіла напружена і чому саме так сталося. Клатт наголошує також на важливості медитації та усвідомленні, тому що думки також впливають на наш організм.</p>
      <blockquote><b><i>“</i></b><b><i>Справа не в тому, щоб очистити свій розум, а в тому, щоб зрозуміти де ваші думки</i></b><i>”</i>, – каже Клатт. «5-10 хвилин медитації кожного дня допоможуть відновити рівновагу».</blockquote>
      <h4>Крок 2. Слухайте!</h4>
      <p>Намагайтесь слухати свої думки та прислуховуватись до того, що кажуть оточуючі. Дуже легко пропустити щось важливе, чекаючи можливості висловитись та не звертаючи уваги на слова інших людей. Не упустіть момент. Нехай цей спосіб слугує вам нагадуванням.</p>
      <h4>Крок 3. Плануйте</h4>
      <p>Маріанна Клатт наводить приклад одного з занять зі студентами, на якому попросила їх розробити дві кругові діаграми, щоб показати як вони хотіли б проводити 24 години та як вони в насправді їх витрачають.</p>
      <p>Сектори на діаграмі часто показували, що навіть поза роботою ми не маємо вільного часу.</p>
      <blockquote><b>“<i>Ця вправа про те, як бути чесним з собою та зрозуміти, що ми повинні мати вільний час від роботи, дітей та розв’язання різноманітних проблем. Люди часто нехтують своїм вільним часом, тому що вважають, що повинні робити щось продуктивне</i>”</b>, <b>–</b> пояснює Клатт.</blockquote>
      <p>Важливо зрозуміти, що ви також маєте право на відпочинок і це дуже необхідно вашому організму.</p>
      <h4>Крок 4. Думайте про вживання їжі</h4>
      <p>Зверніть увагу не тільки на те, що ви їсте, а й на те де ви це робите та як часто. Вживання їжі у затишному кафе буде краще, ніж її поглинання перед телевізором.</p>
      <p>Іноді корисно почастувати себе чимось з пустими калоріями, але при цьому потрібно ще вміти насолоджуватись їжею. Не з’їдайте, наприклад, тістечко за раз. Розтягіть це задоволення. Калорії й так залишаться з вами, а ось чи отримаєте ви насолоду від десерту, якщо з’їсте його швидко?</p>
      <h4>Крок 5. Навчіться розпізнавати вигорання</h4>
      <p>Багато людей не помічають вигорання, аж до поки не вигорять вщент.</p>
      <p>Розпізнавання ознак вигорання до того, як воно виникне, може допомогти у переоцінці та повторному визначенні пріоритетів.</p>
      <p>Клатт каже, що симптоми можуть включати <i>емоційне виснаження, відсутність почуття особистого звершення, хвилювання та сильне роздратування</i>.</p>
      <blockquote><b><i>“</i></b><b><i>Це коли речі, які раніше не були важливі, раптом починають турбувати</i></b><b><i>”</i></b>, – сказала вона. <b><i>“</i></b><b><i>Це момент, коли ви відступаєте, бо починаєте вважати, що не варті своєї посади, або, ще гірше, життя яким живите</i></b><b><i>”</i></b>.</blockquote>
      <p>У той час, коли ви починаєте робити з мухи слона, зупиніться, прислухайтесь до себе, зробіть паузу.</p>
      <h4>Крок 6. Шукайте наставників</h4>
      <p>Завжди добре вчитися у кращих.</p>
      <p>У ті миті, коли ми застрягаємо на чомусь і не знаємо куди рухатись далі, ідея запитати поради в оточуючих не завжди приходить до нас. Хоча, позитивні приклади можна знайти і в повсякденному житті. Запитайте поради у людей, яким робота та життя приносять задоволенням. Можливо завдяки їхнім словам ви зможете віднайти і свій баланс.</p>
      <p>Сподіваємось, що вищезазначені поради стануть корисними для вас. Намагайтеся відгородити себе від стресових ситуацій. Насолоджуйтесь своїм життям, знайдіть більше часу на відпочинок, побалуйте себе!</p>
      <h4>Заспокойте свій мозок та живіть довше!</h4>
      <p>
        <i>автор <a href="http://vsviti.com.ua/author/alionag">Альона Гук</a> спеціально для <a href="http://vsviti.com.ua/">vsviti.com.ua</a><br/>за матеріалами <a href="https://www.healthline.com/health-news/tips-on-how-to-quiet-your-brain-and-live-longer">healthline</a></i>
      </p>
      <related>
        <h4>СТАТТІ ПО ТЕМІ</h4>
        <a href="http://vsviti.com.ua/interesting/health/107003"/>
        <a href="http://vsviti.com.ua/interesting/health/106914"/>
        <a href="http://vsviti.com.ua/interesting/society/106904"/>
        <a href="http://vsviti.com.ua/interesting/health/106588"/>
        <a href="http://vsviti.com.ua/interesting/society/59394"/>
        <a href="http://vsviti.com.ua/interesting/health/106497"/>
      </related>
    </article>
  </body>
</html>