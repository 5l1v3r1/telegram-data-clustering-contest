<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/health/scho-bude-z-protituberkuloznim-sanatoriem-krasnoyilsk-govorili-na-zasidanni-u-chernivcyah-380232"/>
    <meta property="og:site_name" content="Погляд"/>
    <meta property="article:published_time" content="2019-11-13T12:34:00+00:00"/>
    <meta property="og:title" content="Що буде з протитуберкульозним санаторієм Красноїльськ, говорили на засіданні у Чернівцях"/>
    <meta property="og:description" content="Відбулось засідання робочої групи з питань подальшого функціонування протитуберкульозного санаторію «Красноїльськ»"/>
  </head>
  <body>
    <article>
      <h1>Що буде з протитуберкульозним санаторієм Красноїльськ, говорили на засіданні у Чернівцях</h1>
      <h2>Санаторій можуть приєднати до обласного госпіталю ветеранів війни</h2>
      <address>
        <time datetime="2019-11-13T12:34:00+00:00">13 Nov 2019, 12:34</time>
      </address>
      <p>12 листопада 2019 року у Чернівецькій обласній державній адміністрації відбулось розширене засідання робочої грипи з питань подальшого функціонування обласного протитуберкульозного санаторію «Красноїльськ», у якому взяли участь члени робочої групи та представники громадських організацій. Про це йдеться на сайті Департаменту охорони здоров'я Чернівецької ОДА. </p>
      <p>У ході засідання було обговорено питання щодо перспектив функціонування ОПС «Красноїльськ» і шляхи вирішення проблеми. Зокрема, учасники засідання розглянули можливість приєднання даного закладу охорони здоров’я до Чернівецького обласного госпіталю ветеранів війни і створення структурного підрозділу в Красноїльську для реабілітації пільгових категорій населення (учасників бойових дій та членів їхніх сімей, ліквідаторів аварії на ЧАЕС тощо).</p>
      <p>Також було обговорено можливість створення на базі ОПС «Красноїльськ» окремого центру для реабілітації учасників бойових дій у підпорядкуванні Міністерства соціальної політики України або Міністерства у справах ветеранів війни.</p>
      <p>Були заслухані усі пропозиції. Надалі їх опрацюють члени робочої групи для прийняття консолідованих та найбільш оптимальних рішень.</p>
      <related>
        <h4>Схожі записи</h4>
        <a href="https://pogliad.ua/news/chernivtsi/u-chernivcyah-obgovorili-pro-plan-vidznachennya-richnici-spivpraci-z-lodzkim-voevodstvom-352878"/>
        <a href="https://pogliad.ua/news/health/pro-poperedzhennya-ta-protidiyu-difteriyi-y-virusnim-gepatitam-govorili-mediki-u-chernivcyah-379602"/>
        <a href="https://pogliad.ua/news/chernivtsi/bukovinski-policeyski-obgovorili-pitannya-protidiyi-torgivli-lyudmi-ta-nezakonnoyi-migraciyi-379583"/>
        <a href="https://pogliad.ua/news/chernivtsi/pro-decentralizaciyu-ta-miscevi-vibori-govorili-sogodni-v-chernivcyah-379170"/>
      </related>
    </article>
  </body>
</html>