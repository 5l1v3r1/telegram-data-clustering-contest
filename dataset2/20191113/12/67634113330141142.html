<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150439/"/>
    <meta property="og:site_name" content="AgroNews"/>
    <meta property="article:published_time" content="2019-11-13T12:19:00+00:00"/>
    <meta property="og:title" content="Імпорт сирів в Україну перевищив минулорічні показники"/>
    <meta property="og:description" content="З початку 2019 року Україна закупила за кордоном 17,7 тис. тонн сирів, що на 29% більше, ніж за весь минулий рік. Про це свідчать дані Державної фіскальної служби. У грошовому еквіваленті імпорт сирів за 10 місяців цього року на 21% перевищив загальний показник за 2018 рік – відповідно $81 млн..."/>
  </head>
  <body>
    <article>
      <h1>Імпорт сирів в Україну перевищив минулорічні показники</h1>
      <address><time datetime="2019-11-13T12:19:00+00:00">13 Nov 2019, 12:19</time> by <a rel="author">agronews.uaode/author</a></address>
      <p>
        <b>З початку 2019 року Україна закупила за кордоном 17,7 тис. тонн сирів, що на 29% більше, ніж за весь минулий рік. Про це свідчать дані Державної фіскальної служби.</b>
      </p>
      <p>У грошовому еквіваленті імпорт сирів за 10 місяців цього року на 21% перевищив загальний показник за 2018 рік – відповідно $81 млн проти $66,8 млн.</p>
      <p>Сири ввозили в Україну переважно з Польщі (36,6%), Німеччини (22,7%), Франції (13,8%).</p>
      <p>Натомість обсяг експорту сирів за 10 місяців цього року майже втричі менший від імпорту – 5,96 тис. тонн.</p>
      <p>У грошовому еквіваленті експорт за січень-жовтень 2019 року – $21,9 млн – в 3,6 раза менше від суми, яку Україна витратила за цей період на закупівлю сирів на зовнішніх ринках.</p>
      <p>Головними покупцями вітчизняного сиру є Казахстан (40,3%), Молдова (33%) та Єгипет (9,3%).</p>
    </article>
  </body>
</html>