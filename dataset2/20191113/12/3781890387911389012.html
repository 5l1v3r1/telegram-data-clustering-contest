<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/education/741505"/>
    <meta property="og:site_name" content="เดลินิวส์"/>
    <meta property="article:published_time" content="2019-11-13T12:51:00+00:00"/>
    <meta property="og:title" content="โปรดเกล้าฯแล้ว ปลัด ศธ. เลขาธิการ กพฐ.-กอศ."/>
    <meta property="og:description" content="ราชกิจจานุเบกษา ลงประกาศสำนักนายกฯ แต่งตั้ง ปลัด ศธ. - เลขาธิการ กพฐ.- เลขาธิการ กอศ."/>
  </head>
  <body>
    <article>
      <h1>โปรดเกล้าฯแล้ว ปลัด ศธ. เลขาธิการ กพฐ.-กอศ.</h1>
      <address>
        <time datetime="2019-11-13T12:51:00+00:00">13 Nov 2019, 12:51</time>
      </address>
      <p>
        <b>ราชกิจจานุเบกษา ลงประกาศสำนักนายกฯ แต่งตั้ง ปลัด ศธ. - เลขาธิการ กพฐ.- เลขาธิการ กอศ.</b>
      </p>
      <p>วันนี้(13 พ.ย.) ราชกิจจานุเบกษา ได้มีการลงประกาศสำนักนายกรัฐมนตรี เรื่อง แต่งตั้งข้าราชการพลเรือนสามัญ ว่า มีพระบรมราชโองการโปรดเกล้าฯโปรดกระหม่อมให้ข้าราชการพลเรือนสามัญ สังกัดกระทรวงศึกษาธิการ พ้นจากตำแหน่งและแต่งตั้งให้ดำรงตำแหน่งประเภทบริหารระดับสูง จำนวน 3 ราย ดังนี้ 1.นายประเสริฐ บุญเรือง พ้นจากตำแหน่ง รองปลัดกระทรวงศึกษาธิการ สำนักงานปลัดกระทรวง และแต่งตั้งให้ดำรงตำแหน่งปลัดกระทรวง สำนักงานปลัดกระทรวง 2.นายอำนาจ วิชยานุวัติ พ้นจากตำแหน่งรองปลัดกระทรวง สำนักงานปลัดกระทรวง และแต่งตั้งให้ดำรงตำแหน่ง เลขาธิการคณะกรรมการการศึกษาขั้นพื้นฐาน สำนักงานคณะกรรมการการศึกษาขั้นพื้นฐาน 3.นายณรงค์ แผ้วพลสง พ้นจากตำแหน่งผู้ตรวจราชการกระทรวง สำนักงานปลัดกระทรวง และแต่งตั้งให้ดำรงตำแหน่ง เลขาธิการคณะกรรมการการอาชีวศึกษา สำนักงานคณะกรรมการการอาชีวศึกษา ทั้งนี้ตั้งแต่วันที่ 9 พฤศจิกายน 2562 เป็นต้นไป ประกาศ ณ วันที่ 13 พฤศจิกายน 2562<br/> </p>
    </article>
  </body>
</html>