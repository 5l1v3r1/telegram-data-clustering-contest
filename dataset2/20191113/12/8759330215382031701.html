<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903607/club-brugge-kan-rust-gebruiken-maar-zwaait-twaalf-internationals-uit.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T12:09:00+00:00"/>
    <meta property="og:title" content="Club Brugge kan rust gebruiken, maar zwaait twaalf internationals uit"/>
    <meta property="og:description" content="Club Brugge verloor afgelopen weekend met 2-1 van Royal Antwerp FC. Na de match gaf Siebe Schrijvers toe dat hij en zijn ploegmaats best wat rust kunnen gebruiken, maar de bondscoaches van heel wat landen denken daar anders over. Club Brugge staat de komende dagen negen A-internationals en drie jeugdinternationals af."/>
  </head>
  <body>
    <article>
      <h1>Club Brugge kan rust gebruiken, maar zwaait twaalf internationals uit</h1>
      <address>
        <time datetime="2019-11-13T12:09:00+00:00">13 Nov 2019, 12:09</time>
      </address>
      <p>
        <b>Club Brugge verloor afgelopen weekend met 2-1 van Royal Antwerp FC. Na de match gaf Siebe Schrijvers toe dat hij en zijn ploegmaats best wat rust kunnen gebruiken, maar de bondscoaches van heel wat landen denken daar anders over. Club Brugge staat de komende dagen negen A-internationals en drie jeugdinternationals af.</b>
      </p>
      <p>Roberto Martinez rekent bij de Rode Duivels op drie spelers van Club Brugge. Hans Vanaken, Simon Mignolet en Brandon Mechele mogen zich melden voor de interlands tegen Rusland en Cyprus. Bij de U21 neemt Loïs Openda het op tegen Duitsland. Bij de Belgische U19 rekent men dan weer tegen IJsland, Albanië en Griekenland op Charles De Ketelaere en Ignace Van der Brempt.</p>
      <p>Verder in Europa moet Eduard Sobol zich melden bij Oekraïne. De back kan spelen tegen Estland en Spanje. Oekraïne is al zeker van een EK-ticket. De Kroaat Matej Mitrovic is ook dicht bij het EK. Hij kan het met zijn landgenoten afdwingen tegen Slowakije en Hongarije.</p>
      <p>Club Brugge ziet ook vier spelers naar Afrika reizen. Simon Deli (Ivoorkust), Percy Tau (Zuid-Afrika), Emmanuel Dennis (Nigeria) en Krépin Diatta (Senegal) vliegen uit.</p>
    </article>
  </body>
</html>