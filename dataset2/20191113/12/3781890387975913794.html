<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/741498"/>
    <meta property="og:site_name" content="เดลินิวส์"/>
    <meta property="article:published_time" content="2019-11-13T12:00:00+00:00"/>
    <meta property="og:title" content="'สิระ'จัดหนักจ่อยื่นปลด'เสรีพิศุทธ์'พ้นปธ.กมธ.ปราบโกง"/>
    <meta property="og:description" content="'สิระ'เตรียมเสนอปลด'เสรีพิศุทธ์”'พ้นประธานกมธ.ปราบโกง20 พ.ย. นี้ มั่นใจเสียงหนุนเกินครึ่ง เผยคุยผู้ใหญ่พปชร.แล้วเตรียมดันตัวเองขึ้นแทน"/>
  </head>
  <body>
    <article>
      <h1>'สิระ'จัดหนักจ่อยื่นปลด'เสรีพิศุทธ์'พ้นปธ.กมธ.ปราบโกง</h1>
      <address>
        <time datetime="2019-11-13T12:00:00+00:00">13 Nov 2019, 12:00</time>
      </address>
      <p>
        <b>"สิระ"เตรียมเสนอปลด"เสรีพิศุทธ์”"พ้นประธานกมธ.ปราบโกง20 พ.ย. นี้ มั่นใจเสียงหนุนเกินครึ่ง เผยคุยผู้ใหญ่พปชร.แล้วเตรียมดันตัวเองขึ้นแทน</b>
      </p>
      <p>เมื่อวันที่ 13 พ.ย. เวลา 18.00 น. ที่รัฐสภา นายสิระ เจนจาคะ ส.ส.กทม.  พรรรพลังประชารัฐ(พปชร.)  ในฐานะกรรมาธิการป้องกันและปราบปรามการทุจริตประพฤติมิชอบ(ป.ป.ช.) สภาผู้แทนราษฎร แถลงว่า หลังจากการประชุม กมธ.ป.ป.ช. มีกมธ.หลายคนไม่สบายใจและไม่ไว้วางใจต่อการทำหน้าที่ของ พล.ต.อ.เสรีพิศุทธ์ เตมียเวสประธานกมธ.ป.ป.ช. และหากประธานพิจารณาแต่เรื่องของ พล.อ.ประยุทธ์ จันทร์โอชานายกรัฐมนตรีและรมว.กลาโหม และเรื่องของพล.อ.ประวิตร วงษ์สุวรรณ รองนายกรัฐมนตรีเท่านั้น ไม่ได้สนใจเรื่องอื่นๆ เช่น การทุจริตของข้าราชการที่มีการร้องเรียนเข้ามาจำนวนมาก ทุกสัปดาห์กมธ.ฯเสียเวลากับเรื่องที่จบไปแล้ว และนักวิชาการและนักกฎหมายก็ท้วงติงแล้วว่าผิดกฎหมาย แต่ประธานก็ยังทำอยู่ <br/><br/>ดังนั้นจึงเห็นว่าการประชุมกมธ.ครั้งต่อไปในวันที่ 20 พ.ย.นี้ จะมีการเสนอให้เปลี่ยนตัวประธานกมธ. โดยตนจะเป็นผู้เสนอ และมั่นใจว่ามีเสียงจากกมธ.เกินครึ่งที่จะสับสนุน เราได้คุยกันเบื้องต้นแล้วว่าหากประธานยังมีพฤติกรรมแบบนี้ต้องเปลี่ยน จึงมั่นใจเสียงจากกมธ.ทั้งฝ่ายค้านและรัฐบาลที่มี 15 เสียง เราจะได้ 8 เสียง ตามระเบียบการประชุมประธานสามารถออกเสียงได้แต่ตามมารยาทแล้วควรงดออกเสียง <br/><br/>เมื่อถามว่า จะเสนอใครเป็นประธานกมธ.แทน นายสิระ กล่าวว่า จะเสนอตนเองเป็นประธานแทน ซึ่งเรื่องนี้ได้คุยกับผู้ใหญ่ในพรรคพลังประชารัฐแล้วตนจึงได้ออกมาแถลง.<br/><br/><b>ข่าวที่เกี่ยวข้อง...<br/><a href="https://www.dailynews.co.th/politics/741449">กมธ.ป.ป.ช.ยังไม่จบ!เรียก"บิ๊กตู่-บิ๊กป้อม"อุบฟันอาญาหากไม่มา</a><br/><br/><a href="https://www.dailynews.co.th/politics/741427">เดือด!'เอ๋'ป่วน'เสรีพิศุทธ์'ขู่ติดคุกโยง'ปู'ยังส่งตัวแทนแจง</a></b><br/><br/> </p>
    </article>
  </body>
</html>