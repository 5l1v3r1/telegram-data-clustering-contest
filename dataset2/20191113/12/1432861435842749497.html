<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/germany/senzaciq-ot-germaniq-guardiola-se-zavryshta-v-bajern--1405795.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-13T12:28:00+00:00"/>
    <meta property="og:title" content="Сензация от Германия: Гуардиола се завръща в Байерн?"/>
    <meta property="og:description" content="Изключително интересно развитие може да претърпи треньорския пост в Байерн Мюнхен Ръководството на тима, което упорито търси нов наставник след уволнението на Нико Ковач, може изненадващо да се обърне към Хосеп Гуардиола, гръмна престижната германска медия Bild"/>
  </head>
  <body>
    <article>
      <h1>Сензация от Германия: Гуардиола се завръща в Байерн?</h1>
      <address><time datetime="2019-11-13T12:28:00+00:00">13 Nov 2019, 12:28</time> by <a rel="author">Sportlive.bg</a></address>
      <p>Изключително интересно развитие може да претърпи треньорския пост в <b><a href="https://www.sportlive.bg/tags/13464">Байерн Мюнхен</a></b>. Ръководството на тима, което упорито търси нов наставник след уволнението на Нико Ковач, може изненадващо да се обърне към Хосеп Гуардиола, гръмна престижната германска медия "Bild". </p>
      <p>Спекулациите в Германия сочат, че именно бившият треньор на тима оглавява списъка на Карл-Хайнц Румениге за наследник на хърватина, който се провали сериозно в опита си да увеличи дистанцията спрямо останалите отбори в Първа Бундеслига и да донесе мечтния триумф в Шампионска лига. Останалите претенденти за поста са Томас Тухел, Ерик Тен Хаг, Маурисио Почетино и Шаби Алонсо. </p>
      <p>Договорът на Гуардиола с Манчестър Сити изтича през 2021 година, но от щаба на германския гранд вярват, че ще успят да убедят специалиста да се върне на „Алианц Арена”, четири години, след като напусна Бавария. През лятото Пеп изненадващо посети тренировъчната база на Байерн, където се е срещнал с директорите на клуба, иниформира "Билд". В същото време семейството на испанеца не се чувства по най-добрия начин в Манчестър и това също може да помогне на Байерн да си върне Гуардиола. </p>
      <p>От Bild припомнят също и репликата на Гуардиола, когато той напусна Байерн: „Ще се върна в Германия отново – може би като треньор". <b><a href="https://www.sportlive.bg/worldfootball/germany/Legenda-na-Real-Madrid-sqda-na-trenxorskoto-kreslo-na-Bajern-Myunhen--1405704.html">А как е възможно легенда на Реал да поеме Байерн четете в този материал.</a></b> </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Manchestyr-Siti-se-gotvi-da-poharchi-seriozna-suma-prez-zimata-za-da-ne-izostane-ot-Livyrpul-1405507.html"/>
        <a href="https://www.sportlive.bg/worldfootball/worldfootballother/Klop-Guardiola-Zidan-i-drugi-top-trenxori-uchastvaha-na-forum-na-UEFA-1405504.html"/>
        <a href="https://www.sportlive.bg/timeout/timeoutother/Humoristichno-Klop-izbqga-izplashen-ot-Guardiola-(VIDEO)-1405478.html"/>
        <a href="https://www.sportlive.bg/worldfootball/england/Guardiola-Pokazahme-zashto-sme-shampioni-ne-sym-bil-po-gord-bqhme-neveroqtni-1405039.html"/>
        <a href="https://www.sportlive.bg/worldfootball/germany/Mourinxo-i-Bajern-(Myunhen)-sa-zapochnali-pregovori-portugalecyt-ima-specialno-iziskvane-1404504.html"/>
      </related>
    </article>
  </body>
</html>