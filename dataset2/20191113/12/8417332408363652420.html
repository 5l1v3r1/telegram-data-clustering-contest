<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/kultur/2019/11/13/Vant-stipend-p%C3%A5-200-000-kroner-20384393.ece"/>
    <meta property="og:site_name" content="adressa.no"/>
    <meta property="article:published_time" content="2019-11-13T12:03:58+00:00"/>
    <meta property="og:title" content="Vant stipend på 200 000 kroner"/>
    <meta property="og:description" content="Ordfører Rita Ottervik delte ut stipender verdt en halv million kroner."/>
  </head>
  <body>
    <article>
      <h1>Vant stipend på 200 000 kroner</h1>
      <address><time datetime="2019-11-13T12:03:58+00:00">13 Nov 2019, 12:03</time> by <a rel="author">Joakim Slettebak Wangen</a></address>
      <p>Ordfører Rita Ottervik delte ut stipender verdt en halv million kroner.</p>
      <aside><a href="https://www.adressa.no/kultur/2019/11/13/javascript:void(0);">Del denne artikkelen på Facebook</a> <a href="https://www.adressa.no/kultur/2019/11/13/javascript:void(0);">Del denne artikkelen på Twitter</a> <a href="https://www.adressa.no/kultur/2019/11/13/javascript:void(0);">Del denne artikkelen på e-post</a></aside>
      <p>Trondheim kommunes bykunstnerstipend gikk til forfatter Carl Frode Tiller. Kampen om stipendet på 200 000 kroner sto mellom Tiller, sanger Kirsti Huke og komponist Martin Smidt.</p>
      <p>Overrekkelsen foregikk i Trondheim kunstmuseum, hvor til sammen ti stipender og ett delegat ble delt ut.</p>
      <h3>49 søknader</h3>
      <p>- Stipendene og legatet utgjør en viktig del av Trondheim kommunes satsing på kunst og kultur, står det i pressemeldingen fra Trondheim kommune.</p>
      <p>Formålet er å styrke arbeidsbetingelsene for kunstnere i Trondheim ved å gi økt mulighet for faglig fordypning, forskning og produksjon.</p>
      <p>Kommunen mottok 49 søknader uavhengig av sjanger, og et eksternt fagutvalg plukket ut .</p>
      <h3>Både nyutdannede og etablerte</h3>
      <p>- Blant vinnerne finner vi en blanding av nyutdannede og godt etablerte kunstnere, sier rådgiver Pia Skog Hagerup i rådmannens fagstab.</p>
      <p>- For oss som jobber med dette, som har kontakt med kunstnerne, ser vi at anerkjennelsen betyr mye, i tillegg til prispengene.</p>
      <figure>
        <img src="https://www.adressa.no/incoming/article20384632.ece/iosd23/BINARY/w980/aa81476b-0358-4e4a-a25e-2550b1220b93"/>
        <figcaption>Det ble også delt ut åtte stipender på til sammen 200 000 kroner. Her er noen av vinnerne: Erlend Skjetne (fra venstre), Ida Hansen Eldøen, Tomas Järmyr, Bjørn Marius Hegge, Agnieszcka Foltyn, Roar Ræstad og Rita Ottervik.  Foto: Roar Blåsmo-Falnes</figcaption>
      </figure>
      <p>Følgende personer fikk kulturstipend hver verdt 25 000 kroner:</p>
      <p>
        <b>Anton Benois, kunstner</b>
      </p>
      <p>
        <b>Agnieszcka Foltyn, kunstner</b>
      </p>
      <p>
        <b>Bjørn Marius Hegge, kontrabassist</b>
      </p>
      <p>
        <b>Tomas Järmyr, trommeslager</b>
      </p>
      <p>
        <b>Helen Komini Knudsen, regissør</b>
      </p>
      <p>
        <b>Ida Hansen Eldøen, filmskaper</b>
      </p>
      <p>
        <b>Erlend Skjetne, forfatter</b>
      </p>
      <p>
        <b>Roar Ræstad, forfatter</b>
      </p>
      <p>Kulturlegatet på 50 000 kroner gikk til cellist <b>Marianne Baudouin Lie.</b></p>
      <p>Ramallah Kulturstipend på 50 000 kroner gikk til bassist <b>Morten Stai.</b></p>
      <figure>
        <img src="https://www.adressa.no/incoming/article20384629.ece/3jxl9n/BINARY/w980/91bf59b3-cfcb-4801-a6c0-b6a64f43083d"/>
        <figcaption>Cellist Marianne Baudouin Lie fikk kulturlegatet på 50 000 kroner. Utdelingen av til sammen 500 000 kroner foregikk i Trondheim kunstmuseum.  Foto: Roar Blåsmo-Falnes</figcaption>
      </figure>
      <h4>Fagutvalget som delte ut stipendene består av:</h4>
      <ul>
        <li>Lisbeth Tangen, Bibliotekdirektør NTNU</li>
        <li>Johan Börjesson, Museumsdirektør Trondheim kunstmuseum</li>
        <li>Kristin Reigstad, Daglig leder Trondheim International Chamber Music Competition and Academy</li>
        <li>Sara Brinch, Førsteamanuensis, Institutt for kunst og medievitenskap NTNU</li>
        <li>Arnhild Staal Pettersen, Daglig leder DansiT</li>
      </ul>
    </article>
  </body>
</html>