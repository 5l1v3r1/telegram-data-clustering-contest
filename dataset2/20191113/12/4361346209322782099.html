<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/szexmegvonassal-keszult-a-vb-re-jonyer/186454"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-13T12:30:00+00:00"/>
    <meta property="og:title" content="Szexmegvonással készült a vb-re Jónyer"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Szexmegvonással készült a vb-re Jónyer</mark>
      </h1>
      <address><time datetime="2019-11-13T12:30:00+00:00">13 Nov 2019, 12:30</time> by <a rel="author">GG</a></address>
      <p>
        <b>Egy lapra tett fel mindent az 1975-ös vb előtt az utolsó magyar egyéni asztalitenisz-világbajnok. Jónyer István aszkéta módon készült, még a szexet is hanyagolta. </b>
        <b>Egy lapra tett fel mindent az 1975-ös vb előtt az utolsó magyar egyéni asztalitenisz-világbajnok. Jónyer István aszkéta módon készült, még a szexet is hanyagolta.</b>
      </p>
      <p>A zseniális pingpongozó soha nem tagadta, hogy gyengéje a női nem. Nem volt igazán nagy vadász, de az adódó lehetőséget nem hagyta ki. Mint mondta: „Még a végén az orromra húzzák a másvilágon az elszalasztott csajokat”. Jónyer ehhez képest az 1975-ös vb-győzelme előtt legalább fél éven át sanyargatta magát, pedig egyáltalán nem volt biztos, hogy kiutazhat Indiába. Az egyik külföldi útjáról hazatérve ugyanis megbukott a vámellenőrzésen, miután a megengedettnél „kicsivel” több farmernadrág bújt meg a hatalmas bőröndjében. Feljelentés, fegyelmi, majd eltiltás lett az ügy vége.</p>
      <p>– Még a balhé előtt elhatároztam magamban, változta­-tok – emlékezett vissza a baj­nok. – Lemondtam a kávéról, a kedvenc ételeimről, a jó sültekről, egy korty alkohol sem folyt le a gigámon. Reggeltől estig tréningeztem, futottam, pingpongoztam, erősítettem. Más már régen ágyba bújt a kedvesével, amikor én éjsza­ka kerékpárra pattantam, és letekertem néhány tíz kilomé­-tert a testi és lelki örömök helyett.</p>
      <figure>
        <img src="http://media.borsonline.hu/cikk/20/192033/big-lead/650x360/2021607_jonyer-archiv-mti.jpg"/>
        <figcaption>© MTI</figcaption>
      </figure>
      <p>Jónyer Miskolcon született, ott ragasztották rá a haverok a becenevét: Pista, a miskolci bika.</p>
      <p>– Tudom, többen bolondnak tartottak, de én pontosan tudtam azt, mit és miért csinálok. Világbajnok akartam lenni, és ezért feláldoztam mindent – mesélte a Borsnak. – Nem tagadom, néha majdnem elcsábultam egy-egy csinos nő láttán, de hamar kijózanodtam. Mondtam is világbajnok társamnak, ha kiengednek Calcuttába és nyerek, bepótolok mindent.</p>
      <p>Jónyer szerencsére végül el­utaz­hatott a vb-re, ahol egyesben és párosban is világbajnok lett.</p>
      <p>– Mivel szavatartó ember vagyok, a vébé után kiegyenlítet­tem a tartozásomat. Mind ma­gam, mind a csajok felé. Jókat et­tem és ittam. A többi pedig maradjon az én titkom.</p>
    </article>
  </body>
</html>