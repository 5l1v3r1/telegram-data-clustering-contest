<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/accidents/10081916-u-kremenchuc-zatrimali-velosipedista-z-narkotikami.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-13T12:02:00+00:00"/>
    <meta property="og:title" content="У Кременчуці затримали велосипедиста з наркотиками"/>
    <meta property="og:description" content=" Побачивши копів, чоловік намагався втекти У Кременчуці копи затримали велосипедиста з наркотиками. Про це повідомляє патрульна поліція нашого міста. Під час патрулювання на вулиці Гагаріна патрульні"/>
  </head>
  <body>
    <article>
      <h1>У Кременчуці затримали велосипедиста з наркотиками</h1>
      <address><time datetime="2019-11-13T12:02:00+00:00">13 Nov 2019, 12:02</time> by <a rel="author">Катерина Турубара</a></address>
      <figure>
        <img src="https://www.telegraf.in.ua/uploads/posts/2019-11/1573636914_velosipedist-z-narko.jpg"/>
      </figure>
      <p>
        <b>Побачивши копів, чоловік намагався втекти</b>
      </p>
      <p>У Кременчуці копи затримали велосипедиста з наркотиками. Про це повідомляє патрульна поліція нашого міста.</p>
      <p>Під час патрулювання на вулиці Гагаріна патрульні помітили чоловіка, який їхав на велосипеді, та побачивши поліцейських, різко змінив напрямок руху.</p>
      <p>Інспектори вирішили перевірити його та знайшли у велосипедиста поліетиленовий пакетик з кристалічною речовиною білого кольору.</p>
      <figure>
        <img src="https://www.telegraf.in.ua/uploads/posts/2019-11/1573636871_velosipedist-z-narko-2.jpg"/>
      </figure>
      <p>На місце події копи викликали слідчо-оперативну групу для встановлення всіх обставин справи.</p>
      <blockquote>Майже щодня під час патрулювання охоронці порядку проводять поверхневі перевірки та виявляють у громадян заборонені до обігу речовини, - зазначає пресслужба патрульної поліції Кременчука.</blockquote>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a> Источник фото: патрульна поліція Кременчука</p>
    </article>
  </body>
</html>