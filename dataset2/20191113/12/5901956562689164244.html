<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/glasba-in-film/clanek/kraljica-prizadeta-zaradi-meghan-njene-poteza-dviguje-prah-248875"/>
    <meta property="og:site_name" content="Slovenske novice"/>
    <meta property="article:published_time" content="2019-11-13T12:50:00+00:00"/>
    <meta property="og:title" content="Kraljica prizadeta zaradi Meghan: njena poteza dviguje prah"/>
    <meta property="og:description" content="Meghan Markle se očitno nikakor ne more otresti slovesa težavne članice kraljeve družine. Po pisanju britanskih medijev naj bi se zaradi nje na britanskem dvoru te dni odvijala prava drama. Pred časom se je ugibalo, da se nameravata Meghan in princ Harry s sinom Archiejem povsem oddaljiti od družine in začeti novo življenje. Takim ugibanjem je zdaj nekaj podlage dala še novica, da sta vojvoda in vojvodinja Susseška obvestila kraljico, da prvega Archiejevega ne bosta preživela s kraljevo družino na gradu Sandringham, kot je to tradicija."/>
  </head>
  <body>
    <article>
      <h1>Kraljica prizadeta zaradi Meghan: njena poteza dviguje prah</h1>
      <h2>Harry je namignil, da bi Archie kmalu lahko dobil bratca ali sestrico.</h2>
      <address><time datetime="2019-11-13T12:50:00+00:00">13 Nov 2019, 12:50</time> by <a rel="author">T. V.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/13/1614180.jpg"/>
          <figcaption>Kraljici zagotovo ni všeč, da njen vnuk ne bo božiča preživel z družino. FOTO: Reuters</figcaption>
        </figure>
        <figure>
          <img src="https://www.slovenskenovice.si/images/slike/2019/11/13/1614178.jpg"/>
          <figcaption>Meghan nima stikov z večino članov svoje družine, s Harryjem pa se vse bolj oddaljujeta tudi od njegove. FOTO: Reuters</figcaption>
        </figure>
      </slideshow>
      <p><b>Meghan Markle </b>se očitno nikakor ne more otresti slovesa težavne članice kraljeve družine. Po pisanju britanskih medijev naj bi se zaradi nje na britanskem dvoru te dni odvijala prava drama. Pred časom se je ugibalo, da se nameravata Meghan in princ <b>Harry </b>s sinom <b>Archiejem </b>povsem oddaljiti od družine in začeti novo življenje. Takim ugibanjem je zdaj nekaj podlage dala še novica, da sta vojvoda in vojvodinja Susseška obvestila kraljico, da prvega Archiejevega ne bosta preživela s kraljevo družino na gradu Sandringham, kot je to tradicija.</p>
      <figure>
        <img src="https://www.slovenskenovice.si/images/slike/2019/11/13/1614178.jpg"/>
        <figcaption>Meghan nima stikov z večino članov svoje družine, s Harryjem pa se vse bolj oddaljujeta tudi od njegove. FOTO: Reuters</figcaption>
      </figure>
      <p>Za zdaj še ni znano, kje bosta Harry in Meghan preživela božič, najverjetneje pa bo to v Windsdorju ali pa bosta odpotovala v ZDA k Meghanini mami <b>Dorii Ragland</b>. Nobenega dvoma pa ni, da s to zadnjo potezo Harry in Meghan ne bosta nič bolj priljubljena med ostalimi člani kraljeve družine, še posebej po nedavnih Harryjevih izjavah, da sta z bratom <b>Williamom </b>na različnih poteh.<br/><br/>Poznavalci dogajanja v kraljevi družini ocenjujejo, da bi bilo razumljivo, če bi se nameravala Harry in Meghan udeležiti velikega božičnega slavja Meghanine družine, a znano je, da je nekdanja igralka nima stikov s svojo družino, z izjemo mame Dorie. Kraljica <b>Elizabeta II.</b> je morda prizadeta, a je preveč graciozna, da bi to pokazala, pravijo poznavalci. Harry je do zdaj vse božiče z izjemo leta 2012, ko je služil v Afganistanu, preživel z babico in s princem <b>Philippom </b>v Sandringhamu.<br/><br/>Harry in Meghan si bosta v sobota vzela šest tednov dopusta, da bi se odmaknila od medijev. Morda pa že načrtujeta širitev družine, saj naj bi Harry pred dnevi med obiskom vojakov mlado mamico, ki služi v vojski, spraševal, kako je imeti dva otroka. Harryja je zelo zanimala družinska dinamika z dvema otrokoma in kako je, ko na svet prijoka še drugi otrok, je povedala <b>Susie Stringellow</b> in dodala, da je princa spodbudila, naj kar pohiti z drugim otrokom.</p>
    </article>
  </body>
</html>