<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-jharkhand-assembly-elections-announcement-of-5-ljp-candidates-it-will-contest-on-50-seats-2847266.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-13T12:55:14+00:00"/>
    <meta property="og:title" content="झारखंड विधानसभा चुनाव: LJP के 5 उम्मीदवारों की घोषणा, 50 सीटों पर लड़ेगी चुनाव"/>
    <meta property="og:description" content="झारखंड विधानसभा चुनाव के मद्देनजर लोक जनशक्ति पार्टी (LJP) ने 5 उम्मीदवारों के नाम की घोषणा कर दी है। पार्टी ने इन चुनावों में 81 में से 50 सीटों पर चुनाव लड़ने का फैसला किया है।  लिस्ट के..."/>
  </head>
  <body>
    <article>
      <h1>झारखंड विधानसभा चुनाव: LJP के 5 उम्मीदवारों की घोषणा, 50 सीटों पर लड़ेगी चुनाव</h1>
      <address><time datetime="2019-11-13T12:55:14+00:00">13 Nov 2019, 12:55</time> by <a rel="author">लाइव हिन्दुस्तान टीम,नई दिल्ली</a></address>
      <p>झारखंड विधानसभा चुनाव के मद्देनजर लोक जनशक्ति पार्टी (LJP) ने 5 उम्मीदवारों के नाम की घोषणा कर दी है। पार्टी ने इन चुनावों में 81 में से 50 सीटों पर चुनाव लड़ने का फैसला किया है।  लिस्ट के अनुसार जरमुंडी विधानसभा से विरेंद्र प्रधान, बरकागांव से बबलू सागर मुंडा, सिन्दरी से शैलेंद्रनाथ द्विवेदी, जमुआ से केदार पासवान और रामगढ विधानसभा सीच से मो, नईम अंसारी चुनाव लड़ेंगे। बता दें कि झारखंड में 30 नवंबर से 20 दिसंबर तक 5 चरणों में मतदान होने हैं।</p>
      <figure>
        <iframe data-src="https://twitter.com/ANI/status/1194593709347598336?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>बता दें कि झारखंड विधानसभा चुनाव 5 चरणों में होंगे। झारखंड में 81 सदस्यीय विधानसभा का कार्यकाल अगले साल 5 जनवरी को समाप्त हो रहा है। चुनाव आयुक्त सुनील अरोड़ा ने बताया कि पहले चरण के लिए चुनाव 30 नवंबर को होंगे जबकि काउंटिंग 23 दिसंबर को होगी। पहले चरण में 13 विधानसभा सीटों पर चुनाव होगा, दूसरे चरण में 20 विधानसभा सीटों पर चुनाव होगा।</p>
      <p>11 नवंबर को नोटिफिकेशन जारी किया जाएगा और 18 नवंबर को नामांकन दाखिल करने की आखिरी तारीख है। वहीं स्क्रूटनी के लिए 19 नवंबर की तारीख रखी गई है और नामांकन वापस लेने की आखिरी तारीख 21 नवंबर है।</p>
      <p>तीसरे चरण का चुनाव 12 दिसंबर को होने हैं। नामांकन भरने की आखिरी तारीख 25 नवंबर है और नामांकन वापसी की आखिरी तारीख 28 नवंबर है। चौथा चरण में 5 विधानसभा सीटों पर होगी वोटिंग होनी है। इसके लिए नोटिफिकेशन 22 नवंबर को जारी होगा। नामांकन की आखिरी तारीख 29 नवंबर और नामांकन वापस लेने की आखिरी तारीख 02 दिसंबर है।</p>
      <p>चौथे चरण के लिए मतदान 16 दिसंबर को होने हैं। पांचवे फेज में 16 विधानसभा सीटों पर वोटिंग होगी। इसका नोटिफिकेशन 26 नवंबर को जारी होगा। वहीं पोलिंग 20 दिसंबर को होगी। </p>
    </article>
  </body>
</html>