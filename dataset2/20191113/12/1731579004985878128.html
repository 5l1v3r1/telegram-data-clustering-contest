<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/13/5g-veloce-quanto-sicuro-la-privacy-secondo-questa-ricerca-ce-ancora-tanto-lavoro-241798/"/>
    <meta property="og:site_name" content="MobileWorld"/>
    <meta property="article:published_time" content="2019-11-13T12:50:07+00:00"/>
    <meta property="og:title" content="Il 5G è veloce ma quanto sicuro per la privacy? Secondo questa ricerca c’è ancora tanto lavoro da fare"/>
    <meta property="og:description" content="Una delle nuove frontiere tecnologiche che sta per essere sdoganata corrisponde all'impiego delle reti 5G. Uno dei punti di svolta principali correlato al"/>
  </head>
  <body>
    <article>
      <h1>Il 5G è veloce ma quanto sicuro per la privacy? Secondo questa ricerca c’è ancora tanto lavoro da fare</h1>
      <address><time datetime="2019-11-13T12:50:07+00:00">13 Nov 2019, 12:50</time> by <a rel="author" href="https://www.mobileworld.it/author/vincent/" target="_blank">Vincenzo Ronca</a></address>
      <p>Una delle nuove frontiere tecnologiche che sta per essere sdoganata corrisponde all’impiego delle <a href="https://www.androidworld.it/tag/5g/">reti 5G</a>. Uno dei punti di svolta principali correlato al 5G è sicuramente la <b>velocità</b> di trasferimento dei dati e la stabilità delle connessioni. Non va comunque trascurato l’aspetto della <b>privacy</b> e <b>sicurezza</b> degli utenti che utilizzeranno questa tecnologia.</p>
      <p>Un team di ricercatori provenienti dalla <i>Purdue University</i> e <i>University of Iowa</i> ha pubblicato un <a href="http://www.documentcloud.org/documents/6544575-5GReasoner.html">interessante paper di ricerca</a> in cui si <b>testa la sicurezza</b> dei nuovi protocolli di rete 5G. I risultati emersi dalla ricerca <b>non sono assolutamente confortanti</b> e mettono in discussione il fatto che le reti 5G saranno più sicure rispetto alle precedenti 4G. Nel dettaglio, i ricercatori hanno sviluppato una piattaforma autonoma intelligente, chiamata <i><b>5GReasoner</b></i>, il quale nel suo funzionamento ha portato alla luce almeno <b>11 tipi diversi di vulnerabilità</b> delle reti 5G.</p>
      <p>Per fare qualche esempio, i ricercatori sono riusciti a <b>tracciare le posizioni geografiche</b> dell’utente testato e persino ad inviare dei <b>falsi avvisi d’emergenza</b> ai terminali testati: tra questi è stato inviato un <b>allarme</b> circa un ipotetico attacco alle Hawaii da parte della Corea del Nord. Le vulnerabilità potrebbero anche essere sfruttare per effettuare una sorta di <i>downgrade</i> dei protocolli di sicurezza sul cellulare agganciato, in modo da <b>penetrarlo più facilmente</b>. La ricerca ha evidenziato che gran parte delle vulnerabilità citate può essere sfruttata <b>anche su rete 4G</b>.</p>
      <p>Il team di ricerca ha affermato di <b>non voler pubblicare</b> il codice che ha permesso di evidenziare e sfruttare le vulnerabilità, appunto per <b>non incitare</b> qualche malintenzionato a replicare gli attacchi. Lo stesso team di ricerca però ha notificato i risultati alla <i><b>GSM Association</b></i>, la quale ha <b>moderatamente minimizzato</b> l’entità delle vulnerabilità scovate.</p>
      <p>Il team di ricerca ha replicato a <a href="https://techcrunch.com/2019/11/12/5g-flaws-locations-spoof-alerts/"><i>TechCrunch</i></a> rispetto alle considerazioni esternate dalla GSM Association, <b>ribadendo la gravità</b> di alcune vulnerabilità che hanno scovato ed anche anche per risolvere alcune di esse è necessario un <b>rilevante lavoro</b> di modifica dei protocolli di rete.</p>
      <p>Via: <a href="https://www.androidpolice.com/2019/11/12/to-the-shock-of-no-one-research-paper-shows-5g-is-vulnerable-to-all-sorts-of-attacks/">Android Police</a></p>
    </article>
  </body>
</html>