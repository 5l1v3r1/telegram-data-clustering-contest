<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639771/%D8%AA%D9%84%E2%80%8C%D8%A2%D9%88%DB%8C%D9%88-%D9%87%D8%B1-%D9%87%D9%81%D8%AA%E2%80%8C%D9%88%D9%86%DB%8C%D9%85-%D8%AF%D9%82%DB%8C%D9%82%D9%87-%DB%8C%DA%A9-%D8%B1%D8%A7%DA%A9%D8%AA-%D8%A8%D9%87-%D8%A7%D8%B3%D8%B1%D8%A7%D8%A6%DB%8C%D9%84-%D8%B4%D9%84%DB%8C%DA%A9-%D8%B4%D8%AF%D9%87-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-13T12:31:00+00:00"/>
    <meta property="og:title" content="تل‌آویو: هر هفت‌ونیم دقیقه یک راکت به اسرائیل شلیک شده است"/>
    <meta property="og:description" content="ارتش رژیم صهیونیستی با اشاره به شلیک 250 راکت از نوار غزه به سمت اراضی اشغالی، اعلام کرد تقریبا در هر هفت و نیم دقیقه، یک راکت به سمت آنها ..."/>
  </head>
  <body>
    <article>
      <h1>
        <a href="https://www.bultannews.com/fa/news/639771/%D8%AA%D9%84%E2%80%8C%D8%A2%D9%88%DB%8C%D9%88-%D9%87%D8%B1-%D9%87%D9%81%D8%AA%E2%80%8C%D9%88%D9%86%DB%8C%D9%85-%D8%AF%D9%82%DB%8C%D9%82%D9%87-%DB%8C%DA%A9-%D8%B1%D8%A7%DA%A9%D8%AA-%D8%A8%D9%87-%D8%A7%D8%B3%D8%B1%D8%A7%D8%A6%DB%8C%D9%84-%D8%B4%D9%84%DB%8C%DA%A9-%D8%B4%D8%AF%D9%87-%D8%A7%D8%B3%D8%AA">تل‌آویو: هر هفت‌ونیم دقیقه یک راکت به اسرائیل شلیک شده است</a>
      </h1>
      <h2>ارتش رژیم صهیونیستی با اشاره به شلیک 250 راکت از نوار غزه به سمت اراضی اشغالی، اعلام کرد تقریبا در هر هفت و نیم دقیقه، یک راکت به سمت آنها ...</h2>
      <address><time datetime="2019-11-13T12:31:00+00:00">13 Nov 2019, 12:31</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، ارتش <b>رژیم صهیونیستی</b> صبح چهارشنبه (روز دوم درگیری با غزه) با صدور بیانیه‌ای جدید درباره تحولات اخیر با نوار غزه، گفت در روز دوم <b>درگیر</b>ی‌ها با گروه جهاد اسلامی بیش از 250 راکت به سمت اراضی اشغالی شلیک شده است.</p>
      <p>صهیونیست‌ها با اذعان به شلیک شدن این تعداد راکت از نوار غزه از ساعت هشت صبح امروز (چهارشنبه – وقت محلی)، اذعان کرد، جنگنده نیروی هوایی اسرائیل یک گروه از رزمندگان فلسطینی را هدف قرار داده اما ادعا کرد که این گروه مشغول شلیک راکت به سمت اراضی اشغالی بود.</p>
      <p>ارتش رژیم صهیونیستی با بیان اینکه هم‌اکنون در حال هدف قرار دادن مواضع گروه جهاد اسلامی در نوار غزه است، اعلام کرد: «طی 27 ساعت گذشته، جهاد اسلامی در هر هفت و نیم دقیقه، یک راکت به سمت شهرک‌ها و شهرهای اسرائیلی شلیک کرده است».</p>
      <p>صهیونیست‌ها همچنین گفتند، جنگنده‌های نیروی هوایی بامداد امروز با حمله به نوار غزه، چند سکوی پرتاب راکت متعلق به جهاد اسلامی را نابود کرده‌اند.</p>
      <p>درگیری‌ها در نوار غزه بعد از حمله صبح روز گذشته (سه‌شنبه) رژیم صهیونیستی به منزل مسکونی «بها ابوالعطا» از رهبران جنبش جهاد اسلامی و شهادت وی و همسرش آغاز شد. در حمله دیگری، رژیم صهیونیستی به منطقه «المزه» دمشق، «معاذ» فرزند «اکرم العجوری» از اعضای دفتر سیاسی جهاد اسلامی به شهادت رسید.</p>
      <p>جنبش مقاومت اسلامی «حماس» نیز شامگاه گذشته با صدور بیانیه‌ای تهدید کرد که اگر رژیم صهیونیستی حملات به غزه را افزایش دهد، آنها هم پاسخ خواهد داد.</p>
    </article>
  </body>
</html>