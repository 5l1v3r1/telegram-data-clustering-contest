<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/g-come-giocare-il-paese-dei-balocchi-arriva-a-milano/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-13T12:00:00+00:00"/>
    <meta property="og:title" content="G! come giocare il paese dei Balocchi arriva a Milano"/>
    <meta property="og:description" content="Dal 22 al 24 novembre si terrà G! come giocare, la fiera evento dedicata al gioco in tutte le sue forme."/>
  </head>
  <body>
    <article>
      <h1>G! come giocare il paese dei Balocchi arriva a Milano</h1>
      <address><time datetime="2019-11-13T12:00:00+00:00">13 Nov 2019, 12:00</time> by <a rel="author">Mabelle Sasso</a></address>
      <p>Dal <b>22 al 24 novembre</b> Fieramilanocity si trasformerà nel paradiso del gioco in tutte le sue forme ospitando <b>G! come giocare</b>, manifestazione dedicata ai bambini e le loro famiglie, che quest’anno dedicherà ampio spazio anche all’universo del gioco da tavolo.</p>
      <figure>
        <img src="https://www.tomshw.it/images/images/2019/11/g-come-giocare-62710.jpg"/>
      </figure>
      <p>Giunto alla sua dodicesima edizione l’evento organizzato da <b>Fandango Club</b> e promosso da <b>Assogiocattoli</b> sarà ricco di appuntamenti, laboratori e spettacoli esclusivi come la presentazione del musical <b>Charlie e la Fabbrica di Cioccolato</b>, il cui cast interverrà per salutare gli ospiti della fiera. Il cast del musical però non sarà l’unica sorpresa di G! come giocare, infatti durante i tre giorni si alterneranno i protagonisti più amati della tv e del web per bambini e ragazzi, come Carolina Benvenga, Topo Tip, i buffycats di 44 Gatti, le Wix e molti altri ancora.</p>
      <figure>
        <img src="https://www.tomshw.it/images/images/2019/11/g-come-giocare-62713.jpg"/>
      </figure>
      <p>Ma G! come giocare è soprattutto gioco e giocattoli, dove i bambini hanno la possibilità di <b>toccare con mano</b> e divertirsi con tutti i loro giochi preferiti presso gli stand delle aziende più importanti e prestigiose come Mattel, Fisher-Price, Lego, Ravensburger, Giochi Preziosi e Carrera Toys. La lista completa degli espositori può essere consultata a <a href="https://gcomegiocare.it/espositori-19/">questo link</a>.</p>
      <figure>
        <img src="https://www.tomshw.it/images/images/2019/11/g-come-giocare-62712.jpg"/>
      </figure>
      <p>Una delle novità dell’edizione di quest’anno è il <b>Passaporto del Gioco</b>, una cartolina che andrà riempita con i timbri ottenuti dopo aver giocato negli stand aderenti all’iniziativa, con cui sarà possibile ricevere un simpatico omaggio. Tra i vari appuntamenti in programma durante la fiera ci sarà il ritorno dell’<b>Ufficio Postale di Babbo Natale</b>, presenza fissa e momento amatissimo dai piccoli visitatori di G! come giocare, in cui sarà possibile consegnare la propria letterina agli elfi di Babbo Natale, che le consegneranno direttamente a Babbo Natale, nella sua residenza ufficiale a Rovaniemi, in Lapponia.</p>
      <figure>
        <img src="https://www.tomshw.it/images/images/2019/11/g-come-giocare-62711.jpg"/>
      </figure>
      <p>G! come giocare si terrà dal 22 al 24 novembre 2019 presso <b>Fieramilanocity</b> (Gate 4 – Viale Scarampo | MM1 Lotto – MM5 Portello). Per informazioni o per acquistare i biglietti in prevendita sui ticket vi rimandiamo al sito ufficiale a <a href="https://gcomegiocare.it/">questo link</a>.</p>
      <blockquote>Poiché Natale si avvicina inesorabilmente, ecco un pacchetto da 24 biglietti di auguri in vendita su Amazon a <a href="https://www.amazon.it/dp/B07GS2DMDN/ref=cm_sw_em_r_mt_dp_U_7w-YDbRJFWE5P">questo link</a>.</blockquote>
    </article>
  </body>
</html>