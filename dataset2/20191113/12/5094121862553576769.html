<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/zachranar-vyjel-na-pomoc-zene-opily-muz-ho-napadl-a-poranil-mu-hlavu-a-pater-20191113.html"/>
    <meta property="og:site_name" content="Deník.cz"/>
    <meta property="article:published_time" content="2019-11-13T12:08:00+00:00"/>
    <meta property="og:title" content="Záchranář vyjel na pomoc ženě. Opilý muž ho napadl a poranil mu hlavu a páteř"/>
    <meta property="og:description" content="S pohmožděnou páteří a poraněním hlavy skončil v noci na středu záchranář vyslaný do brněnských Židenic. Posádka vyjela na pomoc mladé ženě s prudkými bolestmi břicha. Při vyšetřování pacientky jednoho ze zdravotníků napadl agresivní a silně podnapilý muž, který se nacházel v místě jejího bydliště."/>
  </head>
  <body>
    <article>
      <h1>Záchranář vyjel na pomoc ženě. Opilý muž ho napadl a poranil mu hlavu a páteř</h1>
      <address><time datetime="2019-11-13T12:08:00+00:00">13 Nov 2019, 12:08</time> by <a rel="author">Klára Vašíčková</a></address>
      <p>Poranění naštěstí nejsou závažná, jde o povrchové zranění hlavy a pohmoždění páteře, lékař nicméně zdravotníkovi doporučil klid na lůžku,“ přiblížila mluvčí záchranářů Michaela Bothová.</p>
      <p>Doplnila, že k napadení záchranné zdravotnické služby v poslední době dochází opakovaně, útoky jsou přitom často spojeny s užíváním návykových látek. „Naši zdravotníci jsou kvůli tomu často vystaveni nebezpečným situacím, které musí umět zvládnout. Nejčastěji se potýkáme s vulgarismy, kopáním, škrábáním, ale i kousáním či pliváním,“ přiblížila Bothová.</p>
      <figure>
        <img src="https://g.denik.cz/63/e0/ilustracni-foto-vloupani-next-3_denik-150-3x2.jpg"/>
      </figure>
      <aside>
        <a href="https://brnensky.denik.cz/zlociny-a-soudy/dum-brnensko-zlodej-vloupani-kradez-rybarske-vybaveni-kotle-20191113.html">V domech na Brněnsku řádí zloději. Kradou rybářské vybavení i plynové kotle Přečíst článek ›</a>
      </aside>
      <p>Záchranáři se v takových situacích snaží zejména předejít vyhrocení situace, uklidnit pacienta nebo jeho okolí. „Hledají cestu, jak se v klidu domluvit. Pokud však ke konfliktu přece jen dojde, mohou zvolit adekvátní sebeobranu, nebo se zavřít do sanitky. Útočník - někdy je jich i více - sice pak často do našeho vozu bouchá a kope, ale posádka je v relativním bezpečí. Zatímco záchranáři vyjíždí, aby pacientovi pomohli, sami se pak často musí bránit," nechápe mluvčí.</p>
    </article>
  </body>
</html>