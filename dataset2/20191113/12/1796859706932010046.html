<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techno.nv.ua/ukr/it-industry/whatsapp-pislya-onovlennya-shvidko-rozryadzhaye-akumulyatori-smartfoniv-50053282.html"/>
    <meta property="og:site_name" content="НВ"/>
    <meta property="article:published_time" content="2019-11-13T12:04:00+00:00"/>
    <meta property="og:title" content="Вбивця батареї. WhatsApp після оновлення швидко розряджає акумулятори смартфонів"/>
    <meta property="og:description" content="Популярний додаток обміну повідомленнями WhatsApp став споживати дуже багато енергії акумулятора після нещодавнього оновлення."/>
  </head>
  <body>
    <article>
      <h1>Вбивця батареї. WhatsApp після оновлення швидко розряджає акумулятори смартфонів</h1>
      <h2>Популярний додаток обміну повідомленнями WhatsApp став споживати дуже багато енергії акумулятора після нещодавнього оновлення.</h2>
      <address><time datetime="2019-11-13T12:04:00+00:00">13 Nov 2019, 12:04</time> by <a rel="author">Антон Ходоренко</a></address>
      <p>У той час як більшість тих, хто зіткнувся з проблемою, використовують телефон OnePlus, інші моделі також <a href="https://www.phonearena.com/news/Android-version-of-WhatsApp-is-causing-a-battery-drain-_id120352">мають проблеми</a>, включаючи Samsung Galaxy S10e, Galaxy S9, Google Pixel 3 і Pixel 4.</p>
      <p>Один користувач OnePlus 6 написав, що після оновлення до нової версії WhatsApp, яка має функцію «Розблокувати за допомогою відбитка пальця», його телефон показував йому використання WhatsApp протягом 1,5 годин, хоча його відкривали всього на хвилину.</p>
      <p>Скарги також можна знайти в розділі коментарів в списку додатків в магазині Google Play. Один передплатник WhatsApp, який використовує Redmi Note 5 Pro, зазначив, що його заряд батареї знизився з 74% до 19% через роботу додатка обміну повідомленнями у фоновому режимі. Багато людей повідомляють, що WhatsApp відповідає за споживання 30% заряду, навіть якщо вони відповіли тільки на одне або два повідомлення.</p>
      <p>Проблеми зі швидкою розрядкою акумуляторів пов’язують з оновленням програми під номером 2.19.308. На розрядку скаржаться користувачі різних моделей, які працюють під управлінням операційних систем Android 9 Pie і Android 10.</p>
      <p>Як рішення поки пропонується примусово закривати WhatsApp або встановити старішу версію. Команда розробників месенджера поки не дала офіційної відповіді на скарги.</p>
      <p>Раніше <b>НВ</b> повідомляло, що після оновлення месенджер WhatsApp почав <a href="https://techno.nv.ua/ukr/it-industry/whatsapp-pochav-masovo-blokuvati-koristuvachiv-50052966.html">блокувати облікові записи користувачів</a> за участь в підозрілих групах. Самі користувачі при цьому запевняють, що правил платформи не порушували.</p>
      <hr/>
    </article>
  </body>
</html>