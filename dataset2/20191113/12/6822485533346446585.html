<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822065.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T12:27:00+00:00"/>
    <meta property="og:title" content="فعلا هیچ کاروانی به عتبات اعزام نخواهد شد"/>
    <meta property="og:description" content="حجت الاسلام والمسلمین صحبت الله رحمانی در گفت وگو با ایرنا افزود: به همین منظور پس از مساعد شدن اوضاع برای اعزام کاروان به عتبات عالیات اطلاع رسانی لازم از طریق سامانه سازمان حج و زیارت و رسانه های معتبر کشور به انجام خواهد رسید."/>
  </head>
  <body>
    <article>
      <h1>فعلا هیچ کاروانی به عتبات اعزام نخواهد شد</h1>
      <address>
        <time datetime="2019-11-13T12:27:00+00:00">13 Nov 2019, 12:27</time>
      </address>
      <p>مدیرکل دفتر برنامه ریزی و نظارت بر امورعتبات عالیات سازمان حج و زیارت گفت: با توجه به وضعیت فعلی عراق و تا آرام شدن اوضاع این کشور، هیچ کاروانی تا برقراری امنیت کامل به عتبات عالیات اعزام نخواهد شد.</p>
      <p>حجت الاسلام والمسلمین صحبت الله رحمانی در گفت وگو با ایرنا افزود: به همین منظور پس از مساعد شدن اوضاع برای اعزام کاروان به عتبات عالیات اطلاع رسانی لازم از طریق سامانه سازمان حج و زیارت و رسانه های معتبر کشور به انجام خواهد رسید.</p>
      <p>روز گذشته برخی از رسانه ها و شبکه های مجازی خبری در خصوص بازگشایی راه کربلا برای اعزام کاروان های زیارتی از اول آذر ماه جاری منتشر کردند که این خبر از سوی سازمان حج و زیارت مورد تکذیب قرار گرفت.</p>
      <p>مدیرکل دفتر برنامه ریزی و نظارت بر امور عتبات عالیات سازمان حج و زیارت اظهار داشت: از ابتدای امسال تا پیش از اربعین حسینی روزانه ۵۰ کاروان در قالب گروه های ۴۰ نفری به عتبات عالیات اعزام می شدند.</p>
      <p>از ابتدای شروع اعتراضات مردمی در عراق که از اول اکتبر(نهم مهرماه) به وقوع پیوسته که همچنان نیز ادامه دارد به نقل از نهاد دولتی کمیسیون عالی حقوق بشراین کشور تاکنون ۳۰۱ نفر کشته و بیش از ۱۵ هزار زخمی بجای مانده است.</p>
    </article>
  </body>
</html>