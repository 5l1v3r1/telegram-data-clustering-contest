<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news-ardea/ardea-disservizi-allufficio-tecnico-problemi-legati-al-cambio-di-software.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-13T12:11:53+00:00"/>
    <meta property="og:title" content="Ardea, disservizi all’Ufficio Tecnico per problemi legati al cambio di software"/>
    <meta property="og:description" content="Disagi ad Ardea per alcuni disservizi registrati presso l‘Ufficio Tecnico comunale. Le difficoltà, dovute ad alcune problematiche legate ai nuovi software installati presso gli uffici, si sono tradotti nell’impossibilità per gli utenti di protocollare gli atti sia telematicamente che di persona. Di conseguenza, inevitabilmente, non sono mancate le polemiche. Ieri, di fatto, l’Ufficio è rimasto […]"/>
  </head>
  <body>
    <article>
      <h1>Ardea, disservizi all’Ufficio Tecnico per problemi legati al cambio di software</h1>
      <address><time datetime="2019-11-13T12:11:53+00:00">13 Nov 2019, 12:11</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/Uff.-tecnico-comunale-via-Francesco-Crispi.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Disagi ad <b>Ardea</b> per alcuni disservizi registrati presso l<b>‘Ufficio Tecnico comunale</b>. Le difficoltà, dovute ad alcune problematiche legate ai nuovi software installati presso gli uffici, si sono tradotti nell’impossibilità per gli utenti di protocollare gli atti sia telematicamente che di persona. Di conseguenza, inevitabilmente, non sono mancate le polemiche.</p>
      <p><b>Ieri, di fatto, l’Ufficio è rimasto chiuso.</b> Nello specifico il problema ha riguardato <b>la mancata consegna delle nuove stampanti compatibili</b> con il nuovo programma, ossia<i> l’hardware</i> in grado di rilasciare le classiche <b>targhette adesive</b> con la data e il numero di protocollo. Stampanti che, per alcuni ritardi, non sono state consegnate insieme al software. </p>
      <slideshow>
        <figure>
          <img src="https://www.ilcorrieredellacitta.com/wp-content/uploads/2019/11/Uff.-tecnico-comunale-via-Francesco-Crispi.jpg"/>
        </figure>
        <figure>
          <img src="https://www.ilcorrieredellacitta.com/wp-content/ewww/lazy/placeholder-315x420.png"/>
        </figure>
      </slideshow>
      <p>La situazione, ad ogni modo, dovrebbe essere temporanea e già nei prossimi giorni le problematiche dovrebbero essere risolte. L’operazione di cui sopra, ad ogni modo, si inserisce nel più ampio <b>provvedimento di informatizzazione che sta portando avanti il Comune</b>: si tratta della realizzazione di <b>un sistema integrato – </b>e dunque non più a “compartimenti stagni” – in grado di far dialogare, estremizzando al massimo il concetto, atti e documenti tra i vari uffici. Un processo lungo e laborioso si capirà, con conseguenti, inevitabili disagi nei servizi offerti ai cittadini, ma che consentirà, secondo l’amministrazione, di portare a notevoli risparmi di tempo e risorse. </p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/roma-allacci-abusivi-nelle-case-popolari-vivano-con-acqua-e-corrente-gratis.html"/>
        <a href="https://www.ilcorrieredellacitta.com/news-ardea/ardea-disservizi-allufficio-tecnico-problemi-legati-al-cambio-di-software.html"/>
        <a href="https://www.ilcorrieredellacitta.com/news/torna-lapertura-delle-dimore-storiche-del-lazio-oltre-70-siti-da-poter-visitare-ecco-lelenco.html"/>
        <a href="https://www.ilcorrieredellacitta.com/news/legna-da-ardere-a-pomezia-pronti-per-linverno-scopri-tutte-le-novita-della-rivendita-di-via-laurentina.html"/>
        <a href="https://www.ilcorrieredellacitta.com/news/basket-la-virtus-pomezia-parte-alla-grande.html"/>
        <a href="https://www.ilcorrieredellacitta.com/news/roma-da-alla-luce-la-figlia-e-poi-muore-in-ospedale-indagata-lequipe-medica.html"/>
      </related>
    </article>
  </body>
</html>