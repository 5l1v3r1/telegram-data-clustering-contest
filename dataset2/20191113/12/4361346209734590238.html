<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/halott-baratja-inspiralja-a-budapesten-fellepo-sztar-dj-t/186505"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-13T12:15:00+00:00"/>
    <meta property="og:title" content="Halott barátja inspirálja a Budapesten fellépő sztár DJ-t"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Halott barátja inspirálja a Budapesten fellépő sztár DJ-t</mark>
      </h1>
      <address><time datetime="2019-11-13T12:15:00+00:00">13 Nov 2019, 12:15</time> by <a rel="author">Bors</a></address>
      <p>
        <b>Az Ibizán is nagy népszerűségnek örvendő DJ, Hot Since 82 is fellép szombaton a budapesti Bónusz Fesztiválon. Az angol lemezlovas nemrég adott ki szerzői albumot, amit egy öngyilkos barátja ihletett. </b>
        <b>Az Ibizán is nagy népszerűségnek örvendő DJ, Hot Since 82 is fellép szombaton a budapesti Bónusz Fesztiválon. Az angol lemezlovas nemrég adott ki szerzői albumot, amit egy öngyilkos barátja ihletett.</b>
      </p>
      <p>A Hungexpón évek óta megrendezésre kerülő rendezvényen a rövid időn belül hatalmas rajongótáborra szert tevő Daley Padley, vagy ahogy művésznevén ismerik, Hot Since 82 is a lemezjátszók mögé lép. Az angol Barnsley városából induló DJ-t nemrég hatalmas megrázkódtatás érte, öngyilkos lett az egyik legjobb barátja, akivel nagyon szoros kapcsolatot ápolt. A férfit Paul Coopernek hívták, és 36 esztendősen vetett véget az életének.</p>
      <figure>
        <img src="http://media.borsonline.hu/cikk/20/192089/gallery-picture/645w/2022293_hot-since-82-foto.jpg"/>
        <figcaption>Hot Since 82</figcaption>
      </figure>
      <p>– Paul korábban hat évig Dél-Londonban dolgozott rendőrként, és sok megrázkódtatás érte. Számos késelést, lövöldözést átélt, rengeteg halottat látott, és ez lelkileg nagyon megviselte, mert ő a hatalmas termete ellenére egy nagyon szelíd srác volt – mesélte a Mixmag magazinnak Hot Since 82. – De depressziós lett, és 2017 májusában véget vetett az életének. Éppen akkor lettem rezidens az ibizai Pacha klubban, és fel sem tudtam igazán dolgozni, ami vele történt. A bulik során az italozásba menekültem, kemény időszak volt. Még ma is hiányoznak az ölelései, amik engem is megváltoztattak, korábban sosem voltam egy ölelkezős fajta, de nyitottabbá váltam. A tanulság számomra az, hogy sose szégyelljünk férfiként is segítséget kérni. Nem tudhatjuk, hogy mást mi bánt belül, ezért egy mosollyal, egy öleléssel, egy jó szóval akár életet menthetünk.</p>
      <figure>
        <iframe src="https://www.youtube.com/embed/JAMxCFMkwUE" width="650" height="360" data-service="Youtube" scrolling="no"/>
      </figure>
      <p>Hot Since 82 nyáron megjelent, 8-Track című melankolikusabb albumának teljes bevételét a mentális betegeket segítő, brit MIND alapítványnak ajánlotta fel. A főleg house, és tech-house stílusú zenéket pakoló DJ is fellép Magyarország és Európa egyik legnagyobb és leglátványosabb egynapos indoor elektronikus zenei fesztiválján, a Bónusz Fesztiválon, ahol a megszokott világszínvonalú fény és hangtechnika mellett látványos és professzionális lézer show várja a nemzetközi közönséget. Az óriási bulira belépők még kaphatók.</p>
      <figure>
        <img src="http://media.borsonline.hu/cikk/20/192089/gallery-picture/645w/2022291_2.jpg"/>
      </figure>
    </article>
  </body>
</html>