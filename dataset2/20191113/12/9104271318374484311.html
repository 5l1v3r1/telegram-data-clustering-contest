<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/sport/calcio-italia-under-20-venerdi-arrivano-gli-azzurri"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-13T12:55:02+00:00"/>
    <meta property="og:title" content="Calcio Italia Under 20 venerdì arrivano gli azzurri"/>
    <meta property="og:description" content="Lunedì alle 14 la partita, ingresso gratuito, saranno distribuite 2.000 bandierine tricolori"/>
  </head>
  <body>
    <article>
      <h1>Calcio Italia Under 20 venerdì arrivano gli azzurri</h1>
      <h2>Lunedì alle 14 la partita, ingresso gratuito, saranno distribuite 2.000 bandierine tricolori</h2>
      <address>
        <time datetime="2019-11-13T12:55:02+00:00">13 Nov 2019, 12:55</time>
      </address>
      <h3>Calcio Italia Under 20 venerdì arrivano gli azzurri</h3>
      <p>E’ tutto pronto per l’arrivo in città della Nazionale Italiana di calcio Under 20. I baby azzurrini e i pari età della Svizzera, che giocheranno lunedì pomeriggio alle 14 allo stadio La Marmora-Pozzo per l’8 Nazioni, sono attesi sul territorio nella giornata di venerdì. Sabato e domenica gli allenamenti si svolgeranno allo stadio Abate di Cossato e al centro sportivo di Valdengo. Lunedì fischio d’inizio alle 14, ingresso gratuito per tutta la cittadinanza. Stamane a Palazzo Oropa il vice sindaco Giacomo Moscarola e l’assessore all’Istruzione Gabriella Bessone hanno fatto il punto sull’organizzazione: sono state invitate a partecipare all’evento tutte le scuole di ogni ordine di grado della città (le più distanti saranno supportate dalla disponibilità di bus di linea dell’Atap), mentre due imprese private (Assi-Unisai di Porta e Comotto e la famiglia Bodo) doneranno per l’evento 2.000 bandierine tricolori per la coreografia sugli spalti.</p>
    </article>
  </body>
</html>