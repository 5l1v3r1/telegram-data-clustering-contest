<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/svet/clanek/video-kaos-v-dalmaciji-hvar-odrezan-od-sveta-morje-zalilo-ulice-248633"/>
    <meta property="og:site_name" content="Slovenske novice"/>
    <meta property="article:published_time" content="2019-11-13T12:22:00+00:00"/>
    <meta property="og:title" content="VIDEO: Kaos v Dalmaciji: Hvar odrezan od sveta, morje zalilo ulice"/>
    <meta property="og:description" content="HVAR, SPLIT – Dalmacija se je znašla v nemilosti orkanskega južnega vetra. Dež je povzročil hudourniške poplave, voda je zalila več kleti v družinskih hišah na otoku. Na Hvaru so zaradi močnega vetra ostali celo brez elektrike, orkanski veter je povzročal ekstremne razmere.  "/>
  </head>
  <body>
    <article>
      <h1>VIDEO: Kaos v Dalmaciji: Hvar odrezan od sveta, morje zalilo ulice</h1>
      <h2>Veter je zahteval svoj davek tudi v Splitu. </h2>
      <address><time datetime="2019-11-13T12:22:00+00:00">13 Nov 2019, 12:22</time> by <a rel="author">P. K.</a></address>
      <p>HVAR, SPLIT – Dalmacija se je znašla v nemilosti orkanskega južnega vetra. Dež je povzročil hudourniške poplave, voda je zalila več kleti v družinskih hišah na otoku. Na Hvaru so zaradi močnega vetra ostali celo brez elektrike, orkanski veter je povzročal ekstremne razmere.<br/> </p>
      <hr/>
      <p>Preberite še:</p>
      <h3><a href="https://www.slovenskenovice.si/novice/slovenija/clanek/foto-snezi-snezna-odeja-se-bo-konkretno-odebelila-248634"><b>FOTO: Sneži! Snežna odeja se bo konkretno odebelila</b></a><br/> </h3>
      <h3>
        <a href="https://www.slovenskenovice.si/novice/slovenija/clanek/izredne-razmere-vremenarji-izdali-opozorilo-voda-sega-do-kolen-248719">
          <b>Izredne razmere: vremenarji izdali opozorilo, voda sega do kolen</b>
        </a>
      </h3>
      <hr/>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FHR.Vrijeme%2Fvideos%2F2598311270261530%2F&amp;show_text=0&amp;width=264" width="264" height="476" data-service="Facebook" scrolling="no"/>
      </figure>
      <p>V Splitu je ruvalo drevesa in poplavljalo. Zaradi vremenskih razmer je bilo poškodovanih najmanj 15 avtomobilov, gasilci so opravili okoli 10 nujnih intervencij. V večini primerov je šlo za odstranjevanje podrtih dreves. Poplavilo je tudi promenade v Omišu, Vodicah in Splitu. Škoda je nastala tudi na privezanih plovilih v pristaniščih. </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fzvoneklesar%2Fvideos%2F10215640567194918%2F&amp;show_text=0&amp;width=267" width="267" height="475" data-service="Facebook" scrolling="no"/>
      </figure>
      <h3>Korčulo zajelo močno deževje</h3>
      <p>Objavili so tudi fotografije izruvanih dreves na Korčuli zaradi orkanskih sunkov južnega vetra. Ponekod je začelo deževati že v ponedeljek. V Veli Luki na otoku Korčula so v zadnjih 24 urah namerili 222 litrov dežja na kvadratni meter, kar pomeni, da je v enem dnevu padlo dvakrat več dežja, kot je mesečno povprečje</p>
      <figure>
        <iframe src="https://www.youtube.com/embed/8xVTJyCKObE" width="640" height="360" data-service="Youtube" scrolling="no"/>
      </figure>
      <p>Neprijetno deževje in ekstremni veter pa sta zajela tudi Istro. Močan dež z orkanskim vetrom je kosil po vsem polotoku, še posebej na jugu. Največ posledic so občutili prebivalci Pulja, Medulina in Vodnjana, poroča <i>24sata</i>.</p>
      <figure>
        <iframe src="https://www.youtube.com/embed/fkDiKlBqEQw" width="640" height="360" data-service="Youtube" scrolling="no"/>
      </figure>
    </article>
  </body>
</html>