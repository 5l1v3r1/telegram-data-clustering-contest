<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42790_Na-Ternopilshchini-matir-pobila-vlasnu-ditinu"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-13T09:33:00+00:00"/>
    <meta property="og:title" content="На Тернопільщині матір побила власну дитину"/>
    <meta property="og:description" content="Умисні легкі тілесні ушкодження, нанесені трирічному хлопчику, розслідують правоохоронці Кременецького відділу поліції. Про синці на т"/>
  </head>
  <body>
    <article>
      <h1>На Тернопільщині матір побила власну дитину</h1>
      <address>
        <time datetime="2019-11-13T09:33:00+00:00">13 Nov 2019, 09:33</time>
      </address>
      <p><b>Умисні легкі тілесні ушкодження, нанесені трирічному хлопчику, розслідують правоохоронці Кременецького відділу поліції. Про синці на тілі дитини поліцейські дізналися від лікарів.<br/></b><br/>За словами Романи Капранчук, заступника начальника - начальника слідчого відділу Кременецького відділу поліції, до медиків хлопчика привела рідна тітка. Напередодні вона зустріла племінника разом з мамою в магазині. Остання вагітна і вела себе дивно, розповіла родичка. Тому жінка запропонувала забрати малюка до себе.<br/><br/>Коли дитину вкладала спати, то помітила на його тілі синці. Звідки вони, хлопчик розповісти не міг, оскільки не розмовляє. За допомогою звернулася в медустанову.<br/><br/>Мама та вітчим хлопчика стверджують, що дитину не били, а він вдарився сам. Так це чи ні, встановить слідство. Проте відомо, що в родині постійні сварки, вітчим зловживає алкоголем та наркотиками.<br/><br/>Три тижні тому, каже Романа Капранчук, дитина тікала з дому. Його чотири години розшукували оперативники. Малолітній вранці лише в трусиках і футболці залишив житло і пішов до сусідки в інший кінець села.<br/><br/>Даний факт внесений в ЄРДР відповідно до статті 125 ККУ. Триває слідство.<br/><i><br/>Фото ілюстративне</i></p>
    </article>
  </body>
</html>