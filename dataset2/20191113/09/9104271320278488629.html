<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/ristorante-tre-camini-cucina-creativa-in-un-locale-accogliente-ed-informale"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-13T09:17:51+00:00"/>
    <meta property="og:title" content="Ristorante Tre Camini: cucina creativa in un locale accogliente ed informale"/>
    <meta property="og:description" content="FOTOGALLERY - Tantissime ricette esclusive dello chef Adam Sokal, dalla cucina di pesce mediterranea a quella del territorio rivisitata."/>
  </head>
  <body>
    <article>
      <h1>Ristorante Tre Camini: cucina creativa in un locale accogliente ed informale</h1>
      <h2>FOTOGALLERY - Tantissime ricette esclusive dello chef Adam Sokal, dalla cucina di pesce mediterranea a quella del territorio rivisitata.</h2>
      <address>
        <time datetime="2019-11-13T09:17:51+00:00">13 Nov 2019, 09:17</time>
      </address>
      <p>
        <b>Cucina creativa in un locale informale</b>
      </p>
      <p>Cucina creativa con grande attenzione alla qualità dei prodotti, da assaporare in un ambiente piacevole ed informale. E’ il Ristorante “Tre Camini” di Mongrando, gestito dal titolare e chef Adam Sokal. Il locale offre anche la possibilità di festeggiare eventi e, con l’avvicinarsi del Natale, di prenotare cene aziendali.</p>
      <p>
        <b>Il ristorante</b>
      </p>
      <p>“Non si tratta di un ristorante classico e tradizionale – spiega chef Sokal – I nostri clienti vengono accolti dal calore e dell’atmosfera di casa, in un locale informale ed ospitale ma allo stesso tempo confortevole e raffinato”. Il ristorante è ubicato in uno stabile del ‘700, arredato con antico mobilio e dipinti affrescati. Così come si deduce dal suo nome, è dotato di caratteristiche sale in cui sono presenti i tre camini: sala dei tritoni, sala grande e sala privé. Dispone di 40 coperti, oltre alla possibilità di usufruire del dehor estivo con una ventina di posti. In zona c’è possibilità di parcheggio.</p>
      <p>
        <b>La cucina</b>
      </p>
      <p>“La cucina si divide in due rami – continua chef Sokal – Da un lato propongo la cucina di pesce mediterranea, con prodotti freschissimi e di alta qualità. Dall’altro lato c’è la cucina del territorio rivisitata, che utilizza prodotti biellesi proposti in chiave moderna. In entrambi i casi si tratta comunque di cucina creativa, caratteristica che da sempre contraddistingue il mio locale, fiore all’occhiello anche oggi, a pochi giorni dalla nomina di Biella “Città Creativa Unesco”. I piatti proposti in menù si possono mangiare solo ai Tre Camini, essendo mie ricette esclusive”.</p>
      <p>Per citare alcune specialità della casa, tra gli <b>antipasti</b> ci sono: Crudo e marinato di mare; Insalata tiepida di polpo, caponata di verdure in terrina, cialda croccante di riso al nero di seppia; Carpaccio di Magatello marinato al sale brunito, funghi pioppini in agrodolce e mousse di robiola di Roccaverano; Millefoglie di paletta di Pollone e mele caramellate, pan brioche all’uvetta e scaloppa di foie gras; Fagottino di uovo pochè e funghi porcini spadellati, fonduta di Parmigiano.</p>
      <p>Tra i <b>primi</b> vengono proposti:  Tortelli al nero di seppia farciti con baccalà mantecato, salsa di cipolle bianche e latte, grattugiata di bottarga di muggine; Mezzi paccheri al pesto di pistacchio di Bronte, totani in umido e crema di ceci neri; Agnolotti di polenta concia saltati al burro al tartufo, salsa di porri e salsiccetta sbriciolata; Tagliatella di farina di castagne e carrube, ragù di fagiano e riduzione di succo di melagrana; Fagottini ripieni di Castelrosso erborinato, crema di zucca, riduzione di aceto balsamico e noci sgusciate; Risotto con le pere e pecorino di grotta, ristretto di birra scura artigianale, croccante di sesamo caramellato.</p>
      <p>Grande attenzione è riservata anche ai <b>secondi</b> piatti, con il Trancio di baccalà in crosta di grissini ed erbe aromatiche, spinaci spadellati e salsa di topinambur; Triglia di scoglio, mandorle, daikon e salsa di carote e zenzero; Zuppa di pescato del giorno; Galletto della Valtellina con noci pecan, purea di patate dolci e uva brasata; Bavetta di manzo scottata al burro affumicato, contorno di verdure; Bollito misto alla Piemontese con bagnetto verde e mostarda di frutta senapata.</p>
      <p>Per concludere il pasto, i <b>dessert</b> della casa: tra questi il Dolce “Tre Camini” (Nuovo Palpiton); Tarte Tatin di mele e gelato alla cannella; Semifreddo agli amaretti e salsa al caffè; Caramello salato ghiacciato, salsa di mandarini, biscotto streusel al cacao; Tortino tiepido di semi di papavero, ricotta contadina e cedro candito, salsa al frutto della passione e gelato al pistacchio; Parfait di maraschino, zuppetta di ananas e croccante con semi di sesamo nero.</p>
      <p>
        <i>Nella Fotogallery alcune specialità della casa</i>
      </p>
      <slideshow>
        <figure>
          <img src="https://laprovinciadibiella.it/wp-content/uploads/2019/11/20180715_140407-e1573569935927.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/20180809_123638.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/20180902_140345.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/20181019_140019.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/20181103_231645.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/20181110_213837.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/20181125_185835.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/20190308_210612.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/20190310_130940.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/20191025_202833.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/20191111_222932.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/IMG_6798.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/IMG_6824.jpg"/>
        </figure>
      </slideshow>
      <p>
        <b>Il posto perfetto per eventi e cene aziendali</b>
      </p>
      <p>“Il Ristorante Tre Camini è il luogo ideale per festeggiare compleanni, comunioni ed eventi in generale – conclude il titolare Adam Sokal – Con l’avvicinarsi del Natale sono anche iniziate le prenotazioni per le cene aziendali. Si tratta di cene con menù personalizzati a seconda delle esigenze dei clienti, da concordare direttamente con lo chef. I prezzi sono convenienti e molto competitivi. Vi aspetto numerosi per condividere l’atmosfera delle feste”.</p>
      <p>I “Tre Camini” offre alla propria clientela anche la possibilità di acquistare dei buoni per regalare ai propri amici e parenti “un’esperienza di gusto in un ristorante non tradizionale”. Ottimo pensiero in vista del Natale o per festeggiare altre ricorrenze.</p>
      <p>
        <b>Contatti</b>
      </p>
      <p>Il Ristorante Tre Camini si trova a Mongrando, in via Lamarmora 6. Per ulteriori informazioni e prenotazioni contattare il numero 015-666865, scrivere a <a href="mailto:trecaminimongrando@gmail.com">trecaminimongrando@gmail.com</a> oppure visitare il sito all’indirizzo <a href="http://www.ristorantetrecamini.com/">http://www.ristorantetrecamini.com/</a> o la pagina Facebook “Ristorante Tre Camini”.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/mongrando-celebra-la-guardia-giurata-rinaldo-antonino"/>
        <a href="https://laprovinciadibiella.it/attualita/show-di-fabrizio-canale-al-polivalente-di-mongrando"/>
        <a href="https://laprovinciadibiella.it/attualita/dopo-biella-anche-mongrando-autorizza-laccensione-anticipata-del-riscaldamento"/>
      </related>
    </article>
  </body>
</html>