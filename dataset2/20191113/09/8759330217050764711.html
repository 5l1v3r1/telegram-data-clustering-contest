<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903579/-ex-belofte-van-anderlecht-moet-8-jaar-de-cel-in-nadat-hij-vriendin-dood-sloeg-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-13T09:00:00+00:00"/>
    <meta property="og:title" content="'Ex-belofte van Anderlecht moet 8 jaar de cel in nadat hij vriendin dood sloeg'"/>
    <meta property="og:description" content="Naïm Touzani (25), die het schopte tot de U21van RSC Anderlecht, werd door de Rechtbank van Luik dinsdag veroordeeld tot een gevangenisstraf van acht jaar. Zo werd Touzani verantwoordelijk gesteld voor de dood van zijn vriendin Siham (17). Dat schrijft"/>
  </head>
  <body>
    <article>
      <h1>'Ex-belofte van Anderlecht moet 8 jaar de cel in nadat hij vriendin dood sloeg'</h1>
      <address>
        <time datetime="2019-11-13T09:00:00+00:00">13 Nov 2019, 09:00</time>
      </address>
      <p>
        <b>Naïm Touzani (25), die het schopte tot de U21van RSC Anderlecht, werd door de Rechtbank van Luik dinsdag veroordeeld tot een gevangenisstraf van acht jaar. Zo werd Touzani verantwoordelijk gesteld voor de dood van zijn vriendin Siham (17). Dat schrijft <a href="https://www.sudinfo.be/id151272/article/2019-11-13/lancien-espoir-danderlecht-avait-tabasse-mort-sa-compagne-de-17-ans-dans-un">Sudinfo</a>.</b>
      </p>
      <p>De feiten speelden zich af in april 2017. Touzani woonde samen met zijn vriendin op een appartement in het centrum van Luik. Nadat het tot een ruzie kwam, deelde Touzani haar enkele vuistslagen uit. Siham, het meisje van amper zeventien, overleefde de klappen van het Anderlecht-jeugdproduct niet.</p>
      <aside>Lees meer<br/><a href="https://www.voetbalprimeur.be/nieuws/903569/transfer-in-de-maak-trebel-anderlecht-op-bezoek-in-saoedi-arabi-.html?itm_source=www.voetbalprimeur.be&amp;itm_medium=highlighted-content">Transfer in de maak: 'Trebel (Anderlecht) op bezoek in Saoedi-Arabië'</a></aside>
      <p>Touzani werd door de Luikse rechtbank veroordeeld voor slagen en verwondingen met de dood tot gevolg, en dus niet voor moord. Het feit dat Touzani zelf de hulpdiensten opbelde, gold als een verzachtende omstandigheid. Het meisje was al even hersendood, waarna ze nadien overleed aan haar verwondingen.</p>
      <p><b>Groot talent</b><br/>Bij Anderlecht stond Touzani te boek als een groot talent. Samen met leeftijdsgenoot Jordan Lukaku kleurde hij de Anderlecht-lichting van het jaar 1994. Verder dan het belofteteam schopte de jongeman het echter niet.</p>
      <aside>Lees meer<br/><a href="https://www.voetbalprimeur.be/nieuws/903573/-mpoku-blijft-anderlecht-speler-n-broer-lokonga-bijstaan-tijdens-contractbesprekingen-.html?itm_source=www.voetbalprimeur.be&amp;itm_medium=highlighted-content">Lokonga krijgt steun van Mpoku tijdens babbel met Anderlecht: "Niet als makelaar"</a></aside>
    </article>
  </body>
</html>