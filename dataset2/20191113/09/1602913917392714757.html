<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/auto/dacia-si-ford-au-produs-in-primele-zece-luni-407-931-autoturisme-in-crestere-cu-circa-2-18576957"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-13T09:57:44+00:00"/>
    <meta property="og:title" content="Dacia şi Ford au produs în primele zece luni 407.931 autoturisme, în creştere cu circa 2%"/>
    <meta property="og:description" content="Cele două fabrici auto din România, Automobile Dacia şi Ford, au produs în primele zece luni ale anului 407.931 autoturisme, în creştere cu circa 2% faţă de perioada similară a anului trecut, potrivit datelor Asociaţiei Constructorilor de Automobile din România (ACAROM)."/>
  </head>
  <body>
    <article>
      <h1>Dacia şi Ford au produs în primele zece luni 407.931 autoturisme, în creştere cu circa 2%</h1>
      <address><time datetime="2019-11-13T09:57:44+00:00">13 Nov 2019, 09:57</time> by <a rel="author" href="https://www.zf.ro/autor/roxana-rosu" target="_blank">Roxana Rosu</a></address>
      <p>Cele două fabrici auto din România, Automobile Dacia şi Ford, au produs în primele zece luni ale anului 407.931 autoturisme, în creştere cu circa 2% faţă de perioada similară a anului trecut, potrivit datelor Asociaţiei Constructorilor de Automobile din România (ACAROM).</p>
      <p>În octombrie au fost produse 53.119 autoturisme, dintre care 38.268 au fost produse de Dacia la Mioveni şi 14.851 unităţi au fost produse de uzina Ford de la Craiova.</p>
      <p>Pe modele, cele mai multe unităţi aparţin mărcii Dacia Duster (222.950 unităţi), urmată de Ford EcoSport &amp; Puma (111.914 unităţi), Dacia Logan (30.478 unităţi), Dacia Sandero (28.734 unităţi) şi Dacia Logan MCV (13.855 unităţi):</p>
      <p>În plus, Dacia a produs şi caroserii vopsite destinate fabricii Renault din Algeria (21.156 unităţi).</p>
      <p>Dacă ritmul de creştere va continua şi având în vedere că Ford Puma a intrat în producţie la Craiova, în 2019 producţia totală ar putea trece în premieră de 500.000 de maşini. Ca valoare, o producţie de 500.000 de unităţi ar însemna 9-10 miliarde de euro, potrivit calculelor ZF.</p>
      <p>În octombrie au fost produse în România  53.119 autoturisme, dintre care 38.268 au fost produse de Dacia la Mioveni şi 14.851 unităţi au fost produse de uzina Ford de la Craiova, informează ACAROM.</p>
      <p>Pentru a susţine producţia noului model Puma, Ford a demarat încă de anul trecut un proces de angajare a aproximativ 1.700 de oameni şi a investit aproximativ 200 de milioane de euro în uzina sa din Craiova. Investiţia totală a Ford la Craiova se ridică la aproximativ 1,5 miliarde euro de la preluarea uzinei în 2008.</p>
    </article>
  </body>
</html>