<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/levski/fenove-na-levski-i-cska-si-spretnaha-zdrav-boj-1405691.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-13T09:00:00+00:00"/>
    <meta property="og:title" content="Фенове на Левски и ЦСКА си спретнаха здрав бой"/>
    <meta property="og:description" content="Бой между привърженици на Левски и ЦСКА разтресе Русе Той е ста­нал в неделя ве­черта, но битка­та бе раздухана вчера, след като свидетели раз­казаха за нея"/>
  </head>
  <body>
    <article>
      <h1>Фенове на Левски и ЦСКА си спретнаха здрав бой</h1>
      <address><time datetime="2019-11-13T09:00:00+00:00">13 Nov 2019, 09:00</time> by <a rel="author">Sportlive.bg</a></address>
      <p>Бой между привърженици на <b><a href="https://www.sportlive.bg/bgfootball/levski">Левски </a></b>и <b><a href="https://www.sportlive.bg/bgfootball/cska">ЦСКА </a></b>разтресе Русе. Той е ста­нал в неделя ве­черта, но битка­та бе раздухана вчера, след като свидетели раз­казаха за нея. Има и един пост­радал - момче на 18 години, което е било прието в болни­ца с травма на главата. Очевид­ци разкриха пред БНТ, че битката старти­рала от ултраси на Левски. Група от 15 души, въо­ръжена с бухалки и спрейове, се от­правила от квар­тал „Дружба" в съседния „Здра­вец", който се смятал за „червен бастион. „Сините" заварили група „армейци" и започнало меле. То било прекратено, след като един от свидетелите алармирал поли­цията. „Обадих се на 112", обявил той на биещите се запалянковци под балкона му.</p>
      <p>„Изведнъж се чу страхотен шум. Крясък, пак кря­сък, псувни,тичане напред-назад. Като че ли пове­чето млади хора бяха. В този момент от 4-ия етаж един човек каза: „Внимавайте, за­щото се обадих на МВР". И като хукнаха, полови­ната заминаха край нас, а дру­гата част замина­ха надолу", раз­каза за БНТ д-р Мария Джамбазо­ва, която също живее в блока, до който се е разиг­рала грозната сцена. От поли­цията също пот­върдиха за инци­дента. Според сводката на МВР той се е разиграл в 22,38 часа и веднага е получен сигнал, че две групи се бият в близост до учи­лище „Тома Кърджиев". На място­то са били прате­ни екипи, които са успели да устано­вят и разпитат част от участни­ците в боя. Спо­ред полицията няма сериозно пострадали, въ­преки че в по­следствие се раз­бра друго.</p>
      <p>Враж­дата между „си­ните" и „червени­те" в Русе е доста сериозна. Ултрасите на Левски търсят отмъще­ние за 2017 годи­на. Тогава привър­женици на ЦСКА атакуваха фенклуба на своите съ­перници. Той бе омазан с червена боя, непосредст­вено преди госту­ване на Левски за мач с Дунав в Русе. Пожалени бяха единствено ликовете на Апос­тола, Христо Бо­тев и капитан Ди­митър Списаревски,които са изри­сувани до входа.</p>
      <p><b>Източник</b>: Меридиан мач</p>
      <related>
        <h4>Още по темата</h4>
        <a href="https://www.sportlive.bg/bgfootball/levski/Golmajstoryt-na-Levski-ot-minaliq-sezon-se-zavryshta-do-kraq-na-polusezona-1405636.html"/>
        <a href="https://www.sportlive.bg/bgfootball/cska/Stojcho-Mladenov-Vinagi-ima-veroqtnost-da-se-vyrna-v-cSKA-1405497.html"/>
        <a href="https://www.sportlive.bg/bgfootball/ludogorec/Ludogorec-Levski-i-cSKA-v-bitka-za-igrach-na-opashkar-1405448.html"/>
        <a href="https://www.sportlive.bg/timeout/timeoutother/Gorqsht-lyv-otkri-po-izumitelen-nachin-stadion-na-kojto-14-godini-ne-e-stypval-futbolist-(VIDEO)-1405589.html"/>
      </related>
    </article>
  </body>
</html>