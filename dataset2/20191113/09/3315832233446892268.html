<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/6287e53a1b938a1b/senatoarea-jeanine-anez-s-a-proclamat-presedinte-interimar-al-boliviei.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-13T09:36:39+00:00"/>
    <meta property="og:title" content="Senatoarea Jeanine Anez s-a proclamat preşedinte interimar al Boliviei"/>
    <meta property="og:description" content="Al doilea vicepreşedinte al Senatului, Jeanine Anez, s-a proclamat ieri preşedinte interimar al Boliviei, chiar dacă parlamentarii din partidul său au boicotat sesiunea legislativă în care și-a asumat funcția."/>
  </head>
  <body>
    <article>
      <h1>Senatoarea Jeanine Anez s-a proclamat preşedinte interimar al Boliviei</h1>
      <address><time datetime="2019-11-13T09:36:39+00:00">13 Nov 2019, 09:36</time> by <a rel="author">Jurnal.md</a></address>
      <p>
        <b>Al doilea vicepreşedinte al Senatului, Jeanine Anez, s-a proclamat ieri preşedinte interimar al Boliviei, chiar dacă parlamentarii din partidul său au boicotat sesiunea legislativă în care și-a asumat funcția.</b>
      </p>
      <p>Jeanine Anez, în vârstă de 52 de ani, a preluat controlul temporar al Senatului marți: „Voi lua măsurile necesare pentru a liniști țara”, a spus ea, jurând pe o biblie. Mișcarea făcută se senatoare este de așteptat să deschidă calea către noi alegeri, scrie The Guardian.</p>
      <p>Senatoarea din opoziţie a revendicat preşedinţia interimară după demisia preşedintelui Evo Morales şi a succesorilor acestuia prevăzuţi de Constituţie, vicepreşedintele Alvaro Garcia Linera, preşedintele şi vicepreşedintele Senatului, precum şi preşedintele Camerei Deputaţilor.</p>
      <p>La o zi după ce Evo Morales a renunțat la funcția sa, Jeanine Anez şi-a anunţat intenţia de a convoca alegeri pentru a avea „un preşedinte ales pe 22 ianuarie”, data la care, înaintea crizei, urma să fie învestit noul şef al statului.</p>
      <p>Evo Morales, demisionat duminică după ce a fost abandonat de armată, a anunţat luni seara pe Twitter că pleacă în Mexic, dar că va reveni „în curând cu mai multă forţă şi energie”.</p>
    </article>
  </body>
</html>