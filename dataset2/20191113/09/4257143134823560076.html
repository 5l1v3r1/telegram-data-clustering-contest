<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/13/kettevagja-az-orszagot-a-zivatar-jeget-is-hozhat-veszelyjelzest-adtak-ki"/>
    <meta property="og:site_name" content="infostart"/>
    <meta property="article:published_time" content="2019-11-13T09:44:00+00:00"/>
    <meta property="og:title" content="Kettévágja az országot a zivatar, jeget is hozhat, veszélyjelzést adtak ki"/>
    <meta property="og:description" content="Északról délre haladva Komárom-Esztergom, Fejér, Tolna és Baranya megye területére adott ki figyelmeztetést a zivatarok veszélye miatt az Országos Meteorológiai Szolgálat."/>
  </head>
  <body>
    <article>
      <h1>Kettévágja az országot a zivatar, jeget is hozhat, veszélyjelzést adtak ki</h1>
      <address><time datetime="2019-11-13T09:44:00+00:00">13 Nov 2019, 09:44</time> by <a rel="author">Infostart</a></address>
      <h3>Északról délre haladva Komárom-Esztergom, Fejér, Tolna és Baranya megye területére adott ki figyelmeztetést a zivatarok veszélye miatt az Országos Meteorológiai Szolgálat.</h3>
      <p>A figyelmeztetés szerint ezekben a megyékben zivatar alakulhat ki. Elsődleges veszélyforrást a villámlás jelent, emellett esetenként szélerősödés, jégeső előfordulhat.</p>
      <figure>
        <img src="https://infostart.hu/images/site/articles/inline/2019/11/1573637836-IddLANmPB_md.png"/>
      </figure>
      <p>Az országs előrejelzés szerint egyébként szerdán többnyire erősen felhős lesz az ég, csak átmeneti felszakadozások lehetnek, több helyen várható eső, zápor, a Dunántúlon egy-egy zivatar is kialakulhat. A Dunántúlon az északnyugatira forduló, másutt a délkeleti szél többfelé megerősödik, néhol viharossá fokozódik, viharos széllökés elsősorban az Észak-Dunántúlon, valamint délkeleten valószínű.</p>
      <p>A hőmérséklet kora délután a nyugat-Dunántúlon 7 és 13, másutt 14 és 21 fok között várható. Késő estére 4 és 16 fok közé hűl le a levegő.</p>
      <p>
        <i>Nyitókép: MTI/Varga György</i>
      </p>
    </article>
  </body>
</html>