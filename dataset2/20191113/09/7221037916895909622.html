<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/kerem-bursin-kadinin-cinsel-organi-siddete-maruz-kaliyor/926832"/>
    <meta property="og:site_name" content="medya faresi"/>
    <meta property="article:published_time" content="2019-11-13T09:26:00+00:00"/>
    <meta property="og:title" content="Kerem Bürsin: Kadının cinsel organı şiddete maruz kalıyor"/>
    <meta property="og:description" content="Daha önce cinsiyet eşitsizliği paylaşımlarıyla sosyal medyada dikkatleri üzerine çeken Kerem Bürsin Instagram hesabından erkeklerin erkeklerin günlük hayatta çokça kullandığı çoğu da kadınları aşağılayan, küçümseyen, cinsiyetçi küfürlere tepki gösterdi."/>
  </head>
  <body>
    <article>
      <h1>Kerem Bürsin: Kadının cinsel organı şiddete maruz kalıyor</h1>
      <h2>Daha önce cinsiyet eşitsizliği paylaşımlarıyla sosyal medyada dikkatleri üzerine çeken Kerem Bürsin Instagram hesabından erkeklerin erkeklerin günlük hayatta çokça kullandığı çoğu da kadınları aşağılayan, küçümseyen, cinsiyetçi küfürlere tepki gösterdi.</h2>
      <address>
        <time datetime="2019-11-13T09:26:00+00:00">13 Nov 2019, 09:26</time>
      </address>
      <p>Kerem Bürsin, eline yazdığı, 'Dilini kullanmadan önce düşün' ve sembollerle çekildiği fotoğrafları paylaşarak, şunları yazdı:</p>
      <p>Düşünmüyoruz: "Bir toplumun kadına verdiği değeri, saygıyı o toplumun dil kullanımı üzerinden anlayabiliriz. Biz erkekler, çoğu zaman kullandığımız kelimelerin, söylediğimiz sözlerin nasıl bir etki yarattığını, özellikle kadınlara neler hissettirdiğini düşünmüyoruz.''<br/><br/>Aşağılayan söylemler: ''Gündelik hayatımızda kullandığımız dil genellikle erkekleri kahramanlaştıran, kadınları ise aşağılayan söylemler içeriyor. Maalesef bu söylemler, kadının güçsüz, korunmaya muhtaç bireyler olduğu fikrini beslerken yetmezmiş gibi bir de toplumda ikincil konumda oldukları fikrini her gün yeniden ve yeniden üretmeye devam ediyor.''</p>
      <p>''Normalleşmiş’ kabul edilen ve her gün kendi hemcinslerim tarafından duymaya alışık olduğum küfür ve hakaretler bunun çok iyi bir örneği.''</p>
      <figure>
        <img src="http://i.medyafaresi.com/uploads/content/2-hi8npng.png?v=1573637417"/>
      </figure>
      <p>''Kadının cinsel organı şiddete maruz kalan, erkeğinkiyse şiddet uygulayan ve güçlü bir misyona sahip, kullanılan küfürlerde.''<br/><br/>Düşünmeye davet ediyorum: ''Şimdi sizleri, erkekleri, ben de dahil, kullandığımız dili düşünmeye davet ediyorum. Gün içerisinde farkında olmadan tükettiğimiz kelimelerin bir kadına neler hissettirebileceğini…''<br/><br/>Kendi dilinle başla: ''Dilin ve kelimelerin gücü tartışılamaz. Değişim sağlamak için en basitinden, kendi dilinle başla.''<br/><br/>Küfürleri düşünün: ''Fotoğraftaki harflerle aklınızdan geçen küfürleri düşünün. Hepsi kadınları aşağılayan, küçümseyen, cinsiyetçi söylemler."</p>
      <p>Peki, Kerem Bürsin kimdir?</p>
      <p>Kerem Bürsin, 4 Haziran 1987 tarihinde İstanbul’da doğmuştur. 2000 yılında babasının işleri dolayısıyla önce İskoçya’ya ardından 2002 yılında on beş yaşındayken ABD’ye taşınıp Teksas’a yerleşti.<br/><br/>Lise yıllarında arkadaşlarıyla bir Rock müzik grubu kurdu Teksas’ta birçok konser verdi. Liseyi Teksas'da bitirdikten sonra üniversite eğitimi için Boston’a taşındı ve Emerson College'da oyunculuk eğimi aldı.<br/><br/>Üniversite bittikten sonra da Los Angeles’a taşındı oyunculuk yapmaya başladı. Her yıl yaz tatillerinde Türkiye'ye anneannesinin yanına geldi. Carolyn Pickman ve Eric Morris’ten iki yıl oyunculuk eğitimi aldı. Kuzeninin düğünü için İstanbul’a geldiğinde Gaye Sökmen ile tanıştı ve Türkiye'de de oyunculuk yapmaya başladı.<br/><br/>Kerem Bürsin ilk olarak 2013 yılında yayınlanan “Güneşi Beklerken” isimli dizide başrolde yer aldı. Emre Kınay ve Hande Doğandemir ile oynadığı dizi oldukça ilgi çekti ve ardından 2014 yılında Çağan Irmak'ın yönettiği “Unutursam Fısılda” adlı sinema filminde Mehmet Günsür, Hümeyra, Farah Zeynep Abdullah gibi isimler ile başrolü paylaştı.<br/><br/>2017 yılının başında ekranlara gelmeye başlayan Bu Şehir Arkandan Gelecek dizisi kadrosunda da Ali Smith karakteri ile yeniden başrol oynamamıştır.<br/><br/>Kerem Bürsin şimdilerde Kanal D ekranlarında yayınlanmaya başlayan Muhteşem İkili adlı dizide Mustafa Kerim Can nam-i diğer MKC karakterine hayat vermektedir.</p>
      <p>Kerem Bürsin 1.79 metre boyunda, 72 kilo ve İkizler burcudur.</p>
    </article>
  </body>
</html>