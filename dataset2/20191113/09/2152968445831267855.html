<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/13/obvineniia-kym-sasht-shte-otprishti-li-globalnoto-zatopliane-iadrena-katastrofa.429403"/>
    <meta property="og:site_name" content="Dnes.bg"/>
    <meta property="article:published_time" content="2019-11-13T09:10:00+00:00"/>
    <meta property="og:title" content="Обвинения към САЩ: Ще отприщи ли глобалното затопляне ядрена катастрофа?"/>
    <meta property="og:description" content="Маршаловите острови имат нужда от помощ, САЩ отказва | Dnes.bg"/>
  </head>
  <body>
    <article>
      <h1>Обвинения към САЩ: Ще отприщи ли глобалното затопляне ядрена катастрофа?</h1>
      <h2>Маршаловите острови имат нужда от помощ, САЩ отказва</h2>
      <address><time datetime="2019-11-13T09:10:00+00:00">13 Nov 2019, 09:10</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>Маршаловите острови са напът да станат жертва на двете най-големи заплахи за човечеството – глобалното затопляне и радиоактивните отпадъци.</p>
      <p>Под купола на остров Рунит се крият 3,1 милиона кубични фута (колкото 35 олимпийски басейна) радиоактивна почва и отпадъци, включително смъртоносни нива на плутоний. </p>
      <related>
        <a href="https://www.dnes.bg/world/2019/07/18/cherna-slava-chast-ot-marshalovite-ostrovi-po-radioaktivni-ot-chernobil.416811"/>
      </related>
      <p>Между 1946 и 1958 година Маршаловите острови са площадка за ядрени тестове в разгара на Студената война.</p>
      <p>Съединените американски щати взривяват там 67 атомни бомби, унищожавайки цели атоли, издълбавайки  кратери в плитките лагуни и гонейки стотици хора от домовете им. САЩ провели на островите и няколко биологични теста и изоставили близо 130 тона радиоактивна почва от тестовата площадка в Невада.</p>
      <p>Всички тези опасни вещества те покрили с огромен купол.</p>
      <p>Но сега този ковчег, който местните наричат "Гробницата", е изправен пред риск. Заради глобалното затопляне водите на Тихия океан подкопават островите. С всяка година те навлизат по-навътре и навътре в брега и заплашват "Гробницата" от срутване. Ако това се случи, тоновете радиоактивни отпадъци ще се разлеят в океана. <br/>Осъзнавайки проблема, властите на Маршаловите острови веднага пишат до Вашингтон за помощ. Но САЩ отказват да се намесят. Според тях щом "Гробницата" се намира на Маршаловите острови, тя е тяхна отговорност.</p>
      <p>"Чудя се как така купола е наш? Не го искаме. Не сме го построили. Боклукът вътре не е наш, техен е", казва Хилда Хейн, президент на Републиката на Маршаловите острови.</p>
      <p>"САЩ са виновни за ядрените тестове тук, а техните емисии са допринесли повече за глобалното затопляне от тези на всяка друга страна", казва Майкъл Джерад, юрист в правната школа на Колумбийския университет.</p>
      <p>Според данните на Los Angeles Times, около островите често срещани са измирането на корали и риби, болестите и епидемиите, а много от жителите им имигрират заради неясното бъдеще на родината им. Те също така получават достъп до документи, които разкриват, че американските власти не са споделили на своите колеги на островите, че ще изпратят там тези 130 тона радиоактивна почва.</p>
      <p>Властите на Маршаловите острови са категорични, че Америка не поема пълна отговорност за паниката на нацията. САЩ не поемат отговорност и за екологичната катастрофа пред която са изправени островите.  <br/>Според изследване, публикувано от Колумбийския университет тази година, замърсяването на някои части от атолите по-голямо от това в Чернобил и Фокушима.</p>
      <p>Според документите, които  Los Angeles Times откриват, САЩ е трябвало да платят 2,3 милиарда долара компенсация, отсъдени от Ядрения трибунал. Но отказват и превеждат по сметката на колегите си от Маршаловите острови едва 4 милиона долара. По думите на Карън Стюарт, посланик на САЩ на атолите, близо 1 милиард долара са били преведени, а Америка не спира да компенсира държавите, засегнати от ядрените тестове.</p>
      <p>На 1 март 1954 година САЩ детонира най-голямата ядрена бомба на островите с мощност 15 мегатона. Веднага след това радиоактивен дъжд вали върху жителите на Маршаловите острови.</p>
      <p>"Нямаше и три години и жените на островите започнаха да раждат деца, които приличаха все по-малко на хора“, казва една от жителките на Маршаловите острови пред лидерите на САЩ десетилетия по-късно, за привлече тяхното внимание към проблемът. Родилните аномалии вече са толкова чести там, че хората имат различни думи с които да ги опишат, сред които са "дяволчета“, "деца медузи“, "гроздови бебета“ и "марлинс“.</p>
      <p>До края на века ужасът е напът да се повтори. Всяка година нивото на морското равнище се покачва. Рано или късно, "Гробницата“ ще бъде поставена под такъв натиск, че ще се пропуква. Водата от прииждащият океан ще навлизе през пукнатините и ще завличе ядрените отпадъци обратно в морето.</p>
      <p>Американските експерти отричат подобен развой на събитията. Според тях жителите на Маршаловите острови няма от какво да се притесняват.</p>
      <p>"Не бихме могли да си представим, че Америка би взела такова решение, ако ролите бяха обърнати. Но някак най-богатата държава в света не може да намери политиката и волята да помогне на една бедна, малка държава, която пожертва много в името на американската сигурност. Властите в САЩ не пропускаха да отбележат, колко са важни тестовете за изхода от Студената вода, но пропуснаха да изразят своята благодарност към народа на Маршаловите острови“, казва ядреният историк Алекс Уеллерстейн.</p>
      <p>Според кореспонденцията един от американските генерали категорично е заявил още при строежа на купола, че ако той някога падне, САЩ трябва да поеме пълната отговорност за възстановяването му.</p>
    </article>
  </body>
</html>