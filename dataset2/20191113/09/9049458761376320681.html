<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://edu.andhrajyothy.com/EduNewsArticle.aspx?SID=953861"/>
    <meta property="og:site_name" content="Andhrajyothy"/>
    <meta property="article:published_time" content="2019-11-13T09:06:13+00:00"/>
    <meta property="og:title" content="కొలువు భయం.. నేటి నుంచి విధుల్లోకి రెవెన్యూ ఉద్యోగులు"/>
    <meta property="og:description" content="భద్రత కల్పిస్తామన్నా వీడని జంకు"/>
  </head>
  <body>
    <article>
      <h1>కొలువు భయం.. నేటి నుంచి విధుల్లోకి రెవెన్యూ ఉద్యోగులు</h1>
      <address>
        <time datetime="2019-11-13T09:06:13+00:00">13 Nov 2019, 09:06</time>
      </address>
      <ul>
        <li>
          <a href="http://edu.andhrajyothy.com/EducationCategory.aspx?TID=20">S.S.C</a>
        </li>
        <li>
          <a href="http://edu.andhrajyothy.com/EducationCategory.aspx?TID=563">INTERMEDIATE - I</a>
        </li>
        <li>
          <a href="http://edu.andhrajyothy.com/EducationCategory.aspx?TID=1201">INTERMEDIATE - II</a>
        </li>
        <li>
          <a href="http://edu.andhrajyothy.com/EducationCategory.aspx?TID=1726">CBSE X</a>
        </li>
        <li>
          <a href="http://edu.andhrajyothy.com/EducationCategory.aspx?TID=2036">CBSE XI</a>
        </li>
        <li>
          <a href="http://edu.andhrajyothy.com/EducationCategory.aspx?TID=3295">CBSE XII</a>
        </li>
        <li>
          <a href="http://edu.andhrajyothy.com/EducationCategory.aspx?TID=4267">ICSE X</a>
        </li>
        <li>
          <a href="http://edu.andhrajyothy.com/EducationCategory.aspx?TID=4399">ICSE XI</a>
        </li>
        <li>
          <a href="http://edu.andhrajyothy.com/EducationCategory.aspx?TID=4648">ICSE XII</a>
        </li>
        <li>
          <a href="http://edu.andhrajyothy.com/EducationCategory.aspx?TID=4976">EAMCET (Engg)</a>
        </li>
        <li>
          <a href="http://edu.andhrajyothy.com/EducationCategory.aspx?TID=5154">EAMCET (MEDICAL)</a>
        </li>
        <li>
          <a href="http://edu.andhrajyothy.com/EducationCategory.aspx?TID=6355">IIT-JEE(Main)</a>
        </li>
        <li>
          <a href="http://edu.andhrajyothy.com/EducationCategory.aspx?TID=6852">IIT-JEE(Advanced)</a>
        </li>
        <li>
          <a href="http://edu.andhrajyothy.com/EducationCategory.aspx?TID=6948">COMPUTER COURSES</a>
        </li>
      </ul>
      <h3>Important Links</h3>
      <ul>
        <li>
          <a href="http://www.ugc.ac.in/">University Grants Commission</a>
        </li>
        <li>
          <a href="http://www.ncte-in.org/">National Council for Teacher Education</a>
        </li>
        <li>
          <a href="http://mhrd.gov.in/">Ministry of HRD (Education)</a>
        </li>
        <li>
          <a href="http://www.du.ac.in/du/">University of Delhi</a>
        </li>
        <li>
          <a href="http://www.jnu.ac.in/">Jawaharlal Nehru University</a>
        </li>
        <li>
          <a href="https://www.ieindia.org/">The Institution of Engineers (India)</a>
        </li>
        <li>
          <a href="http://www.aicte-india.org/">All India Council of Technical Education</a>
        </li>
      </ul>
      <p>
        <b>భద్రత కల్పిస్తామన్నా వీడని జంకు</b>
      </p>
      <p>
        <b>రెవెన్యూ కార్యాలయాలకు పోలీసు భద్రత</b>
      </p>
      <p><b>హైదరాబాద్‌, నవంబరు 12 (ఆంధ్రజ్యోతి): </b>నిత్యం ప్రజల మధ్య ఉంటూ వారితో మమేకమై పని చేసే రెవెన్యూ ఉద్యోగులకు గుండెదడ పట్టుకుంది. ఈనెల 4వ తేదీన పట్టపగలు తహసీల్దార్‌ విజయా రెడ్డిని ఓ రైతు సజీవ దహనం చేసిన ఘటన రెవెన్యూ ఉద్యోగుల్లో భయాన్ని పెంచింది. దీనికితోడు, ‘విజయా రెడ్డికి పట్టిన గతే నీకూ పడుతుంది’ అంటూ ఇప్పటికే పలుచోట్ల రెవెన్యూ అధికారులకు బెదిరింపులు వస్తున్నాయి. దాంతో, మళ్లీ విధులకు వెళ్లాలంటేనే వారు జంకుతున్నారు. కుటుంబాలకు దూరంగా ఉంటూ.. ఉదయం నుంచి రాత్రి దాకా పని చేసినా ప్రజల్లో ఏమాత్రం సానుభూతి రాకపోగా.. రోజురోజుకూ వ్యతిరేకత పెరిగిపోతుండడంతో ఏం చేయాలో పాలుపోని పరిస్థితి. తాజా ఘటన రెవెన్యూ కుటుంబాల్లో కూడా అభద్రతా భావం పెంచింది. ‘ఎందుకండీ ఈ ఉద్యోగం మానేయండి. ఏదో పని చేసుకొని బతుకుదాం’ అంటూ తన భార్య ఫోన్‌ చేసిందని ఓ డిప్యూ టీ కలెక్టర్‌ వాపోయారు.</p>
      <p> విజయారెడ్డి హత్యతో ఈనెల 4 నుంచి విధులకు దూరంగా ఉన్న వారంతా బుధవారం నుంచి లాంఛనంగా మళ్లీ విధుల్లో చేరనున్నా రు. అండగా ఉంటామని ప్రభుత్వం భరోసా ఇచ్చినా.. తహసీల్దార్‌ కార్యాలయాలకు రక్షణ కల్పించడానికి పో లీసు యంత్రాంగం సంపూర్ణ హామీ ఇచ్చినా.. ఉద్యోగు ల్లో భయం పోవడంలేదు. హైదరాబాద్‌ మినహా 32 జిల్లాల్లో భూ వివాదాలు అధికం. పట్టణ స్వభావం ఉన్న ప్రాంతాల్లో భూ వివాదాలు మరీ అధికం. ఒక్కో భూమికి నలుగురైదుగురు యజమానులు ఉండటం.. వారంతా ‘నా భూమంటే నా భూమి’ అంటూ క్లెయిమ్‌ చేయడం.. ఫైనల్‌గా యంత్రాంగంపై ఒత్తిడి చేస్తుండటం.. తాజాగా భౌతిక దాడులకు పూనుకోవడమే యంత్రాంగంలో భయం పెంచింది. </p>
      <p>నిజానికి, భూ రికార్డుల నవీకరణ చేసేదాకా నిక్షేపంగా ఉన్న యంత్రాం గం.. ఆ తర్వాతే ఒత్తిడిలోకి వెళ్లింది. ‘ధరణి’లో సాంకేతిక సమస్యలు తీర్చకపోవడం వంటి అంశాలు యంత్రాంగాన్ని ప్రజల ముందు దోషిగా నిలబెడుతున్నాయి. తాజాగా రక్షణ కల్పిస్తామని మంత్రి కేటీఆర్‌; రెవెన్యూ శాఖ ప్రత్యేక ప్రధాన కార్యదర్శి చెప్పడం కొంత ఊరటనిస్తున్నా.. రోజువారీ విధులు స్వేచ్ఛాయుత వాతావరణంలో చేపట్టడానికి, కోలుకోవడానికి కొంత సమయం పట్టే అవకాశాలు ఉన్నాయని పలువురు రెవెన్యూ అధికారులు చెబుతున్నారు.</p>
      <p> </p>
      <p>
        <b>రెవెన్యూ రక్షణకు డీజీపీ జారీ చేసిన మార్గదర్శకాలు</b>
      </p>
      <p>ప్రతి సోమవారం ఉదయం నుంచి సాయంత్రం దాకా తహసీల్దార్‌ కార్యాలయాల్లో ఇద్దరు కానిస్టేబుళ్లను రక్షణగా పెట్టాలి.</p>
      <p> </p>
      <p>మండే స్వభావం ఉన్న ఏ వస్తువు కార్యాలయాల్లోకి తీసుకెళ్లకుండా చూడాలి. ఇందుకు వీఆర్వో సాయం తీసుకోవాలి.</p>
      <p> </p>
      <p>రోజుకు రెండుసార్లు బ్లూకోల్ట్స్‌, పెట్రోలింగ్‌ కార్లు తహసీల్దార్‌ కార్యాలయాల వద్దకు వెళ్లి తనిఖీలు చేయాలి.</p>
      <p> </p>
      <p>రెవెన్యూ ఉద్యోగులు ఫిర్యాదు చేయగానే చట్టపరమైన చర్యలు తీసుకోవాలి.</p>
      <p> </p>
      <p>రెవెన్యూ ఉద్యోగులపై దాడికి ప్రయత్నించిన వారిని వదిలేయవద్దు. వెంటనే కేసులు పెట్టాలి.</p>
      <p> </p>
      <p>రెవెన్యూ ఉద్యోగులకు సంబంధించి ఏ ఫిర్యాదు వచ్చినా ప్రాథమిక విచారణ జరిపి.. ఉన్నతాధికారులకు నివేదించి, చర్యలు తీసుకోవాలి.</p>
      <p> </p>
      <p>రెవెన్యూ కార్యాలయాల రక్షణ బాధ్యత సీఐలు, డీఎస్పీలదే. కార్యాలయాల రక్షణను నిశితంగా పరిశీలించాలి.</p>
      <p> </p>
      <p>
        <b>నిర్భయంగా విధుల్లో చేరండి: ట్రెసా, డిప్యూటీ కలెక్టర్ల సంఘం</b>
      </p>
      <p>బుధవారం నుంచి రెవెన్యూ ఉద్యోగులంతా రోజువారీ విధులకు హాజరు కావాలని, ప్రజల సమస్యలు ఏమున్నా పరిష్కరించాలని డిప్యూటీ కలెక్టర్ల సంఘం(ఎగ్జిక్యూటివ్‌ బ్రాంచ్‌) అధ్యక్ష, కార్యదర్శులు కె.చంద్రమోహన్‌, ఓజే మధు, తెలంగాణ రెవెన్యూ ఎంప్లాయీస్‌ సర్వీసెస్‌ అసోసియేషన్‌ (ట్రెసా) అధ్యక్ష, కార్యదర్శులు రవీందర్‌రెడ్డి, గౌతంకుమార్‌, తెలంగాణ వీఆర్వోల సంఘం అధ్యక్షుడు గోల్కొండ సతీశ్‌, తెలంగాణ డైరెక్ట్‌ రిక్రూటీ వీఆర్వోల సంఘం వ్యవస్థాపక అధ్యక్షుడు రమేశ్‌ బహద్దూర్‌, వీఆర్‌ఏల సంఘం అధ్యక్షుడు రాజయ్య కోరారు. రెవెన్యూ ఉద్యోగుల సమస్యల పరిష్కారానికి ప్రభుత్వం ముందుకు రావడం, ఇందుకు 15 రోజుల గడువు కోరిన నేపథ్యంలో ఉద్యోగులెవరూ విధులకు దూరంగా ఉండరాదని విజ్ఞప్తి చేశారు. నిర్భయంగా డ్యూటీలు చేయాలని, స్వేచ్ఛాయుత విధి నిర్వహణకు ప్రజల సహకారం తీసుకోవాలని కోరారు.</p>
    </article>
  </body>
</html>