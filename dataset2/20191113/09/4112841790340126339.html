<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76521-Greta-Thunberg-sa-preplavi-do-Europy-na-katamarane-Spolocnost-jej-budu-robit-australski-youtuberi"/>
    <meta property="og:site_name" content="REFRESHER"/>
    <meta property="article:published_time" content="2019-11-13T09:47:00+00:00"/>
    <meta property="og:title" content="Greta Thunberg sa preplaví do Európy na katamaráne. Spoločnosť jej budú robiť austrálski youtuberi"/>
    <meta property="og:description" content="Mladá aktivistka prehlásila, že sa už čoskoro vydá naspäť do Európy."/>
  </head>
  <body>
    <article>
      <h1>Greta Thunberg sa preplaví do Európy na katamaráne. Spoločnosť jej budú robiť austrálski youtuberi</h1>
      <address><time datetime="2019-11-13T09:47:00+00:00">13 Nov 2019, 09:47</time> by <a rel="author">Jakub Paulík</a></address>
      <p>
        <b>Mladá aktivistka prehlásila, že sa už čoskoro vydá naspäť do Európy.</b>
      </p>
      <p>Greta Thunberg na svojom <a href="https://twitter.com/GretaThunberg/status/1194389911639642115"><b>Twitteri</b></a> oznámila, že sa jej <b>podarilo nájsť odvoz do Európy</b>. Konkrétne je reč o takmer 15-metrovom katamaráne s názvom La Vagabonde. Ten by mala zanechávať minimálnu uhlíkovú stopu. Okrem toho disponuje <b>solárnymi panelmi a vodnými generátormi</b>.</p>
      <related>
        <a href="https://refresher.sk/66366-Klimatolog-Coskoro-budu-na-Slovensku-tornada-dnesna-horucava-je-sposobena-globalnym-oteplovanim"/>
      </related>
      <p>Na cestu do Európy ju prizvali youtuberi<b> Riley Whitlum</b> a <b>Elayna Carausu</b>, ktorí sú známymi moreplavcami. 16-ročná aktivistka dúfa, že sa jej podarí stihnúť konferenciu OSN COP 25 týkajúcu sa klimatickej zmeny. Tá sa bude konať v Madride od 2. do 13 decembra, informuje <a href="https://www.theguardian.com/environment/2019/nov/13/greta-thunberg-to-hitch-a-ride-to-europe-with-australian-youtube-influencers"><b>The Guardian</b></a>.</p>
      <figure>
        <iframe data-src="https://twitter.com/GretaThunberg/status/1194389911639642115?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Konferencie sa mala Thunberg pôvodne zúčastniť v Chile. Nakoniec však bola na poslednú chvíľu presunutá do spomínaného hlavného mesta Španielska. „<i>Ukázalo sa, že som polovicu sveta precestovala zlým smerom,</i>“ vyjadrila sa v danej chvíli. V USA sa aktivistka presúvala prevažne <b>prostredníctvom vlaku či autom na elektrický pohon</b>, ktoré <a href="https://refresher.sk/76233-Greta-Thunberg-sa-vozila-na-bicykli-s-Arnoldom-Schwarzeneggerom-Nevedel-sa-dockat-kedy-aktivistku-predstavi-svojej-dcere"><b>jej požičal Arnold Schwarzenegger</b></a>.</p>
      <p>Whitlum a Carausu, ktorí Thunberg ochotne prijali na palubu katamaránu, sa plavia<b> po moriach posledných 5 rokov</b> a svoje zážitky zdieľajú so svetom prostredníctvom YouTube (pozri video nižšie). Aktuálne sa plavia taktiež spoločne so svojím 11-mesačným dieťaťom.</p>
      <figure>
        <iframe src="https://www.youtube.com/embed/oA7h6K5_pzo" width="700" height="370" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/43047-Co-maju-klimaticke-zmeny-spolocne-s-terorizmom-Zdroje-pitnej-vody-a-potravin-su-coraz-viac-ohrozene"/>
        <a href="https://refresher.sk/29391-Klimaticke-zmeny-menia-tvar-Zeme-Ladovcove-oblasti-sa-menia-na-jazera-a-moria-plne-koralov-na-cintoriny"/>
        <a href="https://refresher.sk/40847-Planeta-Zem-prichadza-o-tucniakov-okuliarnatych-kvoli-nepriaznivym-klimatickym-zmenam"/>
        <a href="https://refresher.sk/70319-Vedci-chcu-vyhotovit-3D-sken-celeho-sveta-skor-ako-ho-trvalo-zmeni-klimaticka-kriza-Chcu-zacat-s-najohrozenejsimi-oblastami"/>
        <a href="https://refresher.sk/69483-Antarktida-je-stale-teplejsia-ladovce-sa-hybu-az-400-metrov-rocne-hladina-oceanov-stupa-Klimaticka-kriza-sa-zhorsuje"/>
        <a href="https://refresher.sk/46756-Slovensko-patri-ku-krajinam-schopnym-vydrzat-bliziace-sa-katastrofy-Najhorsie-dopadli-staty-cierneho-kontinentu"/>
        <a href="https://refresher.sk/57827-Len-15rocna-Svedka-prestala-chodit-do-skoly-aby-zabojovala-proti-klimatickym-zmenam"/>
        <a href="https://refresher.sk/27950-Tohtorocny-jul-bol-pravdepodobne-najteplejsim-mesiacom-aky-kedy-nasa-Zem-zazila"/>
      </related>
    </article>
  </body>
</html>