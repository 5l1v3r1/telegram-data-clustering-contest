<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/tour-de-france-legende-dod/71813831"/>
    <meta property="og:site_name" content="Dagbladet.no"/>
    <meta property="article:published_time" content="2019-11-13T09:13:37+00:00"/>
    <meta property="og:title" content="Tour de France-legende død"/>
    <meta property="og:description" content="Raymond Poulidor er død."/>
  </head>
  <body>
    <article>
      <h1>Tour de France-legende død</h1>
      <h2>Raymond Poulidor er død.</h2>
      <address><time datetime="2019-11-13T09:13:37+00:00">13 Nov 2019, 09:13</time> by <a rel="author">Thomas Haarstad</a></address>
      <p>Tour de France-legenden Raymond Poulidor er død. Han ble 83 år gammel.</p>
      <p>
        <b>Det bekrefter Tour de France selv på <a href="https://twitter.com/LeTour?ref_src=twsrc%5Etfw%7Ctwcamp%5Etweetembed%7Ctwterm%5E1194539288307937280&amp;ref_url=https%3A%2F%2Fwww.bt.dk%2Fcykling%2Ftour-de-france-legende-er-doed">Twitter.</a></b>
      </p>
      <p>- Han var en mester, men så mye mer enn det. Touren vil ikke bli det samme uten ham. Vi vil aldri glemme deg, Raymond.</p>
      <p>
        <b><a href="https://www.lequipe.fr/Cyclisme-sur-route/Actualites/Raymond-poulidor-est-mort/1079686">L’Équipe</a> har også omtalt saken.</b>
      </p>
      <p>Poulidor ble innlagt på sykehus i starten av oktober på grunn av utmattelse, skriver den franske avisa, gjengitt hos <a href="https://www.procycling.no/lequipe-raymond-poulidor-dod/">procycling.no</a>. Han døde natt til onsdag på et sykehus i hjembyen Saint-Léonard-de-Noblat.</p>
      <p>Dødsårsaken er foreløpig ikke kjent.</p>
      <figure>
        <img src="https://dbstatic.no/71813895.jpg?imageId=71813895&amp;width=1024&amp;height=615"/>
        <figcaption><b>FRANSK DUELL:</b> Jacques Anquetil (til venstre) i den gule trøya i duell med Raymond Poulidor under Tour de France. Foto: NTB Scanpix Vis mer</figcaption>
      </figure>
      <p>
        <b>Poulidor ble bare kalt den evige toer. Han tok andreplassen i Tour de France tre ganger, og tok også med seg fem tredjeplassen i det store sykkelrittet.</b>
      </p>
      <p>Poulidor var kjent som en spektakulær rytter, men han syklet i en tid med flere spektakulære ryttere. Blant dem Jacques Anquetil og Eddy Merckx.</p>
      <p>Det gjorde at Poulidor aldri syklet med den gule ledertrøya i Tour de France.</p>
      <p>
        <b>Likevel var han svært folkekjær i Frankrike, og har nytt stor respekt i Tour de France-sirkuset.</b>
      </p>
      <p>Den franske syklisten har også både sølv- og bronsemedaljer fra VM, og flere seire i klassikere som Paris-Nice og Criterium International.</p>
      <p>
        <i>Dagbladet oppdaterer saken</i>
      </p>
    </article>
  </body>
</html>