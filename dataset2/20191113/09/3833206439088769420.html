<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Kmetut-sprya-poruchkata-za-Modur-Carevec--913437"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-13T09:45:00+00:00"/>
    <meta property="og:title" content="Кметът спря поръчката за &quot;Модър-Царевец&quot;!"/>
    <meta property="og:description" content="Кметът Здравко Димитров прекрати обществената поръчка за проекта &quot;Модър-Царевец&quot;, предаде репортер н..."/>
  </head>
  <body>
    <article>
      <h1>Кметът спря поръчката за "Модър-Царевец"!</h1>
      <address>
        <time datetime="2019-11-13T09:45:00+00:00">13 Nov 2019, 09:45</time>
      </address>
      <p>Кметът <a href="https://www.plovdiv24.bg/novini/persons/335.html">Здравко Димитров</a> прекрати обществената поръчка за проекта "Модър-Царевец", предаде репортер на <b>Plovdiv24.bg</b>. Заповедта е <i><b><a href="http://op.plovdiv.bg/uploads/files/20191014kQAf8841792/00192019131011_%D0%A0%C2%A0%D0%A0%C2%B5%D0%A1%E2%82%AC.%D0%A0%D1%97%D0%A1%D0%82%D0%A0%C2%B5%D0%A0%D1%94%D0%A1%D0%82%D0%A0%C2%B0%D0%A1%E2%80%9A%D0%A1%D0%8F%D0%A0%D0%86%D0%A0%C2%B0%D0%A0%D0%85%D0%A0%C2%B5%20%D0%A0%D1%9A%D0%A0%D1%95%D0%A0%D2%91%D0%A1%D0%89%D0%A1%D0%82-%D0%A0%C2%A6%D0%A0%C2%B0%D0%A1%D0%82%D0%A0%C2%B5%D0%A0%D0%86%D0%A0%C2%B5%D0%A1%E2%80%A0.pdf">публикувана в сайта на общината в специализираната страница за обществени поръчки</a></b></i> в 9:59 ч. тази сутрин. </p>
      <p>Решението за спиране се обосновава с няколко мотива, един от които е, че при откриването на процедурата не е осигурено финансиране в бюджета на община Пловдив. Изтъква се, че новоизбраните кмет и общински съветници при конструирането на градския бюджет за догодина трябва да посочат приоритетните инфраструктурни проекти. </p>
      <p>Междувременно стана ясно, че вчера в КЗК е постъпила жалба от строителната фирма "Монолит" АД. Компанията обжалва Решение № 19РОП-78/14.10.19 на Община Пловдив. </p>
      <p>Припомняме, че проектът на бившата администрация е на стойност близо 10 милиона лева без ДДС. От него бяха извадени дейностите на ВиК, които трябва да се финансират от водното дружество. Крайният срок за подаване на оферти бе 19 ноември, но с днешната заповед на <a href="https://www.plovdiv24.bg/novini/persons/335.html">Здравко Димитров</a> той се обезсмисля. </p>
      <p>В предизборната си кампания Димитров обяви, че свързването на районите "Южен" и "Западен" чрез подлез под линията София - Пловдив и изграждане на Южната тангента на града са сред приоритетните проекти, по които ще работи.</p>
    </article>
  </body>
</html>