<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/roditelite-na-pochinaloto-na-zbolekarski-stol-dete-potreseni-ot-reshenieto-na-kalpakchiev_news709000.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-13T09:57:00+00:00"/>
    <meta property="og:title" content="Родителите на починалото на зъболекарски стол дете потресени от решението на Калпакчиев"/>
    <meta property="og:description" content="Д-р Валентин Павлов, ексдепутат от квотата на Иван Костов, бе признат за виновен на първа инстанция и осъден условно на 3 години"/>
  </head>
  <body>
    <article>
      <h1>Родителите на починалото на зъболекарски стол дете потресени от решението на Калпакчиев</h1>
      <h2>Д-р Валентин Павлов, ексдепутат от квотата на Иван Костов, бе признат за виновен на първа инстанция и осъден условно на 3 години</h2>
      <address>
        <time datetime="2019-11-13T09:57:00+00:00">13 Nov 2019, 09:57</time>
      </address>
      <p>https://blitz.bg/kriminalni/prestplenie/roditelite-na-pochinaloto-na-zbolekarski-stol-dete-potreseni-ot-reshenieto-na-kalpakchiev_news709000.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573627825-594873.jpg"/>
      </figure>
      <p>
        <b>Оправдателна присъда за зъболекаря д-р Валентин Павлов, на чийто стоматологичен стол след обща упойка умира 14-годишно дете през 2016 г. Поради липса на антидот то е издъхнало на път за болницата. </b>
      </p>
      <p>Родителите обвиняват медиците, че не са ги предупредили за рисковете на анестезията и са викнали линейка твърде късно.<br/><br/>Бащата на Алекс - Валери Захариев заяви в сутрешния блок на bTV, че оправдателната присъда на втора инстанция на зъболекаря е гавра с паметта на детето.<br/><br/>Д-р Валентин Павлов, който бе депутат от квотата на Иван Костов бе признат за виновен на първа инстанция и осъден условно на 3 години. Миналата седмица обаче шефът на грантовия Съюз на съдиите в България Калин Калпакчиев оправда екснародния представител, само месец след като скандализира обществото с решението си да освободи 6,5 години по-рано от затвора убиеца на студента Андрей Монов – Джок Полфрийман.<br/><br/><b><a href="https://blitz.bg/analizi-i-komentari/kalpakchiev-v-konflikt-na-interesi-i-po-deloto-za-deputata-na-kostov-podsdim-za-smrtta-na-14-godishno-momche_news708985.html">Калпакчиев в конфликт на интереси и по делото за депутата на Костов, подсъдим за смъртта на 14-годишно момче</a></b><br/><br/>„Хвърля се прах в очите, че в България има някакво правосъдие. Ще обжалваме пред върховен съд  тези присъди и ще продължим да настояваме за максимално строги присъди за тези хора”, заяви още той.<br/><br/>Захариев поясни, че за анестезиолога д-р Филипова и управителя на клиниката Павлова – присъдите са намалени от 3 на една година условно с възстановяване на правата за практикуване.</p>
      <p>Според бащата анестезиологът е признал в съда, че е разпознала симптомите на малигнена хипертермия, но е чакала нареждането на доктора, за да извика линейка, знаела е, че само атидот може да помогне.<br/><br/>Почерненото семейство вече близо 3 години търси справедливост за смъртта на 14-годишният си син. Юни 2016 година. Д-р Валентин Павлов оперира 14-годишния Алекс под пълна упойка в своята стоматологичната клиника.<br/><br/>Той обаче не информира родителите за рисковете от операцията. След поставяне на упойката детето умира.</p>
      <p>Майката на детето Албена Захариева обясни, че не са й били разяснени рисковете от общата упойка, а само са й казали, че така синът й ще бъде по-спокоен по време на интервенцията.<br/><br/>Не били направени и никакви изследвания, докторът добавил, че момчето трябва да е здраво, казва още почернената майка. <br/><br/>Според нея цялата вина и отговорност носи д-р Павлов.<br/><br/>Той ръководи целия екип, той решава,  добави Захариева.</p>
      <p>Родителите ще искат максимални наказания за екипа. А за оправдателната присъда на д-р Павлов нямат обяснение, защото посочват, че дори е имало още един подобен случай на техния, но детето е откарано бързо до болницата и сега е живо.<br/><br/>Не могат да ни убедят че и за нашето дете не е имало шанс, заявиха почернените родители. Още две дела текат в прокуратурата и Софийски градски съд срещу Валентин Павлов за подобни случаи.</p>
    </article>
  </body>
</html>