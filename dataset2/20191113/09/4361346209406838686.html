<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/gyerekkori-uzenet-ihlette-a-fabian-juli-emlekdalt-video/186490"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-13T09:35:00+00:00"/>
    <meta property="og:title" content="Gyerekkori üzenet ihlette a Fábián Juli-emlékdalt - videó"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Gyerekkori üzenet ihlette a Fábián Juli-emlékdalt - videó</mark>
      </h1>
      <address><time datetime="2019-11-13T09:35:00+00:00">13 Nov 2019, 09:35</time> by <a rel="author">Bors</a></address>
      <p>„Elmentem valahova, hogy hova az titok, de ne izguljatok” – üzente Fábián Juli alsó tagozatos korában anyukájának egy papírfecnin. A 37 éves korában elhunyt énekesnő üzenetét édesanyja osztotta meg Facebookon, és ez a három mondat ihlette a Fábián Juliról készülő dokumentumfilm betétdalának szövegét.</p>
      <figure>
        <img src="http://media.borsonline.hu/cikk/20/192073/gallery-picture/645w/2022199_2.jpg"/>
        <figcaption>Játékos üzenetet hagyott hátra kisgyerekként Fábián Juli</figcaption>
      </figure>
      <p>„Ez egy szép allegória volt arra a helyzetre, ahogy Juli elhagyott minket. Pont amikor édesanyja, Galina posztolta ezt az üzenetet, akkor próbáltam véglegesíteni a Konyha együttes előző lemezét. Volt egy dalunk, amit felvettünk már, de egy sornyi szövegünk sem volt rá. Viszont annyira megszerettük, hogy nem akartuk elengedni. Gondoltuk, hátha születik rá egyszer szöveg. Elolvastam a posztot és ott, egy ültő helyemben megírtam a dalszöveget, sőt bele sem kellett utána nyúlni. Szóval ez a pár sor annyira megihletett, hogy utána az egész dal „kiszaladt” – mesélte Szepesi Mátyás dalszerző, a Konyha együttes frontembere. A dal filmben hallható verziójában Juli pályatársai énekelnek, például Péterffy Lili, Lábas Viki vagy Heincz Gábor Biga.</p>
      <figure>
        <iframe src="https://www.youtube.com/embed/sHpAj6SoFII" width="650" height="360" data-service="Youtube" scrolling="no"/>
      </figure>
      <p>A Lévai Balázs által rendezett dokumentumfilmet december 15-én, az énekesnő halálának két éves évfordulóját megelőző estén mutatja be az M2 Petőfi TV Filmklubja.</p>
    </article>
  </body>
</html>