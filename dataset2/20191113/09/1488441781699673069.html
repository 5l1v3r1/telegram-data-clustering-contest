<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/13/xiaomi-mi-9-mi-note-3-miui-11-stabile-678079/"/>
    <meta property="og:site_name" content="AndroidWorld"/>
    <meta property="article:published_time" content="2019-11-13T09:20:40+00:00"/>
    <meta property="og:title" content="Xiaomi Mi 8, Mi 9, Mi 9 SE, Mi 9 Lite, Mi 9T Pro, Mi MIX 2 &amp; 2S, Mi Note 3, Redmi 5/5A e 6/6A ricevono la MIUI 11 stabile (aggiornato)"/>
    <meta property="og:description" content="Tutti gli smartphone Xiaomi italiani che in queste ore stanno ricevendo l'aggiornamento stabile alla MIUI 11 tramite OTA."/>
  </head>
  <body>
    <article>
      <h1>Xiaomi Mi 8, Mi 9, Mi 9 SE, Mi 9 Lite, Mi 9T Pro, Mi MIX 2 &amp; 2S, Mi Note 3, Redmi 5/5A e 6/6A ricevono la MIUI 11 stabile (aggiornato)</h1>
      <address><time datetime="2019-11-13T09:20:40+00:00">13 Nov 2019, 09:20</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p>La distribuzione della nuova <b>MIUI 11</b> da parte di <a href="https://www.androidworld.it/tag/xiaomi/">Xiaomi</a> procede senza sosta, anche se non è esattamente identica per tutti i modelli che la stanno ricevendo in questi giorni. Soltanto pochi eletti infatti possono fregiarsi anche del nuovo <a href="https://www.androidworld.it/tag/android-10/">Android 10</a>, mentre altri si devono accontentare della<b> precedente versione</b> del robottino verde. Emblema di questa differenziazione sono i <b>due smartphone che si stanno aggiornando in queste ore</b>, anche in Italia.</p>
      <p>Ci riferiamo a <a href="https://www.androidworld.it/recensioni/xiaomi-mi9/">Xiaomi Mi 9</a> e <a href="https://www.androidworld.it/recensioni/xiaomi-mi-note-3/">Mi Note 3</a>, dei quali ci sono giunte segnalazioni nel <b>gruppo Facebook ufficiale di SmartWorld</b> (<a href="https://www.facebook.com/groups/smartworldfamily/">iscrivetevi</a>, se ancora non l’avete fatto). I due smartphone infatti si sono finalmente aggiornati alla <b>MIUI 11 stabile</b> anche dalle nostre parti, tramite i classici OTA. Per il top di gamma Mi 9, il nuovo firmware è basato sull’<b>ultima versione di Android</b>, mentre Mi Note 3 è ancora fermo a <b>Pie</b>.</p>
      <p>La MIUI però è una profonda personalizzazione del sistema, dunque le maggiori novità sono <b>condivise</b> dai due smartphone, nonostante la differente versione di Android di base. Anche il vostro Mi 9 o Mi Note 3 si è già regolarmente aggiornato alla MIUI 11? Oppure per quale altro modello siete ancora in attesa?</p>
      <p>
        <i>Ringraziamo Joseph e Nicola per le segnalazioni</i>
      </p>
      <p>Aggiornamento05/11/2019</p>
      <p>Sempre dal nostro gruppo Facebook (<a href="https://www.facebook.com/groups/smartworldfamily/">iscrivetevi</a>!) ci arrivano segnalazioni riguardanti l’arrivo della <b>MIUI 11</b> su <b>Xiaomi Mi MIX 2S</b> e su <b>Xiaomi Mi 9 Lite</b>. Nei commenti qui sotto l’articolo vari utenti segnalano invece l’arrivo della MIUI 11 anche su Xiaomi Mi MIX 2. Un altro utente sul <a href="https://www.facebook.com/groups/smartworldfamily/permalink/2457608837843062/">gruppo Facebook</a> ci segnala poi che l’aggiornamento è arrivato anche su Xiaomi Mi 8! Sulla pagina Facebook di AndroidWorld ci hanno infine segnalato che anche <b>Xiaomi Mi 9T Pro</b> ha ricevuto la MIUI 11.</p>
      <p>
        <i>Grazie a tutti</i>
        <br/>
        <i>per le numerose</i>
        <br/>
        <i>segnalazioni!</i>
      </p>
      <p>Aggiornamento17:55</p>
      <p>Dal nostro gruppo Facebook (<a href="https://www.facebook.com/groups/smartworldfamily">iscrivetevi</a>!) ci arriva la segnalazione che la versione stabile della MIUI 11 è arrivata anche su <b>Xiaomi Mi 9 SE</b>. Così come sul Mi Note 3 però, la versione di Android rimane ferma alla 9.0.</p>
      <p>
        <i>Grazie a <a href="https://www.facebook.com/groups/smartworldfamily/permalink/2456978477906098/">Simone</a></i>
        <br/>
        <i>per la segnalazione!</i>
      </p>
      <p>Aggiornamento08/11/2019</p>
      <p>La MIUI 11 è in rollout globale anche su Redmi 6 e Redmi 6A (<a href="https://www.fonearena.com/blog/297477/xiaomi-redmi-6-redmi-6a-miui-11-update.html">via</a>). Qui sotto trovate alcuni screenshot a riprova dell’update.</p>
      <p>Aggiornamento13/11/2019</p>
      <p>Si aggiungono alla già nutrita lista Redmi 5 (11.0.1.0.ODAMIXM) e Redmi 5A (11.0.2.0.OCKMIXM), che <a href="https://www.fonearena.com/blog/297892/xiaomi-redmi-5-redmi-5a-miui-11-update.html">ricevono</a> ora la MIUI 11 Global, dal peso rispettivamente di 458 e 476 MB. A seguire alcuni screenshot.</p>
      <p> </p>
    </article>
  </body>
</html>