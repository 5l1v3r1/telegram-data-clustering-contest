<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/zmagovalec-kmetije-na-lepotnem-posegu-248052"/>
    <meta property="og:site_name" content="Slovenske novice"/>
    <meta property="article:published_time" content="2019-11-13T09:21:00+00:00"/>
    <meta property="og:title" content="Zmagovalec Kmetije na lepotnem posegu"/>
    <meta property="og:description" content="Nobena skrivnost ni, da Denis Toplak, zmagovalec resničnostnega šova Kmetija: Nov začetek iz leta 2015, ko se je ta še predvajala na Planet TV, veliko časa nameni svojemu videzu in je vedno kot i..."/>
  </head>
  <body>
    <article>
      <h1>Zmagovalec Kmetije na lepotnem posegu</h1>
      <h2>Denis Toplak, ki je leta 2014 zmagal v resničnostnem šovu, si je dal v Turčiji presaditi lase.</h2>
      <address><time datetime="2019-11-13T09:21:00+00:00">13 Nov 2019, 09:21</time> by <a rel="author">S. N.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/12/1629925.jpg"/>
          <figcaption>Odpravil se je v Turčijo, k enemu največjih strokovnjakov na tem področju. FOTO: Instagram</figcaption>
        </figure>
        <figure>
          <img src="https://www.slovenskenovice.si/images/slike/2019/11/12/1629926.jpg"/>
          <figcaption>Denis pred presaditvijo las. FOTO: Instagram</figcaption>
        </figure>
        <figure>
          <img src="https://www.slovenskenovice.si/images/slike/2019/11/12/328397.jpg"/>
          <figcaption>Nič več mu ne bo treba skrivati pleše. FOTO: POP TV</figcaption>
        </figure>
      </slideshow>
      <p>Nobena skrivnost ni, da<b> Denis Toplak</b>, zmagovalec resničnostnega šova Kmetija: Nov začetek iz leta 2015, ko se je ta še predvajala na Planet TV, veliko časa nameni svojemu videzu in je vedno kot iz škatlice. Le dve leti po zmagi na eni najtežjih Kmetij vseh časov je legel na kirurško mizo in si dal operirati malce nakrivljen nos.</p>
      <figure>
        <img src="https://www.slovenskenovice.si/images/slike/2019/11/12/1629926.jpg"/>
        <figcaption>Denis pred presaditvijo las. FOTO: Instagram</figcaption>
      </figure>
      <p>Vse od zloma med nogometno tekmo je imel namreč težave z dihanjem. Denis je takrat povedal, da ga to zelo moti tako podnevi kot ponoči, zato je obiskal lepotnega kirurga Fabjana, ki je poskrbel za njegovo nemoteno dihanje in mu odpravil grbico na nosu. Tedaj je dejal, da o drugi lepotni operaciji ne razmišlja. A tri leta pozneje je Štajerec svoje oboževalce presenetil s posnetki iz Istanbula, kamor se je odpravil pred kratkim, a ne zgolj zato, da bi si ogledal tamkajšnje naravne lepote in znamenitosti, temveč je obiskal priznano kliniko, kjer so Denisu, ki se mu je v zadnjih letih kot številnim moškim začela pojavljati pleša, presadili lase.</p>
      <blockquote>Za presaditev je odštel od 2190 do 3490 evrov.</blockquote>
      <p>Na facebooku je objavil zgodbo o razlogih svojega potovanja v Istanbul, celo pokazal pobrito glavo pred posegom in po njem, a je ta kmalu izginila. Njegova odločitev pravzaprav ne preseneča nikogar, saj je znano, da Denisu videz izjemno veliko pomeni, za poseg pa je po podatkih na spletni strani omenjene klinike odštel od 2190 do 3490 evrov. </p>
    </article>
  </body>
</html>