<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://utajenysef.markiza.sk/aktualne/1982121_po-ucinkovani-v-utajenom-sefovi-sa-jej-splnil-celozivotny-sen"/>
    <meta property="og:site_name" content="markíza"/>
    <meta property="article:published_time" content="2019-11-13T09:00:00+00:00"/>
    <meta property="og:title" content="Po účinkovaní v Utajenom šéfovi sa jej splnil celoživotný sen"/>
    <meta property="og:description" content="Takéhoto šéfa by prijal veru každý."/>
  </head>
  <body>
    <article>
      <h1>Po účinkovaní v Utajenom šéfovi sa jej splnil celoživotný sen</h1>
      <h2>Takéhoto šéfa by prijal veru každý.</h2>
      <address><time datetime="2019-11-13T09:00:00+00:00">13 Nov 2019, 09:00</time> by <a rel="author">lch</a></address>
      <p>Utajený šéf Branislav Cvik má za sebou týždeň v prestrojení vo svojej vlastnej firme. Prešiel si viacerými oddeleniami a vyskúšal si rôzne pracovné pozície. Na záver týždňa sa rozhodol pozvať si do svojej kancelárie zamestnancov, s ktorými prišiel do styku. V baliarni chmeľu sa hneď v prvý deň stretol s pani Hladkou, ktorá mala celý proces na starosti. „Celé nakrúcanie bolo veľmi vyčerpávajúce, ale bola to neskutočná skúsenosť," spomína pani Hladká s odstupom času.</p>
      <blockquote>
        <a href="https://utajenysef.markiza.sk/aktualne/1981764_branislav-cvik-nemal-som-strach-vymenit-pocitac-za-lopatu">TIP: Branislav Cvik: Nemal som strach vymeniť počítač za lopatu</a>
      </blockquote>
      <p>Na stretnutie u pána Cvika v kancelárii spomína s úsmevom. „Hlavou mi prebehla otázka, ako sa musel cítiť, keď som na neho kričala." Pani Hladká spomínala, že jej životným snom bolo vidieť pyramídy a vďaka svojmu šéfovi sa jej to aj podarilo. „Bolo to splnenie môjho detského sna. Od dieťaťa som túžila dotknúť sa pyramíd. Dovolenku sme si užili spolu s manželom, boli sme týždeň v Hurghade. A bol to nezabudnuteľný zážitok. Pri návšteve pyramíd som si i poplakala. Absolvovali sme návštevu pyramíd, Údolie kráľov, Luxor. Pri plavbe po Níle som sa cítila ako v románe od Agaty Christie, chvalabohu bez tej zápletky."</p>
      <p>Po návrate do práce sa môže šéfka baliarne chmeľu tešiť. „Pracovné podmienky zostali nezmenené. Z technického vybavenia: vylepšil sa lis na balenie chmeľu a zvýšila sa mzda pre brigádnikov."</p>
    </article>
  </body>
</html>