<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/ostia-incidente-in-via-tancredi-chiaraluce-investito-e-ucciso-un-pedone.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-13T09:44:34+00:00"/>
    <meta property="og:title" content="Ostia, incidente in via Tancredi Chiaraluce: investito e ucciso un pedone"/>
    <meta property="og:description" content="Notte di sangue sulle strade di Ostia: un uomo di circa cinquant’anni è stato investito e ucciso su via Tancredi Chiaraluce, in direzione Via del Mare – circa 100 metri prima del depuratore. Si tratta della strada che attraversa la pineta di Acqua Rossa, parallelamente al Tevere e all’Isola Sacra, dove l’illuminazione sembra essere scarsa. […]"/>
  </head>
  <body>
    <article>
      <h1>Ostia, incidente in via Tancredi Chiaraluce: investito e ucciso un pedone</h1>
      <address><time datetime="2019-11-13T09:44:34+00:00">13 Nov 2019, 09:44</time> by <a rel="author" href="https://www.ilcorrieredellacitta.com/author/federica-rosato" target="_blank">Federica Rosato</a></address>
      <figure>
        <img src="https://www.ilcorrieredellacitta.com/wp-content/uploads/2019/07/Incidente-stradale-generico.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Notte di sangue sulle strade di <b>Ostia</b>: un uomo di circa cinquant’anni è stato investito e ucciso su via <b>Tancredi Chiaraluce</b>, in direzione Via del Mare – circa 100 metri prima del depuratore. Si tratta della strada che attraversa la pineta di Acqua Rossa, parallelamente al Tevere e all’Isola Sacra, dove l’illuminazione sembra essere scarsa. <b>È accaduto alle 23.40 circa, ieri sera, 12 novembre 2019</b>, quando una Nissan Micra che viaggiava in direzione della via del Mare ha investito il pedone che attraversava la strada. <b>Inutili per l’uomo i soccorsi del 118</b>: i medici non hanno potuto fare altro che constarne il decesso. L’uomo, privo di documenti, non è stato ancora identificato. Non è escluso che la vittima sia uno dei senza fissa dimora che trova rifugio all’interno dell’area verde. </p>
      <p>Sono al vaglio degli inquirenti le dinamiche del sinistro, ed è da appurare la velocità a cui andava il conducente della Nissan Micra – che si è immediatamente fermato per prestare soccorso – al momento dell’impatto. Sul posto sono intervenuti gli agenti del Gruppo GPIT e IX Eur della Polizia Locale di Roma Capitale. </p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/ostia-cronaca/il-m5s-prova-a-trovare-un-accordo-con-il-partito-democratico-sul-x-municipio-i-democratici-bocciano-subito-lipotesi.html"/>
        <a href="https://www.ilcorrieredellacitta.com/news/terribile-incidente-auto-finisce-contro-un-albero-muore-ragazzina-di-14-anni.html"/>
        <a href="https://www.ilcorrieredellacitta.com/ostia-cronaca/ostia-compare-il-busto-di-pasolini-nellanniversario-della-sua-morte.html"/>
        <a href="https://www.ilcorrieredellacitta.com/ostia-cronaca/ostia-nuovo-incidente-su-via-dei-pescatori-sinistra-italia-presenta-esposto-alla-procura-della-repubblica.html"/>
        <a href="https://www.ilcorrieredellacitta.com/ambiente/un-tuffo-nella-tecnologia-a-ostia-sul-litorale-arrivano-i-droni.html"/>
        <a href="https://www.ilcorrieredellacitta.com/ostia-cronaca/ostia-nuova-sradicato-lalbero-della-legalita-a-piazza-gasparri-ennesimo-atto-di-vandalismo-al-parco-willy-ferrero.html"/>
      </related>
    </article>
  </body>
</html>