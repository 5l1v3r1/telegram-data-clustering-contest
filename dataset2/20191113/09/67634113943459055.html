<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150412/"/>
    <meta property="og:site_name" content="AgroNews"/>
    <meta property="article:published_time" content="2019-11-13T09:18:00+00:00"/>
    <meta property="og:title" content="Вирощування журавлини – одна з найприбутковіших культур на українському ринку"/>
    <meta property="og:description" content="Однією з найприбутковіших галузей в Україні є вирощування журавлини великоплідної, оскільки при правильній закладці плантації, ця рослина плодоносить понад 60 років, пише ogorodnik.com. Стабільний попит, а також висока ринкова ціна на свіжі ягоди журавлини забезпечують підвищений інтерес до..."/>
  </head>
  <body>
    <article>
      <h1>Вирощування журавлини – одна з найприбутковіших культур на українському ринку</h1>
      <address><time datetime="2019-11-13T09:18:00+00:00">13 Nov 2019, 09:18</time> by <a rel="author">agronews.uaode/author</a></address>
      <p><b>Однією з найприбутковіших галузей в Україні є вирощування журавлини великоплідної, оскільки при правильній закладці плантації, ця рослина плодоносить понад 60 років, пише </b><i><b><a href="https://www.ogorodnik.com/articles/zhuravlina-velikoplidna-dosvid-tovarnogo-viroshchuvannya-v-ukrayini?fbclid=IwAR1D29dKsYKksfCz3HQIZRGuURRcb9s5hRX-DbDoNUzL3rgh08I50uMFKcs">ogorodnik.com</a></b></i>.</p>
      <p>Стабільний попит, а також висока ринкова ціна на свіжі ягоди журавлини забезпечують підвищений інтерес до закладки ягідників невеликими плантаціями – від 20 соток до 3 га.</p>
      <p>Урожайність цієї культури складає 20 тонн з га, при цьому ринкова вартість ягід журавлини стабільно висока навіть на опті.</p>
      <p>Перший товарний урожай можна отримати вже на третій рік після посадки. Збирати ягоди потрібно в період масового дозрівання, коли більше половини уже повністю набрали колір. Забарвлення насіння ягід журавлини в цей період змінюється з жовтого на коричневий або бурий.</p>
      <p>У великих господарствах (плантації площею від 10 га) використовують технологію “мокрого” збирання. Це метод при якому у період збирання врожаю їх затоплювали водою. Ягоди обмолочували спеціальним комбайном, вони спливали і їх збирали на транспортер, а потім сортували. Урожай становив до 20 тонн з 1 (2 кг з 1м²).</p>
      <p>На невеликих плантаціях (до 1 га) ягоди можна збирати вручну або використовувати спеціальну переносну портативну збиральну машину.</p>
      <p>Важлива товарна перевага цієї культури – здатність ягід зберігатися доволі довго у свіжому вигляді.</p>
    </article>
  </body>
</html>