<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/situaciya-v-boliviji-ssha-evakuyuyut-diplomativ-i-jih-sim-ji-50053251.html"/>
    <meta property="og:site_name" content="НВ"/>
    <meta property="article:published_time" content="2019-11-13T09:58:00+00:00"/>
    <meta property="og:title" content="США евакуюють дипломатів і їх сім'ї з Болівії"/>
    <meta property="og:description" content="Держдеп США розпорядився терміново евакуювати дипломатів і їх сім'ї з Болівії через масові заворушення."/>
  </head>
  <body>
    <article>
      <h1>США евакуюють дипломатів і їх сім'ї з Болівії</h1>
      <h2>Держдеп США розпорядився терміново евакуювати дипломатів і їх сім'ї з Болівії через масові заворушення.</h2>
      <address>
        <time datetime="2019-11-13T09:58:00+00:00">13 Nov 2019, 09:58</time>
      </address>
      <p>У відповідній заяві <a href="https://travel.state.gov/content/travel/en/international-travel/International-Travel-Country-Information-Pages/Bolivia.html#/">йдеться</a>, що уряд США має обмежені можливості з надання екстреної допомоги своїм громадянам США в Болівії.</p>
      <p>Держдеп також застеріг американських громадян від подорожей в Болівію через ситуацію в країні.</p>
      <p>Читайте також:<br/><a href="https://nv.ua/ukr/world/countries/23-dni-masovih-zavorushen-u-boliviji-zaginuli-semero-lyudey-novini-svitu-50053194.html">&amp;nbspУ Болівії за 23 дні масових заворушень загинули семеро людей</a></p>
      <p>В кінці жовтня після президентських виборів в Болівії почалися масові акції протесту. Вищий виборчий суд Болівії, що виконує функції виборчої комісії, оголосив, що після підрахунку 99,9% голосів Ево Моралес перемагає в першому турі президентських виборів.</p>
      <p>В Євросоюзі заявили про необхідність провести другий тур, щоб відновити довіру і забезпечити дотримання демократичного вибору. Із закликами провести другий тур також виступили США і країни Латинської Америки.</p>
      <p>Моралес заявив, що за протестами стоять «незадоволені праві сили», які користуються міжнародною підтримкою.</p>
      <p>8 листопада до протестів приєдналися поліцейські в декількох містах країни.</p>
      <p>Під тиском масових акцій протесту лідер Болівії <a href="https://nv.ua/ukr/world/countries/prezident-boliviji-ogolosiv-pro-provedennya-novih-viboriv-50052677.html">Ево Моралес погодився оголосити дострокові президентські вибори</a>.</p>
      <p>Також Моралес оголосив про складання повноважень президента і <a href="https://nv.ua/ukr/world/countries/evo-morales-pribuv-do-meksiki-shchob-otrimati-politichniy-pritulok-foto-novini-svitu-50053153.html">отримав політичний притулок в Мексиці.</a></p>
    </article>
  </body>
</html>