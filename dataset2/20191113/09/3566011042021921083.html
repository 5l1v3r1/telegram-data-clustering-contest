<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546940.html/%D8%AA%DA%A9%D9%84%DB%8C%D9%81-%D8%AC%D8%A7%D9%85%D8%A7%D9%86%D8%AF%DA%AF%D8%A7%D9%86-%DA%A9%D8%A7%D8%B1%D8%AA-%D8%B3%D9%88%D8%AE%D8%AA-%DA%86%DB%8C%D8%B3%D8%AA-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T09:27:00+00:00"/>
    <meta property="og:title" content="تکلیف جاماندگان کارت سوخت چیست؟"/>
    <meta property="og:description" content="مدیر برنامه ریزی شرکت ملی پخش فرآروده‌های نفتی تصریح کرد:ثبت نام کارت سوخت هوشمند در بستر فضای مجازی امکان پذیر نیست و تنها از طریق دفاتر پلیس ۱۰+ و نیازمند مراجعه حضوری متقاضی است."/>
  </head>
  <body>
    <article>
      <h1>تکلیف جاماندگان کارت سوخت چیست؟</h1>
      <address>
        <time datetime="2019-11-13T09:27:00+00:00">13 Nov 2019, 09:27</time>
      </address>
      <p>مدیر برنامه ریزی شرکت ملی پخش فرآروده‌های نفتی تصریح کرد:ثبت نام کارت سوخت هوشمند در بستر فضای مجازی امکان پذیر نیست و تنها از طریق دفاتر پلیس ۱۰+ و نیازمند مراجعه حضوری متقاضی است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ شهرام رضایی با اشاره به تعداد کارت‌های سوخت صادر شده در کشور اظهار کرد: مطابق قول شرکت ملی پخش تا پایان مهر ماه سال جاری کسانی که از ماه‌های گذشته اقدام به ثبت نام برای دریافت کارت سوخت کردند، کارت سوخت آن‌ها آماده خواهد شد و بر همین اساس تا پایان مهر کارت ۳ میلیون و ۶۰۰ هزار نفر تحویل اداراه پست و به متاقضی ارسال شد.</p>
      <p>مدیر برنامه ریزی شرکت ملی پخش فرآروده‌های نفتی تصریح کرد: ۹۰۰ کارت سوخت در باجه معطله پست که بخشی از آن مربوط به گذشته است به دلایلی از قبیل تغییر آدرس و نیاز به دریافت از سوی خود شخص در باجه پستی مانده است. وی ادامه داد: تاکنون ۱۶ درصد مردم از کارت سوخت خود برای سوختگیری استفاده می‌کنند که این رقم چندان خوشایند نیست و کاهش سهمیه جایگاه داران به ۲۰ لیتر به ازای هر بار سوخت گیری برای ترغیب مردم به استفاده از کارت سوخت شخصی است.   به گفته وی؛ درخواست روزانه برای دریافت کارت سوخت المثتی به صورت روزانه انجام می‌شود.   رضایی بیان کرد: متقاضیانی که کارت سوخت آن‌ها در باجه معطله پست قرار گرفته است، می‌تواند از طریق سایت پست و یاای پلیس از محل پستی خود با خبر شوند، اما نیازی به حضور در باجه نیست و می‌توانند از طریق شعبه نزدیک به محل زندگی خود درخواست ارسال به درب منزل را داشته باشند.   مدیر برنامه ریزی شرکت ملی پخش فرآروده‌های نفتی تصریح کرد: برای سهولت در استفاده مردم از کارت سوخت در ابتدا رمز کارت را بر مبنای ۴ رقم کارت ملی قرار دادیم تا مردم مشکلی در استفاده از کارت سوخت شخصی نداشته باشند.   وی افزود: برای ترغیب مردم به استفاده از کارت سوخت تنها سیاست حذف سهمیه جایگاه داران می‌تواند جوابگو باشد، اما در حال حاضر کاهش سهمیه‌ای جایگاه داران در نظر گرفته نشده است.   رضایی عنوان کرد: سوخت گیری با کارت سوخت شخصی این امکان را به مردم می‌دهد که با هر بار استفاده از کارت ۶۰ لیتر سوخت گیری کنند که این روش به شفاف سازی میزان مصرف کمک شایانی خواهد کرد.   مدیر برنامه ریزی شرکت ملی پخش فرآورده‌های نفتی بیان کرد: طی ۱۲ سال گذشته ضرب العجلی برای دریافت کارت سوخت در نظر گرفته نشده و در صورت مفقود شدن کارت سوخت، هر فردی می‌تواند با مراجعه به دفاتر امور مشترکین برای دریافت المثنی اقدام کند.   وی با هشدار نسبت به پیامک و صفحات جعلی در فضای مجازی ثبت نام برای کارت سوخت تاکید کرد: برای دریافت کارت سوخت و المثنی هیچ ثبت نام اینترنتی در بستر فضای مجازی سورت نمی‌گیرد و به پیام‌های ارسالی از سوی سودجویان توجهی نکنند.   رضایی گفت:کارت هوشمند سوخت تنها از طریق دفاتر پلیس به علاوه صادر می‌شود و نیازمند مراجعه حضوری متقاضی است.   منبع: میزان</p>
    </article>
  </body>
</html>