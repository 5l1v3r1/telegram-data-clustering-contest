<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/tradiczi%d1%97-ta-novaczi%d1%97-dlya-vinogradnikiv/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-13T09:08:00+00:00"/>
    <meta property="og:title" content="Традиції та новації для виноградників"/>
    <meta property="og:description" content="Традиції виноградарства в Україні сягають IV ст. до н. е. Перші виноградні лози сюди завезли стародавні греки, коли заснували на півдні Криму свої колонії."/>
  </head>
  <body>
    <article>
      <h1>Традиції та новації для виноградників</h1>
      <address>
        <time datetime="2019-11-13T09:08:00+00:00">13 Nov 2019, 09:08</time>
      </address>
      <figure>
        <img src="https://infoindustria.com.ua/wp-content/uploads/2019/07/Infernovinograd.jpg"/>
      </figure>
      <p>
        <b>Традиції виноградарства в Україні сягають IV ст. до н. е. Перші виноградні лози сюди завезли стародавні греки, коли заснували на півдні Криму свої колонії. Звідти виноградарство поширилося у решту регіонів країни, в яких умови для вирощування цієї культури є сприятливими.</b>
      </p>
      <p>У середні віки виноградарство було розвинене переважно при монастирях та у приватних виноградниках. А у XVII–XIX століттях культивування ягід зосередилося в Криму і було привілеєм аристократії. Далі йде занепад галузі, після чого вона отримала максимальний свій розвиток уже в радянські часи: тоді площі, відведені під виноградники в Україні, були найбільшими в усьому СРСР.</p>
      <p>Сьогодні виноградарство є надзвичайно перспективним напрямком української агроіндустрії. Українська продукція добре відома і високо цінується не тільки в Україні, але й за кордоном. Проте, щоб виноград приносив гарний врожай і прибуток, необхідно ретельно дотримуватись технології вирощування. Адже, за даними дослідників, несвоєчасний або неправильний захист і підживлення можуть призвести до втрати від 30% до 50% врожаю.</p>
      <p>
        <b>Комплексний підхід</b>
      </p>
      <p>Під час вирощування виноград пошкоджується понад 50 видами шкідників та більш ніж 150 видами грибків, вірусів і бактерій. Також насадження можуть потерпати і від бур’янів. Крім того, виноград – це культура, яка потребує особливого догляду та збалансованого підживлення.</p>
      <p>Асортимент компанії UKRAVIT забезпечує повний захист та комплексне підживлення виноградників будь-якого напрямку використання залежно від рівня інтенсифікації.</p>
      <p>Щороку істотної шкоди виноградникам завдають виноградна та гронова листовійки, скосар кримський і турецький, виноградний трубкокрут, філоксера, виноградний зудень, брунькові кліщі та інші. Для контролю чисельності шкідників експерти компанії рекомендують застосовувати високоефективні інсектициди <b>«Люкс Максі» </b>(тіаметоксам, 250 г/л + ацетаміприд, 100 г/л), <b>«Антиколорад Макс» </b>(імідаклоприд, 300 г/л + лямбда-цигалотрин, 100 г/л), <b>«Хлорпірівіт-Агро» </b>(хлорпірифос, 500 г/л + циперметрин, 50 г/л), <b>«Антихрущ» </b>(біфентрин, 100 г/л + імідакроприд, 100 г/л), а проти кліщів – інсектоакарицид <b>«Антикліщ Макс» </b>(піриміфос-метил, 200 г/л + піридабен, 100 г/л + ацетаміприд, 50 г/л). Завдяки високоякісним діючим речовинам та ефективним формуляціям вони надовго позбавлять виноградники від «непрошених гостей».</p>
      <p>Із хвороб винограду найнебезпечнішими є оїдіум, мілдью, сіра та біла гнилі, антракноз, чорна плямистість і краснуха. Для контролю мілдью рекомендується застосовувати фунгіциди <b>«Захист» </b>(цимоксаніл, 250 г/кг + металаксил, 100 г/кг), <b>«Цілитель»</b> (металаксил, 80 г/кг + манкоцеб, 640 г/кг), <b>«Гарт» </b>(гідроксид міді, 770 г/кг) і <b>«Делавіт» </b>(дитіанон, 350 г/л). Проти оїдіуму високу ефективність демонструють <b>«Джек Пот»</b> (пенконазол, 100 г/л + дифеноконазол, 200 г/л) та <b>«Унікаль»</b> (тебуконазол, 250 г/л). А якщо ваші виноградники потерпають від сірої гнилі, краще застосувати <b>«Страж»</b> (ципродиніл, 500 г/л) та <b>«Цілитель»</b> (металаксил, 80 г/кг + манкоцеб, 640 г/кг). Ці препарати не один рік «працюють» на виноградниках в різних регіонах України і є рішенням для захисту культур від комплексу хвороб, яке перевірено часом.</p>
      <p>На продуктивність культури суттєво впливає й забур’яненість. Для знищення бур’янів застосовують гербіциди суцільної дії на основі гліфосату: <b>«Гліфовіт»</b> (ізопропіламінна сіль гліфосату, 480 г/л у кислотному еквіваленті, 360 г/л), <b>«Гліфовіт Екстра»</b> (гліфосат, калійна сіль 663 г/л у кислотному еквіваленті, 540 г/л ), а також новинку 2019 року – <b>«Галант»</b> (глюфосинат амонію, 150 г/л). Вони ефективно знищують однорічні та багаторічні злакові й дводольні бур’яни у міжрядді та пристовбурових зонах. Однак такі обробки можна проводити лише починаючи із трирічного віку насаджень – до цього знищення бур’янів здійснюється винятково механізованим методом або вручну.</p>
      <p>Крім того, виноград вимогливий до збалансованого мінерального живлення і добре реагує на позакореневі підживлення. Макро- та мікроелементи сприяють накопиченню цукрів, ароматичних речовин в ягодах, прискорюють обмінні процеси та дозрівання врожаю, поліпшують його смакові якості. Наприклад, бор позитивно впливає на цвітіння і плодоношення: він сприяє переміщенню цукрів із листя у плоди і перешкоджає утворенню дрiбних ягід. Мідь регулює обмінні процеси в клітинах, підвищує посухо- та морозостійкість культури, сприяє накопиченню в ягодах аскорбінової кислоти, цукрів. Цинк – підвищує загальну врожайність винограду, а марганець прискорює ріст, поліпшує цвітіння та плодоношення. Тому у критичні фенофази виноградники необхідно підживлювати легкозасвоюваними добривами <b>«Авангард Р Виноград», «Авангард Р Бор»</b>, а також застосовувати стимулятор росту <b>«Гулівер Стимул»</b>.</p>
      <p>Як відзначають експерти компанії, максимальна ефективність досягається при застосуванні повної системи захисту й підживлення, яка здатна комплексно вирішувати основні проблеми винограду та забезпечувати високу врожайність при раціональних витратах на вирощування.</p>
      <p>
        <i>
          <b>Проблеми сезону 2019 року</b>
        </i>
      </p>
      <p>Незважаючи на ефективність комплексного підходу, кожен сезон уносить свої корективи в систему захисту й підживлення винограду; адже погодні умови суттєво впливають на розвиток шкідників і захворювань. І на це варто зважати, якщо прагнете виростити врожай на заздрість усім.</p>
      <p>Не є винятком і сезон 2019 року. Як відзначають в UKRAVIT, найбільшою проблемою цього року для виноградників у південних регіонах були високі температури та відсутність великої кількості опадів, що сприяло інтенсивному розвитку шкідників. Зокрема, активно відроджувалася гронова листовійка й спостерігався масовий літ шкідника. Також було помічено активізацію трипсів і кліщів. Окремі площі виноградників уражені оїдіумом.</p>
      <p>Щодо Західної України, там в першу чергу розвивається сіра гниль; є й поодинокі випадки розвитку оїдіуму. А от поширенню шкідників погодні умови в цьому регіоні не сприяли: спостерігалося два покоління кліщів, проте вони не завдали великої загрози для врожаю.</p>
      <p>Зважаючи на поширеність оїдіуму в усіх виноградарських регіонах країни, експерти UKRAVIT у 2019 році вивели на ринок контактний фунгіцид для захисту винограду, а також плодових насаджень <b>«Інферно»</b> (сірка, 800 г/кг).</p>
      <p>
        <i>
          <b>Проти оїдіуму та кліщів</b>
        </i>
      </p>
      <p>«Інферно» – це контактний фунгіцид з побічним акарицидним ефектом для захисту виноградників і плодово-ягідних насаджень від оїдіуму та борошнистої роси. В основі препарату – сірка, що утворює захисний бар’єр на рослині, який перешкоджає спорам проникнути всередину тканини, блокуючи клітинне дихання та рух електронів всередині грибів. Сірка запобігає накопиченню у клітинах патогенів поживних речовин та енергії, необхідних для їх росту і розвитку.</p>
      <p>Фунгіцид володіє високою біологічною ефективністю. Випробування засвідчили, що в разі чотириразової обробки винограду ураженість оїдіумом на контролі становила 38,8% а за варіанту з «Інферно» – лише 13,5%. Прибавка врожайності при цьому сягала 1,5 т/га. Високу ефективність дії препарату було отримано і на плодових насадженнях у контролі борошнистої роси, а за максимальної норми витрати – й комплексу кліщів: завдяки активності газової фази «Інферно» потрапляє до дихальних шляхів шкідників і знищує їх. Крім того, препарат легко дістається навіть важкодоступних місць та ділянок, на які препарат не потрапив.</p>
      <p>«Інферно» сумісний з пестицидами та агрохімікатами, що мають нейтральну реакцію, але не варто змішувати його з препаратами із лужною реакцією. Оптимальними баковими партнерами для нього є фунгіциди, що володіють системними властивостями, – <b>«Джек Пот», «Захисник», «Самшит», «Унікаль», «Топ Ефект»</b> та інші. Не рекомендовано обробляти культуру по зволоженому листі, плодах, ягодах, а також за 3 години до або після випадіння опадів.</p>
      <p>Вода, яку використовують для приготування робочого розчину, повинна мати нейтральне значення рН. Також не варто зменшувати норму витрати робочого розчину, оскільки, як і всі інші контактні препарати, «Інферно» для якісної дії повинен гарно змочити поверхню рослини. Ад’юванти до бакової суміші додавати не обов’язково.</p>
      <p>З усіх контактних препаратів, представлених на ринку України, «Інферно» має найтриваліший період захисної дії – 10 днів, що забезпечується низькою розчинністю у воді. При цьому препарат є досить безпечним, тому максимальна кратність обробок за сезон може досягати чотирьох.</p>
      <p>Через високу норму внесення «Інферно» постачається у 25-кілограмовій упаковці. Це дозволяє зменшити витрати на пакування та робить його ціну конкурентною на ринку.</p>
      <p><b>Важливо!</b> На сьогодні препаратом вже скористалися низка господарств, зокрема й такі спеціалізовані, як Shabo, Koblevo та інші.</p>
      <p>«Інферно» показав високі результати у захисті виноградників від оїдіуму та кліщів.</p>
      <p>
        <b>Інферно</b>
      </p>
      <p><b>Діюча речовина:</b> сірка, 800 г/кг</p>
      <p><b>Препаративна форма:</b> гранули, що диспергуються у воді</p>
      <p>· за рахунок контактної дії та активності газової фази перешкоджає проростанню спор збудників хвороб;</p>
      <p>· окрім фунгіцидних властивостей володіє вираженою акарицидною дією, пригнічує процеси життєдіяльності та поширення кліщів;</p>
      <p>· ефективний захист упродовж 7–10 діб за рахунок фізико-хімічних властивостей препарату;</p>
      <p>· надзвичайно висока біологічна ефективність проти хвороб;</p>
      <p>· зручна препаративна форма, яка не утворює пилу та надмірної піни;</p>
      <p>· незамінний препарат у антирезистентних програмах захисту культур.</p>
      <p>За матеріалами прес-служби UKRAVIT</p>
      <p>
        <i>Стаття опублікована у журналі «Агроіндустрія», серпень 2019 р.</i>
      </p>
    </article>
  </body>
</html>