<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Skandal-v-nacionalniya-Nikoleta-se-posheguva-s-psiholozhki-te-otkachiha-Za-razlika-ot-neya-ne-spim-s-futbolisti-913415"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-13T09:07:00+00:00"/>
    <meta property="og:title" content="Скандал в националния! Николета се пошегува с психоложки, те откачиха: За разлика от нея не спим с футболисти!"/>
    <meta property="og:description" content="Голям сексскандал разтърси националите по футбол преди приятелския мач с Парагвай и европейската ква..."/>
  </head>
  <body>
    <article>
      <h1>Скандал в националния! Николета се пошегува с психоложки, те откачиха: За разлика от нея не спим с футболисти!</h1>
      <address>
        <time datetime="2019-11-13T09:07:00+00:00">13 Nov 2019, 09:07</time>
      </address>
      <p>Голям сексскандал разтърси националите по футбол преди приятелския мач с Парагвай и европейската квалификация срещу Чехия тази седмица. Голяма част от футболните половинки не искат да пускат мъжете си на терапия при секси психоложките на тима.</p>
      <p>Николета Лозанова започна скрита война с Лили Стефанова и Кети Вандова, които обгрижваха националите докато селекционер беше <a href="https://www.plovdiv24.bg/novini/persons/2768.html">Красимир Балъков</a>. Николета има връзка с вратаря Ники Михайлов и вероятно се притеснява гаджето й да не залитене по някоя от докторките. Силиконката пусна подигравателна публикация в Инстаграм, с която се опитва да осмее психоложките, като публикува тяхна предизвикателна снимка под която написа:</p>
      <p>"Спортните психолози на българския футболен тим". На другата снимка е показан мъж в спортно облекло, топка и дете, а текстът е: "Спортните психолози на "Манчестър Юнайтед".</p>
      <p>Николета е прикрепила и текст към публикациите си “SOS" и емотикон с пляскащо се по челото момиче. Малко по-късно същият пост се появи на страницата на Анита Терзийска, половинка на Тошко Неделев. Пред <a href="https://www.bgdnes.bg/">"България Днес"</a> една от психоложките Лилия Стефанова реагира остро на нападките на Лозанова. </p>
      <p>"Защо тези нападки идват сега? Нашето желание е да продължим да работим с националите. Втрещена съм от тази публикация на Николета и не виждам какво точно иронизира. Психолозите трябва а само мъже ли? По всички конвенции това е дискриминация и е подсъдно", заяви терапевтката.</p>
      <p>Тя заяви, че Николета е започнала да й пише съобщения в социалните мрежи. "Каза, че нашата визия не кореспондирала със заеманата длъжност. Като стайлинг и маниери, каквото и да значи това. Но всеки знае, че тя е жената с най-богат футболен опит в България. Само че за разлика от нея ние нямаме сексуален опит с играчите. Човек без никакво образование, който постоянно се снима гол, да коментира футбола, психологията и нас. Това е смешно", избухна Стефанова.</p>
    </article>
  </body>
</html>