<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/izredne-razmere-vremenarji-izdali-opozorilo-voda-sega-do-kolen-248719"/>
    <meta property="og:site_name" content="Slovenske novice"/>
    <meta property="article:published_time" content="2019-11-13T09:37:00+00:00"/>
    <meta property="og:title" content="Izredne razmere: vremenarji izdali opozorilo, voda sega do kolen"/>
    <meta property="og:description" content="PIRAN – Po noči, ko je zaradi obilnih padavin in visokega plimovanja morje poplavilo slovensko obalo, se je gladina morja močno zviševala tudi v jutranjih urah. Morje bo med 7. in 10. uro popla..."/>
  </head>
  <body>
    <article>
      <h1>Izredne razmere: vremenarji izdali opozorilo, voda sega do kolen</h1>
      <h2>V torek dosežena druga najvišja višina gladine morja.</h2>
      <address><time datetime="2019-11-13T09:37:00+00:00">13 Nov 2019, 09:37</time> by <a rel="author">T. V.</a></address>
      <p>PIRAN – Po noči, ko je zaradi obilnih padavin in visokega plimovanja <a href="https://www.slovenskenovice.si/novice/slovenija/clanek/video-ekstremne-razmere-na-primorskem-zalilo-koper-piran-in-izolo-248627"><b>morje poplavilo slovensko obalo</b></a>, se je gladina morja močno zviševala tudi v jutranjih urah. Morje bo med 7. in 10. uro poplavilo nižje dele obale v višini med 20 in 40 centimetri, so izdali opozorilo vremenoslovci in dodali, da lahko na mareografski postaji Koper višina morja v tem času doseže 340 centimetrov.<br/><br/>Posamezne reke v slovenski Istri, delu Primorske in osrednji Sloveniji se razlivajo in še naraščajo. Čez dan bodo reke na omenjenih območjih še naraščale in poplavljale, še opozarjajo pri Arsu, kjer so za obalni del Slovenije izdali oranžni, drugi najvišji alarm.<br/> </p>
      <hr/>
      <p>Preberite še:</p>
      <h3>
        <a href="https://www.slovenskenovice.si/novice/slovenija/clanek/foto-snezi-snezna-odeja-se-bo-konkretno-odebelila-248634">
          <b>FOTO: Sneži! Snežna odeja se bo konkretno odebelila</b>
        </a>
      </h3>
      <hr/>
      <p>Na Punti v Piranu voda sega do kolen. Višina morja na mareografski postaji je 337 centimetrov, kar je precej manj kot včeraj, ko je bila najvišja višina morja na merilni postaji v Kopru (373 centimetrov). To je bila druga najvišja od leta 1961 dalje. Najvišja višina – 394 centimetrov – je bila novembra 1969.</p>
      <figure>
        <iframe data-src="https://twitter.com/ARSO_VODE/status/1194524800678584320?s=20" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/ARSO_VODE/status/1194527420981940224?s=20" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>