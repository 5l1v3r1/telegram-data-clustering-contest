<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/13/pou-i-htipaei-i-kakokeria-viktoria/"/>
    <meta property="og:site_name" content="neolaia.gr"/>
    <meta property="article:published_time" content="2019-11-13T09:30:51+00:00"/>
    <meta property="og:title" content="Πού χτυπάει τώρα η κακοκαιρία «Βικτώρια» (χάρτης)"/>
    <meta property="og:description" content="Με έντονες βροχοπτώσεις στην Αττική κορυφώνεται η κακοκαιρία Βικτώρια έως αργά το απόγευμα (13/11), ενώ μετά το μεσημέρι αναμένεται ένα νέο κύμα τοπικά ισχυρών καταιγίδων, σύμφωνα με το meteo."/>
  </head>
  <body>
    <article>
      <h1>Πού χτυπάει τώρα η κακοκαιρία «Βικτώρια» (χάρτης)</h1>
      <h2>Μεγάλα ύψη βροχής στη Κρήτη - Ισχυρές καταιγίδες στην Αττική</h2>
      <address><time datetime="2019-11-13T09:30:51+00:00">13 Nov 2019, 09:30</time> by <a rel="author">neolaia.gr Team</a></address>
      <p>Με έντονες βροχοπτώσεις στην Αττική κορυφώνεται η κακοκαιρία Βικτώρια έως αργά το απόγευμα (13/11), ενώ μετά το μεσημέρι αναμένεται ένα νέο κύμα τοπικά ισχυρών καταιγίδων, σύμφωνα με το meteo.</p>
      <p>
        <b>Αναλυτικά από το meteo:</b>
      </p>
      <p>Με ιδιαίτερη δριμύτητα επηρεάζει τη χώρα από το μεσημέρι της Τρίτης 12/11 η κακοκαιρία “Βικτώρια” .</p>
      <p>Κατά τη διάρκεια της νύχτας και έως τις 09:00 το πρωί της Τετάρτης 13/11 τα εντονότερα φαινόμενα εντοπίζονται στην Κρήτη (ιδιαίτερα στο νομό Χανίων) ενώ έντονες βροχοπτώσεις σημειώνονται και στην Αττική.</p>
      <p>Στον πίνακα που ακολουθεί παρουσιάζονται οι 8 σταθμοί του δικτύου του Εθνικού Αστεροσκοπείου Αθηνών / meteo.gr που κατέγραψαν τα μεγαλύτερα ύψη βροχόπτωσης έως τις 08:30 το πρωί της Τετάρτης 13/11.</p>
      <figure>
        <img src="https://neolaia.gr/wp-content/uploads/2019/11/Rains_Nov_13_0900.jpg"/>
      </figure>
      <p>Παράλληλα, σφοδρή καταιγίδα έπληξε περί τις 02:00-02:30 τα ξημερώματα το λεκανοπέδιο της Αττικής και την πόλη της Αθήνας. Σύμφωνα με τα προγνωστικά στοιχεία οι έντονες βροχοπτώσεις στο νομό Αττικής θα συνεχίσουν να εκδηλώνονται έως και αργά το απόγευμα, ενώ μετά το μεσημέρι αναμένεται νέο κύμα τοπικά ισχυρών καταιγίδων.</p>
      <p>
        <b>Στον χάρτη που ακολουθεί παρουσιάζεται η γεωγραφική κατανομή των βροχοπτώσεων στην Αττική έως τις 09:00 το πρωί της Τετάρτης σύμφωνα με τις μετρήσεις 67 μετεωρολιγκών σταθμών.</b>
      </p>
      <p>
        <b>Ο χάρτης βρίσκεται στην ενότητα Μετεωρολογικό και Κλιματικό Παρατηρητήριο Αττικής και δείχνει σε ημέρες όπως η σημερινή πόσο σημαντική είναι η ύπαρξη πυκνού δικτύου μετεωρολογικών σταθμών το οποίο μπορεί να βοηθήσει σημαντικά στην παρακολούθηση έντονων καιρικών φαινομένων.</b>
      </p>
      <figure>
        <img src="https://neolaia.gr/wp-content/uploads/2019/11/Rains_Att_Nov_13_0900.png"/>
      </figure>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/13/snik-pige-volta-sto-milano-me-tin-iliana/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/13/anartisi-ergazomenis-asoee-kanei-to-giro-tou-fb/"/>
        <a href="https://neolaia.gr/2019/11/13/black-friday-2019-prosfores-ke-pagides/"/>
        <a href="https://neolaia.gr/2019/11/13/deite-oles-tis-argies-2019-se-idiotiko-ke-dimosio-tomea/"/>
        <a href="https://neolaia.gr/2019/11/13/meteo-nea-proeidopoiisi-gia-kakokeria-biktoria/"/>
      </related>
    </article>
  </body>
</html>