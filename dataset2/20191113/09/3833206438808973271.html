<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Toi-e-nai-seksapilniyat-muzh-na-planetata-913408"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-13T09:28:00+00:00"/>
    <meta property="og:title" content="Той е най-сексапилният мъж на планетата"/>
    <meta property="og:description" content="Сп. &quot;Пийпъл&quot; избра певеца Джон Леджънд за най-сексапилния жив мъж на планетата за 2019 г., съобщи Ас..."/>
  </head>
  <body>
    <article>
      <h1>Той е най-сексапилният мъж на планетата</h1>
      <address>
        <time datetime="2019-11-13T09:28:00+00:00">13 Nov 2019, 09:28</time>
      </address>
      <p>Сп. "Пийпъл" избра певеца Джон Леджънд за най-сексапилния жив мъж на планетата за 2019 г., съобщи Асошиейтед прес. Новата титла на многократния лауреат на награди "Грами" беше обявена в шоуто "Гласът" от певеца Блейк Шелтън, който беше обявен за най-сексапилен мъж в света през 2017 г.</p>
      <p>И Шелтън, и Леджънд са съдии в музикалния конкурс, заедно с Гуен Стефани и Кели Кларксън. Той му връчи шорти с изписани първите букви на наградите му ЕГОТСМА - "Еми", "Грами", "Оскар", "Тони" и "Най-сексапилен мъж". </p>
      <p>В интервю за списанието, което излиза в продажба в петък, Джон Леджънд казва, че чувства известен натиск, защото миналогодишният носител на титлата е актьорът Идрис Елба. "Не е честно и никак не е добре за мен!", шегува се той.  </p>
      <p>Джон Леджънд е на 40 години. Той е лауреат на 10 награди "Грами". Награда "Оскар" печели през 2015 г. като съавтор на песента "Glory" от филма "Селма". </p>
      <p> Награда "Тони" получава като съпродуцент на пиесата "Джитни". Наградата му "Еми" също е за продуциране - на телевизионната версия на "Исус Христос суперзвезда". Музикантът има две деца от манекенката и телевизионна водеща Криси Тайгън. Той каза, че съпругата му се гордее с него."Най-накрая й направих впечатление", призна той. </p>
      <p>Що се отнася до децата, те не се вълнуват много от новата титла на Джон Леджън. Криси Тайгън пусна видео, в което дъщеря им иска да спрат "Гласът" и да пуснат филм. "Децата . . . не ги е грижа" - написа тя към клипа.</p>
      <p>Сред другите актьори и певци, получили същото признание от списанието в предишни години, са Крис Хемсуърт, Адам Лавин, Джордж Клуни, Чанинг Тейтъм, Дензъл Уошингтан, Дуейн Скалата Джонсън. Сп. "Пийпъл" започна да присъжда титлата през 1985 г.</p>
    </article>
  </body>
</html>