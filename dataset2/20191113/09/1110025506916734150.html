<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.nur.kz/1827052-zi-tiisip-zredi-madina-sduakasova-zine-tis-kajrap-zrgen-riptesi-zajly-ajtty.html"/>
    <meta property="og:site_name" content="NUR.KZ - Свежие новости Казахстана."/>
    <meta property="article:published_time" content="2019-11-13T09:54:00+00:00"/>
    <meta property="og:title" content="&quot;Өзі тиісіп жүреді&quot;: Мадина Сәдуақасова өзіне тіс қайрап жүрген әріптесі жайлы айтты"/>
    <meta property="og:description" content="Отандық танымал әнші Мадина Сәдуақасова өнер саласында өзінің қыр соңына түсіп алған әнші туралы бар шындықты айтты. Эстрада жұлдызы дәл сол әріптесімен қарым-қатынасы дұрысталмай-ақ қойғанын жеткізді деп жазады KAZ.NUR.KZ &quot;Айта б"/>
  </head>
  <body>
    <article>
      <h1>"Өзі тиісіп жүреді": Мадина Сәдуақасова өзіне тіс қайрап жүрген әріптесі жайлы айтты</h1>
      <address><time datetime="2019-11-13T09:54:00+00:00">13 Nov 2019, 09:54</time> by <a rel="author">Малика Хадид</a></address>
      <p>
        <b>Отандық танымал әнші Мадина Сәдуақасова өнер саласында өзінің "қыр соңына түсіп алған" әнші туралы бар шындықты айтты. Эстрада жұлдызы дәл сол әріптесімен қарым-қатынасы дұрысталмай-ақ қойғанын жеткізді деп жазады<a href="https://kaz.nur.kz/"> KAZ.NUR.KZ </a><a href="https://www.youtube.com/watch?v=28hGfnQ6fls">"Айта берсін" </a>бағдарламасына сілтеме жасап.</b>
      </p>
      <figure>
        <embed-post data-src="https://www.instagram.com/p/B4m0CwlBJqd" data-service="Instagram"/>
      </figure>
      <p>Сәдуақасова аталмыш әншімен ашылып сөйлескісі келгенімен, оның сырласуға зауқы жоқ болып шықты.</p>
      <blockquote>"Менің негізі көптеген өнер адамдарымен 99,9%, үлкені болсын, кішісі болсы жалпы барлығымен қарым-қатынасым өте жақсы.</blockquote>
      <p>
        <b>Тек қана бір әнші бар. Ол неге екенін білмеймін. Өзі тиісіп, бірдеңе жазып жүреді. Немесе айтып қалады.</b>
      </p>
      <blockquote>Есіме түсті. Осыдан он бес жыл бұрын ол кісі маған "Мадина екеуміз халық алдында ұрысып қалғандай болайықшы" дегені бар. Мен өзім ұрыс-керіс пен түсініспеушіліктен аулақпын. Мен басынан шешіп алғанды жақсы көремін.</blockquote>
      <p>
        <b>Кейде болады түсініспеушіліктер. Өмір ғой, түрлі-түрлі мінездер, сахна, эмоция. Біз эмоцияның адамдарымыз. Сондықтан басынан шешіп алғаннан кейін артынан дос болып кетеміз.</b>
      </p>
      <blockquote>Ал осы әншімен бір-бірімізге деген қарама-қайшылық бар. Неге екенін білмеймін. Оның есімін айтпай-ақ қояйын. Мен ол кісімен сөйлесуге қадам аттасам, ол жабық. Мүмкін оған ұнайтын шығар" , - деді өнер иесі.</blockquote>
      <p>Оған қоса, Мадина Алматыға алғаш келген кезінде дәл сол әнші өзіне өте қатты көмектесіп, қолдау білдіргенін айтты.</p>
      <blockquote>
        <b>"Біз негізі өте жақсы сыйласқанбыз. Ол кісі маған кезінде өте жақсы көмектескен. Мен де оның ешқандай қуанышынан қалмағанмын.</b>
      </blockquote>
      <p>Мен ол кісінің жанын түсінемін. Менің көмекшім оған масқара жазып қойыпты. "Сіз бұл кісінің ісіне қатты ашуланып жатсаңыз, мен блогқа қоя салайын сізді" деп жазыпты.</p>
      <p>
        <b>Мен ол кісіге ренжіп не істеймін? Ол өзіне сондай образ жасап алған сияқты. Қолы өте ашық адам. Мен Алматыға алғаш келген кезде ол мені өзінің үйіне тіркеді.</b>
      </p>
      <blockquote>Бұл жақсылығын ешқашан ұмытпаймын. Менің татуажымды да жасатқан сол кісі" , - деп ағынан жарылды Мадина.</blockquote>
    </article>
  </body>
</html>