<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/impichment-trampa-biliy-dim-gotuye-agresivnu-strategiyu-50053243.html"/>
    <meta property="og:site_name" content="НВ"/>
    <meta property="article:published_time" content="2019-11-13T09:36:00+00:00"/>
    <meta property="og:title" content="Білий дім готує «агресивну» стратегію до публічних слухань про імпічмент Трампа — CBS News"/>
    <meta property="og:description" content="Білий дім готується до публічних слухань у справі про імпічмент президента США Дональда Трампа, плануючи агресивну стратегію взаємодії із засобами масової інформації, повідомляє CBS News."/>
  </head>
  <body>
    <article>
      <h1>Білий дім готує «агресивну» стратегію до публічних слухань про імпічмент Трампа — CBS News</h1>
      <h2>Білий дім готується до публічних слухань у справі про імпічмент президента США Дональда Трампа, плануючи агресивну стратегію взаємодії із засобами масової інформації, повідомляє CBS News.</h2>
      <address>
        <time datetime="2019-11-13T09:36:00+00:00">13 Nov 2019, 09:36</time>
      </address>
      <p>За інформацією телеканалу, співробітники Білого дому «даватимуть агресивний відсіч на телебаченні, по радіо і в друкованій пресі, за допомогою цифрових ресурсів».</p>
      <p>До складу групи, відповідальної за реакцію на публічні слухання, увійшли фахівці прес-служби, а також адвокати Білого дому.</p>
      <p>Відзначається, що за підсумками публічних слухань прессекретарка Білого дому Стефані Грішем опублікує заяву.</p>
      <p>В останні кілька тижнів Білий дім зустрічався з конгресменами-республіканцями, намагаючись представити єдиний фронт проти демократів на слуханнях.</p>
      <p>Сам Дональд Трамп буде спостерігати за слуханнями по телевізору.</p>
      <p>З 13 листопада <a href="https://nv.ua/ukr/world/countries/impichment-trampa-pochinayutsya-publichni-sluhannya-50053200.html">розслідування у справі про імпічмент президента США Дональда Трампа в Палаті представників переходить в режим публічних слухань.</a></p>
      <p>Нагадаємо, 26 вересня комітет з розвідки Палати представників США <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">опублікував скаргу</a> співробітника американської спецслужби на телефонну розмову Дональда Трампа з Володимиром Зеленським.</p>
      <p>Вона <a href="https://nv.ua/ukr/world/countries/impichment-trampa-rozsekrechena-skarga-rozvidki-50044821.html">була розсекречена після публікації Білим домом стенограми цієї бесіди.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Також перед розмовою Трамп призупинив виділення військової допомоги для України.</p>
      <p>Після скандалу навколо телефонної розмови спікер Палати представників <a href="https://nv.ua/ukr/world/geopolitics/u-ssha-ogolosili-pro-zapusk-proceduri-impichmentu-trampa-novini-svitu-50044590.html">Ненсі Пелосі оголосила про запуск процедури імпічменту</a> Трампа за ймовірний тиск на президента України.</p>
      <p>31 жовтня Палата представників Конгресу США прийняла <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">резолюцію на підтримку процедури імпічменту президента Дональда Трампа</a>.</p>
    </article>
  </body>
</html>