<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741473"/>
    <meta property="og:site_name" content="เดลินิวส์"/>
    <meta property="article:published_time" content="2019-11-13T09:48:00+00:00"/>
    <meta property="og:title" content="นิคมั่นใจอัดมังกรจีนป้องแชมป์ฺ WBC ASIA"/>
    <meta property="og:description" content="เสาร์นี้ นิคมั่นใจ ป้องแชมป์ WBC Asia ส่วน รอบชิงมวยรอบ พิษณุโลกและอ่างทอง ต่างมั่นใจคว้าแชมป์"/>
  </head>
  <body>
    <article>
      <h1>นิคมั่นใจอัดมังกรจีนป้องแชมป์ฺ WBC ASIA</h1>
      <address>
        <time datetime="2019-11-13T09:48:00+00:00">13 Nov 2019, 09:48</time>
      </address>
      <p>
        <b>เสาร์นี้ นิคมั่นใจ ป้องแชมป์ WBC Asia ส่วน รอบชิงมวยรอบ พิษณุโลกและอ่างทอง ต่างมั่นใจคว้าแชมป์</b>
      </p>
      <p> <br/><br/>ความเคลื่อนไหวศึก “WP Boxing ศึกมวยโลกชิงแชมป์เอเชีย” ซึ่งจะมีขึ้นในวันเสาร์ที่ 16 พฤศจิกายน 2562 ณ สตูดิโอเวิร์คพอยท์ จังหวัดปทุมธานี และถ่ายทอดสดทางช่องเวิร์คพอยท์หมายเลข 23 เวลา 15.00 น. เป็นต้นไป โดยคู่เอกของรายการเป็นการป้องกันเข็มขัดแชมป์ WBC Asia รุ่น เวลเตอร์เวท พิกัด 147 ปอนด์ ระหว่าง นิค เฟรชเชอร์ แชมป์ WBC Asia รุ่น เวลเตอร์เวท และรองแชมป์โลกอันดับ 36 ของสภามวยโลก พบ เคินปาทิ ไห่อี้เหลา จากสาธารณรัฐประชาชนจีน ส่วนคู่รอง รอบชิงชนะเลิศศึกมวยเยาวชน WP Boxing All Thailand 2019 รุ่น ซูเปอร์ฟลายเวท ระหว่าง ยอดทนง เชื้อเพชร ตัวแทนจังหวัดพิษณุโลก กับ ดนัย เงียบภูเขียว ตัวแทนจังหวัดอ่างทอง</p>
      <figure>
        <img src="https://www.dailynews.co.th/admin/upload/20191113/news_RbOJyNRjba170000_533.jpg?v=201911131811?v=6825"/>
      </figure>
      <p>ส่วนคู่อื่นๆ ไฟต์ล้างตา ระหว่าง พงษ์ศักดิ์เล็ก นครหลวงโปรโมชั่น กับ รอมเชน ซาเกียร์ ในพิกัด 110 ปอนด์ กำหนด 6 ยก และ แสงอนันต์ นครหลวงโปรโมชั่น พบ ม้าศึก ต.บัวมาศ ในพิกัด 124 ปอนด์ กำหนด 6 ยก และปิดท้ายด้วย ศึกมวยเยาวชน WP Boxing All Thailand 2019 รุ่น แบนตั้มเวท 118 ปอนด์ รอบรองชนะเลิศ กำหนด 4 ยก ระหว่าง อาทิตย์ แก้วบัณฑิต ตัวแทนจังหวัดพิษณุโลก พบ พีรพัฒน์ ชนาวร ตัวแทนจังหวัดขอนแก่น และ วิเชียร จันทสี ตัวแทนจังหวัดนครสวรรค์ พบ ภูชิต ธรรมสุตร ตัวแทนจังหวัดลำปาง โดยผู้ชนะจะผ่านเข้าสู่รอบชิงชนะเลิศ ซึ่งจะมีขึ้นในวันที่ 21 ธันวาคม 2562</p>
      <figure>
        <img src="https://www.dailynews.co.th/admin/upload/20191113/news_auUydSDcHf170009_533.jpg?v=201911131811?v=4550"/>
      </figure>
      <p>ด้าน นิค เฟรชเชอร์ ให้สัมภาษณ์ว่า “ ตอนนี้ผมพร้อมแล้ว สำหรับการขึ้นป้องกันแชมป์ WBC Asia ครั้งแรก กับ นักชกจีน ซึ่ง การฟิตซ้อมที่ผ่านมา ถือว่าได้ซ้อมตามแผนที่วางไว้อยากครบถ้วน อีกทั้งยังได้มีโอกาสไปร่วมซ้อมกับนักชกมวยสากลสมัครเล่นทีมชาติไทย ที่กำลังเก็บตัวฝึกซ้อมเพื่อไปชกการราย ซีเกมส์  ซึ่งคิดว่าเป็นประโยชน์อย่างมากสำหรับการเตรียมตัวเพื่อเจอกับนักชกจีน ซึ่งผมก็มั่นใจว่าจะสามารถเอาชนะ และป้องกันแชมป์ไว้ได้อย่างแน่นอนครับ”<br/><br/> ส่วนคู่รอง รอบชิงชนะเลิศ ศึก WP Boxing All Thailand รุ่น ซูเปอร์ฟลายเวท ด้าน ดนัย เงียบภูเขียว ตัวแทนจังหวัดอ่างทอง ให้สัมภาษณ์ว่า “รู้สึกดีใจอย่างมากที่สามารถผ่านเข้ามาสู่รอบชิงชนะเลิศได้ เหลืออีกเพียงไฟต์เดียวเท่านั้น ก็จะสามารถคว้าแชมป์และมีโอกาสได้เป็นนักมวยสากลอาชีพได้ตามความฝัน ซึ่งผมจะไม่ยอมให้โอกาสหลุดลอยไปอย่างแน่นอน และมั่นใจว่าจะสามารถคว้าแชมป์เป็นปีที่ 2 ติดต่อกันให้กับจังหวัดอ่างทองได้อย่างแน่นอน ฝากพี่น้องชาวจังหวัดอ่างทอง ช่วยเชียร์ผมด้วยนะครับ ผมจะไม่ทำให้ชาวอ่างทองผิดหวังและวันเสาร์นี้จะนำเข็มขัดกลับไปฝากชาวอ่างทอง ครับผม”   </p>
      <figure>
        <img src="https://www.dailynews.co.th/admin/upload/20191113/news_SapsYRZxdN170018_533.jpg?v=201911131811?v=1393"/>
      </figure>
      <p>ด้าน ยอดทนง เชื้อเพชร ตัวแทนจากจังหวัดพิษณุโลก ให้สัมภาษณ์ว่า “สำหรับการขึ้นชกในรอบชิงชนะเลิศในวันเสาร์นี้ ผมพร้อมมากครับ เพราะตลอดหลายเดือนที่ผ่านมา ฟิตซ้อมมาอย่างเต็มที่ ได้โค้ชจากทีมชาติมาช่วยติวเข้มให้ด้วย อีกทั้งยังได้แก้ทางมวยของ ดนัย เงียบภูเขียว จากอ่างทอง ไว้ เรียบร้อยแล้ว มั่นใจว่าจะสามารถคว้าแชมป์กลับมาฝากชาวพิษณุโลก ได้อย่างแน่นอนครับ ซึ่งผมก็ขอฝากพี่น้องชาวจังหวัดพิษณุโลก ช่วยเชียร์ผมในการชกรอบชิงชนะเลิศในวันเสาร์ที่ 16 พฤศจิกายนนี้ ทางช่องเวิร์คพอยท์ 23 เวลา 15.00 น. เป็นต้นไป ผมจะสู้เต็มที่และจะไม่ทำให้ผิดหวังครับ”    <br/><br/>ติดตามชมศึก WP Boxing ในวันเสาร์ที่ 16 พฤศจิกายนนี้ ตั้งแต่เวลา 15.00 น. เป็นต้นไป สามารถรับชมการถ่ายทอดสดได้ทางช่องเวิร์คพอยท์ 23 หรือ รับชมทางช่องทางออนไลน์ที่เฟซบุ๊ก Workpoint Entertainment แฟนเพจ หรือ ยูทูป WorkpointOfficial หรือชมฟรีที่ เวิร์คพอยท์ สตูดิโอ โดยสามารถรับบัตรได้หน้างานตั้งแต่เวลาบ่ายโมงตรง เป็นต้นไป และสามารถติดตามข่าวสารเพิ่มเติมได้ที่ เฟซบุ๊ก https://www.facebook.com/WPboxing23/  อินสตาแกรม @wpboxing_official และ ยูทูป WP Boxing Channel<br/><br/><br/><br/> </p>
    </article>
  </body>
</html>