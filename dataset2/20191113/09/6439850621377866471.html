<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/460455/%E0%A6%AC%E0%A7%81%E0%A6%B2%E0%A6%AC%E0%A7%81%E0%A6%B2%E0%A7%87%E0%A6%B0-%E0%A6%AA%E0%A6%B0-%E0%A6%A7%E0%A7%87%E0%A7%9F%E0%A7%87-%E0%A6%86%E0%A6%B8%E0%A6%9B%E0%A7%87-%E0%A6%B6%E0%A6%95%E0%A7%8D%E0%A6%A4%E0%A6%BF%E0%A6%B6%E0%A6%BE%E0%A6%B2%E0%A7%80-%E0%A6%98%E0%A7%82%E0%A6%B0%E0%A7%8D%E0%A6%A3%E0%A6%BF%E0%A6%9D%E0%A7%9C-%E2%80%98%E0%A6%A8%E0%A6%BE%E0%A6%95%E0%A6%B0%E0%A6%BF%E2%80%99"/>
    <meta property="og:site_name" content="Daily Janakantha"/>
    <meta property="article:published_time" content="2019-11-13T09:04:00+00:00"/>
    <meta property="og:title" content="বুলবুলের পর ধেয়ে আসছে শক্তিশালী ঘূর্ণিঝড় ‘নাকরি’"/>
    <meta property="og:description" content="অনলাইন ডেস্ক ॥ এইতো কয়দিন আগেই ঘূর্ণিঝড় বুলবুল সবকিছু তছনছ করে দিয়েছে বাংলাদেশ, ওড়িশা ও পশ্চিমবঙ্গের উপকূল। এখনও সেই আতঙ্কে ভুগছে সাধারণ মানুষ। সেই আতঙ্ক কাটতে না কাটতেই ধেয়ে আসছে ঘূর্ণিঝড় ‘নাকরি’। দক্ষিণ চীন সাগরে তৈরি ‘নাকরি’ বুলবুলের চেয়েও বেশি শক্তিশালী বলে জানা গেছে। এর উৎসস্থল ..."/>
  </head>
  <body>
    <article>
      <h1>বুলবুলের পর ধেয়ে আসছে শক্তিশালী ঘূর্ণিঝড় ‘নাকরি’</h1>
      <address>
        <time datetime="2019-11-13T09:04:00+00:00">13 Nov 2019, 09:04</time>
      </address>
      <figure>
        <img src="http://www.dailyjanakantha.com/files/201911/1573639420_02.jpg"/>
      </figure>
      <p>অনলাইন ডেস্ক ॥ এইতো কয়দিন আগেই ঘূর্ণিঝড় বুলবুল সবকিছু তছনছ করে দিয়েছে বাংলাদেশ, ওড়িশা ও পশ্চিমবঙ্গের উপকূল। এখনও সেই আতঙ্কে ভুগছে সাধারণ মানুষ। সেই আতঙ্ক কাটতে না কাটতেই ধেয়ে আসছে ঘূর্ণিঝড় ‘নাকরি’। দক্ষিণ চীন সাগরে তৈরি ‘নাকরি’ বুলবুলের চেয়েও বেশি শক্তিশালী বলে জানা গেছে।</p>
      <p>এর উৎসস্থল ছিল দক্ষিণ চীন সাগর। মাতমো থেকেই ছিটকে গিয়ে তৈরি হয়েছিল বুলবুল। সেই বুলবুলের দাপটে দুই বাংলায় অনেক বেশি ক্ষতি হয়ে গেছে। সেই ঘা না শুকাতেই নাকরির দাপটে কি হবে তাই ভাবাচ্ছে জনগণকে।</p>
      <p>জানা গেছে, আপাতত ধীরে ধীরে ভিয়েতনামের ভূমি লক্ষ্য করে এগোচ্ছে এই ঝড়। সেখানে বৃষ্টিপাত ঘটিয়ে মিয়ানমারের দক্ষিণ অংশে এসে পৌঁছাবে। তারপরেই প্রায় সমস্ত শক্তি ক্ষয় করে বঙ্গোপসাগরের ওপরে আসবে।</p>
      <p>এরপর এই ঘূর্ণিঝড় ঠিক কোনদিকে যাবে সেটা বোঝা যাচ্ছে না এখনই। বঙ্গোপসাগর থেকে ফের একবার শক্তি সঞ্চয় করতে পারে এই ঘূর্নাবর্ত। তারপরে এই ঘূর্ণাবর্ত ঠিক কোনদিকে যাবে, তার নিশ্চয়তা নেই। দুই বাংলাতেও আঁছড়ে পড়তে পারে। আবার তা না হয়ে ‘নাকরি’র মুখোমুখি হতে পারে অন্ধ্রপ্রদেশ ও ওড়িশাও।</p>
    </article>
  </body>
</html>