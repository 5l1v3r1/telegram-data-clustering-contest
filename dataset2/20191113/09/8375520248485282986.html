<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/irina-gerashchenko-zakon-pro-zemlyu-u-teperishnomu-viglyadi-uhvalyuvati-ne-mozhna-639611.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T09:53:29+00:00"/>
    <meta property="og:title" content="Ірина Геращенко: Закон про землю у теперішньому вигляді ухвалювати не можна"/>
    <meta property="og:description" content="У законі, що намагаються протягти «слуги», немає ключового – права українця купити землю, - депутатка"/>
  </head>
  <body>
    <article>
      <h1>Ірина Геращенко: Закон про землю у теперішньому вигляді ухвалювати не можна</h1>
      <address>
        <time datetime="2019-11-13T09:53:29+00:00">13 Nov 2019, 09:53</time>
      </address>
      <h4>У законі, що намагаються протягти «слуги», немає ключового – права українця купити землю, - депутатка</h4>
      <p>Законопроект, що пропонує президентська фракція «Слуга народу» про ринок землі не відповідає інтересам українського суспільства і в такому вигляді не може бути ухвалений.</p>
      <p>Про це під час виступу з трибуни Верховної Ради заявила співголова фракції «Європейська Солідарність» Ірина Геращенко.</p>
      <p>Депутатка наголосила, що фракція «Європейська Солідарність»  категорично проти, аби доленосні для країни закони обговорювалися за скороченою процедурою і приймались поспіхом.</p>
      <p>«У законі, що сьогодні намагаються протягти «слуги», немає ключового – права українця купити землю. Так, він зможе продати свої паї, але купити він її не зможе. Адже не передбачено прозорий кадастр землі, немає такої позиції, як якість землі,  а йде «уравніловка»  плодючих земель Черкащини, Полтавщини  і більш складних для обробки земель Херсонщини. Також не передбачено захист землі для того, щоб люди, які обробляють землю могли вкладати землі. Крім того  не передбачено створення земельного банку. Насправді, в запропонованих проектах законів не почуто простого селянина і фермера», – наголосила політик.</p>
      <p>Геращенко зауважила, що найкращий вихід з цієї ситуації – відкласти розгляд питання, сісти разом за круглий стіл і розробити такий законопроект, що об’єднає сесійну залу.</p>
      <p>«Цей законопроект має захистити селянина, запровадити в Україні прозорий кадастр землі, має заборонити віддавати в одні руки 200 тисяч гектарів землі, адже це призведе до офіційного створення латифундистів в Україні, а не стане  допомогою фермерам», – додала вона.</p>
      <p>«Наша фракція пропонує сьогодні зняти це питання з розгляду  провести серйозну політичну і суспільну дискусію», – підсумувала  Ірина Геращенко.           </p>
      <p>Як повідомлялося,<a href="https://glavcom.ua/country/society/u-radi-sogodni-zemelniy-den-639571.html"> у Раді сьогодні «земельний день».</a> Парламент планує розглядати у першому читанні законопроєкти про обіг землі.</p>
      <related>
        <a href="https://glavcom.ua/economics/finances/rada-priynyala-za-osnovu-ne-uzgodzheniy-z-jevrokomisijeyu-zakonoproekt-2233-639394.html"/>
        <a href="https://glavcom.ua/news/zelenskiy-maje-vidpovisti-chomu-yogo-radnik-robit-ukrajinu-vinnoyu-u-viyni-na-donbasi-gerashchenko--639155.html"/>
        <a href="https://glavcom.ua/country/politics/irina-gerashchenko-gotuje-zapit-v-sbu-shchodo-vizitu-rosiyskogo-deputata-u-zolote--637505.html"/>
      </related>
    </article>
  </body>
</html>