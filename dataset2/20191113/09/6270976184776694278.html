<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/13/zelenskyj-natyaknuv-shho-protesty-proty-rynku-zemli-rozganyaye-kolomojskyj/"/>
    <meta property="og:site_name" content="Рубрика"/>
    <meta property="article:published_time" content="2019-11-13T09:50:29+00:00"/>
    <meta property="og:title" content="Зеленський натякнув, що протести проти ринку землі розганяє Коломойський"/>
    <meta property="og:description" content="На зустрічі з народними депутатами від партії “Слуга народу” президент Володимир Зеленський заявив, що до протестів проти запровадження ринку землі причетний олігарх Ігор Коломойський. Про це йдеться у статті на Економічній правді. 13 листопада, в день голосування, депутати “Слуги народу” зібрались, щоб поговорити із Зеленським. Президент переконував нардепів голосувати “за” і пояснював, чому його ідея […]"/>
  </head>
  <body>
    <article>
      <h1>Зеленський натякнув, що протести проти ринку землі розганяє Коломойський</h1>
      <address><time datetime="2019-11-13T09:50:29+00:00">13 Nov 2019, 09:50</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/10/Zelenskyj-1-620x420-c-1.jpeg"/>
      </figure>
      <p>Фото ОПУ<br/><b><b>На зустрічі з народними депутатами від партії “Слуга народу” президент Володимир Зеленський заявив, що до протестів проти запровадження ринку землі причетний олігарх Ігор Коломойський.</b></b></p>
      <p>Про це йдеться у статті на <a href="https://www.epravda.com.ua/publications/2019/11/13/653650/">Економічній правді.</a></p>
      <p>13 листопада, в день голосування, депутати “Слуги народу” зібрались, щоб поговорити із Зеленським. Президент переконував нардепів голосувати “за” і пояснював, чому його ідея з референдумом щодо іноземців – це виграшна комбінація.</p>
      <p>За словами присутніх на зустрічі нардепів, президент наголошував, що “протести розганяє лише одна людина”. Як розповів один із депутатів “Слуги народу” Економічній правді, йшлося про Коломойського.</p>
      <p>Зеленський зазначив, що “такі заходи опонентів все одно діють”, і саме через ризики поширення протестних настроїв він запропонував провести референдум щодо продажу землі іноземцям.</p>
      <figure>
        <iframe src="https://www.youtube.com/embed/tGsaiBBTYIk" width="500" height="281" data-service="Youtube" scrolling="no"/>
      </figure>
      <p>“Слуги” наразі залишились із “земельним” питанням наодинці”.</p>
      <p>“Зараз після зустрічі з президентом шанси на те, що законопроєкт буде проголосований – 50 на 50”, – розповів один з нардепів “Слуги народу”.</p>
      <p>Зазначається, що інші партії голосуватимуть “проти”.</p>
      <p>
        <a href="https://rubryka.com/2019/11/13/deputaty-mayut-rozglyanuty-zakonoproekty-pro-rynok-zemli-natsionalisty-blokuyut-radu/">Зранку нацоналісти блокували входи ВРУ.</a>
      </p>
    </article>
  </body>
</html>