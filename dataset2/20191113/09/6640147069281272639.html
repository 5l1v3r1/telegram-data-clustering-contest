<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/fortnite-11-11-novita-aggiornamento/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-13T09:43:00+00:00"/>
    <meta property="og:title" content="Fortnite 11.11: tutte le novità dell’aggiornamento"/>
    <meta property="og:description" content="Fortnite 11.11 è finalmente disponibile: vediamo quali sono le novità dell'aggiornamento per la Battaglia Reale, Salva il Mondo e Modalità Creativa."/>
  </head>
  <body>
    <article>
      <h1>Fortnite 11.11: tutte le novità dell’aggiornamento</h1>
      <address><time datetime="2019-11-13T09:43:00+00:00">13 Nov 2019, 09:43</time> by <a rel="author">Nicola Armondi</a></address>
      <p>Anche se in ritardo di una giornata, è finalmente arrivato l’<b>aggiornamento di Fortnite 11.11</b>. Epic Games aveva promesso per la giornata di ieri una serie di modifiche per Salva il Mondo, alle quali si sarebbero aggiunte delle correzioni a problemi di tutte le modalità, comprese quindi Battaglia Reale e Modalità Creativa. Purtroppo, all’ultimo momento gli sviluppatori hanno affermato di aver rimandato il tutto a tempo indeterminato, senza addurre motivazioni precise: probabilmente c’era un problema critico che impediva la pubblicazione e ha richiesto tempo aggiuntivo per la risoluzione. In ogni caso, non perdiamo altro tempo e vediamo quali sono le novità per l’aggiornamento di Fortnite 11.11.</p>
      <p>Per quanto riguarda <b>Salva il Mondo</b>, questa settimana dobbiamo aiutare Penny a raggiungere la Casa Base e completare la Serie d’Incarichi Partita Creatore. È stato poi introdotto <b>un nuovo eroe, “Arrlene” Izza</b>, che è in grado di usare il vantaggio “Distruzione di mostri” – il quale aumenta Sanguisuga vitale con attacco in mischia e Alla costruzione fino a 15% in base alla tua percentuale di salute mancante -, e il vantaggio comandante “Distruzione di mostri +”, il quale aggiunge la possibilità (50% di evocare un Fantasma.</p>
      <figure>
        <img src="https://www.tomshw.it/images/images/2019/11/fortnite-11-11-62697.jpg"/>
      </figure>
      <p>Leggi anche: <a href="https://www.tomshw.it/videogioco/fortnite-ninja-bot-rimossi/">Fortnite, Ninja odia a morte i bot: vuole che vengano rimossi</a></p>
      <p>È anche stata introdotta la<b> Lama Nera, una nuova arma con impatto elevato e danno moderato</b>, disponibile dal 14 novembre nel negozio, fino al 21 novembre. Inoltre è stato reintrodotto anche il Corvo, il Maestro dei Cieli Oscuri, il quale dispone dei seguenti vantaggi:</p>
      <ul>
        <li>Bang e blam: +25% danni di Destro e mancino</li>
        <li>Bang e blam+: +25% danni di Destro e mancino che inoltre provocherà esplosioni che infliggono 20 danni energetici in un raggio di 0.5 unità.</li>
      </ul>
      <p>Non ci sono invece novità per quanto riguarda le modifiche apportate a Modalità Creativa e Battaglia reale, ancora una volta. Diteci, cosa ne pensate dell’aggiornamento di Fortnite 11.11? Vi ha convinto, oppure vi aspettavate qualcosa di diverso per questa settimana? Cosa ne pensate del Capitolo 2 fino ad oggi?</p>
      <blockquote>Se l’aggiornamento di Fortnite 11.11 non vi ha soddisfatto, potete trovare un nuovo bundle di contenuti speciali disponibili su Amazon, precisamente a <a href="https://toms.it/ytafi">questo indirizzo</a>.</blockquote>
    </article>
  </body>
</html>