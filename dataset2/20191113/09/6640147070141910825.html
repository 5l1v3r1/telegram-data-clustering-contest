<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/plopsaland-de-panne-costruira-delle-montagne-russe-speciali/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-13T09:30:00+00:00"/>
    <meta property="og:title" content="Plopsaland de Panne costruirà delle montagne russe speciali | Cultura Pop"/>
    <meta property="og:description" content="Plopsaland de Panne sta costruendo una montagna russa da record, di tipo spinning e con lanci multipli avanti e indietro. Vediamola in dettaglio."/>
  </head>
  <body>
    <article>
      <h1>Plopsaland de Panne costruirà delle montagne russe speciali | Cultura Pop</h1>
      <address>
        <time datetime="2019-11-13T09:30:00+00:00">13 Nov 2019, 09:30</time>
      </address>
      <figure>
        <img src="https://www.tomshw.it/images/images/2019/11/parchi-a-tema-60392.768x432.jpg"/>
      </figure>
      <p><b>Plopsaland de Panne</b> è un parco belga situato quasi sul mare del Nord, praticamente accanto al confine francese ed a Dunkirk. Come tanti altri parchi divertimento sta vivendo un momento di crescita. Tra parco acquatico e meccanico il numero di visitatori si aggira tra <b>1,6 ed 1,7 milioni</b> di persone l’anno. Numeri davvero importanti, giusto per avere un termine di paragone, parliamo di cifre molto superiori a tutti i parchi italiani tranne Gardaland.</p>
      <p>La regola fondamentale per il settore dei parchi a tema è che sono necessari <b>investimenti costanti</b>, soprattutto se sei un parco non al centro degli itinerari turistici. In tal caso bisogna davvero farsi notare con prodotti che lascino il segno, e dunque ecco l’annuncio: nel 2021 Plopsaland de Panne inaugurerà una <b>montagna russa di altissimo livello</b>. Vediamo in dettaglio di cosa si tratta, ma prima si consiglia di leggere la panoramica dei nomi dei roller coaster, vista la complessità del prodotto del quale andremo a parlare.</p>
      <p>Leggi anche: <a href="https://www.tomshw.it/culturapop/il-glossario-dei-roller-coaster-i-nomi-di-tutte-le-tipologie/">Il glossario dei roller coaster: i nomi di tutte le tipologie</a></p>
      <p>Il nome del modello è <b>Xtreme Spinning Coaster</b>. È prodotto dal costruttore tedesco<b> Mack Rides</b>. L’investimento previsto è di <b>15 milioni di euro</b>, ed il nome provvisorio del progetto è RoboSpinner. Si tratta di una montagna russa lanciata di tipo spinning. Al mondo al momento ne esiste solo un’altro negli Stati Uniti, nel parco sperduto del Missouri <b>Silver Dollar City: Time Traveler</b>. Il video seguente è una panoramica off ride, la migliore per apprezzarlo a pieno:</p>
      <figure>
        <iframe src="https://www.youtube.com/embed/e7JIR13t7aA" width="500" height="281" data-service="Youtube" scrolling="no"/>
      </figure>
      <p>Per quanto riguarda la versione di Plopsaland de Panne, dovrebbe essere leggermente più lungo, intorno ai<b> 900 metri</b>, sarà alto <b>35 metri</b> e raggiungerà una velocità di <b>95 km/h</b>. Altra importante differenza è che vi saranno dei <b>lanci multipli</b> avanti ed indietro, prima di continuare ad affrontare il tracciato, quindi distanza effettiva percorsa e tempo del giro decisamente superiori. Un po’ come avverrà <a href="http://www.tomshw.it/culturapop/sea-world-orlando-nel-2020-arriva-il-coaster-multidirezionale-ice-breaker/">sul coaster ice Breaker</a>. In pratica dunque si tratta di un <b>modello unico al mondo</b>.</p>
      <p>le perplessità iniziali, sulla possibilità che la combinazione di avanzamento sul binario e rotazione della vettura fossero troppo intense si sono rivelate del tutto infondate. Il modello è sì adrenalinico, ma tutto è progettato in modo da <b>bilanciare le rotazioni</b> nel modo migliore possibile, anche durante le inversioni. A questo va unita la nota fluidità dei modelli Mack e la comodità delle protezioni, che sono del tipo <b>lap bar</b> senza pettorina. Il successo negli USA è stato immediato, e lo stesso avverrà qui a Plopsaland de Panne. Qui di seguito le planimetrie di progetto depositate in comune:</p>
      <slideshow>
        <figure>
          <img src="https://www.tomshw.it/images/images/2019/11/parchi-a-tema-60396.768x432.jpg"/>
        </figure>
        <figure>
          <img src="https://www.tomshw.it/images/images/2019/11/parchi-a-tema-60395.768x432.jpg"/>
        </figure>
      </slideshow>
      <slideshow>
        <figure>
          <img src="https://www.tomshw.it/images/images/2019/11/parchi-a-tema-60393.768x432.jpg"/>
        </figure>
        <figure>
          <img src="https://www.tomshw.it/images/images/2019/11/parchi-a-tema-60394.768x432.jpg"/>
        </figure>
      </slideshow>
      <hr/>
      <blockquote>consigliamo un piccolo <a href="https://toms.it/5IRwB">roller coaster da scrivania in legno da assemblare</a>.</blockquote>
    </article>
  </body>
</html>