<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597122/sokaristiki-apokalypsi-mou-zitisan-adeia-gia-na-skotosoun-antipalo"/>
    <meta property="og:site_name" content="SIGMALIVE"/>
    <meta property="article:published_time" content="2019-11-13T11:44:00+00:00"/>
    <meta property="og:title" content="Σοκαριστική αποκάλυψη: «Μου ζήτησαν άδεια για να σκοτώσουν αντίπαλο»"/>
    <meta property="og:description" content="Ο Φαουστίνο Ασπρίγια αποκάλυψε στο πλαίσιο ντοκιμαντέρ για τον ίδιο πως πριν από 22 χρόνια τον είχε πλησιάσει ένας έμπορος ναρκωτικώς και του ζήτησε την..."/>
  </head>
  <body>
    <article>
      <h1>Σοκαριστική αποκάλυψη: «Μου ζήτησαν άδεια για να σκοτώσουν αντίπαλο»</h1>
      <address><time datetime="2019-11-13T11:44:00+00:00">13 Nov 2019, 11:44</time> by <a rel="author">Sigmalive/sports</a></address>
      <p>Ο Φαουστίνο Ασπρίγια αποκάλυψε στο πλαίσιο ντοκιμαντέρ για τον ίδιο πως πριν από 22 χρόνια τον είχε πλησιάσει ένας έμπορος ναρκωτικώς και του ζήτησε την άδεια για να σκοτώσει τον γκολκίπερ της εθνικής Παραγουάης, Χοσέ Λουίς Τσιλαβέρτ.<br/> <br/>ΟΑντρές Εσκομπάρ είναι ένας ποδοσφαιριστης που πέρασε στην ιστορία καθώς δολοφονήθηκε στις 2 Ιουλίου 1994, λίγο μετά τη συμμετοχή του στο Παγκόσμιο Κύπελλο, με πολλούς να εκτιμούν πως θεωρήθηκε υπεύθυνος από ισχυρά καρτέΛ για τον αποκλεισμό της εθνικής Κολομβίας στη φάση των ομίλων (είχε πετύχει αυτογκόλ στο ματς με τις ΗΠΑ) και αποφασίστηκε η εκτέλεσή του ως μία πράξη εκδίκησης για την απώλεια κερδών από στοιχηματικές δραστηριότητες.<br/> <br/>Το πόσο έχει ευτελιστεί η ανθρώπινη ζώη μπορεί ωστόσο να το αντιληφθεί κάποιος και από ένα περιστατικό που έλαβε χώρα λίγα χρόνια μετά τη δολοφονία του Εσκομπάρ και το οποίο θέλησε να αποκαλύψει ο Φαουστίνο Ασπρίγια το 2019, στο πλαίσιο ντοκιμαντέρ για τη ζωή του με τίτλο "Φαουστίνο ο Μεγάλος".<br/> <br/>Σύμφωνα λοιπόν με τον παλαίμαχο στράικερ των Νιούκαστλ και Πάρμα, μία διαμάχη που είχε εντός γηπέδου με τον Χοσέ Τσιλαβέρτ κατά τη διάρκεια ενός αγώνα Κολομβία - Παραγουάη για τα προκριματικα του Μουντιάλ του 1998 (έγινε στις 2 Απριλίου 1997) παραλίγο να στοίχιζε τη ζωή στον θρυλικό γκολκίπερ της Παραγουάης.<br/> <br/>Σε εκείνο το ματς Ασπρίγια και Τσιλαβέρτ είχαν έντονο διαπληκτισμό και το αποτέλεσμα ήταν να αποβληθούν αμφότεροι στο 79ο λεπτό, με αυτή την κόντρα να δίνει σε κάποιους το ερέθισμα να βγάλουν από τη μέση τον Τσιλαβέρτ.<br/> <br/>Συγκεκριμένα, ένας έμπορος ναρκωτικών με το ψευδώνυμο Χούλιο Φιέρο, πλησίασε λίγες ημέρες αργότερα τον Ασπρίγια κατά τη διάρκεια της παραμονής του Κολομβιανού στο ξενοδοχείο και του είπε: "Ζητάμε να μας δώσεις εξουσιοδότηση για να σκοτώσουμε τον Τσιλαβέρτ".<br/> <br/>Με τον Ασπρίγια να σοκάρεται από αυτό που του ειπώθηκε και να απαντάει ως εξής: "Πώς σου ήρθε αυτό; Είσαι τρελός, στο ποδόσφαιρο αυτό που γίνεται στο γήπεδο μένει στο γήπεδο". Η απάντηση αυτή έσωσε όπως αντιλαμβάνεστε τη ζωή του 54χρονου σήμερα Τσιλαβέρτ που βρισκόταν σε κίνδυνο μετά από το επεισόδιο που είχε με τον 50χρονο πλέον Ασπρίγια...<br/> <br/>Από: sport24.gr</p>
    </article>
  </body>
</html>