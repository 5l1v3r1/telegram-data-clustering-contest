<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/novoluganske-dvichi-z-pochatku-dobi-potrapilo-pid-vorozhiy-vogon-mapa-bojiv-639656.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-13T11:59:00+00:00"/>
    <meta property="og:title" content="Новолуганське двічі з початку доби потрапило під ворожий вогонь (мапа боїв)"/>
    <meta property="og:description" content="Бойових втрат серед особового складу Об’єднаних сил упродовж поточної доби не було"/>
  </head>
  <body>
    <article>
      <h1>Новолуганське двічі з початку доби потрапило під ворожий вогонь (мапа боїв)</h1>
      <address>
        <time datetime="2019-11-13T11:59:00+00:00">13 Nov 2019, 11:59</time>
      </address>
      <h4>Бойових втрат серед особового складу Об’єднаних сил упродовж поточної доби не було</h4>
      <p>Російсько-окупаційні війська станом на 12.00 чотири рази обстріляли позиції Об'єднаних сил на Луганському напрямку. Втрат серед українських захисників немає. Про це під час <a href="http://www.mil.gov.ua/news/2019/11/13/vistup-rechnika-minoboroni-shhodo-situaczii-v-rajoni-provedennya-operaczii-obednanih-sil/">брифінгу</a> повідомив речник Міноборони Михайло Шаравара.</p>
      <p>«Станом на 12.00 13 листопада російсько-окупаційні війська порушили режим тиші чотири рази. Усі факти застосування противником зброї фіксувалися на Луганському напрямку, противник застосовував гранатомети різних систем та стрілецьку зброю», - повідомив речник.</p>
      <p>Зокрема, за його словами, після опівночі противник упродовж 25 хвилин з боку населеного пункту Донецький вів вогонь по опорних пунктах підрозділів Об’єднаних сил, обладнаних неподалік Новотошківського. Окрім того, двічі з початку цієї доби ворожий вогонь вівся в районі населеного пункту Новолуганське та один раз неподалік Оріхового.</p>
      <p>
        <i>Натисніть на зображення для збільшення</i>
      </p>
      <figure>
        <img src="https://glavcom.ua/img/forall/users/106/10697/13-11-2019-1.jpg"/>
        <figcaption>Мапа боїв: mediarnbo.org</figcaption>
      </figure>
      <p>За словами Шаравари, станом на зараз ситуація стабільна та цілком контрольована українськими захисниками.</p>
      <p>Бойових втрат серед особового складу Об’єднаних сил упродовж поточної доби не було.</p>
      <p>Як повідомлялось, у вівторок, 12 листопада, <a href="https://glavcom.ua/news/doba-na-donbasi-boyoviki-15-raziv-vidrivali-vogon-dvoh-viyskovih-poraneno-639546.html">бойовики на Донбасі 15 разів порушили режим припинення вогню</a>. Противник обстрілював позиції підрозділів Об'єднаних сил з гранатометів різних систем, великокаліберних кулеметів та іншої стрілецької зброї.</p>
      <p>Вчора, 12 листопада, поранень <a href="https://glavcom.ua/news/boyoviki-pyat-raziv-porushili-rezhim-tishi-je-poraneni-639491.html">внаслідок підриву на невідомому вибуховому пристрої</a> зазнали два військовослужбовця Об'єднаних сил.</p>
      <p>Нагадаємо, одному з поранених під Новотроїцьким <a href="https://glavcom.ua/country/incidents/viyna-na-donbasi-odin-iz-poranenih-u-vivtorok-viyskoviy-u-tyazhkomu-stani-639523.html">відірвало стопу й перебило гомілку, в іншого - відкритий перелом колінного суглоба</a> й множинні вогнепальні осколкові поранення ноги.</p>
      <p>Також повідомлялося, що у вівторок внаслідок обстрілу було <a href="https://glavcom.ua/news/na-donbasi-poraneno-kombriga-128-ji-brigadi-639526.html">поранено комбрига 128-ї гірсько-штурмової бригади – полковника Євгена Коростельова</a>, він доставлений до шпиталю.</p>
      <blockquote>
        <b>Читайте також: <a href="https://glavcom.ua/news/boyoviki-na-donbasi-pidsilyuyut-provokaciyni-obstrili-rozvidka-minoboroni-639644.html">Бойовики на Донбасі підсилюють провокаційні обстріли, - розвідка Міноборони</a></b>
      </blockquote>
      <related>
        <a href="https://glavcom.ua/news/boyoviki-na-donbasi-pidsilyuyut-provokaciyni-obstrili-rozvidka-minoboroni-639644.html"/>
        <a href="https://glavcom.ua/country/politics/zelenskiy-vnis-do-verhovnoji-radi-zakonoprojekt-pro-rozvidku-639277.html"/>
        <a href="https://glavcom.ua/news/u-minoboroni-ne-bachat-zagrozi-napadu-rosiji-iz-pivdnya-639031.html"/>
      </related>
    </article>
  </body>
</html>