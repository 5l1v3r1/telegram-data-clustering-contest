<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/politics/597115/oloklirothike-i-synedria-tou-ethnikou-symvouliou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-13T11:55:00+00:00"/>
    <meta property="og:title" content="Ολοκληρώθηκε η συνεδρία του Εθνικού Συμβουλίου"/>
    <meta property="og:description" content="Ολοκληρώθηκε, ύστερα από δυο ώρες, η συνεδρία του Εθνικού Συμβουλίου υπό την προεδρία του Προέδρου της Δημοκρατίας Νίκου Αναστασιάδη, στο Προεδρικό, στο..."/>
  </head>
  <body>
    <article>
      <h1>Ολοκληρώθηκε η συνεδρία του Εθνικού Συμβουλίου</h1>
      <address><time datetime="2019-11-13T11:55:00+00:00">13 Nov 2019, 11:55</time> by <a rel="author">SigmaLive</a></address>
      <p>Ολοκληρώθηκε, ύστερα από δυο ώρες, η συνεδρία του Εθνικού Συμβουλίου υπό την προεδρία του Προέδρου της Δημοκρατίας Νίκου Αναστασιάδη, στο Προεδρικό, στο επίκεντρο της οποίας βρέθηκαν οι εξελίξεις στο Κυπριακό.</p>
      <p>Εκ μέρους του ΔΗΣΥ συμμετείχε ο Πρόεδρός του, Αβέρωφ Νεοφύτου. Από πλευράς ΑΚΕΛ ο ΓΓ του, Άντρος Κυπριανού και από το ΔΗΚΟ ο Πρόεδρός του, Νικόλας Παπαδόπουλος.</p>
      <p>Στη συνεδρία του Εθνικού είχαν παραστεί επίσης εκ μέρους της ΕΔΕΚ ο Πρόεδρός της, Μαρίνος Σιζόπουλος, ο Πρόεδρος της Συμμαχίας Πολιτών, Γιώργος Λιλλήκας, ο Αναπληρωτής Πρόεδρος του Κινήματος Αλληλεγγύη, Πόλυς Παλλήκαρος, ο Πρόεδρος του Κινήματος Οικολόγων - Συνεργασίας Πολιτών, Γιώργος Περδίκης, ο Πρόεδρος του ΕΛΑΜ, Χρίστος Χρίστου κι ο Πρόεδρος της Δημοκρατικής Παράταξης, Μάριος Καρογιάν.</p>
      <p>Εκτός από τον Πρόεδρο της Δημοκρατίας από κυβερνητικής πλευράς στη συνεδρία, το «παρών» τους έδωσαν ο Υπουργός Εξωτερικών, Νίκος Χριστοδουλίδης, ο Κυβερνητικός Εκπρόσωπος, Πρόδρομος Προδρόμου, η Αναπληρώτρια Κυβερνητική Εκπρόσωπος, Κλέλια Βασιλείου και ο Υφυπουργός παρά το Προέδρω, Βασίλης Πάλμας.</p>
    </article>
  </body>
</html>