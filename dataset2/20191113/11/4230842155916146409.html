<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191113-sprava-vab-banku-sud-vzyav-pid-domashnij-aresht-chlena-rady-nbu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-13T11:52:27+00:00"/>
    <meta property="og:title" content="Справа VAB Банку: суд взяв під домашній арешт члена ради НБУ"/>
    <meta property="og:description" content="Вищий антикорупційний суд взяв під домашній арешт на 60 днів члена ради НБУ Миколу Каленського у справі про стабілізаційний кредит VAB Банку."/>
  </head>
  <body>
    <article>
      <h1>Справа VAB Банку: суд взяв під домашній арешт члена ради НБУ</h1>
      <address>
        <time datetime="2019-11-13T11:52:27+00:00">13 Nov 2019, 11:52</time>
      </address>
      <p>Вищий антикорупційний суд взяв під домашній арешт на 60 днів члена ради НБУ Миколу Каленського у справі про стабілізаційний кредит VAB Банку.</p>
      <p>Прокурор просив взяти Миколу Каленського під варту на 60 днів з альтернативою внесення застави 20 млн грн.</p>
      <p>Але суд обрав інший запобіжний захід, зобов’язавши підозрюваного не виїжджати з Київської області, не спілкуватися зі свідками, серед яких є глава Нацбанку Яків Смолій, здати паспорти і носити електронний браслет.</p>
      <p>З клопотанням про поруку до суду звернулися перший заступник голови НБУ Катерина Рожкова, заступник голови Роман Борисенко і члени правління Дмитро Сологуб і Олег Чурій.</p>
      <p><b>Читайте:</b> <a href="https://fakty.com.ua/ua/ukraine/20191112-kerivnyka-odnogo-z-departamentiv-ofisu-prezydenta-zatrymalo-nabu/">Вимагала $300 тис.: НАБУ затримало співробітницю Офісу президента</a></p>
      <p>Крім того, САП проситиме Вищий антикорупційний суд про арешт колишнього першого заступника голови НБУ Олександра Пісарука у справі VAB Банку.</p>
      <p>Йому вже вручили підозру та клопотання про утримання під вартою.</p>
      <p>До слова, раніше суд взяв під варту екс-голову банківського нагляду НБУ у <a href="https://fakty.com.ua/ua/ukraine/20191113-sud-vzyav-pid-vartu-eks-golovu-bankivskogo-naglyadu-nbu-u-spravi-vab-banku/">справі VAB Банку</a>.</p>
    </article>
  </body>
</html>