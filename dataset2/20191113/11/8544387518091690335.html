<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/13/meteo-nea-proeidopoiisi-gia-kakokeria-biktoria/"/>
    <meta property="og:site_name" content="neolaia.gr"/>
    <meta property="article:published_time" content="2019-11-13T11:27:10+00:00"/>
    <meta property="og:title" content="Meteo – Νέα προειδοποίηση για «Βικτώρια»: Ισχυρά φαινόμενα τις επόμενες ώρες"/>
    <meta property="og:description" content="Σύμφωνα με τα νεότερα προγνωστικά στοιχεία που μεταδίδει το Meteo, οι βροχές και οι καταιγίδες που συνοδεύουν την κακοκαιρία “Βικτώρια” αναμένεται να συνεχιστούν σε πολλές περιοχές της χώρας έως το βράδυ της Τετάρτης, με έμφαση στα ανατολικά και νότια ηπειρωτικά, στην Κεντρική και Ανατολική Μακεδονία, στη Θράκη, στο Αιγαίο και στην Κρήτη."/>
  </head>
  <body>
    <article>
      <h1>Meteo – Νέα προειδοποίηση για «Βικτώρια»: Ισχυρά φαινόμενα τις επόμενες ώρες</h1>
      <h2>Νεότερα προγνωστικά στοιχεία από το Meteo για την κακοκαιρία "Βικτώρια"</h2>
      <address><time datetime="2019-11-13T11:27:10+00:00">13 Nov 2019, 11:27</time> by <a rel="author">neolaia.gr Team</a></address>
      <p>Σύμφωνα με τα νεότερα προγνωστικά στοιχεία που μεταδίδει το Meteo, οι βροχές και οι καταιγίδες που συνοδεύουν την κακοκαιρία “Βικτώρια” αναμένεται να συνεχιστούν σε πολλές περιοχές της χώρας έως το βράδυ της Τετάρτης, με έμφαση στα ανατολικά και νότια ηπειρωτικά, στην Κεντρική και Ανατολική Μακεδονία, στη Θράκη, στο Αιγαίο και στην Κρήτη.</p>
      <p>Αναλυτικότερα:</p>
      <p>Από τις μεσημεριανές ώρες όλα τα στοιχεία συνηγορούν στο σχηματισμό μιας σημαντικής σε έκταση ζώνης σύγκλισης από το Κεντρικό έως το Νοτιοδυτικό Αιγαίο, όπου θα εκδηλωθούν βροχές και καταιγίδες ιδιαίτερα μεγάλης κατά τόπους έντασης. Η ζώνη αυτή σταδιακά θα κινηθεί προς τα ανατολικά, επηρεάζοντας την Εύβοια, τις Κυκλάδες, την Κρήτη και το βράδυ τα Δωδεκάνησα.</p>
      <p>Επισημαίνεται ότι στις περιοχές που θα επηρεαστούν από τα πολύ έντονα φαινόμενα είναι αρκετά πιθανό να βρεθούν μετά το μεσημέρι τμήματα του νομού Αττικής και ενδεχομένως της πόλης της Αθήνας.</p>
      <p>
        <b>Στους χάρτες που ακολουθούν παρουσιάζονται οι εκτιμώμενες βροχοπτώσεις σε επιλεγμένα τρίωρα (βροχές εντός του τελευταίου τριώρου από την αναγραφόμενη στο χάρτη ώρα).</b>
      </p>
      <figure>
        <img src="https://neolaia.gr/wp-content/uploads/2019/11/Victoria_Nov_13_1400.png"/>
      </figure>
      <figure>
        <img src="https://neolaia.gr/wp-content/uploads/2019/11/Victoria_Nov_13_1700.png"/>
      </figure>
      <figure>
        <img src="https://neolaia.gr/wp-content/uploads/2019/11/Victoria_Nov_13_2000.png"/>
      </figure>
      <p>Με έντονες βροχοπτώσεις στην Αττική κορυφώνεται η κακοκαιρία Βικτώρια έως αργά το απόγευμα (13/11), ενώ μετά το μεσημέρι αναμένεται ένα νέο κύμα τοπικά ισχυρών καταιγίδων, σύμφωνα με το meteo.</p>
      <h3>
        <a href="https://www.neolaia.gr/2019/11/13/viktoria-saronei-kai-to-twitter-ksesalonei/">Η κακοκαιρία «Βικτώρια» σαρώνει και το Twitter ξεσαλώνει!</a>
      </h3>
      <p>
        <b>Αναλυτικά από το meteo:</b>
      </p>
      <p>Με ιδιαίτερη δριμύτητα επηρεάζει τη χώρα από το μεσημέρι της Τρίτης 12/11 η κακοκαιρία “Βικτώρια” .</p>
      <p>Κατά τη διάρκεια της νύχτας και έως τις 09:00 το πρωί της Τετάρτης 13/11 τα εντονότερα φαινόμενα εντοπίζονται στην Κρήτη (ιδιαίτερα στο νομό Χανίων) ενώ έντονες βροχοπτώσεις σημειώνονται και στην Αττική.</p>
      <p>Στον πίνακα που ακολουθεί παρουσιάζονται οι 8 σταθμοί του δικτύου του Εθνικού Αστεροσκοπείου Αθηνών / meteo.gr που κατέγραψαν τα μεγαλύτερα ύψη βροχόπτωσης έως τις 08:30 το πρωί της Τετάρτης 13/11.</p>
      <figure>
        <img src="https://neolaia.gr/wp-content/uploads/2019/11/Rains_Nov_13_0900.jpg"/>
      </figure>
      <p>Παράλληλα, σφοδρή καταιγίδα έπληξε περί τις 02:00-02:30 τα ξημερώματα το λεκανοπέδιο της Αττικής και την πόλη της Αθήνας. Σύμφωνα με τα προγνωστικά στοιχεία οι έντονες βροχοπτώσεις στο νομό Αττικής θα συνεχίσουν να εκδηλώνονται έως και αργά το απόγευμα, ενώ μετά το μεσημέρι αναμένεται νέο κύμα τοπικά ισχυρών καταιγίδων.</p>
      <p>
        <b>Στον χάρτη που ακολουθεί παρουσιάζεται η γεωγραφική κατανομή των βροχοπτώσεων στην Αττική έως τις 09:00 το πρωί της Τετάρτης σύμφωνα με τις μετρήσεις 67 μετεωρολιγκών σταθμών.</b>
      </p>
      <p>
        <b>Ο χάρτης βρίσκεται στην ενότητα Μετεωρολογικό και Κλιματικό Παρατηρητήριο Αττικής και δείχνει σε ημέρες όπως η σημερινή πόσο σημαντική είναι η ύπαρξη πυκνού δικτύου μετεωρολογικών σταθμών το οποίο μπορεί να βοηθήσει σημαντικά στην παρακολούθηση έντονων καιρικών φαινομένων.</b>
      </p>
      <figure>
        <img src="https://neolaia.gr/wp-content/uploads/2019/11/Rains_Att_Nov_13_0900.png"/>
      </figure>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/13/taylor-swift-synergasia-me-shawn-mendes/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/13/ariana-grande-ti-dora-kanei-stous-fan/"/>
        <a href="https://neolaia.gr/neo/lifestyle"/>
        <a href="https://neolaia.gr/2019/11/13/high-school-musical-i-tainia-ginetai-seira/"/>
        <a href="https://neolaia.gr/neo/seires-dvd"/>
        <a href="https://neolaia.gr/2019/11/13/demi-lovato-neo-agori/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/13/snik-pige-volta-sto-milano-me-tin-iliana/"/>
      </related>
    </article>
  </body>
</html>