<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/buza-nelkul-egy-eleten-at/186449"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-13T11:30:00+00:00"/>
    <meta property="og:title" content="Búza nélkül egy életen át"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Búza nélkül egy életen át</mark>
      </h1>
      <address><time datetime="2019-11-13T11:30:00+00:00">13 Nov 2019, 11:30</time> by <a rel="author">Bors</a></address>
      <p>
        <b>Ha valakiről kiderül, hogy gluténérzékeny, nincs választási lehetősége. A továbbiakban szigorúan ehhez kell igazítania az étrendjét. </b>
        <b>Ha valakiről kiderül, hogy gluténérzékeny, nincs választási lehetősége. A továbbiakban szigorúan ehhez kell igazítania az étrendjét.</b>
      </p>
      <p>A gluténérzékenység jelei nagyon változatosak, ezért nehéz felderíteni. A ti­pikusnak tartott gyerekkori tünetek mellett, mint amilyen a fogyás, a súly- és porcnövekedés lassulása, ma már tudjuk, hogy okozhat hasmenést, székrekedést, hízást is. Sőt beteg lehet a pajzsmirigy, az idegrendszer, az agy is, és enyhe tünetként jelentkezhet fáradékonyság, állandósuló fejfájás. A legtipikusabb, hogy a vékonybélbolyhok ellaposodnak, és romlik a táplálékfelszívódás.</p>
      <figure>
        <img src="http://media.borsonline.hu/cikk/20/192028/big-lead/650x360/2021544_shutterstock-1344876860.jpg"/>
        <figcaption>Kigyógyulni nem lehet a gluténérzékenységből © Shutterstock</figcaption>
      </figure>
      <p>Mindezt a gabonafélékben található glutén okozza. Az európai és az észak-amerikai népesség 25-30 százaléka hordozza a génjeiben a hajlamot, de csak egy-két százalékukban alakul ki. Kigyógyulni nem lehet belőle, magyarán egész életen keresztül be kell tartani egy táplálkozási szabályrendszert, de gluténmentes diétával fenntartha­tó az egészséges állapot, mert a szervezet regenerálódik. A gluténérzékenyek nem fogyaszthatnak búzát, árpát, rozst és más gabonafélét tartalmazó élelmiszert.</p>
      <p>A kifejezetten gluténérzékenyeknek készült termékek ára nagyon változó, de a hús vagy a zöldség-gyümölcs ugyanannyiba kerül, tehát gluténmentes élelmiszerekkel is jól lehet lakni.</p>
    </article>
  </body>
</html>