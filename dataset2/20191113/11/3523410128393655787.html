<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639748/%D8%A8%D8%AD%D8%B1%D8%A7%D9%86-%D8%A7%D8%B1%D8%B2%DB%8C-%D8%A8%D9%87-%D8%B4%DB%8C%D9%84%DB%8C-%D8%B1%D8%B3%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-13T11:45:00+00:00"/>
    <meta property="og:title" content="بحران ارزی به شیلی رسید"/>
    <meta property="og:description" content="ارزش پزوی شیلی به کمترین سطح تاریخ خود در برابر ارزهای مهم رسید."/>
  </head>
  <body>
    <article>
      <h1>
        <a href="https://www.bultannews.com/fa/news/639748/%D8%A8%D8%AD%D8%B1%D8%A7%D9%86-%D8%A7%D8%B1%D8%B2%DB%8C-%D8%A8%D9%87-%D8%B4%DB%8C%D9%84%DB%8C-%D8%B1%D8%B3%DB%8C%D8%AF">بحران ارزی به شیلی رسید</a>
      </h1>
      <h2>ارزش پزوی شیلی به کمترین سطح تاریخ خود در برابر ارزهای مهم رسید.</h2>
      <address><time datetime="2019-11-13T11:45:00+00:00">13 Nov 2019, 11:45</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، ناآرامی های داخلی در شیلی که در اعتراض به شرایط نامساعد<b> اقتصادی</b> و کیفیت زندگی برای هفته ها ادامه یافته است، پیامدهای شدیدی بر روی متغیرهای کلان اقتصاد این کشور از جمله نرخ ارز گذاشته است. تاکنون ۲۰ نفر در ناآرامی های شیلی کشته شده اند و بسیاری از فعالیت های اقتصادی و سرمایه گذاری در این کشور به حالت تعلیق درآمده است.</p>
      <p>امروز ارزش پزو در برابر دلار پنج درصد دیگر نیز ریزش کرد تا هر دلار با ثبت نرخ برابری ۸۰۰ پزو، رکورد جدیدی را در تاریخ این کشور به ثبت برساند. با این حال ماریو مارسل- رئیس بانک مرکزی شیلی- در سخنانی گفت با وجود سقوط ارزش پزو، شرایط مالی این کشور در موقعیت مستحکمی باقی مانده است.</p>
      <p>رئیس بانک مرکزی شیلی با بیان این که وی و همکارانش از نزدیک به رصد وضعیت اقتصادی این کشور ادامه می دهند افزود: باید به یاد داشت که شیلی جز کشورهای با ریسک مالی پایین است و با توجه به ذخایر ارزی مطلوب و صندوق های ثروت انتظار داریم نرخ تورم با وجود ناآرامی ها در سطح سه درصدی باقی بماند.</p>
      <p>در واکنشی دیگر به سقوط آزاد ارزش پزو، ایگناسیو بریونز- وزیر دارایی شیلی- گفت: این مساله یک نشانه هشداردهنده است که ما از نزدیک آن را زیر نظر گرفته ایم. ما در حال تجربه یک دوره از بی‌ثباتی هستیم و باید محتاطانه رفتار کنیم.</p>
      <p>در برابر دیگر ارزهای مهم نیز ارزش پزو با ریزش شدیدی مواجه شد. در معاملات ارزی سانتیاگو، نرخ برابری هر یورو معادل ۸۶۵.۶۱۵ پزو، هر پوند انگلیس معادل ۱۰۱۰.۸۲ پزو و هر فرانک سوئیس معادل ۷۹۳.۰۸ پزو اعلام شد.</p>
      <p>تنها شیلی نیست که در آمریکای جنوبی با بحران شدید ارزی مواجه شده است: ارزش پزوی آرژانتین و بولیوار ارژانتین نیز طی ماه های اخیر با ریزش های شدیدی مواجه شده بود.</p>
    </article>
  </body>
</html>