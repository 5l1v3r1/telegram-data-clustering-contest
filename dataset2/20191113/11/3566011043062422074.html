<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546983.html/%D9%BE%DB%8C%D8%B4-%D8%A8%DB%8C%D9%86%DB%8C-%D8%A8%D8%B1%D8%AF%D8%A7%D8%B4%D8%AA-----%D9%87%D8%B2%D8%A7%D8%B1-%D8%AA%D9%86-%D8%A7%D9%86%D8%A7%D8%B1-%D8%A7%D8%B2-%D8%A8%D8%A7%D8%BA%D8%A7%D8%AA-%D8%A7%D8%B3%D8%AA%D8%A7%D9%86-%D9%85%D8%B1%DA%A9%D8%B2%DB%8C-%D8%A7%D8%B3%D8%AA%D8%A7%D9%86-%D9%85%D8%B1%DA%A9%D8%B2%DB%8C-%D8%AF%D9%88%D9%85%DB%8C%D9%86-%D8%AA%D9%88%D9%84%DB%8C%D8%AF%DA%A9%D9%86%D9%86%D8%AF%D9%87-%DB%8C%D8%A7%D9%82%D9%88%D8%AA-%D9%87%D8%A7%DB%8C-%D8%B3%D8%B1%D8%AE-%D8%AF%D8%B1-%D8%A7%DB%8C%D8%B1%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T11:24:00+00:00"/>
    <meta property="og:title" content="پیش‌بینی برداشت ۱۰۰ هزار تن انار از باغات استان مرکزی/استان مرکزی دومین تولیدکننده یاقوت‌های سرخ در ایران"/>
    <meta property="og:description" content="مدیر باغبانی سازمان جهاد کشاورزی استان مرکزی گفت: استان مرکزی با تولید ۱۰۰ هزار تن انار به‌عنوان دومین تولیدکننده یاقوت‌های سرخ در ایران است."/>
  </head>
  <body>
    <article>
      <h1>پیش‌بینی برداشت ۱۰۰ هزار تن انار از باغات استان مرکزی/استان مرکزی دومین تولیدکننده یاقوت‌های سرخ در ایران</h1>
      <h2>مدیر باغبانی سازمان جهاد کشاورزی استان مرکزی اعلام کرد؛</h2>
      <address>
        <time datetime="2019-11-13T11:24:00+00:00">13 Nov 2019, 11:24</time>
      </address>
      <p>مدیر باغبانی سازمان جهاد کشاورزی استان مرکزی گفت: استان مرکزی با تولید ۱۰۰ هزار تن انار به‌عنوان دومین تولیدکننده یاقوت‌های سرخ در ایران است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ علی‌اصغر زارعی مدیر باغبانی سازمان جهاد کشاورزی استان مرکزی در گفتگو با <a href="http://diyareaftab.ir/">دیار آفتاب</a>؛ گفت: ۱۰ هزار و ۵۰۰ هکتار باغ انار در استان مرکزی وجود دارد که از این میزان هشت هزار هکتار این باغ‌ها بارور و بقیه آنها غیر بارور است.</p>
      <p>زارعی اظهار کرد: پیش‌بینی می‌شود از سطح باغات استان، ۱۰۰ هزار تن محصول انار برداشت و راهی بازارهای مصرفی داخل و خارج از کشور شود.</p>
      <p>وی با اشاره به اینکه شهرستان ساوه قطب تولید انار استان مرکزی انار ساوه شهرت جهانی دارد ادامه داد: در سال‌های اخیر با تولید گونه ارگانیک توانسته سهم بیشتری در بازارهای داخلی و خارجی کسب کند.</p>
      <p>زارعی اظهار کرد: سالانه ۱۵ هزار تن انار به ارزش ۱۵ میلیون دلار از استان به کشورهای حاشیه خلیج‌فارس، اتحادیه اروپا ، روسیه و ژاپن صادر می‌شود.</p>
      <p>مدیر باغبانی سازمان جهاد کشاورزی استان مرکزی گفت: علاوه بر ساوه، انار در شهرستان های محلات، دلیجان، تفرش و ... استان مرکزی نیز انار تولید می شود.</p>
      <p>وی خاطرنشان کرد: استان مرکزی اولین تولیدکننده کیفی و دومین تولیدکننده کمی انار در ایران است.</p>
      <p>انتهای پیام/</p>
      <p> </p>
    </article>
  </body>
</html>