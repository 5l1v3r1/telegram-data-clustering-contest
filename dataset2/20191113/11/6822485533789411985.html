<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822059.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T11:54:00+00:00"/>
    <meta property="og:title" content="اپل واچ ۶ ضدآب می‌شود"/>
    <meta property="og:description" content="به گزارش ایسنا، ساعت های هوشمند یکی از محصولاتی است که در سال‌های اخیر توسط کاربران در سراسر جهان از محبوبیت و استقبال بی نظیری برخوردار شده و تبدیل به یکی از مهم ترین برگ های برنده شرکت های تکنولوژی شده است."/>
  </head>
  <body>
    <article>
      <h1>اپل واچ ۶ ضدآب می‌شود</h1>
      <address>
        <time datetime="2019-11-13T11:54:00+00:00">13 Nov 2019, 11:54</time>
      </address>
      <p>تحلیلگر ارشد محصولات اپل برآورد و اعلام کرده است که نسل بعدی ساعت‌های هوشمند اپل‌واچ به قابلیت‌های جدیدی مجهز خواهد بود.</p>
      <p>به گزارش ایسنا، ساعت های هوشمند یکی از محصولاتی است که در سال‌های اخیر توسط کاربران در سراسر جهان از محبوبیت و استقبال بی نظیری برخوردار شده و تبدیل به یکی از مهم ترین برگ های برنده شرکت های تکنولوژی شده است.</p>
      <p>مینگ چی کو، کارشناس و تحلیلگر ارشد محصولات اپل، به تازگی برآورد و اعلام کرده است که نسل بعدی ساعت های هوشمند اپل موسوم به اپل واچ ۶ به قابلیت های جدیدی نظیر مقاومت در برابر آب و عملکرد بهتر مجهز خواهد بود.</p>
      <p> وی در ادامه این گزارش که در وب سایت phonearena آمده است، به تراشه پردازنده جدید S۶ که قابلیت و عملکرد بهتری نسبت به نسل پیشین خود S۵ دارد، تجهیز شده است.</p>
      <p>کو بر این باور است که آن دسته از کاربرانی که به شنا و غواصی در زیر آب علاقه دارند، با خریداری و استفاده از ساعت‌های هوشمند جدید اپل واچ ۶ قادر خواهند بود بدون هیچ گونه نگرانی به کار و فعالیت های موردعلاقه خود بپردازند.</p>
      <p>همچنین اخبار و گزارش های پیشین حاکی از آن بود که اپل واچ ۶ به نمایشگرهای میکرو ال‌ای‌دی (MicroLED) و قابلیت ردیابی خواب کاربران نیز تجهیز خواهد شد.</p>
      <p>طبق اعلام قبلی اپل، انتظار می‌رود که نسل جدید ساعت‌های هوشمند اپل واچ در نیمه دوم سال ۲۰۲۰ میلادی روانه بازارهای جهانی خواهد شد.</p>
    </article>
  </body>
</html>