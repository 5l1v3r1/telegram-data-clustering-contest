<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76522-Priatelia-by-sa-mohli-dockat-spolocneho-specialu-pod-taktovkou-HBO-Max"/>
    <meta property="og:site_name" content="REFRESHER"/>
    <meta property="article:published_time" content="2019-11-13T11:11:00+00:00"/>
    <meta property="og:title" content="Priatelia by sa mohli dočkať spoločného špeciálu pod taktovkou HBO Max"/>
    <meta property="og:description" content="Takýto námet znie rozhodne lákavo."/>
  </head>
  <body>
    <article>
      <h1>Priatelia by sa mohli dočkať spoločného špeciálu pod taktovkou HBO Max</h1>
      <address><time datetime="2019-11-13T11:11:00+00:00">13 Nov 2019, 11:11</time> by <a rel="author">Jakub Paulík</a></address>
      <p>
        <b>Takýto námet znie rozhodne lákavo.</b>
      </p>
      <p>Nič nie je isté, takže treba zdôrazniť, že na oslavy je zatiaľ ešte priskoro. Podľa zdrojov známeho zahraničného portálu <a href="https://www.hollywoodreporter.com/live-feed/friends-reunion-special-works-at-hbo-max-1254331"><b>The Hollywood Reporter</b></a> chce však <b>HBO Max</b> natočiť špeciál so starou partiou Priateľov, a teda s Jennifer Aniston (Rachel), Courteney Cox (Monica), Lisou Kudrow (Phoebe), Mattom LeBlancom (Joey), Matthewom Perrym (Chandler) a Davidom Schwimmerom (Ross).</p>
      <related>
        <a href="https://refresher.sk/58401-10-najvtipnejsich-scen-s-Joeym-a-Chandlerom-ktore-nas-v-Priateloch-dostavali-do-kolien"/>
      </related>
      <p>Dohoda medzi zúčastnenými zatiaľ nepadla, ale <b>záujem údajne prejavilo celé pôvodné obsadenie</b>. Scenár k tomuto projektu ešte nie je napísaný, takže vôbec netušíme, čo od neho môžeme čakať. V každom prípade môžu byť ale fanúšikovia tohto geniálneho seriálu v strehu. Warner Bros. Television a HBO Max, pochopiteľne, odmietli danú informáciu komentovať.</p>
      <p>Pripomeňme si, že sme celú hereckú šestku mohli naposledy vidieť vďaka fotografii publikovanej Jennifer Aniston. Sympatická herečka predtým nemala založený Instagram, takže išlo o jej debutový príspevok. Ním však dokázala <b>za krátkych 5 hodín 16 minút prilákať milión sledovateľov</b>, čím prekonala <a href="https://refresher.sk/70335-Jennifer-Aniston-sa-pridala-na-Instagram-zlomila-svetovy-rekord-Za-5-hodin-ziskala-milion-followerov-uz-ich-ma-vyse-11-milionov"><b>pôvodný rekord</b> </a>princa Harryho a jeho manželky Meghan.</p>
      <figure>
        <embed-post data-src="https://www.instagram.com/p/B3o8vWDhlOh" data-service="Instagram"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/52221-Priatelov-uz-nikdy-neuvidime-pohromade-tvrdi-Joey-Tribbiani-Zo-strany-jednotlivych-hercov-niet-zaujmu-o-opatovne-stretnutie"/>
        <a href="https://refresher.sk/51004-Milovany-serial-Priatelia-by-bez-smiechu-v-pozadi-obcas-vyzeral-ako-psychopaticky-horor-Ross-by-v-kazajke-skoncil-ako-prvy"/>
        <a href="https://refresher.sk/57482-10-najzabavnejsich-scen-s-Joeym-bez-ktoreho-si-Priatelov-nevieme-ani-predstavit"/>
        <a href="https://refresher.sk/59470-V-Anglicku-kradol-muz-ktory-sa-neuveritelne-podoba-na-Rossa-z-Priatelov-Herec-si-tak-nenechal-ujst-prilezitost-humorne-odpovedat"/>
        <a href="https://refresher.sk/61175-Jennifer-Aniston-by-chcela-opat-natacat-Priatelov-Prezradila-mena-hercov-ktori-vsak-navrat-serialu-odmietaju"/>
        <a href="https://refresher.sk/50790-Legendarny-serial-Priatelia-je-vraj-homofobny-a-sexisticky-Sitkom-sa-dostal-na-Netflix-mileniali-ho-odsudili"/>
        <a href="https://refresher.sk/30801-Priatelia-sa-vratia-na-televizne-obrazovky-v-plnej-zostave"/>
        <a href="https://refresher.sk/51251-Najlepsie-nepodarene-zabery-z-natacania-Priatelov-vas-mozno-rozosmeju-viac-ako-samotny-serial"/>
      </related>
    </article>
  </body>
</html>