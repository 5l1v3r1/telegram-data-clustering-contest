<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/13/libano-ucciso-manifestante-proteste/"/>
    <meta property="og:site_name" content="Il Post"/>
    <meta property="article:published_time" content="2019-11-13T11:31:30+00:00"/>
    <meta property="og:title" content="In Libano è stato ucciso un manifestante, il primo dall’inizio delle proteste"/>
    <meta property="og:description" content="Un funzionario locale di un partito politico libanese è stato ucciso martedì a Beirut dai militari che stavano cercando di farsi spazio in una strada chiusa dai manifestanti antigovernativi: l'uomo è la prima persona uccisa nelle recenti proteste in Libano, iniziate poco meno di un mese fa per protestare contro una"/>
  </head>
  <body>
    <article>
      <h1>In Libano è stato ucciso un manifestante, il primo dall’inizio delle proteste</h1>
      <address>
        <time datetime="2019-11-13T11:31:30+00:00">13 Nov 2019, 11:31</time>
      </address>
      <p>Un funzionario locale di un partito politico libanese <a href="https://www.nytimes.com/2019/11/12/world/americas/lebanon-protester-shot.html?">è stato ucciso</a> martedì a Beirut dai militari che stavano cercando di farsi spazio in una strada chiusa dai manifestanti antigovernativi: l’uomo è la prima persona uccisa nelle recenti proteste in Libano, <a href="https://www.ilpost.it/2019/10/19/cosa-sta-succedendo-in-libano/">iniziate poco meno di un mese fa</a> per protestare contro una tassa sulle chiamate fatte con WhatsApp e altri servizi simili, e poi proseguite fino a costringere alle dimissioni l’ex primo ministro Saad Hariri.</p>
      <p>L’esercito ha detto che l’uomo è stato ucciso da colpi di arma da fuoco nel quartiere Khaldeh, dopo un litigio con un soldato che stava cercando di disperdere la folla, e ha aggiunto di avere iniziato un’indagine sull’accaduto.</p>
    </article>
  </body>
</html>