<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/0nq8Wg/flere-skiskytterstjerner-sesongaapner-i-norsk-renn"/>
    <meta property="og:site_name" content="Bergens Tidende"/>
    <meta property="article:published_time" content="2019-11-13T11:38:51+00:00"/>
    <meta property="og:title" content="Flere skiskytterstjerner sesongåpner i norsk renn"/>
    <meta property="og:description" content="Det er ikke bare de norske toppløperne som skal i aksjon når skiskyttersesongen åpner på Sjusjøen kommende helg. Franske Martin Fourcade er en av storløperne."/>
  </head>
  <body>
    <article>
      <h1>Flere skiskytterstjerner sesongåpner i norsk renn</h1>
      <h2>Det er ikke bare de norske toppløperne som skal i aksjon når skiskyttersesongen åpner på Sjusjøen kommende helg. Franske Martin Fourcade er en av storløperne.</h2>
      <address><time datetime="2019-11-13T11:38:51+00:00">13 Nov 2019, 11:38</time> by <a rel="author">NTB</a></address>
      <p>Flere andre stornasjoner innen idretten stiller med sterke løpere på startstreken til rennene på Natrudstilen.</p>
      <p>Martin Fourcade og Simon Desthieux er hete navn fra den franske leiren, Italia sender sine beste kvinneløpere i Lisa Vittozzi og Dorothea Wierer, mens tyskerne stiller mannsterke med blant andre Simon Schempp, Erik Lesser og Benedikt Doll.</p>
      <p>
        <a href="https://www.bt.no/sport/i/zGzQbO/norges-skiskytterstjerne-tar-pappaperm-midt-i-sesongen">Les også<br/>Norges skiskytterstjerne tar pappaperm midt i sesongen</a>
      </p>
      <p>– Dette blir en real forsmak på hva vi har i vente i verdenscupen senere i sesongen. Det er gledelig at så mange internasjonale toppnavn fra nasjoner som Tyskland, Frankrike og Italia stiller til start. Og så er vi selvfølgelig fryktelig spente på hva de norske utøverne kan få til i sesongens første renn, sier rennleder Jens Schjerven i en pressemelding fra Norges Skiskytterforbund.</p>
      <p>I alt stiller ti nasjoner med løpere i Sjusjøen-rennene. Det gås sprint for begge kjønn kommende lørdag og fellesstart søndag.</p>
      <p>I fjor vant Tiril Eckhoff begge rennene for kvinner. I herreklassen ble det sprintseier til Johannes Thingnes Bø og triumf på fellesstarten for storebroren Tarjei Bø.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/rAO7lK/lar-trekroneren-bestaa"/>
        <a href="https://www.bt.no/btmeninger/debatt/i/wPkQzn/helsepersonell-som-opptrer-grovt-uaktsomt-boer-ha-personlig-ansvar"/>
        <a href="https://www.bt.no/btmeninger/debatt/i/Xg37aB/logisk-kortslutning-av-klimafornekter"/>
        <a href="https://www.bt.no/btmeninger/debatt/i/kJxrkB/mammahjarte-meg-her-og-der-kvar-blei-mammahovudet-av-eigentleg"/>
        <a href="https://www.bt.no/btmeninger/debatt/i/8mVW92/er-ikkje-sauekjoet-lenger-etande"/>
        <a href="https://www.bt.no/nyheter/lokalt/i/70oOVB/kommunen-kunne-avverget-vigilo-skandalen-i-juli"/>
      </related>
      <ol>
        <li>
          <a href="https://www.bt.no/tag/Tarjei_B%C3%B8">Tarjei Bø</a>
        </li>
        <li>
          <a href="https://www.bt.no/tag/Tiril_Eckhoff">Tiril Eckhoff</a>
        </li>
        <li>
          <a href="https://www.bt.no/tag/Johannes_Thingnes_B%C3%B8">Johannes Thingnes Bø</a>
        </li>
        <li>
          <a href="https://www.bt.no/tag/Skiskyting">Skiskyting</a>
        </li>
      </ol>
    </article>
  </body>
</html>