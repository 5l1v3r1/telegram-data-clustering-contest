<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/market-news/597120/epidosi-pistopoiitikon-sti-domi-efivon-tis-agias-skepis-kai-reto"/>
    <meta property="og:site_name" content="SIGMALIVE"/>
    <meta property="article:published_time" content="2019-11-13T11:40:00+00:00"/>
    <meta property="og:title" content="Επίδοση πιστοποιητικών στη Δομή Εφήβων της Αγίας Σκέπης και ΡΕΤΟ"/>
    <meta property="og:description" content="Στο πλαίσιο υλοποίησης του Προγράμματος ΕΝΤΑΞΗ η Μονάδα Κατάρτισης και Ανάπτυξης του Πανεπιστημίου Λευκωσίας σε συνεργασία με την Αρχή Αντιμετώπισης..."/>
  </head>
  <body>
    <article>
      <h1>Επίδοση πιστοποιητικών στη Δομή Εφήβων της Αγίας Σκέπης και ΡΕΤΟ</h1>
      <address><time datetime="2019-11-13T11:40:00+00:00">13 Nov 2019, 11:40</time> by <a rel="author">SigmaLive</a></address>
      <p>Στο πλαίσιο υλοποίησης του Προγράμματος ΕΝΤΑΞΗ η Μονάδα Κατάρτισης και Ανάπτυξης του Πανεπιστημίου Λευκωσίας σε συνεργασία με την Αρχή Αντιμετώπισης Εξαρτήσεων Κύπρου πραγματοποίησε στις 22 και 25 Οκτωβρίου 2019 τελετές επίδοσης πιστοποιητικών στους συμμετέχοντες των εκπαιδευτικών προγραμμάτων στη Δομή Εφήβων της Αγίας Σκέπης και στο ΡΕΤΟ.</p>
      <p>
        <b>Δομή Εφήβων Αγίας Σκέπης</b>
      </p>
      <p>Στις 22 Οκτωβρίου 2019 πραγματοποιήθηκε τελετή επίδοσης πιστοποιητικών των εκπαιδευτικών προγραμμάτων Αισθητικής, Ηλεκτρονικών Υπολογιστών και Μαγειρικής- Ζαχαροπλαστικής  που υλοποιήθηκαν την περίοδο Μάιου – Σεπτέμβριου 2019. Χαιρετισμούς απεύθυνε ο Εκτελεστικός Γραμματέας της ΑΑΕΚ κ. Στυλιανού, ο Διευθυντής της Αγίας Σκέπης κ. Παστελλάς και ο Συντονιστής του Έργου και Διευθυντής της Μονάδας Κατάρτισης και Ανάπτυξης κ. Σιεκκερής.  Κοινό χαρακτηριστικό στους χαιρετισμούς τους η σημαντικότητα της προσπάθεια της κοινωνικής επανένταξης, η παροχή προγραμμάτων κατάρτισης, καθώς επίσης και προγραμμάτων επαγγελματικού προσανατολισμού.</p>
      <p>
        <b>ΡΕΤΟ</b>
      </p>
      <p>Στις 25 Οκτωβρίου 2019 πραγματοποιήθηκε τελετή επίδοσης πιστοποιητικών στους συμμετέχοντες από το ΡΕΤΟ για την ειδίκευση Φθοριούχα Αέρια για την οποία πιστοποιήθηκαν από το Τμήμα Περιβάλλοντος του Υπουργείου Γεωργίας, Αγροτικής Ανάπτυξης και Περιβάλλοντος, παρουσία του Προέδρου και του Εκτελεστικού Γραμματέα της ΑΑΕΚ, του Εκτελεστικού Διευθυντή του Intercollege. Κοινή πεποίθηση όλων αποτελεί η σταδιακή ένταξη των ατόμων στην αγορά εργασίας και η απόκτηση ικανοτήτων για μια ζωή χωρίς εξαρτήσεις, απαλλαγμένη από βοηθήματα.</p>
    </article>
  </body>
</html>