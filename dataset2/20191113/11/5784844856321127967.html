<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/86-mladih-americanov-si-zeli-biti-influencer.html?RSSf898b8e7b5d0833bbb671e1c0373bd7d"/>
    <meta property="og:site_name" content="Računalniške novice"/>
    <meta property="article:published_time" content="2019-11-13T11:00:00+00:00"/>
    <meta property="og:title" content="86 % mladih Američanov si želi biti »influencer«"/>
    <meta property="og:description" content="Biti »influencer« oz. »vplivnež« je dandanes »poklic«, ki si ga želi vse več predvsem mladih, ki spremljajo svoje idole na družbenih omrežjih, kot so Instagram, YouTube, Snapchat i"/>
  </head>
  <body>
    <article>
      <h1>86 % mladih Američanov si želi biti »influencer«</h1>
      <address>
        <time datetime="2019-11-13T11:00:00+00:00">13 Nov 2019, 11:00</time>
      </address>
      <p>Biti »influencer« oz. »vplivnež« je dandanes »poklic«, ki si ga želi vse več predvsem mladih, ki spremljajo svoje idole na družbenih omrežjih, kot so Instagram, YouTube, Snapchat in še kakšno bi se našlo. Tudi v ZDA je postal ta trend tako pomemben del Američanov, da si velika večina mladih želi promovirati neke izdelke v zameno za plačilo.</p>
      <p>Nič manj kot 86% Američanov, starih med 13 in 38 let, so pripravljeni poskusiti biti vplivnež. Glede na rezultate agencije Morning Consult se v tem trenutku za vplivneže označuje zgolj 12 % mladih. Če k do sedaj povedanemu dodamo še to, da oglaševalci na vse pretege iščejo načine, kako navezati stik z vse večjo množico potrošnikov, ki vse manj gleda televizijo in vedno več visi na družbenih omrežjih, potem vidimo potencial, ki ga to področje trženja ima.</p>
      <p>Za zdaj kaže, da se trend ne bo ravno kmalu ustavil, saj kot pravi raziskava, skupina mladih, ki je bila vključena v raziskavo, bolj zaupa vplivnežem, kot pa recimo zvezdnikom ali športnikom. Več kot polovica je že opravila nakup, ki je bil spodbujen s strani vplivneža. Zanimiv podatek pa je tudi ta, da kar 61 % sodelujočih v raziskavi že objavlja stvari, ki so povezane z različnimi blagovnimi znamkami, brez, da bi za to prejemali kakršnokoli plačilo.</p>
      <footer>Povezave: <a href="https://www.bloomberg.com/news/articles/2019-11-05/becoming-an-influencer-embraced-by-86-of-young-americans">Bloomberg</a></footer>
    </article>
  </body>
</html>