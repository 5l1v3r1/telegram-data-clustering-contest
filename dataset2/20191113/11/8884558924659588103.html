<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/plus/zdravje/umetnost-ugodno-vpliva-na-zdravje"/>
    <meta property="og:site_name" content="Primorske novice"/>
    <meta property="article:published_time" content="2019-11-13T11:47:19+00:00"/>
    <meta property="og:title" content="Umetnost ugodno vpliva na zdravje"/>
    <meta property="og:description" content="Kulturne in ustvarjalne dejavnosti, kot so petje, ples ali obisk muzeja, pozitivno vplivajo na telesno in dušeno zdravje, ugotavlja Svetovna zdravstvena organizacija (WHO). Ročna dela in poslušanje glasbe lahko tako dopolnjujejo medicinske terapije, ugotovitve študije povezama nemška tiskovna agencija dpa."/>
  </head>
  <body>
    <article>
      <h1>Umetnost ugodno vpliva na zdravje</h1>
      <address><time datetime="2019-11-13T11:47:19+00:00">13 Nov 2019, 11:47</time> by <a rel="author">STA</a></address>
      <p>
        <b>Kulturne in ustvarjalne dejavnosti, kot so petje, ples ali obisk muzeja, pozitivno vplivajo na telesno in dušeno zdravje, ugotavlja Svetovna zdravstvena organizacija (WHO). Ročna dela in poslušanje glasbe lahko tako dopolnjujejo medicinske terapije, ugotovitve študije povezama nemška tiskovna agencija dpa.</b>
      </p>
      <figure>
        <img src="https://static.primorske.si/foto/highres/gnweb/719555_ski_konjicki_-_zoran_music.jpg"/>
        <figcaption>Zoran Mušič: Dalmatinski konjički </figcaption>
      </figure>
      <p><b>LJUBLJANA</b> &gt; Izsledki temeljijo na študiju več kot 900 publikacij o zdravstvenih koristih umetniških dejavnosti od otroštva do starosti. WHO je preučila publikacije, izdane med januarjem 2000 in majem 2019 v angleškem in ruskem jeziku.</p>
      <p>Ugotovili so, da sta glasba in petje koristna pri izboljšanju pozornosti in spomina pri osebah z demenco, prav tako pa lahko glasba pomaga nadzorovati raven glukoze v krvi med običajnimi in stresnimi situacijami pri osebah s sladkorno boleznijo in brez nje.</p>
      <blockquote>Otroci, ki so jim starši pred spanjem prebrali pravljico, so imeli daljši nočni spanec in boljšo koncentracijo v šoli, še navaja dpa.</blockquote>
      <p>Poslušanje glasbe ali ročna dela so lahko koristni tudi v zdravstvenih ustanovah, kjer dopolnjujejo ali izboljšujejo zdravljenje. Zmanjšujejo namreč nekatere stranske učinke zdravljenja raka, vključno z zaspanostjo, slabostjo ter pomanjkanjem apetita in sape.</p>
      <p>Vse to po besedah regionalne direktorice WHO <b>Piroske Ostlin</b> kaže načine, kako se umetnost lahko spoprijema z zapletenimi zdravstvenimi izzivi, kot so diabetes, debelost in slabo duševno zdravje.</p>
    </article>
  </body>
</html>