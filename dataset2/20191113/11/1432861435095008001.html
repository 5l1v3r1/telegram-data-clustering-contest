<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/napadatel-na-atletiko-v-chelsi-beshe-uzhasno-ne-iskah-da-izlizam-ot-vkyshti-1405774.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-13T11:40:00+00:00"/>
    <meta property="og:title" content="Нападател на Атлетико: В Челси беше ужасно, не исках да излизам от вкъщи"/>
    <meta property="og:description" content="Стрелецът на Атлетико Мадрид Алваро Мората коментира периода си в Челси пред испанската медия El Chiringuito Испанецът бе закупен от тогавашния английски шампион за сумата от 66 милиона евро, но така и не успя да покаже най-доброто от себе си в Премиър лийг"/>
  </head>
  <body>
    <article>
      <h1>Нападател на Атлетико: В Челси беше ужасно, не исках да излизам от вкъщи</h1>
      <address><time datetime="2019-11-13T11:40:00+00:00">13 Nov 2019, 11:40</time> by <a rel="author">Sportlive.bg</a></address>
      <p>Стрелецът на <a href="https://www.sportlive.bg/tags/2104">Атлетико Мадрид</a> Алваро Мората коментира периода си в Челси пред испанската медия El Chiringuito. Испанецът бе закупен от тогавашния английски шампион за сумата от 66 милиона евро, но така и не успя да покаже най-доброто от себе си в Премиър лийг. Мората коментира периода си в Англия, като изрази най-вече недоволство от тима на Челси.</p>
      <p>„Когато бях в <a href="https://www.sportlive.bg/tags/3850">Челси</a>, имаше моменти, в които не исках да излизам от дома, беше трудно. Исках да се махна възможно най-далече, за да го няма това постоянно напрежение, че трябва да печеля. Не исках да говоря с никого и да срещам хора“ сподели Мората. Той коментира и атмосферата в тима на лондончани. „В Англия имах усещането, че когато пропуснех шанс, съотборниците ме гледаха все едно никога няма да направя нещо добро. Успях да израстна, когато бях на 20-22 години, но никога преди това не бях попадал в такава ситуация. Казах на жена ми, че трябва да се махнем възможно най-надалеч през януари, защото не мога да се справя с това напрежение“ каза испанският нападател.</p>
      <p><a href="https://www.sportlive.bg/tags/20783">Мората</a> се върна обратно в Испания и облече екипа на Атлетико Мадрид през януари тази година. През този сезон 27-годишният нападател има 7 гола в 13 мача във всички турнири. <i>А какво направи Мората в последния си мач за Атлетико, <a href="https://www.sportlive.bg/worldfootball/spain/Morata-vyrna-Atletiko-kym-pobedite-sled-obrat-nad-dushmana-na-Ludogorec-1404880.html">вижте тук</a>.</i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Zvezda-na-Chelsi-ohladi-meracite-na-Real-Madrid-za-transfer-1405634.html"/>
        <a href="https://www.sportlive.bg/worldfootball/spain/Morata-ne-prosto-zamestva-Grizman---spravq-se-po-dobre-1389291.html"/>
        <a href="https://www.sportlive.bg/worldfootball/spain/Atletiko-se-izravni-s-Barsa-na-vyrha-v-La-Liga--1388834.html"/>
        <a href="https://www.sportlive.bg/timeout/timeoutother/Chelsi-se-izgavri-s-Morata-sled-kato-go-prodade-na-Atletiko-(SNIMKA)-766034.html"/>
        <a href="https://www.sportlive.bg/worldfootball/spain/Plyusove-i-minusi-na-evolyuciqta-v-Superkupata-na-Ispaniq-1405498.html"/>
      </related>
    </article>
  </body>
</html>