<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89476"/>
    <meta property="og:site_name" content="Denník politika"/>
    <meta property="article:published_time" content="2019-11-13T11:35:01+00:00"/>
    <meta property="og:title" content="Mladý muž na východe Slovenska neprežil zrážku s vlakom"/>
    <meta property="og:description" content="13.11.2019 (Webnoviny.sk) – Pod kolesami vlaku prišiel v utorok popoludní o život 30-ročný muž zo Žehry. Nešťastie sa stalo na trati Spišské Vlachy – Olcnava v okrese Spišská Nová Ves."/>
  </head>
  <body>
    <article>
      <h1>Mladý muž na východe Slovenska neprežil zrážku s vlakom</h1>
      <address><time datetime="2019-11-13T11:35:01+00:00">13 Nov 2019, 11:35</time> by <a rel="author">Webnoviny</a></address>
      <p>13.11.2019 (Webnoviny.sk) – Pod kolesami vlaku prišiel v utorok popoludní o život 30-ročný muž zo Žehry. Nešťastie sa stalo na trati Spišské Vlachy – Olcnava v okrese Spišská Nová Ves.</p>
      <p>Ako agentúru SITA informovala košická policajná hovorkyňa Jana Mésarová, rušňovodič videl muža po pravej strane koľajiska, napriek použitiu zvukového znamenia a rýchlobrzdy však nedokázal zrážke zabrániť.</p>
      <p>Mladý muž zomrel na mieste. Rušňovodičovi alkohol nezistili. V prípade je začaté trestné stíhanie pre usmrtenie. Okolnosti tragickej udalosti vyšetrujú.</p>
      <p>Viac k témam: <a href="https://www.webnoviny.sk/tag/vlak/"><u>vlak</u></a>, <a href="https://www.webnoviny.sk/tag/zrazka-vlaku-s-osobou/"><u>zrážka vlaku s osobou</u></a><br/>Zdroj: Webnoviny.sk – <a href="https://www.webnoviny.sk/mlady-muz-na-vychode-slovenska-neprezil-zrazku-s-vlakom/"><u>Mladý muž na východe Slovenska neprežil zrážku s vlakom</u></a> © SITA Všetky práva vyhradené.</p>
    </article>
  </body>
</html>