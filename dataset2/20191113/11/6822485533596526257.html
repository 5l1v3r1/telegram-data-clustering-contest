<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980822049.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-13T11:04:00+00:00"/>
    <meta property="og:title" content="تدوین گزارش جامع مجلس از اجرای گام‌های برجامی"/>
    <meta property="og:description" content="سیدحسین نقوی‌حسینی سخنگوی کمیسیون امنیت ملی و سیاست خارجی مجلس شورای اسلامی در گفت‌وگو با تسنیم با اشاره به اجرای گام چهارم ایران برای کاهش تعهدات هسته‌ای، گفت: اجرای گام چهارم از سوی ایران برای کاهش تعهدات هسته‌ای، در چارچوب برجام است و اروپایی‌ها نمی‌توانند بهانه‌گیری کنند."/>
  </head>
  <body>
    <article>
      <h1>تدوین گزارش جامع مجلس از اجرای گام‌های برجامی</h1>
      <address>
        <time datetime="2019-11-13T11:04:00+00:00">13 Nov 2019, 11:04</time>
      </address>
      <p>سخنگوی کمیسیون امنیت ملی مجلس گفت: قرار است گزارش جامعی از مجموع بازدیدهای اعضای این کمیسیون از تأسیسات هسته‌ای، پس از اجرای گام‌‌های ایران برای کاهش تعهدات هسته‌ای در چارچوب برجام، تهیه و تقدیم هیئت‌رئیسه مجلس شود.</p>
      <p>سیدحسین نقوی‌حسینی سخنگوی کمیسیون امنیت ملی و سیاست خارجی مجلس شورای اسلامی در گفت‌وگو با تسنیم با اشاره به اجرای گام چهارم ایران برای کاهش تعهدات هسته‌ای، گفت: اجرای گام چهارم از سوی ایران برای کاهش تعهدات هسته‌ای، در چارچوب برجام است و اروپایی‌ها نمی‌توانند بهانه‌گیری کنند.</p>
      <p>وی با اشاره به برنامه‌های کمیسیون امنیت ملی مجلس پس از برداشتن گام چهارم ایران در کاهش تعهدات هسته‌ای، اظهار داشت: مدتی است که اجرای گام چهارم کاهش تعهدات هسته‌ای ایران اجرا شده و در جلساتی که در هیئت‌رئیسه کمیسیون داشته‌ایم، قرار شده بازدیدی از تأسیسات هسته‌ای نطنز و فردو داشته باشیم.</p>
      <p>سخنگوی کمیسیون امنیت ملی مجلس تأکید کرد: هنوز زمان دقیق بازید اعضای کمیسیون امنیت ملی از تأسیسات هسته‌ای مشخص نیست، که در جلسه هفته آینده هیئت‌رئیسه کمیسیون درباره آن تصمیم‌گیری و زمان دقیق آن مشخص می‌شود.</p>
      <p>نقوی‌حسینی در پایان خاطرنشان کرد: قرار است گزارشی از مجموع بازدیدهای اعضای کمیسیون امنیت ملی مجلس از تأسیسات هسته‌ای، پس از اجرای گام‌‌های ایران برای کاهش تعهدات هسته‌ای در چارچوب برجام، تهیه و تقدیم هیئت‌رئیسه مجلس شود.</p>
    </article>
  </body>
</html>