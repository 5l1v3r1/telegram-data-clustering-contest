<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/roma-capitale/2019/11/13/news/roma-troupe-nemo-aggredita-ostia-roberto-spada-condanna-sei-anni-cassazione-metodo-mafioso-1239519/"/>
    <meta property="og:site_name" content="Il Tempo"/>
    <meta property="article:published_time" content="2019-11-13T11:38:00+00:00"/>
    <meta property="og:title" content="Roberto Spada, il pg della Cassazione: &quot;Confermare condanna a 6 anni&quot;"/>
    <meta property="og:description" content="&quot;Giusta l'aggravante mafiosa&quot;"/>
  </head>
  <body>
    <article>
      <h6 class="kicker">L’AGGRESSIONE ALLA TROUPE</h6>
      <h1>Roberto Spada, il pg della Cassazione: "Confermare condanna a 6 anni"</h1>
      <h2>"Giusta l'aggravante mafiosa"</h2>
      <address>
        <time datetime="2019-11-13T11:38:00+00:00">13 Nov 2019, 11:38</time>
      </address>
      <p>Confermare la condanna a sei anni con il riconoscimento dell'aggravante del metodo mafioso. E questa la richiesta del sostituto pg Pasquale Fimiani alla V sezione della Cassazione per Roberto Spada in relazione all'aggressione del giornalista della trasmissione Rai "Nemo" Daniele Piervincenzi e del suo operatore Edoardo Anselmi avvenuta il 7 novembre 2017 durante un servizio a Ostia. Il sostituto procuratore generale ha chiesto dunque di dichiarare inammissibile il ricorso presentato dalla difesa di Spada.  Per l'aggressione il 18 giugno 2018  Roberto Spada e Ruben Nelson Del Puerto erano stati condannati in primo grado a sei  anni di reclusione per violenza privata e lesioni aggravate con il riconoscimento dell'aggravante mafiosa. Condanna confermata poi il 7 dicembre scorso in Appello per Roberto Spada.</p>
      <figure>
        <iframe src="https://www.youtube.com/embed/qTni5OSdYeI" width="480" height="270" data-service="Youtube" scrolling="no"/>
      </figure>
      <p>Stralciata, invece, la posizione del braccio destro, Ruben Nelson Del Puerto, il cui processo è ancora in corso in Appello. Spada lo scorso 24 settembre in un altro procedimento, il maxi processo al clan, nato dall'operazione 'Eclissi' della Dda di Roma,  e' stato condannato all'ergastolo dalla Corte d'Assise.</p>
      <related>
        <h4>Articoli Correlati</h4>
        <a href="https://www.iltempo.it/roma-capitale/2017/11/24/news/ostia-roberto-spada-resta-in-carcere-1038658/"/>
        <a href="https://www.iltempo.it/roma-capitale/2017/11/08/news/ostia-clan-spada-spacca-il-naso-a-un-giornalista-rai-1037782/"/>
      </related>
    </article>
  </body>
</html>