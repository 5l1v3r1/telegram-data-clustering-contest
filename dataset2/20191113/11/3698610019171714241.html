<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/turechchina-pochala-masshtabnu-operaciyu-proti-kurdiv-329469_.html"/>
    <meta property="og:site_name" content="DT.ua"/>
    <meta property="article:published_time" content="2019-11-13T11:08:00+00:00"/>
    <meta property="og:title" content="Туреччина почала масштабну операцію проти курдів"/>
    <meta property="og:description" content="Бої з курдами будуть проходити в провінціях Ван, Хаккярі і Ширнак. За даними Анкари, у курдів там терористична інфраструктура. З особового складу поліції, жандармерії, спецназу, задіяного в операції, було сформовано 157 оперативних груп."/>
  </head>
  <body>
    <article>
      <h1>Туреччина почала масштабну операцію проти курдів</h1>
      <h2>Бої з курдами будуть проходити в провінціях Ван, Хаккярі і Ширнак. За даними Анкари, у курдів там "терористична інфраструктура". З особового складу поліції, жандармерії, спецназу, задіяного в операції, було сформовано 157 оперативних груп.</h2>
      <address>
        <time datetime="2019-11-13T11:08:00+00:00">13 Nov 2019, 11:08</time>
      </address>
      <p><b><a href="https://dt.ua/WORLD/erdogan-pogrozhuye-vidpraviti-boyovikiv-idil-do-yevropi-329344_.html">Міністерство закордонних справ Туреччини </a></b>заявило про те, що в трьох провінціях сходу і південно-сходу країни розпочався шостий етап антитерористичної операції Kıran. Військові дії проводиться у сільських районах провінцій Ван, Хаккарі і Ширнак з метою нейтралізації терористів, повідомляє <a href="http://www.hurriyetdailynews.com/security-forces-launch-operation-kiran-6-in-eastern-turkey-148641">Hürriyet</a>.</p>
      <p>В операції Kıran задіяно 2360 поліцейських і жандармів, а також 157 груп спецназу.</p>
      <p>Перший етап антитерористичної операції Kıran почався ще 19 серпня.</p>
      <p>Вперше терористи PKK заявили про себе в 1984 році. У наступні роки терористи РКК здійснювали криваві теракти, щоб дестабілізувати ситуацію і розколоти Туреччину. США і Європейський союз внесли PKK до списків терористичних організацій.</p>
      <p>Терористична організація PKK здійснює збройні напади на державні структури і громадян Туреччини.</p>
      <p>Незважаючи на спроби Анкари знайти шляхи врегулювання ситуації, терористична організація PKK з липня 2015 року відновила збройні напади. З цього часу загинули близько 500 мирних жителів і 800 співробітників сил безпеки.</p>
      <p>У ході операцій сил безпеки знищено або заарештовано понад 10 тисяч терористів PKK.</p>
      <p>В останні роки PKK прагне перекласти відповідальність за криваві злочини в регіоні на свої відгалуження.</p>
      <p>В Сирії терористи PKK прикриваються назвами PYD і YPG, а в останні два роки називають себе "Сирійськими демократичними силами". В Ірані PKK діє як "Партія вільного життя Курдистану" (PJAK).</p>
      <p>Раніше, 10 жовтня, на зустрічі із членами правлячої партії Туреччини,<a href="https://dt.ua/WORLD/erdogan-pogrozhuye-vidpraviti-bilshe-troh-milyoniv-bizhenciv-v-yevropu-325928_.html"> <b>Ердоган у відповідь на критику військової операції в Сирії з боку Європейського Союзу загрожує відправити в Європу</b></a> 3,6 мільйона біженців.</p>
      <p>23 жовтня <b><a href="https://dt.ua/WORLD/minoboroni-turechchini-zayavilo-pro-zavershennya-viyskovoyi-operaciyi-u-siriyi-327070_.html">Міністерство оборони Туреччини заявило про завершення антикурдської військової операції на півночі Сирії</a>.</b></p>
      <p>Заява пролунала через кілька годин після переговорів президентів Росії і Туреччини Володимира Путіна і Реджепа Тайіпа Ердогана, які обидва лідера охарактеризували як "тріумфальні".</p>
      <p>Детальніше про наслідки турецької операції в Сирії читайте встатті Євгенії Габер<b> <a href="https://dt.ua/international/nova-era-nadhodit-zi-shodu-327401_.html">"Нова ера надходить зі Сходу"</a> в тижневику "Дзеркало тижня. Україна".</b></p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>