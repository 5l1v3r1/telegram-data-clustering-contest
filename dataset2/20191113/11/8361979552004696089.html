<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/tri-prioriteti-ukrajini-v-pitanni-deokupaciji-krimu-novini-ukrajini-50053284.html"/>
    <meta property="og:site_name" content="НВ"/>
    <meta property="article:published_time" content="2019-11-13T11:53:00+00:00"/>
    <meta property="og:title" content="Постпред Зеленського в Криму назвав три пріоритети в питанні деокупації Криму"/>
    <meta property="og:description" content="Постпред президента України в Криму Антон Кориневич назвав три пріоритети в роботі щодо деоккупації Криму на 2020 рік."/>
  </head>
  <body>
    <article>
      <h1>Постпред Зеленського в Криму назвав три пріоритети в питанні деокупації Криму</h1>
      <h2>Постпред президента України в Криму Антон Кориневич назвав три пріоритети в роботі щодо деоккупації Криму на 2020 рік.</h2>
      <address>
        <time datetime="2019-11-13T11:53:00+00:00">13 Nov 2019, 11:53</time>
      </address>
      <p>За його словами, першим пріоритетом є законодавча база, сказав він на брифінгу. пише <a href="https://www.unian.net/society/10753380-informacionnaya-politika-i-zashchita-prav-lyudey-u-zelenskogo-rasskazali-o-prioritetah-po-deokkupacii-kryma.html">УНІАН</a>.</p>
      <p>«Це те, що є нашим повноваженням згідно із Законом України про представництво і за відповідним указом президента. Тобто, ми дійсно постараємося стати тим органом, який розробляє необхідні для Криму і кримчан законопроекти. Вже є певні напрацювання. Ми будемо сподіватися це поширити», - пояснив Кориневич.</p>
      <p>Він додав, що Представництво президента в Криму працюватиме над розробкою законопроектів, які стосуються захисту прав кримчан і уникнення так званих дискримінаційних положень щодо них. «Ми вже беремо участь в декількох робочих групах з цього питання ... Це є першим нашим пріоритетом», - сказав він.</p>
      <p>Другим пріоритетом Кориневич назвав інформаційну політику.</p>
      <p>«Громадяни старшого віку пам'ятають Україну, знають Україну і мають зв'язок з Україною. Вже йде шостий рік окупації, і в Криму вже є діти, які можуть не знати, що таке Україна і материнська держава. Тому створення культурних, освітніх ініціатив для кримчан і інформаційна складова і зв'язок з громадянами можемо визначити як другий пріоритет», - розповів постпред в Криму.</p>
      <p>Третім пріоритетом Кориневич назвав питання захисту прав кримчан, захисту прав людини. «Це може бути як сприяння в отриманні паспорта або тимчасового житла та інших питань», - резюмував він.</p>
      <p>Читайте також:<br/><a href="https://nv.ua/ukr/ukraine/events/krim-shcho-rozpovili-pro-vidpochinok-u-krimu-2019-ukrajinci-novini-ukrajini-50045056.html">&amp;nbspПівострів скрєп. Що розповідають про Крим українці, побувавши там у курортний сезон</a></p>
      <p>
        <i>Автономна Республіка Крим була незаконно відірвана від України навесні 2014 року в результаті спланованої Москвою спецоперації по загальній дестабілізації країни після Революції Гідності.</i>
      </p>
      <p>
        <i>Верховна Рада офіційною датою початку окупації півострова військами Російської Федерації встановила 20 лютого 2014 року.</i>
      </p>
    </article>
  </body>
</html>