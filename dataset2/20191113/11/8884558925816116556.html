<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/zanimivosti/john-legend-je-najbolj-seksi-moski-na-svetu"/>
    <meta property="og:site_name" content="Primorske novice"/>
    <meta property="article:published_time" content="2019-11-13T11:44:40+00:00"/>
    <meta property="og:title" content="John Legend je najbolj seksi moški na svetu"/>
    <meta property="og:description" content="Ameriška revija People je glasbenika Johna Legenda okronala za najbolj seksi moškega na svetu. Ko je zvezdnik izvedel, da bo prejel laskavi naziv, je bil hkrati navdušen in prestrašen, saj ga bodo sedaj vsi analizirali, ali si zasluži ta naziv, poroča nemška tiskovna agencija dpa."/>
  </head>
  <body>
    <article>
      <h1>John Legend je najbolj seksi moški na svetu</h1>
      <address><time datetime="2019-11-13T11:44:40+00:00">13 Nov 2019, 11:44</time> by <a rel="author">STA</a></address>
      <p>
        <b>Ameriška revija People je glasbenika Johna Legenda okronala za najbolj seksi moškega na svetu. Ko je zvezdnik izvedel, da bo prejel laskavi naziv, je bil hkrati navdušen in prestrašen, saj ga bodo sedaj vsi analizirali, ali si zasluži ta naziv, poroča nemška tiskovna agencija dpa.</b>
      </p>
      <figure>
        <img src="https://static.primorske.si/foto/highres/gnweb/719571_john.jpg"/>
        <figcaption>John Legend Foto: Profimedia</figcaption>
      </figure>
      <p><b>WASHINGTON</b> &gt; “Vsi me bodo sedaj analizirali in preverjali, ali sem si naziv res zaslužil,” je dejal <b>John Legend</b> za revijo People.</p>
      <p>Na vprašanje, ali je primeren naslednik igralca <b>Idrisa Elbe</b>, ki je ta naziv prejel lani, pa je 40-letnik odgovoril, da se mu to ne zdi ravno pravična ali prijazna primerjava.</p>
      <p>Legend, ki si je že za prvenec Get Lifted prislužil grammyja, je sicer na družbenem omrežju instagram šaljivo objavil primerjavo fotografij sebe pred 14 leti z očali in sramežljivim nasmehom ter Idrisa Elbe z zapeljivim pogledom. Ob tem je zapisal, da bi bil John iz leta 1995 res začuden, ko bi slišal, da bo nasledil Idrisa Elbo na položaju najbolj seksi moškega.</p>
      <p>Tudi soproga glasbenika <b>Christine Teigen</b> se je na naziv odzvala s humorjem. “Moja skrivnost je razkrita. Izpolnila sem si sanje, da bom nekoč spala z najbolj seksi moškim. Kakšna čast,” je tvitnila.</p>
      <p>Revija naziv podeljuje vse od leta 1985. Prvi najbolj seksi moški na svetu je postal igralec <b>Mel Gibson</b>. V preteklih več kot 30 letih pa so se lahko med drugim s tem nazivom ponašali nogometaš <b>David Beckham</b> ter igralca <b>Dwayne Johnson</b> in <b>Chris Hemsworth</b>.</p>
    </article>
  </body>
</html>