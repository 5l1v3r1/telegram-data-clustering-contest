<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1546923.html/%D9%86%D8%B2%D8%AF%DB%8C%DA%A9-%D8%A8%D9%87-2500-%D9%85%D8%AC%D8%B1%DB%8C-%D8%B7%D8%B1%D8%AD-%D9%87%D8%A7%DB%8C-%D8%A7%D8%B4%D8%AA%D8%BA%D8%A7%D9%84--%D9%85%D9%87%D8%A7%D8%B1%D8%AA--%D9%81%D9%86%DB%8C-%D9%88-%D8%AD%D8%B1%D9%81%D9%87-%D8%A7%DB%8C-%D8%B1%D8%A7-%D9%81%D8%B1%D8%A7-%DA%AF%D8%B1%D9%81%D8%AA%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T11:18:00+00:00"/>
    <meta property="og:title" content="نزدیک به 2500 مجری طرح های اشتغال مهارت‌ فنی و حرفه ای را فرا گرفتند"/>
    <meta property="og:description" content="معاون اشتغال و خودکفایی کمیته امداد سیستان و بلوچستان گفت: از ابتدای سال جاری تاکنون 2هزار و 432 مجری طرح های اشتغال در سرتاسر این استان مهارت‌ های فنی و حرفه ای را فرا گرفتند."/>
  </head>
  <body>
    <article>
      <h1>نزدیک به 2500 مجری طرح های اشتغال مهارت‌ فنی و حرفه ای را فرا گرفتند</h1>
      <h2>از ابتدای سال جاری تاکنون در سیستان و بلوچستان صورت گرفته است؛</h2>
      <address>
        <time datetime="2019-11-13T11:18:00+00:00">13 Nov 2019, 11:18</time>
      </address>
      <p>معاون اشتغال و خودکفایی کمیته امداد سیستان و بلوچستان گفت: از ابتدای سال جاری تاکنون 2هزار و 432 مجری طرح های اشتغال در سرتاسر این استان مهارت‌ های فنی و حرفه ای را فرا گرفتند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ رمضان پودینه در گفت وگو با <a href="http://asrehamoon.ir/">عصرهامون</a>، گفت: 2 هزار و 432 نفر از مددجویان، فرزندان مددجو تحت پوشش این نهاد و اقشار نیازمند از ابتدای امسال موفق شدند در حوزه صنایع دستی، کشاورزی، دامپروری، خدمات و ... دوره‌ های مهارت آموزی را با موفقیت طی کنند.<br/><br/>وی افزود: برای این تعداد از مجریان طرح های اشتغال کمیته امداد بیش از 3 میلیارد و 600 میلیون ریال هزینه شده که بخشی از هزینه های یاد شده را خیران کمک کرده اند.<br/><br/>وی ادامه داد: مددجویان پس از طی دوره های آموزشی برای اشتغال از طریق پرداخت تسهیلات و ایجاد طرح خوداشتغالی و یا معرفی به مراکز صنعتی، خدماتی و کشاورزی و ... در قالب کاریابی مشغول به کار می شوند.<br/><br/>معاون اشتغال اداره کل کمیته امداد سیستان و بلوچستان در پایان خاطرنشان کرد: اشتغال مددجویان این نهاد بهترین راه برای توانمندسازی این قشر است که در این رابطه از هرگونه اقدام لازم برای تحقق این مهم استفاده می شود.<br/><br/>انتهای پیام/</p>
    </article>
  </body>
</html>