<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547026.html/%D8%A7%D8%AF%D8%A7%D9%85%D9%87-%D8%AA%D8%A8%D8%A7%D8%AF%D9%84-%D8%A2%D8%AA%D8%B4-%D9%88-%D8%B4%D9%87%D8%A7%D8%AF%D8%AA-%D8%AF%D9%88-%D9%81%D9%84%D8%B3%D8%B7%DB%8C%D9%86%DB%8C-%D8%AF%DB%8C%DA%AF%D8%B1-%D8%AF%D8%B1-%D8%B1%D9%88%D8%B2-%D8%AF%D9%88%D9%85--%D8%AD%D9%85%D9%84%D9%87-%D8%AE%D9%85%D9%BE%D8%A7%D8%B1%D9%87-%D8%A7%DB%8C-%D9%86%DB%8C%D8%B1%D9%88-%D9%87%D8%A7%DB%8C-%D9%85%D9%82%D8%A7%D9%88%D9%85%D8%AA-%D8%A8%D9%87-%D8%AE%D9%88%D8%AF%D8%B1%D9%88-%D9%87%D8%A7%DB%8C-%D8%B2%D8%B1%D9%87%DB%8C-%D8%B5%D9%87%DB%8C%D9%88%D9%86%DB%8C%D8%B3%D8%AA-%D9%87%D8%A7"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T11:47:00+00:00"/>
    <meta property="og:title" content="ادامه تبادل آتش و شهادت دو فلسطینی دیگر در روز دوم/ حمله خمپاره‌ای نیرو‌های مقاومت به خودرو‌های زرهی صهیونیست‌ها"/>
    <meta property="og:description" content="در دومین روز تبادل آتش میان غزه و فلسطین اشغالی در پی ترور عضو بلندپایه جهاد اسلامی، مقاومت فلسطین از لحظات اولیه صبح امروز چندین راکت به سمت شهرک‌های صهیونیستی شلیک کرد."/>
  </head>
  <body>
    <article>
      <h1>ادامه تبادل آتش و شهادت دو فلسطینی دیگر در روز دوم/ حمله خمپاره‌ای نیرو‌های مقاومت به خودرو‌های زرهی صهیونیست‌ها</h1>
      <h2>لحظه به لحظه با تحولات در فلسطین اشغالی؛</h2>
      <address>
        <time datetime="2019-11-13T11:47:00+00:00">13 Nov 2019, 11:47</time>
      </address>
      <p>در دومین روز تبادل آتش میان غزه و فلسطین اشغالی در پی ترور عضو بلندپایه جهاد اسلامی، مقاومت فلسطین از لحظات اولیه صبح امروز چندین راکت به سمت شهرک‌های صهیونیستی شلیک کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ رژیم صهیونیستی روز سه‌شنبه، ۲۱ آبان با حمله همزمان به غزه و دمشق، دو عضو بلندپایه جنبش جهاد اسلامی را ترور کرد. در ترور غزه، «بهاء ابوالعطا» به شهادت رسید اما در ترور دمشق،‌ تل‌آویو به هدفش، یعنی شهادت «اکرم العجوری» نرسید.</p>
      <p>   در پی این دو اقدام تروریستی، مقاومت در غزه نیز با شلیک موشک به شهرک‌های اسرائیلی و همچنین تل‌آویو، واکنش نشان داد و وضعیت متشنج شده است.   رژیم صهیونیستی در پایان روز اول اعلام کرد، بیش از ۱۹۰ موشک و راکت به سمت فلسطین اشغالی شلیک شده است. همچنین یازده فلسطینی به شهادت رسیدند.        رژیم صهیونیستی یک موتورسیکلت را در منطقه «الزیتون» غزه هدف گرفت که طی آن دستکم یک نفر زخمی شد.    ارتش رژیم صهیونیستی با اشاره به شلیک ۲۵۰ راکت از نوار غزه به سمت اراضی اشغالی، اعلام کرد تقریبا در هر هفت و نیم دقیقه، یک راکت به سمت آنها شلیک شده است   وزارت بهداشت فلسطین به صورت رسمی اعلام کرد، از دیروز تا کنون ۱۲ فلسطینی از جمله یک زن به شهادت رسیده‌اند و ۵۰ نفر زخمی شده‌اند.   به راننده‌های آمبولانس‌ها دستور داده شده از آژیر استفاده نکنند تا در میان شهرک‌نشینان ترس و ارعاب ایجاد نشود. (روزنامه صهیونیستی )   رژیم صهیونیستی در حملات خود به نوار غزه برخی مناطق مسکونی را هدف گرفته و آن را تخریب کرده است.         روزنامه صهیونیستی «یدیعوت آحارونوت» به نقل از «یووال اشتاینیتز» وزیر انرژیم صهیونیستی رژیم صهیونیستی مدعی شد: اگر حماس در راستای توقف شلیک راکت‌های جهاد اسلامی کار نکند دایره حملات به نوار غزه را افزایش خواهیم داد.     المیادین اعلام کرد، یک «نفربر» رژیم صهیونیستی در شرق غزه هدف گرفته شده و رژیم صهیونیستی برای پوشش دادن به نظامیانش، بمب‌های دودزا شلیک کرد؛ سه بالگرد رژیم صهیونیستی نیز در این منطقه فرود آمده‌اند.   رژیم صهیونیستی منزل یکی از فرماندهان سرایاالقدس در شرق شهر رفح را هدف گرفت.    در پی حمله جنگنده‌های رژیم صهیونیستی به منطقه «الزیتون» در شرق شهر غزه یک فلسطینی دیگر به نام «علاء جبر شتیوی» شهید شد و تعداد شهدا از دیروز تا کنون به دوازده نفر رسید؛ تعداد مجروحان چهل و پنج نفر اعلام شده است.    رژیم صهیونیستی دو برج دیدبانی مقاومت در منطقه جبالیا را مورد حمله قرار دارد و اعلام کرد، راکت‌های اخیر سرایا القدس «دقیق» است و با راکت‌های سابق تفاوت دارد.   مقاومت فلسطین یک خودروی زرهی رژیم صهیونیستی در شرق جبایا در شمال نوار غزه را هدف گرفت.    ارتش رژیم صهیونیستی امروز ادعا کرد، این رژیم روز گذشته ۹۰ درصد از ۲۲۰ موشک‌ و راکت‌ شلیک شده از غزه را رهگیری و خنثی کرده است.   شاخه نظامی جهاد اسلامی اعلام کرد، اولین شهید امروز به نام «خالد معوض سالم فراح» (۳۸) ساله از اعضایش بوده است.   آژیر خطر در شهرک‌ها و مناطق «اشدود»، «عسقلان»، «بیت عزرا» و  «ناحال عوز» به صدا در آمد.   گزارش سخنگوی ارتش رژیم صهیونیستی؛ از دیروز تا صبح امروز حدود ۱۵۰ راکت و موشک به فلسطین اشغالی شلیک شده است. بر اساس برآورد تل‌آویو، جهاد اسلامی به شلیک راکت‌ها ادامه خواهد داد.   یک فلسطینی دیگر شهید شد؛ در پی حمله توپخانه‌ای رژیم صهیونیستی به منطقه میانی نوار غزه، یک فلسطینی شهید و دو نفر زخمی شدند.    مقاومت فلسطین تعدادی راکت به سمت شهرک «نتیفوت» شلیک کرد (خبرگزاری شهاب).    صدای انفجارهای ناشی از فعال شدن «گنبد آهنین» برای مقابله با راکت‌ها شنیده می‌شود (منابع محلی). رژیم صهیونیستی برای روز دوم مدارس در شهرکهای مجاور غزه را تعطیل و حرکت تمام قطارها را متوقف کرده و تعدادی از مسیرهای اصلی مجاور غزه را بسته است.   به دلیل پاسخ راکتی مقاومت، آژیرهای خطر در بسیاری از شهرک‌های صهیونیستی از جمله «بیت شِمِش» در نزدیکی قدس اشغالی، شهرک‌های مجاور غزه مانند «کرم ابوسالم» به صدا در آمده است.   ادامه تبادل آتش میان غزه و فلسطین اشغالی برای روز دوم؛ بر اساس گزارش «فلسطین الیوم» رژیم صهیونیستی یک زمین زراعی در منطقه «تل الهوا» در غرب غزه را هدف گرفت.   انتهای پیام/</p>
    </article>
  </body>
</html>