<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/ukra%d1%97nczi-praczyuyut-na-vvp-polshhi-ne-menshe-nizh-sami-polyaki/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-13T11:44:00+00:00"/>
    <meta property="og:title" content="Українці працюють на ВВП Польщі не менше, ніж самі поляки"/>
    <meta property="og:description" content="Кількість іммігрантів з України, які працюють в Польщі, почала помітно збільшуватися з 2014 року. За п’ять років наші співвітчизники внесли вклад в зростан"/>
  </head>
  <body>
    <article>
      <h1>Українці працюють на ВВП Польщі не менше, ніж самі поляки</h1>
      <address>
        <time datetime="2019-11-13T11:44:00+00:00">13 Nov 2019, 11:44</time>
      </address>
      <figure>
        <img src="https://infoindustria.com.ua/wp-content/uploads/2019/11/630_360_1468600291-3373.jpg"/>
      </figure>
      <p>
        <b>Кількість іммігрантів з України, які працюють в Польщі, почала помітно збільшуватися з 2014 року. За п’ять років наші співвітчизники внесли вклад в зростання ВВП країни майже такий саме, як і поляки, які входять на ринок праці країни. Про це повідомляє ІА "Інфоіндустрія" з посиланням на дослідження hh.ua | grc.</b>
      </p>
      <p>Експерти дослідили, як змінювався попит на роботу в Польщі з боку українських пошукачів, на яку зарплату вони претендували та яку роботу шукали.</p>
      <p>Польща традиційно входить в ТОП-5 популярних серед українських пошукачів напрямів для роботи за кордоном. Так, згідно з опитуванням, яке проводилось hh.ua | grc серед користувачів порталу, третина респондентів мала досвід роботи у країнах ближнього зарубіжжя (Польща, Словаччина, Угорщина, Молдова, Чехія).</p>
      <p>Аналіз бази резюме, розміщених протягом 2019 року, показує, що 15% пошукачів шукають роботу саме в Польщі. При цьому кількість подібних CV неабияк змінилась за останні 5 років — у 2019 році їх було розміщено в 31 раз більше, ніж у 2014.</p>
      <p>Найпопулярніший запит щодо бажаної заробітної плати – у межах 14 300 грн. – 28 700 грн. Така вилка фігурує у кожному третьому резюме. Окрім того зустрічаються й побажання отримувати менше 14 300 гривень (24% резюме), від 28 700 до 43 100 гривень (18% резюме) тощо.</p>
      <p>При цьому респонденти частіше стали повідомляти про роботу за контрактом та рідше про виїзд на сезонні підробітки.</p>
      <p>ІА «Інфоіндустрія»</p>
    </article>
  </body>
</html>