<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/attualita/una-vita-social-polizia-montoro-studenti.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-13T11:04:00+00:00"/>
    <meta property="og:title" content="Una vita da social, la Polizia incontra gli studenti"/>
    <meta property="og:description" content="Incontro avvenuto a Montoro alla presenza di importanti testimonial"/>
  </head>
  <body>
    <article>
      <h1>Una vita da social, la Polizia incontra gli studenti</h1>
      <h2>Incontro avvenuto a Montoro alla presenza di importanti testimonial</h2>
      <address><time datetime="2019-11-13T11:04:00+00:00">13 Nov 2019, 11:04</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/67597742785047/movie_20191111_165523-2-2.mp4"/>
      </figure>
      <p><b>Si è svolta a Montoro la 14ma tappa della campagna educativa itinerante “UNA VITA DA SOCIAL”. </b>La Polizia di Stato, ancora una volta, è scesa in campo al fianco della scuola per un solo, grande, obiettivo: “fare in modo che il dilagante fenomeno del cyberbullismo e di tutte le varie forme di prevaricazione connesse ad un uso distorto delle tecnologie, non mieta più vittime”. . Un progetto al passo con i tempi delle nuove generazioni, che nel corso delle precedenti edizioni ha registrato gli incontri avuti con oltre<b> 2 milioni di studenti, 220.000 genitori, 125.000 insegnanti, per un totale di 17.000 istituti scolastici, 300 città raggiunte sul territorio e 2 pagine twitter e facebook con 127.000 like e 12</b> <b>milioni di utenti mensili</b> sui temi della sicurezza online.</p>
      <p>L’obiettivo primario dell’iniziativa è stato quello di prevenire episodi di violenza, vessazione, diffamazione, molestie online, attraverso un’opera di sensibilizzazione in merito all’uso della “parola”. Gli studenti attraverso il diario di bordo hanno potuto lanciare il loro messaggio positivo contro il cyberbullismo. Ad illustrare i molteplici aspetti dell’iniziativa sono stati gli Operatori di Polizia Postale che, all’interno dello splendido truck (<i>autoarticolato della Polizia di Stato</i>), posizionato nel piazzale antistante il locale Municipio, hanno incontrato gli studenti dell’Istituto Galiani e Pironti di Montoro e dell’Istituto Ronca di Solofra.</p>
      <p><b>Gli operatori di Polizia, rivolgendosi ai giovani studenti,</b> visibilmente attratti dal Truck istituzionale, hanno fatto comprendere che per rendere la rete un luogo più sicuro, occorre continuare a diffondere i concetti di cultura della sicurezza online, in modo da offrire, alle nuove generazioni, occasioni di riflessione ed educazione per un uso consapevole e sano degli strumenti digitali. L’evento, al quale hanno aderito le massime autorità civili e militari della Provincia di Avellino, ha avuto inizio con il saluto del Sindaco di Montoro, seguito dell’intervento del Dirigente il Compartimento di Polizia Postale di Napoli e del Questore di Avellino, che, unitamente agli operatori di Polizia presenti sullo truck, si è intrattenuto a lungo con i ragazzi con i quali si è soffermato sull’uso consapevole del Web.</p>
      <p><b>La kermesse è stata altresì’ caratterizzata dalla presenza</b> di testimonial d’eccezione: l'ex campione del mondo di pugilato Agostino Cardome, l’atleta delle Fiamme Oro Pino Maddaloni, Judoka napoletano, vincitore dell’oro olimpico di specialità a Sydney 2000 e della coppa del mondo a Mosca nel 2002, dalla giovanissima cantante Carmen Pierri, vincitrice dell’edizione 2019 di “The Voice”, seguitissima dai giovani sui canali Social. Una bellissima giornata di festa che insegnanti, alunni e genitori hanno trascorso con la Polizia di Stato, conclusasi con una foto di gruppo in ricordo dell’evento.</p>
    </article>
  </body>
</html>