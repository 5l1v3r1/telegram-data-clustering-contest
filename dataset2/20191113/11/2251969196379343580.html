<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/13/prima-le-persone-don-colmegna-ospite-del-circolo-aldo-moro/1324340/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-13T11:05:55+00:00"/>
    <meta property="og:title" content="“Prima le persone”, don Colmegna ospite del circolo Aldo Moro"/>
    <meta property="og:description" content="MACERATA - L'appuntamento con il sacerdote, presidente della Fondazione Casa della Carità Angelo Abriani di Milano, e con Maria Grazia Guida, in programma venerdì"/>
  </head>
  <body>
    <article>
      <h1>“Prima le persone”, don Colmegna ospite del circolo Aldo Moro</h1>
      <h2>MACERATA - L'appuntamento con il sacerdote, presidente della Fondazione Casa della Carità Angelo Abriani di Milano, e con Maria Grazia Guida, in programma venerdì</h2>
      <address><time datetime="2019-11-13T11:05:55+00:00">13 Nov 2019, 11:05</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F13%2Fprima-le-persone-don-colmegna-ospite-del-circolo-aldo-moro%2F1324340%2F">Condividi4</a><a href="https://twitter.com/intent/tweet?text=%22Prima+le+persone%22%2C++don+Colmegna+ospite++del+circolo+Aldo+Moro&amp;url=https%3A%2F%2Fwww.cronachemaceratesi.it%2F2019%2F11%2F13%2Fprima-le-persone-don-colmegna-ospite-del-circolo-aldo-moro%2F1324340%2F">Tweet</a>Email4 Condivisioni</p>
      <p> </p>
      <p> </p>
      <p><b>Per gli incontri d’autunno del Circolo Aldo Moro, ospite venerdì 15 novembre sarà don Virginio Colmegna (fondatore della Casa della Carità di Milano) che assieme a Maria Grazia Guida (Presidente associazione Casa della Carità di Milano, già vice sindaco di Milano) affronteranno il tema “Prima le persone – accogliere ed integrare nella città, le buone pratiche”. </b>Don Virginio Colmegna è presidente della Fondazione Casa della Carità Angelo Abriani di Milano. Ordinato sacerdote nel 1969, negli anni Ottanta ha promosso diverse cooperative e comunità di accoglienza. Direttore della Caritas Ambrosiana dal 1993 al 2004, quando il cardinale Carlo Maria Martini gli ha chiesto di dar vita alla Casa della carità. Sorta nel quartiere periferico di Crescenzago, la struttura è una vera e propria casa che accoglie e dà aiuto quotidiano e gratuito a decine di persone in difficoltà. In mezzo secolo di sacerdozio don Virginio Colmegna, prete ambrosiano delle periferie urbane ed esistenziali, ha avuto una varietà di compagni di strada, molti ai margini, con i quali ha stretto forti legami. Dai detenuti agli ex terroristi, dai malati psichici ai tossicodipendenti in cerca di vie di uscita, dai bambini soli ai senza dimora, dai rom ai profughi.  E’ stato premiato dal Parlamento Europeo come cittadino dell’anno nel 2018 e in occasione della premiazione ha detto: «Sull’accoglienza dei migranti gli Stati europei devono superare gli egoismi di parte e trovare una soluzione comune, che garantisca la legalità ma sia rispettosa dei diritti umani».</p>
    </article>
  </body>
</html>