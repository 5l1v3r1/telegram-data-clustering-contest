<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/13/finance/koinoniko-merisma-kleidonoun-oi-apofaseis-ta-kritiria/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-13T11:40:07+00:00"/>
    <meta property="og:title" content="Κοινωνικό μέρισμα : «Kλειδώνουν» οι αποφάσεις – Τα κριτήρια"/>
    <meta property="og:description" content="Οι κινήσεις του οικονομικού επιτελείου για το κοινωνικό μέρισμα"/>
  </head>
  <body>
    <article>
      <h1>Κοινωνικό μέρισμα : «Kλειδώνουν» οι αποφάσεις – Τα κριτήρια</h1>
      <h2>Οι κινήσεις του οικονομικού επιτελείου για το κοινωνικό μέρισμα</h2>
      <address><time datetime="2019-11-13T11:40:07+00:00">13 Nov 2019, 11:40</time> by <a rel="author">ΤοΒΗΜΑ Team</a></address>
      <p>Στην τελική ευθεία μπαίνει το κοινωνικό μέρισμα καθώς ακόμη απομένουν τα στοιχεία για την πορεία εκτέλεση του προϋπολογισμού για το 10μηνο Ιανουαρίου – Οκτωβρίου.</p>
      <p>Μετά και τις όποιες ανακοινώσεις θα ληφθούν οι οριστικές αποφάσεις για το κοινωνικό μέρισμα και τη χρηματοδότηση άλλων δαπανών από το υπερπλεόνασμα.</p>
      <p>
        <a href="https://www.in.gr/2019/11/14/greece/nees-kinitopoiiseis-foititon-gia-asylo-syllalitirio-sta-propylaia-kai-mparaz-katalipseon/">Νέες κινητοποιήσεις φοιτητών για το άσυλο : Συλλαλητήριο στα Προπύλαια και μπαράζ καταλήψεων</a>
      </p>
      <p>Ο πρωθυπουργός Κυριάκος Μητσοτάκης επιβεβαίωσε το προηγούμενο Σάββατο την παροχή κοινωνικού μερίσματος λίγο πριν τα Χριστούγεννα.</p>
      <p>Τόνισε πως δεν γνωρίζει ακόμα το πρωτογενές πλεόνασμα που θα έχει η χώρα στο τέλος του χρόνου «γιατί εγώ μιλάω με στοιχεία» αλλά τόνισε πως το όποιο πρωτογενές πλεόνασμα θα δοθεί στους πιο αδύναμους.</p>
      <p>Ως προς το ύψος του ποσού που θα διατεθεί για το έκτακτο μέρισμα, αλλά και για τον τελικό κατάλογο των δικαιούχων, στο οικονομικό επιτελείο τηρούν σιγήν ιχθύος.</p>
      <p>Έχουν μεν καλλιεργηθεί προσδοκίες, αλλά για το τελικό ύψος του ποσού ουδείς θέλει να ανοίξει τα χαρτιά του.</p>
      <p>Στο τέλος της εβδομάδας ανακοινώνονται τα στοιχεία εκτέλεσης του προϋπολογισμού στο 10μηνο, όπου σύμφωνα με πληροφορίες, οι στόχοι έχουν επιτευχθεί, χωρίς όμως να υπάρχει υπεραπόδοση στο σκέλος των εσόδων αντίστοιχη με αυτή που καταγράφηκε από τον Ιούλιο και μετά.</p>
      <figure>
        <img src="https://www.in.gr/wp-content/uploads/2019/11/aforol-2-600x377.jpg"/>
      </figure>
      <p>Έτσι, το οικονομικό επιτελείο θα περιμένει να υπάρξουν όσο το δυνατόν περισσότερα στοιχεία και για την εκτέλεση του προϋπολογισμού τον Νοέμβριο, καθώς ο συγκεκριμένος μήνας είναι και ο πλέον καθοριστικός</p>
      <h3>Το κοινωνικό μέρισμα</h3>
      <p>Ο βασικός σχεδιασμός θέλει το μέρισμα να δοθεί ως έκτακτη ενίσχυση σε ευπαθείς ομάδες:</p>
      <p>– Στους χαμηλοσυνταξιούχους και πιθανώς σε αυτούς που παίρνουν μέχρι 600 ευρώ</p>
      <p>– Σε ανέργους και χαμηλόμισθους</p>
      <p>– Σε δικαιούχους του κοινωνικού επιδόματος αλληλεγγύης.</p>
      <h4>Τα κριτήρια για το κοινωνικό μέρισμα</h4>
      <p>Από την 1η Νοεμβρίου του 2018 ισχύει ένας νέος κανονισμός για το Κοινωνικό Εισόδημα Αλληλεγγύης, φέρνοντας πιο στοχευμένα κριτήρια για τους δικαιούχους. Τα κριτήρια είναι εισοδηματικά και καθορίζονται από την κινητή και ακίνητη περιουσία κάθε νοικοκυριού.</p>
      <p>Συγκεκριμένα, βάσει της Κ.Υ.Α. Δ13/οικ./33475/1935/2018 ισχύουν οι εξής προϋποθέσεις:</p>
      <p><b>Ακίνητη περιουσία:</b> Η συνολική αξία της ακίνητης περιουσίας του νοικοκυριού δεν μπορεί να υπερβαίνει το ποσό των 90.000 ευρώ για το μονοπρόσωπο νοικοκυριό, προσαυξανόμενη κατά 15.000 ευρώ για κάθε πρόσθετο μέλος και έως 150.000 ευρώ.</p>
      <h4>Κινητή περιουσία:</h4>
      <p>Η αντικειμενική δαπάνη της κινητής περιουσίας του νοικοκυριού (επιβατικά ΙΧ αυτοκίνητα ή και δίκυκλα) δεν μπορεί να υπερβαίνει στο σύνολό της το ποσό των 6.000 ευρώ.</p>
      <p>Το συνολικό ύψος εισοδήματος ή καταθέσεων του νοικοκυριού ή/και η τρέχουσα αξία μετοχών, ομολόγων κ.λπ. δεν μπορεί να υπερβαίνουν το εξής ποσό, έως έξι μήνες πριν από την υποβολή της αίτησης:</p>
      <p>– Μονοπρόσωπο νοικοκυριό, 1.200 ευρώ.</p>
      <p>– Νοικοκυριό αποτελούμενο από δύο ενήλικα μέλη ή μονογονεϊκή οικογένεια με ένα ανήλικο μέλος, 1.800 ευρώ.</p>
      <p>– Νοικοκυριό αποτελούμενο από δύο ενήλικα και ένα ανήλικο μέλος ή μονογονεϊκή οικογένεια με δύο ανήλικα μέλη, 2.100 ευρώ.</p>
      <p>– Για νοικοκυριό αποτελούμενο από τρία ενήλικα μέλη ή δύο ενήλικα και δύο ανήλικα μέλη ή μονογονεϊκή οικογένεια με τρία ανήλικα μέλη, το όριο που τίθεται είναι τα 2.400 ευρώ.</p>
      <p>
        <a href="https://www.tovima.gr/2019/11/13/society/kykloforiako-komfouzio-giati-epestrepse-stin-athina-pou-epikratei-xaos/">Γιατί επέστρεψε το κυκλοφοριακό κομφούζιο στην Αθήνα</a>
      </p>
    </article>
  </body>
</html>