<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.enikos.gr/mpouz/683987/kato-partali-o-3os-kyklos-erchetai-sto-mega"/>
    <meta property="og:site_name" content="enikos.gr"/>
    <meta property="article:published_time" content="2019-11-13T11:52:00+00:00"/>
    <meta property="og:title" content="«Κάτω Παρτάλι»: O 3ος κύκλος έρχεται στο Mega"/>
    <meta property="og:description" content="ΤΗΛΕΟΠΤΙΚΗ...ΒΟΜΒΑ! Η θεϊκή σειρά «Κάτω Παρτάλι»που υπέγραφε με οίστρο ο ευφάνταστος Θοδωρής Πετρόπουλος και που έγραψε τη δική της ...ένδοξη ιστορία στα τηλεοπτικά..."/>
  </head>
  <body>
    <article>
      <h1>«Κάτω Παρτάλι»: O 3ος κύκλος έρχεται στο Mega</h1>
      <address>
        <time datetime="2019-11-13T11:52:00+00:00">13 Nov 2019, 11:52</time>
      </address>
      <p>ΑΠΑΓΟΡΕΥΜΕΝΗ ΑΤΖΕΝΤΑ</p>
      <p>ΑΠΟΚΛΕΙΣΤΙΚΟ</p>
      <p>Του ΒΑΣΙΛΗ ΜΠΟΥΖΙΩΤΗ</p>
      <p>ΤΗΛΕΟΠΤΙΚΗ...ΒΟΜΒΑ! Η θεϊκή σειρά «Κάτω Παρτάλι»που υπέγραφε με οίστρο ο ευφάνταστος Θοδωρής Πετρόπουλος και που έγραψε τη δική της ...ένδοξη ιστορία στα τηλεοπτικά μας πράγματα, θα ...επιστρέψει σ’αυτά,όπως λένε έγκυρες πηγές μου!</p>
      <p>Ο Πέτρος Μπούτος που ανέλαβε το...τιμόνι στο... νέο Mega επιθυμεί διακαώς να «αγκαλιάσει» στο... μενού του,τον τρίτο κύκλο της σαρωτικής,μαύρης κωμωδίας,που ήταν η τελευταία σειρά που έκλεισε για το...παλιό Mega το’13 πριν ... φύγει για τον ΑΝΤ1.</p>
      <p>Με το που «έκλεισε»λοιπόν στο...νέο Mega ξεκίνησε συζητήσεις με τον Πετρόπουλο για να προχωρήσει στον τρίτο κύκλο της τοπ σειράς του που...χτύπησε τρελές θεαματικότητες κι αγαπήθηκε πολύ από τον κόσμο! Αν όλα πάνε καλά κι αφού εξοφληθούν όσοι συντελεστές έχουν να...παίρνουν λεφτά από τον προηγούμενο κύκλο,τότε,μου λένε οι ίδιες έγκυρες πηγές μου,θα μπούνε στο ...φουλ οι μηχανές προκειμένου να ξεκινήσουν τα άκρως απαιτητικά γυρίσματα της σειράς για να βγει στον ...αέρα τον Οκτώβριο του 2020. Real bomb είναι αυτή,τι είναι; Θεϊκή βόμβα γιατί οι σειρές του μετρ Πετρόπουλου έχουν «πλουτίσει»την τηλεοπτική μας ζωή και μας έχουν προσφέρει γέλια μέχρι δακρύων. Μετά το «Ντόλτσε Βίτα»που έγραφε με τον Αλέξανδρο Ρήγα,τα μοναδικά-σαρωτικά «Εγκλήματά»του,το γερό «Είσαι το ταίρι μου», το συναρπαστικό «Κάτω Παρτάλι»και το καλό «Στο καλό γλυκιά μου συμπεθέρα»,επανέρχεται δριμύτερος με τον νέο κύκλο του «Παρταλιού» του.Την σκηνοθεσία θα υπογράψει και πάλι η εξαιρετική Αμαλία Γιαννίκου,ενώ το καστ θα παραμείνει ως είχε-πάντα αν πάνε όλα καλά και λυθούν όλα τα οικονομικά θέματα που υπήρχαν. Να θυμίσω ότι στην αγαπημένη αυτή σειρά τα... έσπαγαν οι Βίκυ Σταυροπούλου, Γιάννης Τσιμιτσέλης,Τάσος Χαλκιάς,Νάντια Κοντογεώργη, Μίνως Θεοχάρης,Βασιλική Τρουφάκου,Λεωνίδας Καλφαγιάννης,Αγορίτσα Οικονόμου,Σταύρος Σβήγγος.Αναμένουμε με μεγάλο ενδιαφέρον!</p>
      <figure>
        <img src="http://media.enikos.gr/data/photos/683987_deb8c6840f-bd1171181d45137c.jpg"/>
      </figure>
      <related>
        <h4>σχετικά άρθρα</h4>
        <a href="https://www.enikos.gr/mpouz/683828/richnoun-miazaria-geri-sto-angelon-vima%0A%20%20%20%20%0A"/>
        <a href="https://www.enikos.gr/mpouz/683771/zilefto-kentima-markoulaki-protopappa-sto-poios-fovatai-ti-virtzi%0A%20%20%20%20%0A"/>
        <a href="https://www.enikos.gr/mpouz/683552/ta-prota-klik-apo-tin-filodoxi-bomponiera%0A%20%20%20%20%0A"/>
        <a href="https://www.enikos.gr/mpouz/683522/oi-protes-photografies-apo-to-the-music-of-the-night-pou-etoimaze%0A%20%20%20%20%0A"/>
        <a href="https://www.enikos.gr/mpouz/683236/gero-pantrema-papadimitriou-kaklea-sto-moby-dickpou-erchetai-sto-%0A%20%20%20%20%0A"/>
        <a href="https://www.enikos.gr/mpouz/683160/i-ifigeneia-perimenei-to-prasino-fos-gia-tin-epidavro%0A%20%20%20%20%0A"/>
        <a href="https://www.enikos.gr/mpouz/683091/ta-prota-klik-apo-tin-laidi-makveth-tou-mntsensk-pou-anevazei-o-f%0A%20%20%20%20%0A"/>
        <a href="https://www.enikos.gr/mpouz/683061/apokleistikes-pozes-apo-tin-parastasi-o-thiseas-kai-o-minotavros-%0A%20%20%20%20%0A"/>
        <a href="https://www.enikos.gr/mpouz/682905/syntaraktikoi-kouris-michalopoulou-stin-gida-pousaronei-sto-theat%0A%20%20%20%20%0A"/>
      </related>
    </article>
  </body>
</html>