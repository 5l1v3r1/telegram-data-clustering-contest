<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547022.html/%D9%88%D8%A7%DA%A9%D9%86%D8%B4-%D8%B9%D9%88%D9%86-%D8%A8%D9%87-%D8%AD%D8%B0%D9%81-%D8%AD%D8%B2%D8%A8-%D8%A7%D9%84%D9%84%D9%87-%D8%A7%D8%B2-%D8%AF%D9%88%D9%84%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-13T11:37:00+00:00"/>
    <meta property="og:title" content="واکنش عون به حذف حزب‌الله از دولت"/>
    <meta property="og:description" content="رئیس‌جمهور لبنان در یک مصاحبه تلویزیونی اعلام کرد که دولت تکنوکرات قادر به تعیین سیاست کشور نیست و هیچ کس نمی‌تواند مرا مجبور به حذف حزب‌الله از دولت کند."/>
  </head>
  <body>
    <article>
      <h1>واکنش عون به حذف حزب‌الله از دولت</h1>
      <address>
        <time datetime="2019-11-13T11:37:00+00:00">13 Nov 2019, 11:37</time>
      </address>
      <p>رئیس‌جمهور لبنان در یک مصاحبه تلویزیونی اعلام کرد که دولت تکنوکرات قادر به تعیین سیاست کشور نیست و هیچ کس نمی‌تواند مرا مجبور به حذف حزب‌الله از دولت کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از العهد، میشل‌عون رئیس‌جمهور لبنان در یک مصاحبه تلویزیونی در کاخ ریاست‌جمهوری اظهار داشت: ما درحال حاضر در یک جامعه سیاسی متناقض هستیم و نمی‌خواهیم با خروج از آن٬ وارد تناقضات جدیدتر بشویم٬ ما می‌خواهیم یک قانون هماهنگ را برای تهیه یک برنامه قابل اجرا وضع و با فساد در کشور مقابله کنیم.</p>
      <p>  وی ادامه داد که سه بار از معترضان تقاضا کردم تا در میدان‌ها باهم متحد شده و همگی برای انجام اصلاحات همکاری کنند و نیز از آنها خواستم تا در میادین بمانند و به من کمک کنند؛ اما پاسخی دریافت نکردم.   رئیس‌جمهور لبنان اشاره کرد: من درگیر تناقضات جامعه هستم و هسته‌های فاسد نیز کشور را محاصره کرده‌اند.   حزب الله لبنان: به توان مقاومت فلسطین برای واکنش قوی به صهیونیستها ایمان داریم عون خاطرنشان کرد که باید روی یک برنامه سه نقطه‌ای برای تشکیل دولت کار کنیم: مبارزه با فساد٬ بهبود وضعیت اقتصادی و برپایی دولت مدنی. وی اظهار داشت که شعار ضد همه قابل قبول نیست؛ چرا که تعمیم دادن فساد به همه مسئولان به این معناست که هیچ فرد شایسته‌ای در کشور وجود ندارد که این حرف درست نیست و هنوز هم چنین افرادی در لبنان هستند.   میشل‌عون تاکید کرد که اولین دلیل برای فساد دستگاه قضایی٬ مداخله سیاسی است و از مسئولان خواسته‌ام تا در منصوبات به شایستگی و پاکی افراد توجه کنند.   رئیس جمهور لبنان خاطرنشان کرد: دولت تکنوکرات قادر به تعیین سیاست کشور نیست و من دولت تکنوسیاسی را تایید می‌کنم. وی همچنین تصریح کرد: کسی که بازگشت سعد حریری نخست وزیر مستعفی کشور را به دولت تعیین می‌کند٬ من نیستم و نتایج رایزنی‌های پارلمانی بازگشت و یا عدم بازگشت وی را مشخص می کند.   عون همچنین اشاره کرد: اولویت نخست من استقلال و حاکمیت و آزادی لبنان است و هیچ کس نمی‌تواند حذف حزبی مانند حزب‌الله از دولت را که حداقل یک سوم لبنانی‌ها را تشکیل می‌دهد٬ به من تحمیل کند.   تاکید احزاب بر حمایت از مواضع سیدحسن نصرالله   حاضران در نشست احزاب و نیروها و شخصیت‌های ملی لبنان در ابتدا از مواضع مهمی که سید حسن نصرالله دبیرکل حزب‌الله در سخنرانی خود به مناسبت روز شهید به آنها اشاره کرد و شامل یک برنامه جامع برای خروج از بحران‌های اقتصادی و مالی و خدماتی کشور و نیز اهمیت مقابله با فساد و تشکیل یک دولت مستقل ملی که قادر به ایستادگی در برابر فشارها و دیکته‌های آمریکا که با اقدامات مختلف مانع حرکت و رشد چرخه اقتصادی لبنان می‌شود٬ بود قدردانی کردند.   شرکت کنندگان در این نشست تاکید کردند که اعتراضات مردمی باید این مواضع را درک کرده و مردم باید برای تشکیل یک دولت مستقل و آزاد از فشارهای آمریکا همکاری کنند.   حاضران این نشست همچنین خاطرنشان کردند که به جای مختل کردن کار جلسه‌ای که نبیه بری رئیس پارلمان کشور برای برگزاری آن تصمیم گرفته بود و مجبور شد آن را تا سه‌شنبه آینده به تعویق بیاندازد٫ باید این نشست که در راستای رسیدگی به مطالبات مردمی بود برگزار می‌شد.   شرکت‌کنندگان در این نشست همچنین تجاوز صهیونیست‌ها به غزه و دمشق که منجر به ترور شهید بهاءابوالعطا فرمانده شاخه نظامی جنبش جهاد اسلامی فلسطین در غزه شد را محکوم کردند.آنها همچنین بر حمایت از نیروهای مقاومت فلسطین در پاسخ به این جنایت رژیم اشغالگر تاکید کردند.   منبع: تسنیم</p>
    </article>
  </body>
</html>