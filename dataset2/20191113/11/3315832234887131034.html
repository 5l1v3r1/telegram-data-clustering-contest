<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/275d5cb401a25a18/hancesti-peste-30-de-porci-sacrificati-a-fost-confirmata-prezenta-virusului-pestei-porcine.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-13T11:20:00+00:00"/>
    <meta property="og:title" content="Hâncești: Peste 30 de porci, sacrificați: A fost confirmată prezența virusului pestei porcine"/>
    <meta property="og:description" content="Aproape 30 de porci dintr-o gospodărie țărănească din satul Sărata Galbenă, Hâncești, vor fi sacrificați și înhumați pe parcursul zilei de astăzi, după ce ieri seară analizele de laborator prelevate de la un animal decedat au confirmat prezența virusului pestei porcine"/>
  </head>
  <body>
    <article>
      <h1>Hâncești: Peste 30 de porci, sacrificați: A fost confirmată prezența virusului pestei porcine</h1>
      <address><time datetime="2019-11-13T11:20:00+00:00">13 Nov 2019, 11:20</time> by <a rel="author">Jurnal.md</a></address>
      <p>
        <b>Aproape 30 de porci dintr-o gospodărie țărănească din satul Sărata Galbenă, Hâncești, vor fi sacrificați și înhumați pe parcursul zilei de astăzi, după ce ieri seară analizele de laborator prelevate de la un animal decedat au confirmat prezența virusului pestei porcine</b>
      </p>
      <p>Focarul a fost înregistrat într-o gospodărie țărănească, iar porcii erau de diferite vârste.</p>
      <p>Localitatea se află deja în carantină, până la sfârșitul zilei trebuie să fie instalate filtrele de verificare și dezinfectare a unităților de transport, a declarat Maxim Sîrbu, șef de secție în cadrul Agenției Naționale pentru Siguranța Alimentelor pentru IPN.</p>
      <p>Agenția Națională pentru Siguranța Alimentelor<a href="http://jurnal.md/ro/news/44049ada3c085a54/ansa-au-fost-lichidate-toate-focarele-de-pesta-porcina-de-pe-teritoriul-tarii.html"> a anunțat la începutul săptămânii că au fost ridicate toate restricțiile aplicate la ultimul focar de pestă porcină africană</a>, din Comrat, după ce au fost lichidate toate focarele înregistrate la porcii domestici.</p>
      <p>Potrivit ANSA, în Republica Moldova, de la începutul anului, au fost înregistrate 30 de focare de pestă, dintre care 26 la porci întreținuți în gospodării casnice. Ca rezultat, au fost nimiciți 402 porci și 13 mistreți.</p>
      <p>Pesta africană nu este periculoasă pentru om, dar se răspândește repede printre porci.</p>
      <p>Dacă se confirmă virusul, animalele sunt sacrificate, pentru a preveni răspândirea bolii.</p>
    </article>
  </body>
</html>