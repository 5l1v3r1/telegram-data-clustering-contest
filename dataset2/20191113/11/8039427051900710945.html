<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=953905"/>
    <meta property="og:site_name" content="Andhrajyothy"/>
    <meta property="article:published_time" content="2019-11-13T11:47:54+00:00"/>
    <meta property="og:title" content="న్యూయార్క్‌ మెట్రోపాలిటన్ మ్యూజియానికి నీతాఅంబానీ పేరు"/>
    <meta property="og:description" content="ADVT"/>
  </head>
  <body>
    <article>
      <h1>న్యూయార్క్‌ మెట్రోపాలిటన్ మ్యూజియానికి నీతాఅంబానీ పేరు</h1>
      <address>
        <time datetime="2019-11-13T11:47:54+00:00">13 Nov 2019, 11:47</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>
        <b>ప్రపంచ వ్యాప్తంగా ఉన్న కళలను ప్రోత్సహించేందుకు న్యూయార్క్ నగరంలో నీతాఅంబానీ చేసిన సేవలకు ఆ దేశ బోర్డు గుర్తింపు ఇచ్చింది. </b>
      </p>
      <p> <b>న్యూయార్క్ : ప్రపంచంలోనే ప్రతిష్ఠాత్మకమైన న్యూయార్క్ మెట్రోపాలిటన్ మ్యూజియానికి ముంబై నగరానికి చెందిన నీతాఅంబానీ పేరు పెట్టాలని బోర్డు నిర్ణయించింది. </b>ప్రపంచం నలుమూలల్లో ఉన్న దేశాల్లోని వివిధ రకాల కళలను ప్రదర్శిస్తున్న అమెరికా మ్యూజియానికి ఆసియా ఖండంలోనే అత్యంత ధనవంతుడి భార్య అయిన నీతా అంబానీ పేరు పెట్టాలని మ్యూజియం బోర్డు సభ్యులు నిర్ణయించారు. న్యూయార్క్ మెట్రోపాలిటన్ మ్యూజియం గౌరవ ధర్మకర్తగా నీతా అంబానీ వివిధ ప్రదర్శనలకు సహకరించిన నేపథ్యంలో దీనికి ఆమె పేరు పెట్టాలని నిర్ణయించినట్లు ఆ మ్యూజియం ఆర్ట్ ఛైర్మన్ డేనియల్ బ్రోడ్స్కీ విడుదల చేసిన ఒక ప్రకటనలో తెలిపారు.  రిఫైనరీల నుంచి టెలికాం దిగ్గజమైన రిలయన్స్ ఇండస్ట్రీస్ లిమిటెడ్ ఛైర్మన్ ముఖేష్ అంబానీ భార్య నీతాఅంబానీ భారతదేశ కళలను, సంస్కృతిని ప్రపంచవ్యాప్తంగా ప్రోత్సహిస్తున్నారు. ఫౌండేషన్ అధిపతిగా దేశంలో క్రీడలు, కళల అభివృద్ధికి నీతా అంబానీ పలు కార్యక్రమాలు చేపడుతున్నారు. 57 ఏళ్ల నీతా అంబానీ మ్యూజియం గౌరవ ధర్మకర్తగా ఎన్నికైనట్లు బోర్డు తెలిపింది. 149 సంవత్సరాల పురాతన మెట్రోపాలిటన్ మ్యూజియంలో ప్రపంచవ్యాప్తంగా విస్తరించి ఉన్న కళలను చూడటానికి మిలియన్ల మంది బిలియనీర్లు, ప్రముఖులు వస్తుంటారు. ‘‘భారతీయ కళలను ఒక ఐకానిక్ సంస్థలో చూపించడానికి ఈ మ్యూజియం వీలు కల్పిస్తుంది’’అని నీతాఅంబానీ చెప్పారు.</p>
    </article>
  </body>
</html>