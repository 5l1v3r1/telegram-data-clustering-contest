<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/13/gozaltina-alinan-ahmet-altan-hakkinda-yeniden-tutuklama-karar-cikti"/>
    <meta property="og:site_name" content="euronews"/>
    <meta property="article:published_time" content="2019-11-13T11:12:19+00:00"/>
    <meta property="og:title" content="Gözaltına alınan Ahmet Altan hakkında yeniden tutuklama kararı çıktı"/>
    <meta property="og:description" content="Gözaltına alınan Ahmet Altan hakkında yeniden tutuklama kararı çıktı"/>
  </head>
  <body>
    <article>
      <h1>Gözaltına alınan Ahmet Altan hakkında yeniden tutuklama kararı çıktı</h1>
      <address><time datetime="2019-11-13T11:12:19+00:00">13 Nov 2019, 11:12</time> by <a rel="author">Euronews </a></address>
      <p>Geçtiğimiz hafta tahliye edilen gazeteci Ahmet Altan, İstanbul 27. Ağır Ceza Mahkemesi'nin itirazının ardından yeniden tutuklandı. Hakkındaki tahliye edilme kararını kaldırmasının ardından Ahmet Altan dün akşam gözaltına alınmıştı.</p>
      <p>"FETÖ/PDY silahlı terör örgütünün medya yapılanmasına ilişkin örgüt üyesi olmamakla birlikte örgüte bilerek ve isteyerek yardım etmek" suçundan 10 yıl 6 ay hapis cezasına çarptırıldıktan sonra yattığı süre göz önünde tutularak cezaevinden tahliye edilen Taraf Gazetesi eski Genel Yayın Yönetmeni Ahmet Altan hakkındaki karara İstanbul Cumhuriyet Savcılığı'nca itiraz edilmişti.</p>
      <p>İtirazı değerlendiren İstanbul 27. Ağır Ceza Mahkemesi de itirazı kabul ederek Altan'ın tahliye edilmesine yönelik kararı kaldırdı.</p>
      <p>Dün akşam İstanbul Emniyet Müdürlüğü Terörle Mücadele Şube Müdürlüğü ekipleri, Altan’ı Kadıköy Göztepe’deki evinde gözaltına almıştı.</p>
      <p>Altan, serbest bırakıldıktan sonra kaleme aldığı ilk yazısında, "Bu yazıyı yazarken, tahliyeme savcının itirazı sonucunda bir yargıcın vereceği yeni kararı bekliyorum, yeniden hapse de atabilirler." ifadelerini kullanmıştı.</p>
      <p>Yazar, K24'teki "Kağıttan Flüt" başlıklı makalesinde, "Tahliye edilmek de beni müebbete mahkum olmak kadar bunalttı çünkü hakkımda bir karar verme yetkisine sahip olmaması gereken birileri tarafından serbest bırakıldığımı biliyordum." demişti.</p>
    </article>
  </body>
</html>