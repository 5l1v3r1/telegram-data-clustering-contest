<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/znamenitosti/megan-markl-otrimala-pidtrimku-vid-hillari-klinton-50053271.html"/>
    <meta property="og:site_name" content="НВ"/>
    <meta property="article:published_time" content="2019-11-13T11:29:00+00:00"/>
    <meta property="og:title" content="Вона має захищатися. Гілларі Клінтон підтримала Меган Маркл в протистоянні з жовтою пресою"/>
    <meta property="og:description" content="Колишній кандидат в президенти США Гілларі Клінтон висловила свою підтримку Меган Маркл, яка піддається нападкам з боку британської жовтої преси."/>
  </head>
  <body>
    <article>
      <h1>Вона має захищатися. Гілларі Клінтон підтримала Меган Маркл в протистоянні з жовтою пресою</h1>
      <h2>Колишній кандидат в президенти США Гілларі Клінтон висловила свою підтримку Меган Маркл, яка піддається нападкам з боку британської жовтої преси.</h2>
      <address>
        <time datetime="2019-11-13T11:29:00+00:00">13 Nov 2019, 11:29</time>
      </address>
      <p>В інтерв'ю BBC <a href="https://nv.ua/tags/khillari-klinton.html">Гілларі Клінтон</a>, кандидат у президенти США в 2016 році, повідомила, що вирішальним фактором у нападках на Меган Маркл з боку преси є її «стать і раса», повідомляє <a href="https://edition.cnn.com/2019/11/12/uk/clinton-meghan-markle-scli-intl/index.html?utm_content=2019-11-13T10%3A23%3A03&amp;utm_source=twCNN&amp;utm_medium=social&amp;utm_term=link">CNN</a>.</p>
      <p>«Її приналежність до іншої раси однозначно була одним з моментів» в деяких коментарях, які Меган Маркл отримувала в соціальних медіа.</p>
      <p>«Думка про те, що частина ваших - так би мовити провідних - медіа дозволили, щоб ці коментары потрапили на друковані сторінки та отримали поширення - засмучує, це неправильно», - сказала Клінтон в інтерв'ю BBC Radio 5, яке вона давала разом з дочкою Челсі в рамках європейського туру, в якому вона представляє свою нову книгу <i>Безстрашні жінки: улюблені історії про мужність і стійкість (The Book of Gutsy Women).</i></p>
      <p>«Як матері мені дуже хочеться обійняти Меган. О Боже, як же я хочу обійняти її і сказати, щоб трималася і не дозволяла поганим людям зломити себе. Меган, продовжуй робити те, що вважаєш за правильне».</p>
      <p>Колишня перша леді США (1993 - 2001) всіляко хвалила герцогиню Сассекську, назвавши її «дивовижною молодою жінкою».</p>
      <p>«Вона має захищатися. Вона сама власними силами досягла успіху в цьому світі», - додала Клінтон.</p>
      <p>«А потім так вийшло, що вона полюбила принца, принц полюбив її, і всі повинні радіти за цю пару, бо це історія справжнього кохання».</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/026/983/big/2a933d5e6a85e238eeea75c44fdc0cac.png?stamp=20191113131928&amp;q=85&amp;output=jpg&amp;bg=white"/>
        <figcaption>Хілларі Клінтон: Як матері мені дуже хочеться обійняти Меган / Фото: Geoff Pugh / Pool via REUTERS</figcaption>
      </figure>
      <p>Клінтон зазначила, що Меган варто навчитися деяким технікам захисту, таким як «гумор і перемикання уваги співрозмовника», і додала: «Їй зараз важко, і впевнена, що вона заслуговує на краще ставлення до себе».</p>
      <p>У вересні Хілларі Клінтон на своїй сторінці в Instagram похвалила Меган Маркл за її роботу над створенням модної колекції для благодійного фонду Smart Works Charity, який допомагає працевлаштуванню жінок, що опинилися в складних життєвих обставинах.</p>
      <p>Нагадаємо, в середині жовтня Меган Маркл подала в суд на британське видання Mail on Sunday за публікацію її особистого листа, адресованого батькові.</p>
      <p>Читайте також:<br/><a href="https://style.nv.ua/ukr/znamenitosti/megan-markl-stoyala-okremo-vid-korolevi-yelizaveti-i-keyt-middlton-foto-50052848.html">&amp;nbspНа іншому балконі. Стала відома причина, чому Меган Маркл стояла окремо від королеви Єлизавети і Кейт Міддлтон на службі</a></p>
    </article>
  </body>
</html>