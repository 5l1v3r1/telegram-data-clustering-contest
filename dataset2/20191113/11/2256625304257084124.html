<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158278_1085.html"/>
    <meta property="og:site_name" content="Novsport"/>
    <meta property="article:published_time" content="2019-11-13T11:03:00+00:00"/>
    <meta property="og:title" content="ИЗВЪНРЕДНО: Байерн отново иска Пеп Гуардиола!"/>
    <meta property="og:description" content="Баварците настояват да си върнат мениджъра на Сити"/>
  </head>
  <body>
    <article>
      <h1>ИЗВЪНРЕДНО: Байерн отново иска Пеп Гуардиола!</h1>
      <address><time datetime="2019-11-13T11:03:00+00:00">13 Nov 2019, 11:03</time> by <a rel="author">Христо Иванов</a></address>
      <p>Ръководството на Байерн (Мюнхен) има сензационни намерения да върне на треньорския пост Джосеп Гуардиола. Според "Билд" мениджърът на Манчестър Сити е на първо място в списъка от трима кандидати за наследници на Нико Ковач. Договорът на испанеца с "гражданите" изтича през 2021 година, но в Байерн се надяват Пеп да се завърне на "Алианц Арена" още през следващото лято - четири години, след като си тръгна от Бавария. Другите двама кандидати са Ерик тен Хаг и Томас Тухел.</p>
      <p> </p>
      <p>Според "Билд" семейството на Гуардиола предпочита да живее в Мюнхен, което може да улесни процеса по завръщането на испанеца. В момента най-близките хора на Пеп са се завърнали в Испания, тъй като не харесват Манчестър. Гуардиола пък все още притежава апартамент в Мюнхен.</p>
      <p>Голямата цел на испанеца в четвъртата му година в Манчестър Сити е да спечели Шампионската лига. Ако успее да го направи, Гаурдиола ще затвори успешно цикъла с "гражданите" и може да се опита да постигне същото с Байерн. Именно трофея в ШЛ му убегна в иначе успешния му престой на "Алианц Арена".</p>
    </article>
  </body>
</html>