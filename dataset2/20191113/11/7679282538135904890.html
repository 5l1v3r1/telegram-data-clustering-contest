<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-woman-murdered-allegedly-by-her-friend-during-a-birthday-party-in-a-hotel-room-in-delhi-2846945.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-13T11:22:49+00:00"/>
    <meta property="og:title" content="शादीशुदा महिला ने दोस्त के साथ OYO रूम में की पार्टी, सुबह कमरा खुला तो दिखा खौफनाक मंजर"/>
    <meta property="og:description" content="दिल्ली के अलीपुर इलाके में स्थित एक ओयो होटल के कमरे में सोमवार को एक जन्मदिन की पार्टी के दौरान दोस्त ने कथित तौर पर अपनी महिला साथी की हत्या करने का मामला सामने आया है। पुलिस ने कहा कि महिला का शव..."/>
  </head>
  <body>
    <article>
      <h1>शादीशुदा महिला ने दोस्त के साथ OYO रूम में की पार्टी, सुबह कमरा खुला तो दिखा खौफनाक मंजर</h1>
      <address><time datetime="2019-11-13T11:22:49+00:00">13 Nov 2019, 11:22</time> by <a rel="author">लाइव हिन्दुस्तान टीम,नई दिल्ली</a></address>
      <p>दिल्ली के अलीपुर इलाके में स्थित एक ओयो होटल के कमरे में सोमवार को एक जन्मदिन की पार्टी के दौरान दोस्त ने कथित तौर पर अपनी महिला साथी की हत्या करने का मामला सामने आया है। पुलिस ने कहा कि महिला का शव होटल के कमरे से बरामद किया गया। महिला के नाक और मुंह से खून निकल रहा था और वो बिस्तर पर पड़ी थी। </p>
      <p>पुलिस ने आरोपी की पहचान भी कर ली है। पुलिस अधिकारी ने नाम न बताने की शर्त पर हिन्तुस्तान टाइम्स को बताया कि एक साल पहले ही सोशल मीडिया के जरिए एक दूसरे से मुलाकात की और दोस्त बन गए थे। आरोपी का नाम विक्की मान (21) है जो कि जन्मदिन की पार्टी के लिए होटल बुक किया था। घटना को लेकर मान ने पुलिस को बताया कि जब वह होटल के कमरे में महिला के साथ शराब पी रहा था तो उसने बिना किसी कारण के थप्पड़ मार दिया। इसके बाद उसने भी महिला को थप्पड़ मार दिया। </p>
      <p>दोनों के बीच विवाद बढ़ गया और महिला ने कथित तौर पर उस पर शराब से भरा गिलास फेक दिया। इसके बाद दोनों के बीच में हाथापाई हुई है जिस दौरान मान ने कथित रूप से महिला का गला घोंट दिया। महिला की हत्या करने के बाद मान होटल से फरार हो गया। मामला सामने आने के बाद पुलिस ने उसे अलीपुर इलाके से गिरफ्तार कर लिया है। </p>
      <p>डिप्टी पुलिस कमिश्नर (आउटर नॉर्थ) गौरव शर्मा ने मंगलवार को सुबह 10.30 बजे बताया कि अलीपुर पुलिस को फोन आया कि एक महिला ओयो होटल के कमरे में बेहोश पड़ी है और उसके नाक और मुंह से खून बह रहा है। इसके बाद पुलिस की एक टीम वहां गई और महिला को पास के अस्पताल ले जाया गया जहां डॉक्टरों ने उसे मृत घोषित कर दिया। शव को पोस्टमार्टम के लिए भेज दिया गया। </p>
      <p>डीसीपी शर्मा ने कहा कि होटल के कर्मचारियों ने पुलिस को बताया कि महिला के नाम पर कमरा ऑनलाइन बुक किया गया था और एक व्यक्ति सोमवार को उसके साथ होटल में गया था। होटल के रिसेप्शन पर जोड़े ने जो पहचान दस्तावेज प्रस्तुत किए थे, उनसे पुलिस को उनकी पहचान करने में मदद मिली। अलीपुर के पास खेरा कलां में महिला के परिवार के सदस्यों को उसकी मौत के बारे में सूचित किया गया था। उसकी शादी दूसरे आदमी से हुई थी और उसके दो बच्चे थे।</p>
    </article>
  </body>
</html>