<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/13/fugge-al-controllo-e-rischia-di-investire-un-agente-rintracciato-e-denunciato-47enne/1324355/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-13T11:08:29+00:00"/>
    <meta property="og:title" content="Fugge al controllo e rischia di investire un agente Rintracciato e denunciato 47enne"/>
    <meta property="og:description" content="MACERATA - L’uomo ieri era in corso Cavour quando gli uomini della Municipale hanno cercato di avvicinarlo, oggi è stato trovato a Piediripa"/>
  </head>
  <body>
    <article>
      <h1>Fugge al controllo e rischia di investire un agente Rintracciato e denunciato 47enne</h1>
      <h2>MACERATA - L’uomo ieri era in corso Cavour quando gli uomini della Municipale hanno cercato di avvicinarlo, oggi è stato trovato a Piediripa</h2>
      <address><time datetime="2019-11-13T11:08:29+00:00">13 Nov 2019, 11:08</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F13%2Ffugge-al-controllo-e-rischia-di-investire-un-agente-rintracciato-e-denunciato-47enne%2F1324355%2F">Condividi21</a><a href="https://twitter.com/intent/tweet?text=Fugge+al+controllo++e+rischia+di+investire+un+agente++Rintracciato+e+denunciato+47enne&amp;url=https%3A%2F%2Fwww.cronachemaceratesi.it%2F2019%2F11%2F13%2Ffugge-al-controllo-e-rischia-di-investire-un-agente-rintracciato-e-denunciato-47enne%2F1324355%2F">Tweet</a>Email21 Condivisioni</p>
      <p> </p>
      <p><b>Fugge e rischia di investire con l’auto un agente della polizia locale di Macerata, l’uomo, un 47enne, è stato rintracciato e denunciato per resistenza. Tutto è cominciato ieri pomeriggio quando il 47enne, M. S., originario di Salerno, già noto alle forze dell’ordine, si trovava in auto in corso Cavour a Macerata ed è stato avvicinato dagli agenti per svolgere un controllo. Quando il 47enne ha visto gli uomini della Municipale ha cercato di evitare il controllo ed è partito al volante di una Toyota Celica rischiando di investire un agente.</b> L’uomo è stato inseguito ma è riuscito a fuggire. A quel punto sono scattate le ricerche da parte della polizia locale che in mano aveva la targa dell’auto (poi risultata senza assicurazione nè revisione) e il modello. Se ieri il 47enne è riuscito a evitare di essere rintracciato, oggi è stato invece trovato da polizia locale e da una pattuglia del Nucleo radiomobile dei carabinieri di Macerata, mentre si trovava a Villa Potenza di Macerata. Agenti e militari hanno trovato l’auto è atteso che arrivasse il conducente che stava poco lontano. Quando il 47enne è arrivato è stato fermato e poi denunciato per resistenza. Dovrà inoltre rispondere per guida senza patente e perché l’auto era senza assicurazione e senza revisione.</p>
      <p>(Gian. Gin.)</p>
    </article>
  </body>
</html>