<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/tenis/igra-nerava-u-madridu-srbiji-nedovoljne-tri-mec-lopte-nista-od-polufinala-393450.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-22T16:24:00+00:00"/>
    <meta property="og:title" content="Igra nerava u Madridu, Srbiji nedovoljne tri meč-lopte, ništa od polufinala!"/>
    <meta property="og:description" content="Tako blizu, a tako daleko, bolan poraz reprezentacije Srbije."/>
  </head>
  <body>
    <article>
      <h1>Igra nerava u Madridu, Srbiji nedovoljne tri meč-lopte, ništa od polufinala!</h1>
      <h2>Tako blizu, a tako daleko, bolan poraz reprezentacije Srbije.</h2>
      <address><time datetime="2019-11-22T16:24:00+00:00">22 Nov 2019, 16:24</time> by <a rel="author">Darko Mitrović</a></address>
      <p><b>Reprezentacija Srbije nije uspela da se plasira u polufinale Dejvis kupa pošto su danas u veoma dramatičnom dublu Rubljev i Hačanov savladali Đokovića i Troickog sa 2:1, po setovima 6:4, 4:6, 7:6 (10:8).<br/></b><b><br/></b><b>Rusi će se tako sutra sastati sa selekcijom Kanade u borbi za plasman u finale.<br/></b><b><br/></b><b>Ranije danas, <anchor name=""/><a href="https://www.sportske.net/vest/tenis/tezak-poraz-krajinovica-srbija-u-problemu-393423.htmlhttps://www.sportske.net/vest/tenis/nole-uzvratio-udarac-rusima-prava-drama-tek-sledi-393434.html">Rubljev je u prvom singlu deklasirao Filipa Krajinovića (6:1, 6:2)</a>, a <anchor name=""/><a href="https://www.sportske.net/vest/tenis/tezak-poraz-krajinovica-srbija-u-problemu-393423.htmlhttps://www.sportske.net/vest/tenis/nole-uzvratio-udarac-rusima-prava-drama-tek-sledi-393434.htmlhttps://www.sportske.net/vest/tenis/nole-uzvratio-udarac-rusima-prava-drama-tek-sledi-393434.html">uzvratio je Novak Đoković pobedom nad Karenom Hačanovim (6:3, 6:3)</a>.<br/></b><b><br/></b><b>Na kraju, Srbija - Rusija 1:2 u pobedama.</b><br/><br/>Meč je odlično počeo za naš tim, Viktor i Novak su brzo stekli brejk prednosti i poveli sa 3:1, ali onda sledi veliki pad u njihovoj igri, Rusi vezuju četiri naredna gema i okreću rezultat na 5:3 u svoju korist. <br/><br/>Nakratko je naš dubl prekinuo seriju rivala, ali nije mogao do jo jednog brejka. Rusi dobijaju naredni gem na svoj servis i prvi set sa 6:4. <br/><br/>Sličan razvoj događaja i u prvoj polovini drugog seta. Opet Đoković i Troicki prvi stižu do brejka, opet je bilo 3:1 u njihovu korist i opet se Rusi vraćaju, za izjednačenje na 4:4. <br/><br/>Ali, nisu Rubljev i Hačanov imali snage za potpuni preokret, kao u prvom setu, naš dubl dobija naredna dva gema i stiže do 6:4, za ulazak u set odluke. <br/><br/>Tamo se igralo gem za gem, uzbuđenje je raslo, psihološki pritisak na obe strane, ali ni jedni ni drugi nisu popuštali. <br/><br/>Odluka je morala da bude doneta u taj-brejku, gde su Rusi poveli sa 2:0, Novak i Viktor su okrenuli na 4:3, pa 5:4. <br/><br/>Onda smo imali veliku šansu, naš dubl je imao inicijativu, ali se Rubljev izvanredno odbranio i onda uspeo da iznudi grešku našeg dubla sa 5:5. <br/><br/>Ovo ipak nije uzdrmalo srpski tandem, koji dobija sledeći poen i stiže do prve meč lopte. <br/><br/>Međutim, nova greška za nastavak drame - 6:6. <br/><br/>Srbija dobija prvi poen posle promene strana i stiže do druge meč lopte, na servis Hačanova, ali danas izvanredni Rubljev opet na mreži nadmudruje naše igrače - 7:7. <br/><br/>Ali, ponovo naš dubl uzvraća, usledila je treća meč lopta, ovoga puta na Đokovićev servis, izgledalo je kao idealna prilika, ali Troicki greši i na semaforu je 8:8. <br/><br/>U narednom poenu i Đoković greši i Rusi stižu do svoje prve meč lopte, koja im je bila dovoljna za plasman u polufinale - 10:8 u taj-brejku!</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/tenis/zimonjic-doneo-odluku-pred-kljucni-mec-ko-ce-igrati-za-srbiju-u-dublu-ima-promena-393438.html"/>
        <a href="https://www.sportske.net/vest/tenis/nole-uzvratio-udarac-rusima-prava-drama-tek-sledi-393434.html"/>
        <a href="https://www.sportske.net/vest/tenis/novak-jasan-sada-je-svaki-poen-vazan-393383.html"/>
        <a href="https://www.sportske.net/vest/tenis/poraz-koji-ne-boli-viktor-i-janko-porazeni-tipsarevicu-priznanje-dejvis-kupa-393368.html"/>
      </related>
    </article>
  </body>
</html>