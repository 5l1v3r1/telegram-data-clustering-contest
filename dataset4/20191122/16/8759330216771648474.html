<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904751/vadis-krijgt-gelijk-van-gent-ploegmaat-tegen-antwerp-moet-je-je-voet-zetten-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T16:30:00+00:00"/>
    <meta property="og:title" content="Vadis krijgt gelijk van Gent-ploegmaat: &quot;Tegen Antwerp moet je je voet zetten&quot;"/>
    <meta property="og:description" content="KAA Gent verloor donderdag op het veld van Royal Antwerp FC (3-2). Sven Kums oordeelde al dat de thuisploeg scherper voor de dag kwam. Ook middenvelder Elisha Owusu zag hoe Gent niet op topniveau acteerde."/>
  </head>
  <body>
    <article>
      <h1>Vadis krijgt gelijk van Gent-ploegmaat: "Tegen Antwerp moet je je voet zetten"</h1>
      <address>
        <time datetime="2019-11-22T16:30:00+00:00">22 Nov 2019, 16:30</time>
      </address>
      <p>
        <b>KAA Gent verloor donderdag op het veld van Royal Antwerp FC (3-2). Sven Kums oordeelde al dat de thuisploeg scherper voor de dag kwam. Ook middenvelder Elisha Owusu zag hoe Gent niet op topniveau acteerde.</b>
      </p>
      <p>"Het was een match waarin we niet gespeeld hebben op het niveau dat we normaal brengen en waar onze fans zich aan mogen verwachten. We hebben niet het engagement getoond dat nodig was om hier iets mee te pakken", vertelt Owusu op <a href="https://www.kaagent.be/nl/team/games/jupiler-pro-league-2019-2020/5/r-antwerp-fc/kaa-gent/reacties">de clubwebsite</a>.</p>
      <aside>Lees meer<br/><a href="https://www.voetbalprimeur.be/nieuws/904668/vadis-odjidja-na-nederlaag-tegen-antwerp-niet-onze-beste-wedstrijd-.html?itm_source=www.voetbalprimeur.be&amp;itm_medium=highlighted-content">Vadis Odjidja na nederlaag tegen Antwerp: "Niet onze beste wedstrijd"</a></aside>
      <p>Een verklaring voor de matige prestatie van Gent heeft Owusu niet. "Nochtans hadden we de wedstrijd goed voorbereid. We weten dat het hier altijd moeilijk is, dat je hier je voet moet zetten, maar dat hebben we niet genoeg gedaan. De trainer heeft zich erg kwaad gemaakt tijdens de rust en in het verleden zijn we er dan vaak in geslaagd om de match te keren. Vandaag was dat niet zo."</p>
      <p><b>Revanche op zondag</b><br/>Na rust probeerde Gent het tij nog te keren, maar na twee minuten spelen stond het al 3-1 voor Antwerp. "Het plan was om de tweede bal te winnen en langs de flanken te spelen want we wisten dat het zwaartepunt van hun ploeg daar ligt. Maar dat kwam er niet uit. Het enige dat we nu kunnen doen, is morgen de match analyseren, kijken wat we verkeerd deden en er weer tegenaan gaan om zondag beter te doen."</p>
      <aside>Lees meer<br/><a href="https://www.voetbalprimeur.be/nieuws/904697/opvallend-kijkers-van-antwerp-kaa-gent-horen-overleg-met-var.html?itm_source=www.voetbalprimeur.be&amp;itm_medium=highlighted-content">Opvallend: kijkers van Antwerp - KAA Gent horen overleg met VAR</a></aside>
    </article>
  </body>
</html>