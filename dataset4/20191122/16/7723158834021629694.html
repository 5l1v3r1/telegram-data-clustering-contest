<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://newspao.gr/mpagern-panathinaikos-to-kanali-kai-i-ora-metadosis/"/>
    <meta property="og:site_name" content="NewsPAO.gr"/>
    <meta property="article:published_time" content="2019-11-22T16:22:10+00:00"/>
    <meta property="og:title" content="Μπάγερν – Παναθηναϊκός: Το κανάλι και η ώρα μετάδοσης"/>
    <meta property="og:description" content="Μπάγερν – Παναθηναϊκός κανάλι ώρα: Ο Παναθηναϊκός ψάχνει κόντρα στη Μπάγερν στο Μόναχο ακόμη ένα σπουδαίο διπλό. Η τηλεοπτική μετάδοση."/>
  </head>
  <body>
    <article>
      <h1>Μπάγερν – Παναθηναϊκός: Το κανάλι και η ώρα μετάδοσης</h1>
      <address>
        <time datetime="2019-11-22T16:22:10+00:00">22 Nov 2019, 16:22</time>
      </address>
      <h3>Μπάγερν – Παναθηναϊκός κανάλι ώρα: Ο <a href="http://paobc.gr/">Παναθηναϊκός</a> ψάχνει κόντρα στη Μπάγερν στο Μόναχο ακόμη ένα σπουδαίο διπλό. Η τηλεοπτική μετάδοση.</h3>
      <p><a href="https://newspao.gr/mpagern-panathinaikos-to-kanali-kai-i-ora-metadosis/">Μπάγερν – Παναθηναϊκός</a> κανάλι ώρα: Ο Παναθηναϊκός κόντρα στη Ζαλγκίρις έδειξε πολλά κιλά καρύδια. Κόντρα σε όλους και σε όλα κατάφερε μα αποδράσει από το Κάουνας και να μπει σε τροχιά 8αδας και όχι μόνο.</p>
      <p>Απόψε, κόντρα στη Μπάγερν θέλει να συνεχίσει τις όμορφες βραδιές. Ο Γιώργος Βόβορας είναι στην ευχάριστη θέση να μην αντιμετωπίζει προβλήματα. </p>
      <p>Το παιχνίδι, το οποίο θα ξεκινήσει στις 21.30, θα μεταδοθεί τηλεοπτικά από το Novasports 1. </p>
      <h3>Διαβάζονται περισσότερο τώρα…</h3>
      <p>
        <a href="https://newspao.gr/mpagern-panathinaikos-toso-kosmo-tha-echei-to-trifylli-2/">
          <b>Μπάγερν – Παναθηναϊκός: Τόσο κόσμο θα έχει το τριφύλλι</b>
        </a>
      </p>
      <p>
        <b>
          <a href="https://newspao.gr/quot-chlomos-quot-o-mpek/">«Χλωμός» ο Μπέκ – Το «έγκλημα» με το τριετές</a>
        </b>
      </p>
      <p>
        <b>
          <a href="https://newspao.gr/mpagern-panathinaikos-to-kanali-kai-i-ora-metadosis/">Μπάγερν – Παναθηναϊκός: Το κανάλι και η ώρα μετάδοσης</a>
        </b>
      </p>
      <p>
        <b>
          <a href="https://newspao.gr/pitino-i-pithani-imera-afixis-2/">Πιτίνο: Η πιθανή ημέρα άφιξης</a>
        </b>
      </p>
      <h4>Βόβορας: «Ο Πιτίνο θέλει το βήμα παραπάνω που δεν έγινε πέρσι»</h4>
      <p>Ο Γιώργος Βόβορας αναφέρθηκε στο παιχνίδι του Παναθηναϊκού με την Μπάγερν (22/11, 21:30) και σχολίασε την επιστροφή του Ρικ Πιτίνο στην τεχνική ηγεσία των έξι φορές πρωταθλητών Ευρώπης. </p>
      <p>«Καλούμαστε να αντιμετωπίσουμε μια ομάδα, που ιδιαίτερα στο γήπεδό της έχει δείξει μια μεγάλη δυναμική, έχει κάνει πολύ μεγάλες νίκες, με Ρεάλ, Μιλάνο, Ολυμπιακό. Έχουμε να αντιμετωπίσουμε μια διαφορετική ομάδα από τη Ζαλγκίρις. Είναι μια ομάδα που έχει μεγάλη δύναμη στο ποστ και εκεί θα κριθεί το παιχνίδι. </p>
      <p>Ο Λο είναι ο βασικός εκτελεστής, πρώτος στις ασίστ κι αν θέλουμε να έχουμε ελπίδες να φύγουμε με τη νίκη από εκεί, πρέπει να έχουμε εξαιρετικές άμυνες στο ποστ και με τον Μονρό», ανέφερε αρχικά ο υπηρεσιακός τεχνικός του «τριφυλλιού», προτού προσθέσει για τα στοιχεία της Μπάγερν: </p>
      <p>«Έχει αρκετούς Σέρβους παίκτες, έχει Σέρβο προπονητή που είναι καιρό στην ομάδα, την έχει χτίσει κι έχει περάσει τη φιλοσοφία του. Είναι καθαρά μια ομάδα που θα παίξει πολύ σκληρά, πολύ ποστ παιχνίδι, που το περιμένουμε από τα γκαρντ μέχρι τους ψηλούς. Το κλειδί θα είναι η κυριαρχία μας μέσα στη ρακέτα για να μπορέσουμε να ελέγξουμε τον ρυθμό και να τρέξουμε». </p>
      <h4>Για τη νίκη επί της Ζαλγκίρις:</h4>
      <p>«Χρειαζόμασταν μια μεγάλη νίκη, μετά από κάποια ανεπιτυχή αποτελέσματα, αλλά έχει δείξει η φετινή Euroleague ότι είναι ένας μαραθώνιος, θα γίνουν πολλά αποτελέσματα που δεν τα περιμένει κανείς. Η ομάδα που θα μπορέσει να διαχειριστεί χωρίς πολλά συναισθήματα αυτά τα αποτελέσματα, θα μπορέσει να προχωρήσει μπροστά». </p>
      <h4>Για την επιστροφή του Ρικ Πιτίνο:</h4>
      <p>«Και για εμάς που δουλέψαμε πέρυσι μαζί του, για τον κόσμο και για όλον τον οργανισμό, ο Πιτίνο άφησε ένα τεράστιο έργο πέρυσι και νομίζω πως εκείνος έρχεται και επιθυμεί να κάνει το βήμα παραπάνω, που δεν έγινε πέρσι». </p>
    </article>
  </body>
</html>