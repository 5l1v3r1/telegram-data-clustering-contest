<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23507919-directorul-scju-craiova-schimbat-din-functie-baza-unei-cereri-demisie-despre-care-sustine-falsa-politia-deschis-dosar-penal.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T16:27:00+00:00"/>
    <meta property="og:title" content="Directorul SCJU Craiova, schimbat din funcție în baza unei cereri de demisie despre care susține că e falsă/ Poliția a deschis dosar penal"/>
    <meta property="og:description" content="Directorul Spitalului Clinic Judeţean de Urgenţă (SCJU) Craiova, dr. Eugen Georgescu, a fost schimbat din funcţie de către ministrul Sănătăţii ca urmare a unei cereri de demisie despre care medicul"/>
  </head>
  <body>
    <article>
      <h1>Directorul SCJU Craiova, schimbat din funcție în baza unei cereri de demisie despre care susține că e falsă/ Poliția a deschis dosar penal</h1>
      <address><time datetime="2019-11-22T16:27:00+00:00">22 Nov 2019, 16:27</time> by <a rel="author">Redactia</a></address>
      <p><b>Directorul Spitalului Clinic Judeţean de Urgenţă (SCJU) Craiova, dr. Eugen Georgescu, a fost schimbat din funcţie de către ministrul Sănătăţii ca urmare a unei cereri de demisie despre care medicul susține că este falsă, motiv pentru care a depus plângere la parchet, iar ulterior a fost numit director interimar, scrie Agerpres.<br/></b><br/>"La data de 15 noiembrie a.c., managerul unui spital din Craiova a sesizat faptul că, în cursul zilei respective, pe faxul unităţii medicale a primit un ordin prin care i se comunica faptul că i-a încetat contractul de management, ca urmare a unei cereri de demisie, întocmită însă în fals, în numele său. În cauză, poliţiştii au început cercetările pentru infracţiunile de fals în înscrisuri sub semnătură privată şi uz de fals, urmând ca, la finalizarea acestora, dosarul penal să fie înaintat unităţii de parchet cu propunerile corespunzătoare", a informat, vineri, biroul de presă al IPJ Dolj.<br/><br/>Dr. Eugen Georgescu declarat, pentru Agerpres, că în acest moment este director interimar al spitalului.</p>
    </article>
  </body>
</html>