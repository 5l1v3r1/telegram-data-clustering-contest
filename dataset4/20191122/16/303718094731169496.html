<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/protestactie-bomenridders-tegen-bomenkap-en-voor-beter-onderhoud/"/>
    <meta property="og:site_name" content="OOG"/>
    <meta property="article:published_time" content="2019-11-22T16:42:00+00:00"/>
    <meta property="og:title" content="Protestactie bomenridders tegen bomenkap en voor beter onderhoud"/>
    <meta property="og:description" content="De Bomenridders Groningen houden woensdag een protestactie tegen “de massale vernietiging, het gebrekkige beleid en slechte onderhoud van bomen in de gemeente en provincie Groningen”. Verder wille"/>
  </head>
  <body>
    <article>
      <h1>Protestactie bomenridders tegen bomenkap en voor beter onderhoud</h1>
      <address><time datetime="2019-11-22T16:42:00+00:00">22 Nov 2019, 16:42</time> by <a rel="author">Tom Veenstra</a></address>
      <p>
        <b>De Bomenridders Groningen houden woensdag een protestactie tegen “de massale vernietiging, het gebrekkige beleid en slechte onderhoud van bomen in de gemeente en provincie Groningen”. Verder willen ze zich uiten tegen het gebruik van biomassa als energiebron.</b>
      </p>
      <p>“Door een ecologisch verantwoorde en duurzame zorg voor bomen zal onze gemeente en provincie leefbaarder zijn. Daarmee is ze beter voorbereid om de lokale biodiversiteit te beschermen en te ondersteunen. Het kan daarmee de uitdagingen voor het milieu en de daarmee gepaard gaande klimaatcrisis het hoofd bieden,” zo schrijft Kristin McGee, voorzitter van de Bomenridders Groningen, in een persbericht.</p>
      <p>Tijdens de demonstratie treden diverse lokale artiesten op. Verder zijn er toespraken van inwoners en bos- en boom-ecoloog Hans van der Lans.</p>
    </article>
  </body>
</html>