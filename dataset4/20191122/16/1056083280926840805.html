<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100296/%D8%B3%D8%B1%D9%85%D8%B1%D8%A8%DB%8C-%D8%AA%DB%8C%D9%85-%D9%81%D9%88%D8%AA%D8%B3%D8%A7%D9%84-%D8%B3%D9%86-%D8%A7%DB%8C%DA%86-%D8%A7%D8%B4%D8%AA%D8%A8%D8%A7%D9%87%D8%A7%D8%AA-%D8%AF%D8%A7%D9%88%D8%B1%DB%8C-%D8%AF%D8%B1-%D8%A8%D8%A7%D8%B2%DB%8C-%D8%AA%D8%A7%D8%AB%DB%8C%D8%B1%DA%AF%D8%B0%D8%A7%D8%B1-%D9%86%D8%A8%D9%88%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-22T16:39:20+00:00"/>
    <meta property="og:title" content="سرمربی تیم فوتسال سن‌ایچ: اشتباهات داوری در بازی تاثیرگذار نبود"/>
    <meta property="og:description" content="ایسنا/خوزستان سرمربی تیم فوتسال سن‌ایچ ساوه با بیان این‌که امتیاز گرفتن از تیم ملی حفاری کار سختی است، گفت: اشتباهات داوری در بازی امروز تاثیرگذار نبود."/>
  </head>
  <body>
    <article>
      <h1>سرمربی تیم فوتسال سن‌ایچ: اشتباهات داوری در بازی تاثیرگذار نبود</h1>
      <address><time datetime="2019-11-22T16:39:20+00:00">22 Nov 2019, 16:39</time> by <a rel="author">پریسا زنگنه منش</a></address>
      <p>ایسنا/خوزستان سرمربی تیم فوتسال سن‌ایچ ساوه با بیان این‌که امتیاز گرفتن از تیم ملی حفاری کار سختی است، گفت: اشتباهات داوری در بازی امروز تاثیرگذار نبود.</p>
      <p>جواد اصغری‌مقدم پس از تساوی ۲ بر ۲ تیمش در هفته هجدهم لیگ برتر فوتسال کشور برابر ملی‌حفاری، اظهارکرد: بازی خوبی بود و دو تیم جانانه بازی کردند. فکر می‌کنم تماشاگران حاضر در سالن نیز لذت برند.</p>
      <p>وی ادامه داد:‌ اگر از موقعیت‌هایمان استفاده می‌کردیم، می توانستیم برنده بازی باشیم. تیم ما جوان است و بازیکنان‌مان به خود باوری لازم نرسیده‌اند. پیش از بازی با هایپر در چهار بازی متوالی شکست خورده بودیم و از نظر روحی روانی خوب نبودیم. در نیم‌فصل اول، ۱۰ هفته صدرنشین بودیم اما سه چهار باخت تیم ما را عقب انداخت.</p>
      <p>به گزارش ایسنا، سرمربی تیم فوتسال سن‌ایچ ساوه گفت: هدف ما قرار گرفتن جزو هشت تیم و رسیدن به پلی‌آف است. باتوجه به نتایج خوب نیم‌فصل اول، فشار روی تیم ما زیاد شد و توقعات بالا رفت و بازیکنانم کمی مشکل پبدا کردند.</p>
      <p>وی بیان کرد: برابر حفاری امتیاز گرفتن، کار سختی است، البته اگر کمی باور بازیکنانم بیشتر بود، می توانستیم برنده این دیدار باشیم.</p>
      <p>اصغری‌مقدم عنوان کرد: متاسفانه تیم ما زود ۵ خطا می‌شود. کمی ما و کمی هم داوران اشتباه می‌کنند. برخوردها در بازی نیز طبیعی است. در کل اشتباهات داوری در بازی تاثیرگذار نبود. باید ایرادات را برطرف تا کمتر خطا کنیم.</p>
      <p>وی گفت:‌ تمام تلاش‌مان کسب امتیاز در اوایل نیم‌فصل اول است تا در ادامه به مشکل برنخوریم و به پلی‌آف برسیم.</p>
      <p>انتهای پیام</p>
    </article>
  </body>
</html>