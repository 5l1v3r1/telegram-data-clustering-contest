<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/sport/calcio/2019/11/22/brescia-balotelli-a-colloquio-con-cellino_cdf31144-c016-45c1-b876-f14858957b80.html"/>
    <meta property="og:site_name" content="ANSA.it"/>
    <meta property="article:published_time" content="2019-11-22T16:26:56+00:00"/>
    <meta property="og:title" content="Brescia: Balotelli a colloquio con Cellino"/>
    <meta property="og:description" content="Clima sereno tra presidente e giocatore, puntuale all'allenamento (ANSA)"/>
  </head>
  <body>
    <article>
      <h1>Brescia: Balotelli a colloquio con Cellino</h1>
      <h2>Clima sereno tra presidente e giocatore, puntuale all'allenamento</h2>
      <address><time datetime="2019-11-22T16:26:56+00:00">22 Nov 2019, 16:26</time> by <a rel="author">Redazione ANSA</a></address>
      <p>La quiete dopo la tempesta. Cosi' a Brescia il giorno dopo il caso che ha visto protagonista Mario Balotelli, allontanato dall'allenamento dal tecnico, Fabio Grosso, a causa di comportamenti non consoni, derivanti dal fastidio dell'attaccante che dalle prove tattiche aveva capito che domenica a Roma sarebbe partito dalla panchina. Oggi Balotelli si e'regolarmente presentato al centro sportivo di Torbole Casaglia e ha avuto un chiarimento sul campo con il presidente, Massimo Cellino.<br/>    L'allenamento era fissato le 15 e il giocatore e' arrivato pochi minuti dopo le 14 infilando subito la porta dello spogliatoio. Alle 14 e 45, e' poi arrivato il presidente, che dopo aver salutato i giocatori ha assistito all'allenamento in silenzio. Il clima sul campo è parso sereno, con Mario a ridere e scherzare con i compagni durante il torello ed e' rimasto positivo durante tutto l'allenamento al termine del quale, mentre la squadra ha iniziato una partitella, Balotelli si è avvicinato a Cellino: i due hanno parlato per una decina di minuti e il colloquio si e' concluso con una pacca sulla spalla da parte del presidente al giocatore. Resta ora da capire se il capitolo è chiuso o se comunque ci sarà una ricaduta sulle convocazioni per la trasferta di Roma.<br/>   </p>
      <footer>RIPRODUZIONE RISERVATA © Copyright ANSA</footer>
      <related>
        <h4>Notizie Correlate</h4>
        <a href="http://www.ansa.it/sito/notizie/sport/calcio/2019/11/21/calcio-bresciabalotelli-allontanato-dallallenamento_ab062be5-c9ac-44c5-9233-f3b91579a528.html"/>
      </related>
    </article>
  </body>
</html>