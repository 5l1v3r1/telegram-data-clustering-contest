<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/bosch-rest-seizoen-aangepast-anti-racisme-shirt/"/>
    <meta property="og:site_name" content="Sportnieuws"/>
    <meta property="article:published_time" content="2019-11-22T16:28:21+00:00"/>
    <meta property="og:title" content="Den Bosch rest van het seizoen met aangepast anti-racisme shirt"/>
    <meta property="og:description" content="FC Den Bosch verschijnt vrijdagavond in een speciaal shirt aan de aftrap van het duel tegen Almere City FC. De Bosschenaren hebben sponsor Schouten Nelissen van het shirt zien verdwijnen en vervangen door ‘Samen tegen racisme’. Het kan gezien worden als nóg een smeekbede om de enorme blunders die de club maakte na het drama…"/>
  </head>
  <body>
    <article>
      <h1>Den Bosch rest van het seizoen met aangepast anti-racisme shirt</h1>
      <address>
        <time datetime="2019-11-22T16:28:21+00:00">22 Nov 2019, 16:28</time>
      </address>
      <p>
        <b>FC Den Bosch verschijnt vrijdagavond in een speciaal shirt aan de aftrap van het duel tegen Almere City FC. De Bosschenaren hebben sponsor Schouten Nelissen van het shirt zien verdwijnen en vervangen door 'Samen tegen racisme'.</b>
      </p>
      <p>Het kan gezien worden als nóg een smeekbede om de enorme blunders die de club maakte na het drama tegen Excelsior. Een stel vol-idioten op de tribune maakte de club toen volstrekt belachelijk. De club deed er daarna zelf een schepje bovenop door het <a href="https://sportnieuws.nl/voetbal/binnenland/fc-bosch-diep-stof-raar-racisme-statement-reactie-was-blunder/">slechtste persbericht in de geschiedenis van de persberichten</a> de deur uit te doen. Daar betalen ze nog altijd de rekening voor.<br/><br/>Om Nederland weer een beetje op de hand van Den Bosch te krijgen, doet de club er nu alles aan om het imago weer te herstellen.<br/><br/><b>'Warmte moet het tegengif zijn'</b><br/>"De allerbelangrijkste les: de impact van racisme mag nooit worden onderschat. De grens is bereikt. De dambreuk die volgde na zondag was overweldigend. Het water heeft ons letterlijk overspoeld. FC Den Bosch lijkt sindsdien op een vergaarbak van alles wat mensen verfoeien. Haat tegen racisme wordt met haat bestreden. Wij geloven echter dat warmte het tegengif moet zijn voor de gebroken verbondenheid, die zich afgelopen zondag heeft vertaald in gebrek aan respect voor de tegenstander, de medemenselijkheid en voor Ahmad Mendes Moreira in het bijzonder", <a href="https://www.fcdenbosch.nl/bericht-vanuit-de-club/">staat er in de brief die de club uitbracht aan de hand van de shirtwijziging</a>.<br/><br/>Dit weekend zullen alle duels in het betaald voetbal en bij de amateurs  beginnen met één minuut stilte. Na het eerste fluitsignaal houden spelers de benen stil. Zo willen clubs en spelers hun afkeer laten blijken tegen racisme.</p>
    </article>
  </body>
</html>