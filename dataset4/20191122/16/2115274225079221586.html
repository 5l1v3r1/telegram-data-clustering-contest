<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/politica/sardine_italia-6599259/news/2019-11-22/"/>
    <meta property="og:site_name" content="Agi"/>
    <meta property="article:published_time" content="2019-11-22T16:16:00+00:00"/>
    <meta property="og:title" content="L'Italia delle Sardine: i 54 gruppi locali nati finora, da Torino a Ragusa"/>
    <meta property="og:description" content="Dopo il flash mob di Bologna e quello di Modena, esplode il Movimento delle sardine in Italia. Una prima mappa della loro distribuzione "/>
  </head>
  <body>
    <article>
      <h1>L'Italia delle Sardine: i 54 gruppi locali nati finora, da Torino a Ragusa</h1>
      <h2>Dopo il flash mob di Bologna e quello di Modena, esplode il Movimento delle sardine in Italia. Una prima mappa della loro distribuzione </h2>
      <address><time datetime="2019-11-22T16:16:00+00:00">22 Nov 2019, 16:16</time> by <a rel="author" href="https://www.agi.it/authors/arcangelo-rociola/" target="_blank">arcangelo rociola</a></address>
      <p>"Benvenuti in mare aperto". È questo il messaggio che apre la pagina ufficiale Facebook del movimento delle Sardine. Si chiama<b> "6000 sardine"</b>, è stata creata il 14 novembre, a ridosso del flash mob di Bologna, e in poco più di una settimana ha raggiunto 96.787 persone e circa 102.000 follower. Ma negli ultimi giorni attorno a questa pagina si sta organizzando una rete di gruppi locali.<br/><br/>Nel "mare aperto" dei social, decine di migliaia di persone pensano e organizzano le prossime manifestazioni e flash mob. Da Reggio Emilia a Marsala, secondo un primo calcolo fatto da AGI sono 54 i gruppi nati finora in Italia. Ma nuovi gruppi nascono ogni giorno, accomunati dallo stesso obiettivo "apartitico" di arginare "il populismo della Lega e delle destre". Sui gruppi si organizzano le prossime manifestazioni, coordinate dal dalla pagina ufficiale del movimento: sono nove quelle programmate dal 23 novembre al primo dicembre, tra cui una a New York prevista per domenica prossima a cui hanno già aderito circa 200 persone.</p>
      <p>Il gruppo nazionale più grosso è <b>"L'arcipelago delle Sardine"</b>. Conta 118.365 iscritti con una media di una decina di post al giorno. Ma ci sono ance altri gruppi: <b>"Sardine vagabonde"</b> per esempio è un altro gruppo nazionale e conta 30.704 iscritti", mentre <b>"Sardine l'Italia non si Lega"</b> ne conta 2.795. Ma il vero 'arcipelago' è quello che si sta formando a livello regionale e locale.</p>
      <p>Tra i gruppi nati finora il più numeroso è quello<b> "Sardine di Roma"</b>, che conta 99.520. Ma gruppi sono nati anche Torino (54.045 iscritti), Napoli (5.616) e Milano (2.702), Ravenna (10.259) fino a La Spezia (la pagina si chiama <b>Sardine in Golfezia</b>, 4.145 iscritti), Ragusa (5.862) e Barletta (741).</p>
      <p>Molti anche i gruppi regionali. Particolarmente attivo quello veneto (si chiama ironicamente <b>"Sarde in Saor"</b> e conta 2.854 iscritti), ma ne sono nati anche in Umbria (14.350 iscritti con una media di 190 post al giorno pubblicati), in Sicilia (7.348 iscritti), in Toscana (773) e in Puglia (750).</p>
    </article>
  </body>
</html>