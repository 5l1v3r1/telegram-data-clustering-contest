<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/chp-sozcusu-faik-oztraktan-erdogana-sert-tepki-257503h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T16:32:00+00:00"/>
    <meta property="og:title" content="CHP Sözcüsü Faik Öztrak’tan Erdoğan’a sert tepki"/>
    <meta property="og:description" content="CHP Sözcüsü Faik Öztrak, 'Saray'a giden CHP'li' iddiasına ilişkin Cumhurbaşkanı Recep Tayyip Erdoğan'a tepki göstererek, &quot;Türkiye Cumhuriyeti'nin Cumhurbaşkanlığını kumar masasına sürecek kadar gözü dönmüş. Bu kızgınlığın sebebi ne? Çünkü oyun bozuldu&quot; dedi."/>
  </head>
  <body>
    <article>
      <h1>CHP Sözcüsü Faik Öztrak’tan Erdoğan’a sert tepki</h1>
      <address><time datetime="2019-11-22T16:32:00+00:00">22 Nov 2019, 16:32</time> by <a rel="author">Yeni Çağ Gazetesi</a></address>
      <p>
        <b>CHP Sözcüsü Faik Öztrak, 'Saray'a giden CHP'li' iddiasına ilişkin Cumhurbaşkanı Recep Tayyip Erdoğan'a tepki göstererek, "Türkiye Cumhuriyeti'nin Cumhurbaşkanlığını kumar masasına sürecek kadar gözü dönmüş. Bu kızgınlığın sebebi ne? Çünkü oyun bozuldu" dedi.</b>
      </p>
      <p>CHP Sözcüsü Faik Öztrak, Cumhurbaşkanı Recep Tayyip Erdoğan'ın Saray'da bir CHP’li ile görüştüğü tartışmalarına ilişkin açıklamalarda bulundu.</p>
      <p>Öztrak, "Açıklama görevi ya yazardadır ya sayın Erdoğan'dadır. Eğer Sayın Erdoğan o sarayı yönetiyorsa, saraydan bu bilgiyi yazara kimin verdiğini bilmek zorundadır" dedi.</p>
      <p>Erdoğan'ın CHP lideri Kılıdçaroğlu'na yönelik sözlerini eleştiren Öztrak, "Neyi açıklayacak Sayın Genel başkanımız? 'Sen açıkla' diyor. 'Ben, cumhurbaşkanlığımı ortaya koyuyorum' diyor. Türkiye Cumhuriyeti'nin cumhurbaşkanlığını kumar masasına sürecek kadar gözü dönmüş. Bu kızgınlığın sebebi ne? Çünkü oyun bozuldu." ifadelerini kullandı.</p>
      <p>Öztrak açıklamasında şu ifadeleri kullandı:</p>
      <p>Bu tür şeylerle millete 'cambaza bak cambaza' demeye çalışıyorlar. Bu iş için cumhurbaşkanlığını ortaya koymak biraz fazla gelir. Onu tank palet fabrikasına sakla. Burada genel başkanlık yeter. Açıklayamıyorsan eğer genel başkanlığını koy ortaya. Bunu söyleyen bir saray görevlisi. Bunun kim olduğunu ya sarayı yöneten kişi ya da yazar açıklayacak.</p>
      <p>'Cumhurbaşkanlığımı ortaya koyuyorum' demek gerçekten ürkütücüdür. Bu saraya giden kimdir? Bunu açıklama görevi ya yazardadır ya Sayın Erdoğan'dadır. Eğer Sayın Erdoğan o sarayı yönetiyorsa saraydan bu bilgiyi yazara kimin verdiğini bilmek zorundadır."</p>
      <related>
        <a href="https://www.yenicaggazetesi.com.tr/erdogan-chp-zihniyeti-acti-dedi-ama-imf-kapisini-kim-acti-256631h.htm"/>
        <a href="https://www.yenicaggazetesi.com.tr/kilicdaroglundan-erdogana-cok-sert-ataturk-tepkisi-255800h.htm"/>
        <a href="https://www.yenicaggazetesi.com.tr/erdogandan-10-kasim-mesaji-255658h.htm"/>
        <a href="https://www.yenicaggazetesi.com.tr/mahkemeden-man-adasi-tazminatina-ret-255462h.htm"/>
      </related>
    </article>
  </body>
</html>