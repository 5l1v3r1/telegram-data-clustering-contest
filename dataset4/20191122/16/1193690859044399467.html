<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/u-den-pamiati-holodomoriv-u-vsikh-khramakh-ptsu-lunatyme-pomynalnyi-moleben-203307.html"/>
    <meta property="og:site_name" content="5 канал"/>
    <meta property="article:published_time" content="2019-11-22T16:59:00+00:00"/>
    <meta property="og:title" content="У День пам'яті голодоморів у всіх храмах ПЦУ лунатиме поминальний молебень"/>
    <meta property="og:description" content="Українців закликають запалити свічу за тих, хто був в заморений голодом"/>
  </head>
  <body>
    <article>
      <h1>У День пам'яті голодоморів у всіх храмах ПЦУ лунатиме поминальний молебень</h1>
      <address>
        <time datetime="2019-11-22T16:59:00+00:00">22 Nov 2019, 16:59</time>
      </address>
      <p>До молитви за душі померлих під час Голодоморів можна долучитися у храмах Православної Церкви України. Про це <a href="https://www.facebook.com/Orthodox.in.Ukraine/photos/a.2014852958590835/2587894937953298/?type=3&amp;__xts__%5B0%5D=68.ARCPYLxFzY3sF1HMliEO_9yRIFAYLVdWwI3jiuT5qXb4CD6stgpsND9P2G7kOGmnCUbAjF89S97rKPETGJEy_7KaZL7ei7MY19xgaFuA_TgCKQrTOczFt1DVxTuDzlhtATYGzUArljO793ch58enoi0LR-66-AUt-JR3yO77RiwNKnBbh4LgEq21aoLJDlO0Py3qgurynS0sNIiUEjkIKTiYPauoCTcUHDzTCNSywQwv5P-iYQKGkCSARFgdESwVBPpmd-kKceuMF02aMkBbcXpNnhYHqLIYMRA_zFkqYmsJiGA1GcpefkUiif8oGX0zkIJDY52_1lgEjvu47sQDoD3YkcuL&amp;__tn__=-R">повідомили</a> у пресслужбі ПЦУ у Facebook.</p>
      <blockquote>"Рік за роком, день за днем далечіє відлік часу від страшного геноциду проти українського народу. Та пам’ять у наших серцях продовжує жити і ніколи не погасне. Пам’ять про тих, хто невинно загинув у 1932-1933 роки Голодомору, а також під час інших штучно організованих радянським тоталітарним режимом голодів.Тож помолімося завтра, 23 листопада, за душі невинно вбитих людей і запалімо свічу за тих, хто був в Україні голодом заморений. У День пам’яті жертв голодоморів спільно вшануймо загиблих: молитва за їхні душі лунатиме у всіх храмах Православної Церкви України", – йдеться у повідомленні ПЦУ.</blockquote>
      <p>Також, у Києві до Дня пам'яті жертв Голодоморів, який відзначають щороку в четверту суботу листопада, відбудуться жалобні заходи, поминальні панахиди, реквієми, тематичні виставки та традиційна акція «Засвіти свічку».</p>
      <p>О 16:00 буде оголошено хвилину мовчання на вшанування пам'яті жертв Голодоморів, а також проведено загальноукраїнську акцію «Засвіти свічку». У цей час кожен охочий може долучитися до акції та встановити свічку на підвіконні.</p>
      <p>Як повідомляв 5UA., трагедія української історії – голодомор-геноцид 1932-1933 років. Радянська влада спрямувала штучний голод на вигублення українського народу. <a href="https://www.5.ua/suspilstvo/yily-myshei-sobak-ta-varyly-koru-derev-iak-liudy-perezhyly-holodomor-arkhivni-svidchennia-ochevydtsiv-181726.html">5.ua зібрав для вас кілька архівних записів</a> від тих людей, які змогли пережити ті страшні часи.</p>
      <p> </p>
    </article>
  </body>
</html>