<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/22/bivsi-reprezentativac-hoce-u-partizan-crno-beli-na-potezu/"/>
    <meta property="og:site_name" content="Sportska centrala"/>
    <meta property="article:published_time" content="2019-11-22T16:03:20+00:00"/>
    <meta property="og:title" content="Bivši reprezentativac hoće u Partizan, crno-beli na potezu"/>
    <meta property="og:description" content="Partizan još uvek nije pronašao pojačanje na spoljnim pozicijama, a prema poslednjim informacijama, to bi mogao da bude bivši reprezentativac Srbije. Crno-beli nisu bili dovoljno konkretni u pregovorima sa Šonom Kilpatrikom, koji se „skućio“ u Podgorici, a sada imaju šansu da angažuju Ivana Paunića. 32-godišnji bek je na početku karijere nosio dres najtrofejnijeg srpskog kluba, […]"/>
  </head>
  <body>
    <article>
      <h1>Bivši reprezentativac hoće u Partizan, crno-beli na potezu</h1>
      <address><time datetime="2019-11-22T16:03:20+00:00">22 Nov 2019, 16:03</time> by <a rel="author">Darko</a></address>
      <p>Partizan još uvek nije pronašao pojačanje na spoljnim pozicijama, a prema poslednjim informacijama, to bi mogao da bude bivši reprezentativac Srbije.</p>
      <p>Crno-beli nisu bili dovoljno konkretni u pregovorima sa Šonom Kilpatrikom, koji se „skućio“ u Podgorici, a sada imaju šansu da angažuju Ivana Paunića.</p>
      <p>32-godišnji bek je na početku karijere nosio dres najtrofejnijeg srpskog kluba, a sam kaže da ne bi imao ništa protiv da se vrati u klub iz Humske ulice.</p>
      <p><b>– Naravno da bih došao u Partizan. Ozbiljan je to klub. Pratio sam utakmice. Vidim da su ambicije velike, trener je vrhunski, igrači odlični, zaista sve izgleda na visokom nivou. Mislim da će Partizan daleko dogurati u Evrokupu</b>, rekao je Paunić za Maxbetsport.</p>
      <p>Iskusni bek međutim tvrdi da ga iz Partizana još uvek niko nije zvao.</p>
      <p><b>– Iz Partizana me nisu lično kontaktirali, ali možda jesu menadžera, to ne mogu da tvrdim. Za sada mi niko ništa nije preneo. Ranije su postojale neke naznake oko Partizana, ali ništa više od toga –</b> zaključio je Paunić.</p>
      <p>Paunić je bio na pragu povratka u Fuenlabradu, ali su čelnici španskog kluba u poslednji čas promenili uslove ugovora i do saradnje nije došlo.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/22/puna-moraca-i-kilpatrik-cekaju-partizan/"/>
        <a href="https://www.sportskacentrala.com/2019/11/21/aba-liga-ostro-kaznila-partizan/"/>
        <a href="https://www.sportskacentrala.com/2019/11/21/mozli-ljubimac-grobara-uzivao-sam-u-svakom-trenutku-to-mi-se-na-ovaj-nacin-nigde-nije-dogodilo/"/>
        <a href="https://www.sportskacentrala.com/2019/11/20/trinkijeri-nismo-neozbiljni-treba-nam-odmor/"/>
        <a href="https://www.sportskacentrala.com/2019/11/20/trener-ritasa-pohvalio-grobare-svaki-igrac-sanja-da-igra-u-ovakvoj-atmosferi/"/>
        <a href="https://www.sportskacentrala.com/2019/11/20/ek-partizan-izborio-top-16-uz-mnogo-oscilacija-i-skakanja-po-zivcima-navijaca/"/>
        <a href="https://www.sportskacentrala.com/2019/11/20/399593/"/>
        <a href="https://www.sportskacentrala.com/2019/11/20/odlazak-iz-partizana-5/"/>
        <a href="https://www.sportskacentrala.com/2019/11/20/kvote-za-partizan-ritas-top-16-evrokupa-nadohvat-ruke-igrajte-na-crno-bele/"/>
      </related>
    </article>
  </body>
</html>