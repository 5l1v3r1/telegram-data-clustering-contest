<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/22/654040/"/>
    <meta property="og:site_name" content="Економічна правда"/>
    <meta property="article:published_time" content="2019-11-22T16:20:00+00:00"/>
    <meta property="og:title" content="Airbus хоче поліпшити економічність літаків на досвіді гусей"/>
    <meta property="og:description" content="Компанія Airbus має намір впровадити технологію для польотів далекомагістральних літаків в рамках проекту fello’fly, який передбачає парні перельоти повітряних суден. ВІДЕО"/>
  </head>
  <body>
    <article>
      <h1>Airbus хоче поліпшити економічність літаків на досвіді гусей</h1>
      <address>
        <time datetime="2019-11-22T16:20:00+00:00">22 Nov 2019, 16:20</time>
      </address>
      <p>Компанія Airbus має намір впровадити технологію для польотів далекомагістральних літаків в рамках проекту fello'fly, який передбачає парні перельоти повітряних суден.</p>
      <p>Про це пише <a href="https://www.avianews.com/interestingaviation/2019/11/21/airbus_fello_fly_long_haul_fuel_economy/">avianews.com</a>.</p>
      <p>Перелітні гуси літають зграями в формі літери V, оскільки це дозволяє економити енергію при тривалих перельотах. Це відбувається за рахунок того, що за ватажком зграї генерується висхідний потік повітря, який дозволяє веденим птахам залишатися в повітрі, витрачаючи на це менше енергії.</p>
      <p>Попередні розрахунки показали, що при імітуванні польоту в зграї індуктивний опір веденого літака буде зменшуватися за рахунок вільної підйомної сили, що отримується від ведучого літака.</p>
      <p>В результаті другий літак зможе знизити тягу двигунів, що призведе до зменшення витрат пального на 5-10%.</p>
      <figure>
        <iframe src="https://www.youtube.com/embed/D2Ag6HGrB_0" width="640" height="360" data-service="Youtube" scrolling="no"/>
      </figure>
      <p>Однак парні польоти вимагатимуть більшого контролю з боку пілотів, яким доведеться керувати літаками, розташованими на відносно невеликій відстані один від одного для отримання необхідного ефекту.</p>
      <p>До практичних випробувань за проектом fello'fly Airbus має намір приступити в 2020 році, задіявши в них два авіалайнера A350. У компанії сподіваються, що практичне використання дана технологія зможе отримати до середини наступного десятиліття.</p>
    </article>
  </body>
</html>