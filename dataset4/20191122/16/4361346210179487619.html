<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/bizarr-baleset-tobb-bordaja-is-eltort-olyan-sok-naptejet-hasznalt/187149"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-22T16:30:00+00:00"/>
    <meta property="og:title" content="Bizarr baleset: több bordája is eltört, olyan sok naptejet használt"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Bizarr baleset: több bordája is eltört, olyan sok naptejet használt</mark>
      </h1>
      <address><time datetime="2019-11-22T16:30:00+00:00">22 Nov 2019, 16:30</time> by <a rel="author">Bors</a></address>
      <p>Egy erőteljes köhögőrohamot követően súlyos fájdalmakkal ment kórházba egy húszéves kínai nő Csöcsiang tartományban. A vizsgálatok hamar kiderítették: a fájdalmait az okozza, hogy a bordái összesen tíz helyen eltörtek – arra azonban ekkor még nem tudtak magyarázattal szolgálni, hogy egy roham miért okozott ilyen durva sérüléseket.</p>
      <figure>
        <img src="http://media.borsonline.hu/cikk/20/192763/big-lead/650x360/2031718_xray.jpg"/>
        <figcaption>A beteg csontjai kórosan gyengék lettek a sok naptej miatt (Képünk illusztráció) © Pexels</figcaption>
      </figure>
      <p>Amikor néhány további vizsgálat mindenre választ adott, maguk az orvosok is ledöbbentek. A fiatal nő csontsűrűsége ugyanis kórosan alacsony volt. A szervezetében D-vitamin hiányt, a vérében pedig aggasztóan alacsony kálcium- és foszforszintet mutattak ki - írja az Oddity Central.</p>
      <p>Mint kiderült, a kínai nő az év minden szakaszában rendkívül erős, legalább 50 faktoros naptejet használt, valamint igyekezett a lehető legtöbbet zárt térben tartózkodni - ezért alakulhatott ki nála a csontjait kórosan legyengítő vitaminhiány.</p>
    </article>
  </body>
</html>