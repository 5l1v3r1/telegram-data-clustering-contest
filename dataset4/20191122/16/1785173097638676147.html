<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/tanar-de-23-de-ani-retinut-in-cazul-talhariilor-produse-in-alexandria-la-sfarsitul-saptamanii-trecute-1922401622352019111619177710"/>
    <meta property="og:site_name" content="News.ro"/>
    <meta property="article:published_time" content="2019-11-22T16:16:35+00:00"/>
    <meta property="og:title" content="Tânăr de 23 de ani, reţinut în cazul tâlhăriilor produse în Alexandria la sfârşitul săptămânii trecute"/>
    <meta property="og:description" content="Un tânăr în vârstă de 23 ani, principalul suspect în cazul a două tâlhării produse la sfârşitul săptămânii trecute în municipiul Alexandria, a fost reţinut de către poliţişti. Bărbatul are antecedente penale şi fusese liberat din penitenciar în luna mai."/>
  </head>
  <body>
    <article>
      <h1>Tânăr de 23 de ani, reţinut în cazul tâlhăriilor produse în Alexandria la sfârşitul săptămânii trecute</h1>
      <address><time datetime="2019-11-22T16:16:35+00:00">22 Nov 2019, 16:16</time> by <a rel="author">Departamentul Corespondenti</a></address>
      <p>
        <b>Un tânăr în vârstă de 23 ani, principalul suspect în cazul a două tâlhării produse la sfârşitul săptămânii trecute în municipiul Alexandria, a fost reţinut de către poliţişti. Bărbatul are antecedente penale şi fusese liberat din penitenciar în luna mai.</b>
      </p>
      <p>Potrivit unui comunicat dat publicităţii vineri de către Poliţia Judeţeană Teleorman, bărbatul în vârstă de 23 de ani este din Alexandria, a fost condamnat anterior pentru alte infracţiuni săvârşite cu violenţă şi fusese liberat din penitenciar în cursul lunii mai a acestui an.</p>
      <p>Victimele sunt o femeie în vârstă de 37 de ani care a fost bătută şi căreia agresorul i-a furat un portofel şi sacoşa în care se aflau câteva cumpărături şi o femeie de 67 de ani, care a fost de asemenea lovită şi căreia i s-a furat geanta pe care o purta pe umăr.</p>
      <p>El a fost prins la o săptămână după ce le-a atacat pe cele două femei, la distanţă de câteva ore, în Alexandria. Unul dintre atacuri a avut loc în scara unui bloc, iar celălalt s-a produs pe stradă. Cercetările continuă sub supravegherea procurorului de caz din cadrul Parchetului de pe lângă Judecătoria Alexandria pentru săvârşirea infracţiunilor de tâlhărie calificată.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>