<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549213.html/%D8%AA%D9%88%D8%B2%DB%8C%D8%B9-%D8%B4%DB%8C%D8%B1-%D8%B1%D8%A7%DB%8C%DA%AF%D8%A7%D9%86-%D8%AF%D8%B1-%D9%85%D8%AF%D8%A7%D8%B1%D8%B3-%DA%A9%D8%B4%D9%88%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T16:31:00+00:00"/>
    <meta property="og:title" content="توزیع شیر رایگان در مدارس کشور"/>
    <meta property="og:description" content="مدیر کل دفتر برنامه ریزی، تامین، توزیع و تنظیم بازار وزارت صمت گفت: طرح تخصیص شیر رایگان به مدارس از شنبه دوم آذر اجرایی می‌شود."/>
  </head>
  <body>
    <article>
      <h1>توزیع شیر رایگان در مدارس کشور</h1>
      <address>
        <time datetime="2019-11-22T16:31:00+00:00">22 Nov 2019, 16:31</time>
      </address>
      <p>مدیر کل دفتر برنامه ریزی، تامین، توزیع و تنظیم بازار وزارت صمت گفت: طرح تخصیص شیر رایگان به مدارس از شنبه دوم آذر اجرایی می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از وزارت صنعت، معدن و تجارت، محمدرضا کلامی اظهار کرد: با پیگیری‌های صورت گرفته بالاخره مصوبه ستاد تنظیم بازار در خصوص تخصیص شیر رایگان به مدارس استان‌های کمتر برخوردار وارد فاز اجرایی شد.</p>
      <p>وی به برگزاری جلسات مکرر با انجمن صنفی صنایع لبنی، وزارت آموزش و پرورش و سازمان برنامه و بودجه اشاره کرد و گفت: در حال حاضر ۱۸۰ میلیارد تومان از اعتبار مورد نیاز برای اجرای طرح در اختیار وزارت آموزش و پرورش قرار گرفته است.   به گفته وی فهرست مدارس این استان‌ها در اختیار انجمن صنایع لبنی قرار گرفته است و در این طرح دانش آموزان هفته‌ای دو تا سه بار شیر رایگان دریافت خواهند کرد.   کلامی تاکید کرد: طبق بررسی‌های صورت گرفته سه میلیون دانش آموز در این قالب شیر رایگان دریافت می‌کنند.   این مقام مسئول گفت:کارخانه‌هایی که در قالب این طرح فعالیت می‌کنند نیز از سوی انجمن صنایع لبنی معرفی شده‌اند و انشاالله از دومین روز آذر این طرح وارد فاز اجرا می‌شود.   به گفته وی کل اعتبار طرح ۳۰۰ میلیارد تومان برآورد شده است.   انتهای پیام/    </p>
    </article>
  </body>
</html>