<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/barbat-accidentat-la-statia-de-metrou-universitatii-de-o-bucata-de-geam-cazuta-din-tavan.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-22T16:09:13+00:00"/>
    <meta property="og:title" content="Bărbat accidentat la stația de metrou Universității de o bucată de geam căzută din tavan"/>
    <meta property="og:description" content="Un bărbat în vârstă de 47 de ani a fost lovit, vineri seară, elemente de construcție căzute din plafonul stației de metrou de la Universitate, anunță"/>
  </head>
  <body>
    <article>
      <h1> Bărbat accidentat la stația de metrou Universității de o bucată de geam căzută din tavan </h1>
      <address><time datetime="2019-11-22T16:09:13+00:00">22 Nov 2019, 16:09</time> by <a rel="author">Redacția</a></address>
      <p>Un bărbat în vârstă de 47 de ani a fost lovit, vineri seară, elemente de construcție căzute din plafonul stației de metrou de la Universitate, anunță Inspectoratul pentru Situații Urgență într-un comunicat.</p>
      <p>Potrivit sursei citate, bărbatul a fost transportat la Spitalul Universitar in stare de constienta.</p>
      <p>Un martor a susţinut la Digi 24 că bărbatul a fost grav accidentat după ce o placă de sticlă de pe tavanul staţiei de metrou i-a căzut în cap.</p>
      <p>Stația de metrou de la Universitate se află într-o stare deplorabilă de mai mulți ani, în special plafonul. Structurile metalice care susțineau plăcile de sticlă și plastic nu au fost în totalitate decopertate și nici modernizate, fiind uzate fizic.</p>
      <p>Metrorex a confirmat incidentul, precizând că bărbatul a fost lovit de o bucată de geam căzută din plafonul tavanului.</p>
      <p>”Metrorex informeaza ca astazi, la  ora 16:53,  in statia de metrou Universitate in timpul accesului dinspre Pasajul Universitate catre peron, un calator a fost accidentat de un geam cazut din plafonul tavanului. Echipajul SMURD a sosit imediat la fata locului pentru a acorda primul ajutor. Calatorul accidentat a fost gasit in stare constienta, cu o plaga usoara la nivelul capului si a fost transportat la Spitalul Universitar. In urma acestui incident regretabil, la nivelul Metrorex se va constitui o comisie care va stabili imprejurarile ce au condus la producerea evenimentului”, se arată în comunicatul Metrorex.</p>
      <p>
        <i>Sursa Foto: Bucureștiul.ro</i>
      </p>
    </article>
  </body>
</html>