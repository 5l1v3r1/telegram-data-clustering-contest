<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportazinas.com/gomess-pec-incidenta-ar-savu-tautieti-sterlingu-jutas-labi/"/>
    <meta property="og:site_name" content="Sportazinas.com"/>
    <meta property="article:published_time" content="2019-11-22T16:45:19+00:00"/>
    <meta property="og:title" content="Gomess pēc incidenta ar savu tautieti Stērlingu jūtas labi"/>
    <meta property="og:description" content="Anglijas premjerlīgas futbola kluba “Liverpool” galvenais treneris Jirgens Klops piektdien atklāja, ka viņa trenētais spēlētājs Džo Gomess pēc nesen notikušajām nesaskaņām ar Rahīmu Stērlingu jūtas labi."/>
  </head>
  <body>
    <article>
      <h1>Gomess pēc incidenta ar savu tautieti Stērlingu jūtas labi</h1>
      <address><time datetime="2019-11-22T16:45:19+00:00">22 Nov 2019, 16:45</time> by <a rel="author" href="https://www.sportazinas.com/author/leta/" target="_blank">LETA</a></address>
      <p>Anglijas premjerlīgas futbola kluba “Liverpool” galvenais treneris Jirgens Klops piektdien atklāja, ka viņa trenētais spēlētājs Džo Gomess pēc nesen notikušajām nesaskaņām ar Rahīmu Stērlingu jūtas labi.</p>
      <p>Gomess ar Stērlingu saķērās 10.novembra spēlē īsi pirms izlašu pārtraukuma. Spēlētāji laukumā nedaudz pagrūstījās, tomēr todien lielākos konfliktos neiesaistījās. Ar to gan viss nebeidzās, jo dienu vēlāk abiem futbolistiem nācās tikties Anglijas izlases treniņā, kurā Stērlings vienā epizodē pat esot mēģinājis žņaugt Gomesu.</p>
      <p>Uzbrucējs pēc notikušā publiski atvainojās par savu rīcību, norādot, ka emocijas ņēmušas virsroku pār veselo saprātu. Stērlings par šādu rīcību izlaida 2020.gad Eiropas čempionāta kvalifikācijas turnīra spēli pret Melnkalni, bet svētdien jau atkal bija ierindā, Anglijai ar 4:0 pieveicot Kosovu.</p>
      <p>Klops atklāja, ka Gomess, kuram pēc saķeršanās tika noskrāpēt seja, patlaban jūtoties ļoti labi un notikušais uz viņu neesot atstājis iespaidu.</p>
      <p>“Viņš jūtas labi. Drīzāk labāk nekā labi. Iesaistītās personas ātri vien saņēma sodu. Futbolā notiek šādas lietas, tāpēc nekas vairāk man nav sakāms,” piebilda Klops. “Anglijas Futbola asociācijas (FA) šo situāciju atrisināja tā, kā uzskatīja par pareizu, un es nevaru nosodīt lēmumu, par kura detaļām neesmu informēts.”</p>
      <p>Liverpūles klubs nākamo spēli aizvadīs sestdien, tiekoties ar Londonas “Crystal Palace”.</p>
      <p>“Liverpool” šosezon 12 spēlēs vēl ne reizi nav piedzīvojusi zaudējumu un ar 34 punktiem ieņem pirmo vietu Anglijas premjerlīgā.</p>
    </article>
  </body>
</html>