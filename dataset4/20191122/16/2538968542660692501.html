<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.orientalsunday.hk/367169/%e5%a8%9b%e8%81%9e/%e9%a6%ae%e7%9b%88%e7%9b%88%e8%b6%85%e6%bf%80%e6%bc%94%e5%87%ba-%e8%b0%b7%e8%83%b8%e4%b8%8a%e9%a0%b8%e6%90%8f%e5%81%9atvb%e4%b8%80%e5%a7%90-plt/"/>
    <meta property="og:site_name" content="東方新地"/>
    <meta property="article:published_time" content="2019-11-22T16:07:32+00:00"/>
    <meta property="og:title" content="25歲馮盈盈超激演出 谷胸上頸搏做TVB一姐"/>
    <meta property="og:description" content="出名主動進擊的2016年港姐冠軍"/>
  </head>
  <body>
    <article>
      <h1>25歲馮盈盈超激演出 谷胸上頸搏做TVB一姐</h1>
      <address><time datetime="2019-11-22T16:07:32+00:00">22 Nov 2019, 16:07</time> by <a rel="author">東方新地</a></address>
      <p>出名主動進擊的2016年港姐冠軍<a href="https://www.orientalsunday.hk/tag/%E9%A6%AE%E7%9B%88%E7%9B%88/">馮盈盈</a>，除咗將十優醫生男友鍾 文浩（Martin）箝到實，對自己事業亦博到盡，不放過任何 突圍機會，誓要坐正做醫生夫人，亦 要坐正做TVB一姐！</p>
      <p>撰文、圖片：東方新地</p>
      <h3><a href="https://www.orientalsunday.hk/tag/%E9%A6%AE%E7%9B%88%E7%9B%88/">馮盈盈</a>主動賣身 加簽長約誓要做一姐</h3>
      <p>為咗成功上位，<a href="https://www.orientalsunday.hk/tag/%E9%A6%AE%E7%9B%88%E7%9B%88/">馮盈盈</a>拍劇唔介意晒身材甚至演出激情戲，原來仲好識長線投資，17年簽約無綫三年的她，未等到約滿，上年已經主動同無綫加簽長約，認真長情。勝在夠年輕，今年只得25歲的 她，大把青春喺手， 做到約滿都應該未滿 35歲，話唔定到時做埋醫生夫人兼生埋仔，隨時三贏！</p>
      <figure>
        <img src="https://imgs.orientalsunday.hk/wp-content/uploads/2019/11/1_1146a_catc_p24_25_7941758565dd7931401aa6.jpg"/>
        <figcaption>劇接劇的馮盈盈，日前在蘭桂坊 拍攝《逆天奇案》外景一場醉酒被 外籍男博懵戲，一身貼身短裙更 谷胸上頸，性感打扮非常吸睛！</figcaption>
      </figure>
      <h3>谷胸上頸搏到盡 同張頴康濕身激吻</h3>
      <p>自從當選2016年港姐冠軍，馮盈盈已經瞄準目標進發， 好快已經成為TVB風頭躉，唔單止試過網上爆粗被封「粗口港姐」，主持節目亦言論大膽出位，經常引起網民熱論，近年拍劇亦夠晒博，去年演出《果欄中的江湖大嫂》，演出江湖女 「小狼女」一角，就經常緊身小背心谷胸加熱褲晒長腿，近日 在新劇《解決師》更加去到盡，同張頴康浴室濕身激吻肉搏超出位，成功搶fo，因為夠拼搏亦令她成為無綫監製寵 兒。</p>
      <figure>
        <img src="https://imgs.orientalsunday.hk/wp-content/uploads/2019/11/a_1146a_catc_p24_25_10338773915dd7932346093.jpg"/>
        <figcaption>出名夠放的馮盈盈，在新劇《解決師》 同張頴康浴室激戰，早前播出的宣傳片，兩人肉 搏場面火辣，即時引起巴打熱話，不過，日前劇集出街版本，敏感戲幾乎全部剪走，認真可惜。</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/11/b_1146a_catc_p24_25_13539639995dd793349dd82.jpg"/>
        <figcaption>同張頴康濕身激吻外，仲有大膽咬耳仔戲，馮 盈盈為做新一代性感女神完全豁 出去！</figcaption>
      </figure>
      <h3>識玩唔走純情路線 語出驚人監製勁鍾意</h3>
      <p>據知情者透露：「咪睇盈盈平日大癲大肺，其實佢係醒目 女，明知走港姐純情舊路好難出位，就索性做豪放港姐，主 持節目夠晒放，成日都語出驚人，但反而因為咁，網民覺得 佢夠真性情，佢又夠玩得，同佢拍檔嘅男演員亦覺得特別自 在，唔使下下就住就住，都好鍾意同佢合作，加上佢好襟 撈，對住高層同監製，成日都會賣口乖，拍劇又夠博，唔會扭扭擰擰仲話頭醒尾，所以好多監製都肯用佢，好似家豪哥 （TVB製作總監劉家豪），近期開親劇都預重角畀佢！」</p>
      <figure>
        <img src="https://imgs.orientalsunday.hk/wp-content/uploads/2019/11/3_1146a_catc_p24_25_5954832175dd793548d351.jpg"/>
        <figcaption>除咗谷晒胸，著住短裙的她仲要 劈開雙腿擺豪放甫士，雖然畀大 班途人圍觀，演出依然咁放！</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/11/5_1146a_catc_p24_25_2384146915dd793c4e24f0.jpg"/>
        <figcaption>除咗主持《後生仔傾吓偈》言論大膽出位，馮盈盈更不介 意演出激情戲，日前拍攝一場車廂被博懵戲，她亦聽從 導演指示瞓身演出，唔會扭扭擰擰，難怪深得高層及監 製歡心，工作不斷！</figcaption>
      </figure>
      <h3>Mark實醫生男友愛情事業兩得意</h3>
      <p>雖然同十優醫生男友鍾文浩打得火熱，馮盈盈更貼埋錢同男友築愛巢同居，並放晒聲氣等做醫生夫人，不過箍到筍盤，她事業野心亦唔細，17年同TVB簽約三年的她，去年還未約滿便主動同無綫加簽長約。</p>
      <figure>
        <img src="https://imgs.orientalsunday.hk/wp-content/uploads/2019/11/xxx_1146a_catc_p24_25_18367423925dd793809c67e.jpg"/>
        <figcaption>去年憑《果欄中的江湖大 嫂》小狼女一角在《萬千 星輝頒獎典禮》奪「飛躍 進步女藝員」，首次提名 已經攞獎。</figcaption>
      </figure>
      <p>據知情者透露：「雖然做新人嘅人工唔算好高，但只要喺無綫出到位，拍廣告同出活動嘅賺錢機會真係好多，馮盈盈咁識計數，佢梗係知道除笨有精，簽長約都覺得好值得！」三年已經成為力捧小花，識得睇準時機，應該是馮盈盈成功最大策略！</p>
      <figure>
        <img src="https://imgs.orientalsunday.hk/wp-content/uploads/2019/11/yyy_1146a_catc_p24_25_2956208645dd79367472b4.jpg"/>
        <figcaption>同十優醫生男友Martin 已到同居階段，馮盈盈 更不介意，經常以兩人 親密關係做話題。</figcaption>
      </figure>
    </article>
  </body>
</html>