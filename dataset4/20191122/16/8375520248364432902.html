<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/ukrajinskiy-futbolist-pojihav-na-oglyadini-v-rosiyu-641802.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T16:05:12+00:00"/>
    <meta property="og:title" content="Український футболіст поїхав на оглядини в Росію"/>
    <meta property="og:description" content="Дмитро Литвин намагався заграти в Португалії, а зараз докотився до Росії"/>
  </head>
  <body>
    <article>
      <h1>Український футболіст поїхав на оглядини в Росію</h1>
      <address>
        <time datetime="2019-11-22T16:05:12+00:00">22 Nov 2019, 16:05</time>
      </address>
      <h4>Дмитро Литвин намагався заграти в Португалії, а зараз докотився до Росії</h4>
      <p>Центральний оборонець луганської «Зорі» Дмитро Литвин може продовжити кар'єру в Росії. Дмитро вирушив на перегляд у клуб «Хімки».</p>
      <p>Хоча контракт футболіста з клубом поки не завершується, проте він, швидше за все, переїде з «Зорі» в інший клуб. Литвин з’являється на полі в складі першої команди вкрай рідко.</p>
      <p>Дмитро розпочинав кар’єру в харківському «Металісті», згодом пограв у Португалії – клубах «Авеш», «Фафе», «Бенфіка В» та «Реал». Там провів 38 ігор і забив 2 голи у Лізі Про (аналог української першої ліги).</p>
      <p>Гравцем «Зорі» Литвин став у січні 2018 року, підписав з клубом трирічний контракт, що закінчується 31 грудня 2020 року.</p>
      <p>За основу на офіційному рівні (в Кубку і Прем’єр-лізі) у складі «Зорі» провів 15 матчів, коли команду тренував Юрій Вернидуб. При нинішньому тренері Вікторі Скрипнику Литвин жодного разу на поле  не виходив.</p>
      <p>Трансферна вартість Дмитра Литвина на сьогодні – 300 000 євро. </p>
      <blockquote>
        <b>Читайте також: <a href="https://glavcom.ua/sport/news/yak-lobanovskiy-urugvayskiy-futbolist-kijivskogo-dinamo-zabiv-pryamim-udarom-z-kutovogo-video-640523.html">Як Лобановський. Уругвайський футболіст київського «Динамо» забив прямим ударом з кутового (відео)</a></b>
      </blockquote>
      <related>
        <a href="https://glavcom.ua/sport/news/trener-vernidub-tochno-znayu-shcho-z-rosiji-propoziciy-ne-priymu-637166.html"/>
      </related>
    </article>
  </body>
</html>