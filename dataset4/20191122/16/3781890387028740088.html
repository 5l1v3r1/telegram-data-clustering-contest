<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/743098"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T16:27:00+00:00"/>
    <meta property="og:title" content="&quot;แลมพ์ส&quot;ลั่นไม่มีวันซบคู่อริเหมือน&quot;มู&quot;"/>
    <meta property="og:description" content="'แฟรงค์ แลมพาร์ด' กุนซือ เชลซี ลั่นจะไม่เดินตามรอยนายเก่าอย่าง 'โชเซ มูรินโญ' ที่กลืนน้ำลายตัวเอง และหันไปรับงานเป็นกุนซือของสเปอร์สแน่นอน"/>
  </head>
  <body>
    <article>
      <h1>"แลมพ์ส"ลั่นไม่มีวันซบคู่อริเหมือน"มู"</h1>
      <address>
        <time datetime="2019-11-22T16:27:00+00:00">22 Nov 2019, 16:27</time>
      </address>
      <p>
        <b>"แฟรงค์ แลมพาร์ด" กุนซือ เชลซี ลั่นจะไม่เดินตามรอยนายเก่าอย่าง "โชเซ มูรินโญ" ที่กลืนน้ำลายตัวเอง และหันไปรับงานเป็นกุนซือของสเปอร์สแน่นอน</b>
      </p>
      <p>แฟรงค์ แลมพาร์ด ผู้จัดการทีม เชลซี ทีมดังแห่งศึกพรีเมียร์ลีก อังกฤษ ยืนยันจะไม่มีวันเดินตามรอยเท้า โชเซ มูรินโญ เจ้านายเก่า ด้วยการรับงานคุมทีมอริร่วมกรุงลอนดอนอย่าง ทอตแนม ฮอตสเปอร์ อย่างแน่นอน<br/><br/>มูรินโญ ซึ่งเคยนั่งแท่นเป็นผู้จัดการทีมเชลซีถึง 2 ครั้ง ถูกแต่งตั้งเป็นกุนซือคนใหม่ของสเปอร์สแทน เมาริซิโอ โปเช็ตติโน เมื่อวันพุธที่ผ่านมา ทั้งที่ก่อนหน้านี้เคยประกาศเอาไว้อย่างชัดเจนว่า จะไม่มีวันรับงานคุม "ไก่เดือยทอง" อย่างแน่นอน<br/><br/>"ผมสามารถบอกปัดงานนี้ได้แน่นอน และอีก 10 ปีข้างหน้าคุณย้อนกลับมาดูเทปอีกครั้งได้เลย มันจะไม่เกิดขึ้น แต่ผมคิดว่ามันต่างกันนะ โชเซ มูรินโญ ผ่านงานมากับหลายสโมสร และเราก็ต้องเคารพสิทธิในการทำงานของเขา"<br/><br/>"นอกจากนี้ผมยังลงเล่นอยู่ที่นี่นานถึง 13 ปี และมีความลึกซึ้งกับสโมสร ผมอาจจะไปอยู่กับ แมนฯ ซิตี ปีหนึ่งในช่วงปลายอาชีพ แต่เชลซีคือสิ่งที่อยู่ในใจผมเสมอ นั่นคือเหตุผลที่ผมภูมิใจกับการได้เป็นผู้จัดการทีมเชลซี และเป็นเหตุผลที่ผมจะไม่คุมทอตแนม" แลมพาร์ด กล่าว.<br/><br/><b>ภาพ gettyimages</b></p>
    </article>
  </body>
</html>