<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/school-security-on-state-level-staff-meeting"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-22T16:59:00+00:00"/>
    <meta property="og:title" content="എല്ലാ സ്കുളുകളിലെയും സുരക്ഷ അടിയന്തരമായി വിലയിരുത്താന്‍ നിര്‍ദേശവുമായി വിദ്യാഭ്യാസമന്ത്രിയും ഡിപിഐയും"/>
    <meta property="og:description" content="വയനാട്: എല്ലാ സ്കുളുകളിലെയും സുരക്ഷ അടിയന്തരമായി വിലയിരുത്താന്‍ നിര്‍ദേശം. ജനപ്രതിനിധികളെ ഉള്‍പ്പെടുത്തി യോഗങ്ങള്‍ ചേരണം. അധ്യാപകര്‍ക്ക് പ്രഥമശുശ്രൂഷ പരിശീലനം നല്‍കണം. വിദ്യാഭ്യാസമന്ത്രിയും ഡിപിഐയും പങ്കെടുത്ത യോഗത്തിലാണ് തീരുമാനം. ബത്തേരി സര്‍വജന സ്കൂളിൽ പാമ്പുകടിയേറ്റ് വിദ്യാര്‍ഥിനി..."/>
  </head>
  <body>
    <article>
      <h1>എല്ലാ സ്കുളുകളിലെയും സുരക്ഷ അടിയന്തരമായി വിലയിരുത്താന്‍ നിര്‍ദേശവുമായി വിദ്യാഭ്യാസമന്ത്രിയും ഡിപിഐയും</h1>
      <address><time datetime="2019-11-22T16:59:00+00:00">22 Nov 2019, 16:59</time> by <a rel="author" href="http://anweshanam.com/author/Ruhasina%20J%20R" target="_blank">Ruhasina J R</a></address>
      <p>വയനാട്: എല്ലാ സ്കുളുകളിലെയും സുരക്ഷ അടിയന്തരമായി വിലയിരുത്താന്‍ നിര്‍ദേശം. ജനപ്രതിനിധികളെ ഉള്‍പ്പെടുത്തി യോഗങ്ങള്‍ ചേരണം. അധ്യാപകര്‍ക്ക് പ്രഥമശുശ്രൂഷ പരിശീലനം നല്‍കണം. വിദ്യാഭ്യാസമന്ത്രിയും ഡിപിഐയും പങ്കെടുത്ത യോഗത്തിലാണ് തീരുമാനം. ബത്തേരി സര്‍വജന സ്കൂളിൽ പാമ്പുകടിയേറ്റ് വിദ്യാര്‍ഥിനി മരിച്ച സംഭവത്തിന് പിന്നാലയാണ് നടപടി.</p>
      <p>സംഭവത്തിന് പിന്നാലെ എറണാകുളം ജില്ലയിലെ സ്കൂളുകളിലും സുരക്ഷാ പരിശോധനയ്ക്ക് കലക്ടറുടെ നിർദ്ദേശം. ആരോഗ്യ, വിദ്യാഭ്യാസ, തദ്ദേശഭരണ സ്ഥാപനങ്ങളുടെ നേതൃത്വത്തില്‍ സ്ക്വാഡുകള്‍ രൂപീകരിച്ച് ജില്ലയിലെ എല്ലാ വിദ്യാലയങ്ങളിലും ഒരാഴ്ചയ്ക്കകം സംയുക്ത പരിശോധന നടത്താനാണ് ഉത്തരവ്. സ്‌ക്വാഡ് രൂപീകരിച്ച വിവരവും സ്വീകരിച്ച നടപടികളും ജില്ലാ ഭരണകൂടത്തെ അറിയിക്കാനും ജില്ലാ മെഡിക്കല്‍ ഓഫീസര്‍ക്കും പഞ്ചായത്ത്, വിദ്യാഭ്യാസ വകുപ്പ് ഡെപ്യൂട്ടി ഡയറക്ടര്‍മാര്‍ക്കും കലക്ടർ എസ്.സുഹാസ് നിര്‍ദ്ദേശം നല്‍കി.</p>
      <p>അതേസമയം കേസില്‍ ‌പ്രിന്‍സിപ്പലിനും ഹെഡ്മാസ്റ്റര്‍ക്കും സസ്പെന്‍ഷന്‍. കുട്ടികളുടെ സുരക്ഷ ഉറപ്പുവരുത്താന്‍ പ്രധാനാധ്യാപകര്‍ക്കായില്ലെന്ന വിലയിരുത്തലില്‍ വിദ്യാഭ്യാസ ഡപ്യൂട്ടി ഡയറക്ടറാണ് നടപടിയെടുത്തത്. വകുപ്പുതല അന്വേഷണത്തിനുശേഷം മറ്റ് അധ്യാപകര്‍ക്കും വീഴ്ചയുണ്ടായെന്ന് കണ്ടെത്തിയാല്‍ നടപടിയെടുക്കുമെന്നും വിദ്യാഭ്യാസ ഡപ്യൂട്ടി ഡയറക്ടര്‍ ഇബ്രാഹിം പറഞ്ഞു.</p>
      <p>സംഭവത്തില്‍ ഹൈക്കോടതിയും ഇടപെട്ടു‍. ജില്ലാ ജഡ്ജി സ്കൂള്‍ സന്ദര്‍ശിച്ച് തെളിവെടുത്തു. ഇപ്പോള്‍ കല്‍പറ്റയില്‍ നടക്കുന്ന ഉന്നതതലയോഗത്തിനു ശേഷം ലീഗല്‍ സര്‍വീസ് അതോറിറ്റി ചെയര്‍മാന്‍ കൂടിയായ ജില്ലാ ജഡ്ഡ് ഹൈക്കോടതിക്ക് റിപ്പോര്‍ട്ട് നല്‍കും.  സഹപാഠിക്ക് നീത് ആവശ്യപ്പെട്ട് ബത്തേരി സര്‍വജന സ്കൂളിലെ വിദ്യാര്‍ഥികള്‍ സമരം ശക്തമാക്കി. </p>
    </article>
  </body>
</html>