<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/22/7103390/"/>
    <meta property="og:site_name" content="Європейська правда"/>
    <meta property="article:published_time" content="2019-11-22T16:11:33+00:00"/>
    <meta property="og:title" content="Анкара спростувала фейк про відновлення морського сполучення між Туреччиною і Кримом"/>
    <meta property="og:description" content="Посол України у Туреччині Андрій Сибіга повідомив, що МЗС Туреччини спростувало російський фейк про відновлення поромного сполучення з окупованим Кримом."/>
  </head>
  <body>
    <article>
      <h1>Анкара спростувала фейк про відновлення морського сполучення між Туреччиною і Кримом</h1>
      <address>
        <time datetime="2019-11-22T16:11:33+00:00">22 Nov 2019, 16:11</time>
      </address>
      <p>Посол України у Туреччині Андрій Сибіга повідомив, що МЗС Туреччини спростувало російський фейк про відновлення поромного сполучення з окупованим Кримом.</p>
      <p>Про це, як повідомляє "Європейська правда", він написав у Twitter.</p>
      <p>"МЗС Туреччини на звернення посольства спростувало черговий фейк російської пропаганди стосовно начебто відновлення морського сполучення Керч-Зонгулдак" - написав Сибіга.</p>
      <figure>
        <iframe data-src="https://twitter.com/andrii_sybiha/status/1197896583154671616?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Раніше низка російських ЗМІ повідомили про відновлення поромного сполучення між портами Керч і Зонгулдак, перерваного в 2017 році.</p>
      <p>Повідомлялося, що нібито вже триває оформлення вантажів, а пороми курсуватимуть раз на тижень.</p>
      <p>Раніше поромне сполучення працювало між Севастополем і Зонгулдаком, проте в березні 2017 року за рішенням турецької сторони воно було перерване.</p>
    </article>
  </body>
</html>