<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/articles/design_articles/260162/ena-paratiritirio-gia-falaines-fotizei-ton-arktiko-kyklo-tis-norvigias"/>
    <meta property="og:site_name" content="LiFO"/>
    <meta property="article:published_time" content="2019-11-22T16:09:00+00:00"/>
    <meta property="og:title" content="Ένα παρατηρητήριο για φάλαινες φωτίζει τον Αρκτικό Κύκλο της Νορβηγίας"/>
    <meta property="og:description" content="«The Whale»: Το μοναδικό αρχιτεκτονικό πρότζεκτ της Dorte Mandrup θα προσδώσει καινούργιο χαρακτήρα στη Νορβηγία"/>
  </head>
  <body>
    <article>
      <h1>Ένα παρατηρητήριο για φάλαινες φωτίζει τον Αρκτικό Κύκλο της Νορβηγίας</h1>
      <h2>«The Whale»: Το μοναδικό αρχιτεκτονικό πρότζεκτ της Dorte Mandrup θα προσδώσει καινούργιο χαρακτήρα στη Νορβηγία</h2>
      <address><time datetime="2019-11-22T16:09:00+00:00">22 Nov 2019, 16:09</time> by <a rel="author">LIFO TEAM</a></address>
      <p>
        <b>Η αρχιτέκτονας Dorte Mandrup επιλέχθηκε ανάμεσα σε πολλά ακόμη αρχιτεκτονικά γραφεία, όπως το BIG, το snøhetta και το reiulf ramstad, για την κατασκευή του πρότζεκτ «The Whale», ενός εντυπωσιακού παρατηρητήριου για φάλαινες στη Νορβηγία που αναμένεται να προσελκύσει το ενδιαφέρον των επισκεπτών.</b>
      </p>
      <p>Το κτίριο θα κατασκευαστεί στην περιοχή Αndenes, μια τοποθεσία στο βορειότερο τμήμα του Andøya, ενός νησιού 300 χιλιομέτρων στο εσωτερικό του Αρκτικού Κύκλου. Χάρη στο γεγονός ότι η συγκεκριμένη τοποθεσία βρίσκεται πολύ κοντά στην Βleiksdjupa, μια κοιλάδα απ' όπου περνούν φάλαινες, αποτελεί το πλέον ιδανικά σημεία στον κόσμο για να δει κανείς αυτό το τεράστιο θαλάσσιο θηλαστικό στο φυσικό του περιβάλλον. Κάπως έτσι, λοιπόν, αποφασίστηκε ότι η περιοχή Andenes είναι η πλέον κατάλληλη για μια τέτοια ατραξιόν.</p>
      <blockquote>Το πρότζεκτ «The Whale» θα χτιστεί στην άκρη του ωκεανού και θα συνδυάζεται απόλυτα με το εξαιρετικό, «δραματικό» σκηνικό της περιοχής.</blockquote>
      <p>Το πρότζεκτ «The Whale» θα χτιστεί στην άκρη του ωκεανού και θα συνδυάζεται απόλυτα με το εξαιρετικό, «δραματικό» σκηνικό της περιοχής. Το ύψος αυτού του διακριτικού κτιρίου αυξάνεται σταδιακά, ενώ τόσο οι επισκέπτες όσο και οι ντόπιοι θα μπορούν να ανέβουν μέχρι και την οροφή. Από εκείνο το ύψος, οι επισκέπτες θα μπορούν να χαζέψουν με άνεση τον ωκεανό, τα βουνά, τον μεταμεσονύκτιο ήλιο του Αρκτικού Κύκλου και φυσικά το εντυπωσιακό βόρειο Σέλας. Η καμπυλωτή στέγη του είναι καλυμμένη από πέτρα και συνδυάζεται απόλυτα με την αισθητική τόσο του υπόλοιπου κτιρίου όσο και του ευρύτερου τοπίου.</p>
      <figure>
        <img src="https://www.lifo.gr/uploads/image/1570678/WHALE2.jpg"/>
        <figcaption>Φωτο: Mir</figcaption>
      </figure>
      <p>Στο εσωτερικό του, το κτίριο θα στεγάσει εκθεσιακούς χώρους, γραφεία, ένα καφέ και ένα κατάστημα. Τα μεγάλα παράθυρα που ανοίγονται μπροστά στο αχανές αρχιπέλαγος δημιουργούν μια οπτική σύνδεση ανάμεσα στους εκθεσιακούς χώρους και το φυσικό περιβάλλον. «Το πρότζεκτ της Dorte Mandrup ήταν ο πραγματικός νικητής του διαγωνισμού που έγινε και βρέθηκε μπροστά από τους υπόλοιπους ανταγωνιστές», εξηγεί ο Βørre Βerglund, CEO της εταιρίας Whale AS. «Το κτίριο αυτό είναι ταυτόχρονα ποιητικό και "χαμηλών τόνων", εντυπωσιακό αλλά και ασυνήθιστο».</p>
      <p>«Όχι μόνο θα δημιουργήσουμε για άλλη μια φορά ένα ξεχωριστό αρχιτεκτονικό πρότζεκτ σε μια ιδιαίτερη τοποθεσία, αλλά παράλληλα θα συνεισφέρουμε με τον τρόπο μας στην επαγρύπνηση των επισκεπτών σχετικά με την προστασία της θαλάσσιας ζωής», αναφέρει η Dorte Mandrup. «Αυτή η ευκαιρία που μας δίνεται, εμπεριέχει συγχρόνως και μια μεγάλη ευθύνη, η οποία όμως μας δίνει μεγαλύτερο κίνητρο και έμπνευση».</p>
      <p>Τέλος, αξίζει να σημειωθεί ότι οι αρχικές προτάσεις για το παραπάνω πρότζεκτ κατατέθηκαν την άνοιξη του 2019, όμως η ανακοίνωση του νικητή έγινε την 1η Νοεμβρίου. Οι αιτήσεις των αρχιτεκτονικών γραφείων ανήλθαν στις 37, ενώ το κτίριο αναμένεται να ανοίξει για το κοινό το 2022.</p>
      <figure>
        <img src="https://www.lifo.gr/uploads/image/1570676/WHALE1.jpg"/>
        <figcaption>Φωτο: Mir</figcaption>
      </figure>
      <figure>
        <img src="https://www.lifo.gr/uploads/image/1570675/WHALE.jpg"/>
        <figcaption>Φωτο: Mir</figcaption>
      </figure>
      <figure>
        <img src="https://www.lifo.gr/uploads/image/1570679/WHALE3.jpg"/>
        <figcaption>Φωτο: Mir</figcaption>
      </figure>
      <p>
        <i>Με πληροφορίες από design boom</i>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/articles/design_articles/254041/the-twist-mia-nea-gkaleri-texnis-tis-norvigias-poy-kremetai-pano-apo-dyo-potamia"/>
        <a href="https://www.lifo.gr/articles/design_articles/247484/me-kommeni-tin-anasa-mesa-se-mia-gyalini-pisina-pano-apo-ta-norvigika-fiord"/>
        <a href="https://www.lifo.gr/videos/nowness_art-design/214749/i-monternistiki-arxitektoniki-ton-dimosion-ktirion-sti-norvigia-moiazei-me-poiisi"/>
      </related>
    </article>
  </body>
</html>