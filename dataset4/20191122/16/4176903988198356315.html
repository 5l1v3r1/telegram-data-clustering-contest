<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/belojevic-rasirenih-ruku-cekamo-najbolje-atleticare/"/>
    <meta property="og:site_name" content="Krstarica"/>
    <meta property="article:published_time" content="2019-11-22T16:51:00+00:00"/>
    <meta property="og:title" content="Belojević:Raširenih ruku čekamo najbolje atletičare"/>
    <meta property="og:description" content="BEOGRAD - Za Beograd je organizacija Svetskog dvoranskog prvenstva u atletici velika čast, pobeda našeg grada i našeg sporta, izjavila je gradska"/>
  </head>
  <body>
    <article>
      <h1>Belojević:Raširenih ruku čekamo najbolje atletičare</h1>
      <address><time datetime="2019-11-22T16:51:00+00:00">22 Nov 2019, 16:51</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521061-750x430.jpg"/>
        <figcaption>Foto: Tanjug/Tanjug / D. Goll, arhiva</figcaption>
      </figure>
      <p>BEOGRAD – Za Beograd je organizacija Svetskog dvoranskog prvenstva u atletici velika čast, pobeda našeg grada i našeg sporta, izjavila je gradska sekretarka za sport i omladinu Dragana Belojević.</p>
      <p>„Sa raširenim rukama čekamo preko 500 najboljih svetskih atletičara iz preko 200 zemalja sveta. Biće to sjajan doprinos za naš sport i za naš grad. Još jedan dokaz da je Beograd veliki sportski grad“, istakla je Belojević, saopštio je gradski Sekretarijat za informisanje.</p>
      <p>Ona je čestitala Atletskom savezu Srbije, predsedniku saveza Veselinu Jevrosimoviću i zameniku gradonačelnika Beograda Goranu Vesiću na velikoj pobedi koja je izvojevana na Savetu Svetske atletike u Monte Karlu koji je doneo odluku da Beograd bude domaćin Svetskog prvenstva u atletici u dvorani 2022. godine.</p>
      <p>(Tanjug)</p>
    </article>
  </body>
</html>