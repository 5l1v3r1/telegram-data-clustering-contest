<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/kolodi_benzopilka_ta_vimogi_do_zelenskogo_pid_op_proyshla_aktsiya_proti_zabudovi_protasovogo_yaru_n1238088"/>
    <meta property="og:site_name" content="24 Канал"/>
    <meta property="article:published_time" content="2019-11-22T16:38:00+00:00"/>
    <meta property="og:title" content="Колоди, бензопилка та вимоги до Зеленського: під ОП пройшла акція проти забудови Протасового Яру"/>
    <meta property="og:description" content="Під стінами Офісу Президента 22 листопада знову мітингували проти забудови Протасового Яру, на території якого компанія, яку пов'язують з Геннадієм Корбаном, планує звести три комплекси хмарочосів. Активісти принесли під ОПУ дерев'яні колоди, бензопилку, фото Корбана та закликали зберегти зелену зону Києва."/>
  </head>
  <body>
    <article>
      <h1>Колоди, бензопилка та вимоги до Зеленського: під ОП пройшла акція проти забудови Протасового Яру</h1>
      <address>
        <time datetime="2019-11-22T16:38:00+00:00">22 Nov 2019, 16:38</time>
      </address>
      <p>
        <b>Під стінами Офісу Президента 22 листопада знову мітингували проти забудови Протасового Яру, на території якого компанія, яку пов'язують з Геннадієм Корбаном, планує звести три комплекси хмарочосів. Активісти принесли під ОПУ дерев'яні колоди, бензопилку, фото Корбана та закликали зберегти зелену зону Києва.</b>
      </p>
      <p>Вийти на акцію громаду змусило цькування активіста Романа Ратушного, котрий вже довгий час веде боротьбу за збереження схилу.</p>
      <blockquote>Важливо! <a href="https://24tv.ua/nezakonni_zabudovi_protasovogo_yaru_i_pogrozi_aktivistu_shho_zminilosya_pislya_obitsyanki_zelenskogo_n1235951">Незаконні забудови Протасового Яру і погрози активісту: що змінилося після обіцянки Зеленського</a></blockquote>
      <p>Забудовники <a href="https://24tv.ua/pogrozhuvali_vbivstvom_aktivist_protasovogo_yaru_perehovuyetsya_vid_rozpravi_n1235257">погрожували йому фізичною розправою</a>, відтак він нині переховується.</p>
      <figure>
        <img src="https://24tv.ua/resources/photos/news/620_DIR/201911/1235257_10119048.jpg?201911151328"/>
        <figcaption>Активіст Протасового Яру Роман Ратушний</figcaption>
      </figure>
      <p>На акції активісти вимагали, аби президент Зеленський взяв під особистий контроль це питання. І нагадали, що під час пресмарафону, він обіцяв втрутитися у справу. Однак, нічого не зробив.</p>
      <p>
        <b>Акція проти забудови Протасового Яру: фото</b>
      </p>
      <slideshow>
        <figure>
          <img src="https://24tv.ua/resources/photos/news/620_DIR/201911/1238088_10196791.jpg?201911163608"/>
        </figure>
        <figure>
          <img src="https://24tv.ua/resources/photos/news/620_DIR/201911/1238088_10196793.jpg?201911163608"/>
        </figure>
        <figure>
          <img src="https://24tv.ua/resources/photos/news/620_DIR/201911/1238088_10196792.jpg?201911163608"/>
        </figure>
        <figure>
          <img src="https://24tv.ua/resources/photos/news/620_DIR/201911/1238088_10196794.jpg?201911163608"/>
        </figure>
      </slideshow>
      <p>Тим часом у Яру продовжують вирубувати ліс під будівництво.</p>
      <p><b>Чому розгорівся скандал навколо Протасового Яру?</b>Протасів Яр – це унікальна зелена зона в Києві, яка взимку перетворюється на гірськолижний курорт. Та в травні 2019 року левову його частину обгородили парканом і почали готуватись до зведення трьох хмарочосів фірми "Дайтона груп". Їм протистоять кількасот небайдужих місцевих мешканців. Доходило і до серйозних сутичок з охоронцями будівництва.</p>
    </article>
  </body>
</html>