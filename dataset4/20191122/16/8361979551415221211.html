<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/sluga-narodu-skorohod-stvorit-detutatsku-grupu-novini-ukrajini-50055190.html"/>
    <meta property="og:site_name" content="НВ"/>
    <meta property="article:published_time" content="2019-11-22T16:08:00+00:00"/>
    <meta property="og:title" content="«Нас буде більше». Двоє нардепів планують створити депутатську групу Слуга народу-2"/>
    <meta property="og:description" content="Нардеп Ганна Скороход, яку виключили з фракції Слуга народу, заявила, що вони з ще одним виключеним «слугою» Антоном Поляковим створять власну депутатську групу."/>
  </head>
  <body>
    <article>
      <h1>«Нас буде більше». Двоє нардепів планують створити депутатську групу Слуга народу-2</h1>
      <h2>Нардеп Ганна Скороход, яку виключили з фракції Слуга народу, заявила, що вони з ще одним виключеним «слугою» Антоном Поляковим створять власну депутатську групу.</h2>
      <address>
        <time datetime="2019-11-22T16:08:00+00:00">22 Nov 2019, 16:08</time>
      </address>
      <p>Про це вона повідомила в інтерв'ю <a href="https://hromadske.radio/news/2019/11/22/sluga-narodu-2-vyklyucheni-z-frakciyi-sluga-narodu-skorohod-i-polyakov-mayut-namir-stvoryty-vlasnu-deputatsku-grupu">Громадському радіо</a> .</p>
      <p>«Ми зараз з Антоном (Антоном Поляковим — ред.) створимо групу Справжні слуги чи Слуга народу-2. Нас буде більше, от побачите", - сказала нардеп.</p>
      <p>За словами Скороход, "є люди, яким не подобається те ставлення і ті рішення, які ухвалюються".</p>
      <p>Скороход додала, що вона йшла на вибори з президентською програмою, тому і далі буде з нею йти.</p>
      <p>Раніше повідомлялося, що <a href="https://nv.ua/ukr/ukraine/politics/sluga-narodu-viklyuchila-dvoh-nardepiv-novini-ukrajini-50053676.html">з фракції Слуга народу виключили народних депутатів Ганну Скороход та Антона Полякова.</a></p>
      <p>У фракції <a href="https://nv.ua/ukr/ukraine/politics/sluga-narodu-viklyuchila-skorohod-ta-polyakova-nazvana-prichina-50053691.html">пояснили виключення Полякова та Скороход їх неголосуванням за ті законопроекти, за якими є спільне рішення фракції.</a></p>
      <p>Напередодні <a href="https://nv.ua/ukr/ukraine/politics/nardep-skorohod-vlada-zatrimala-cholovika-pislya-moyeji-vidmovi-golosuvati-za-rinok-zemli-novini-ukrajini-50053503.html">Скороход з трибуни ВР заявила про те, що за дорученням одного з заступників Офісу президента (особистість вона не розкрила), а також заступника генпрокурора Віталія Каська її чоловік, колишній власник російського банку Пушкіно Олексій Алякін був незаконно затриманий</a>.</p>
      <p>Скороход вважає, що це було реакцією влади на те, що вона голосувала проти відкриття ринку землі.</p>
      <p>Глава фракції Слуга народу Давид Арахамія заявляв, що<a href="https://nv.ua/ukr/ukraine/politics/skandal-v-sluzi-narodu-nardepa-annu-skorohod-viklyuchat-z-frakciji-novini-ukrajini-50053519.html"> Скороход виключать з фракції Слуги народу</a> після її звинувачень на адресу керівництва фракції і Офісу президента.</p>
      <p>Також він стверджував, що <a href="https://nv.ua/ukr/ukraine/politics/arahamiya-zvinuvativ-skorohod-u-habarnictvi-novini-ukrajini-50053524.html">Скороход нібито неодноразово пропонувала іншим депутатам гроші за «рішення» тих чи інших питань.</a></p>
    </article>
  </body>
</html>