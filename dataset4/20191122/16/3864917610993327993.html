<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2823767-zelenskij-vitae-trudo-z-peremogou-i-spodivaetsa-so-kanada-poslabit-vizovij-rezim.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T16:41:00+00:00"/>
    <meta property="og:title" content="Зеленський вітає Трюдо з перемогою і сподівається, що Канада послабить візовий режим"/>
    <meta property="og:description" content="Президент України Володимир Зеленський під час телефонної розмови привітав Прем’єр-міністра Канади Джастіна Трюдо з перемогою Ліберальної партії на парламентських виборах і формуванням нового уряду."/>
  </head>
  <body>
    <article>
      <h1>Зеленський вітає Трюдо з перемогою і сподівається, що Канада послабить візовий режим</h1>
      <h2>Президент України Володимир Зеленський під час телефонної розмови привітав Прем’єр-міністра Канади Джастіна Трюдо з перемогою Ліберальної партії на парламентських виборах і формуванням нового уряду.</h2>
      <address>
        <time datetime="2019-11-22T16:41:00+00:00">22 Nov 2019, 16:41</time>
      </address>
      <p>Про це повідомляється на сайті <a href="https://www.president.gov.ua/news/prezident-ukrayini-privitav-dzhastina-tryudo-z-peremogoyu-li-58509">глави держави</a>.</p>
      <p>"Володимир Зеленський подякував за послідовну позицію Канади щодо збереження політики санкцій проти Росії", - йдеться у повідомленні</p>
      <p>Зазначається, що Трюдо зі свого боку привітав звільнення полонених українських моряків і повернення захоплених Росією суден. Він також позитивно оцінив домовленості щодо проведення саміту у Нормандському форматі 9 грудня.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2822333-trudo-zmistiv-friland-z-posadi-glavi-mzs-kanadi.html">Трюдо змістив Фріланд з посади глави МЗС Канади</a>
      </blockquote>
      <p>"Глава канадського уряду схвально відгукнувся про рішучі кроки Президента України в рамках реалізації амбітної програми реформ і запевнив, що Канада продовжить надавати активну допомогу в цьому напрямі", - інформує пресслужба.</p>
      <p>Зеленський висловив сподівання на поступову лібералізацію Канадою візового режиму для громадян України, що має ще більше зміцнити взаємини між народами двох країн.</p>
      <p>Він також запросив Прем’єр-міністра <a href="https://www.ukrinform.ua/tag-kanada">Канади</a> відвідати Україну з офіційним візитом.</p>
    </article>
  </body>
</html>