<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100294/%D9%85%D9%84%DB%8C-%D8%AD%D9%81%D8%A7%D8%B1%DB%8C-%D9%88-%D8%B3%D9%86-%D8%A7%DB%8C%DA%86-%D8%A7%D8%B2-%D9%BE%D8%B3-%D9%87%D9%85-%D8%A8%D8%B1%D9%86%DB%8C%D8%A7%D9%85%D8%AF%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-22T16:21:44+00:00"/>
    <meta property="og:title" content="ملی‌حفاری و سن‌ایچ از پس هم برنیامدند"/>
    <meta property="og:description" content="ایسنا/خوزستان تیم ملی‌حفاری در هفته هفدهم لیگ برتر فوتسال کشور برابر سن ایچ ساوه به تساوی رسید."/>
  </head>
  <body>
    <article>
      <h6 class="kicker">هفته هجدهم لیگ برتر فوتسال</h6>
      <h1>ملی‌حفاری و سن‌ایچ از پس هم برنیامدند</h1>
      <address><time datetime="2019-11-22T16:21:44+00:00">22 Nov 2019, 16:21</time> by <a rel="author">پریسا زنگنه منش</a></address>
      <p>ایسنا/خوزستان تیم ملی‌حفاری در هفته هفدهم لیگ برتر فوتسال کشور برابر سن ایچ ساوه به تساوی رسید.</p>
      <p>ملی حفاری امروز، جمعه در دیداری خانگی رو در روی سن‌ایچ ساوه قرار گرفت. این دیدار در نهایت با تساوی ۲ بر ۲ به پایان رسید.</p>
      <p>ملی‌حفاری در دقیقه ۷ یک گل از سن‌ایچ دریافت کرد و در ادامه نیز نتوانست موقعیت‌های خوب گلزنی‌اش را به گل تبدیل کند. البته مصطفی نظری، گلر سن‌ایچ برای چندین بار مانع از گلزنی بازیکنان حفاری شد. شاگردان یعقوب مراقی این نیمه را بازنده به رختکن رفتند.</p>
      <p>به گزارش ایسنا، در نیمه دوم ملی‌حفاری بازی را خوب شروع کرد و در دقیقه ۴ توسط محمدزاده به گل تساوی رسید. چهار دقیقه بعد نیز تیم ساوه گل دوم را وارد دروازه حفاری کرد.</p>
      <p>ابن بازی از سرعت بالایی برخورددار بود و بازیکنان دو تیم موقعیت‌های خوبی را به دست آوردند که با بی‌دقتی راهی درون دروازه‌ها نداشتند.</p>
      <p>در دقیقه ۱۴ نیز پس از اعتراض‌های مکرر اصغری‌مقدم، سرمربی سن‌ایچ به داوری، داور تذکر جدی به این مربی داد و به او اعلام کرد که در صورت ادامه اعتراضات، از کنار زمین اخراج خواهد شد.</p>
      <p>ملی‌حفاری که نمی‌خواست در این بازی خانگی متحمل شکست شود، در دقیقه ۱۵ گل دوم را به ثمر رساند. ربیهاوی زننده گل تساوی بود.</p>
      <p>حفاری در دقایق پایانی برای چند بار از سیتسم پاور پلی استفاده کرد تا بازی را برنده از زمین خارج شود ولی نتوانست به گل برسد.</p>
      <p>در نهایت دو تیم به تقسیم امتیازات رضایت دادند.</p>
      <p>انتهای پیام</p>
    </article>
  </body>
</html>