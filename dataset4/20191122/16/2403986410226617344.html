<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/edgar_kaminskiy_vpershe_nazvav_odnu_z_prichin_rozluchennya_zi_slavoyu_n1238055"/>
    <meta property="og:site_name" content="24 Канал"/>
    <meta property="article:published_time" content="2019-11-22T16:21:00+00:00"/>
    <meta property="og:title" content="Едгар Камінський вперше назвав одну з причин розлучення зі Славою"/>
    <meta property="og:description" content="Відомий пластичний хірург Едгар Камінський в новому інтерв’ю зізнався, що однією з причин розлучення зі співачкою Славою стала ревнивість дружини."/>
  </head>
  <body>
    <article>
      <h1>Едгар Камінський вперше назвав одну з причин розлучення зі Славою</h1>
      <address><time datetime="2019-11-22T16:21:00+00:00">22 Nov 2019, 16:21</time> by <a rel="author" href="https://24tv.ua/ulyana_koritska_tag5553/" target="_blank">Уляна Журба</a></address>
      <p>
        <b>Відомий пластичний хірург Едгар Камінський в новому інтерв’ю зізнався, що однією з причин розлучення зі співачкою Славою стала ревнивість дружини.</b>
      </p>
      <p>В програмі "Зірковий шлях" на телеканалі "Україна" лікар Едгар поділився, що, за його думкою, шлюб повинен будуватися на довірі. А оскільки Слава Камінська постійно його ревнувала, це дало чималу тріщину в стосунках. Про це повідомляє <a href="https://www.segodnya.ua/lifestyle/showbiz/vpervye-edgar-kaminskiy-nazval-prichinu-razvoda-so-slavoy-1363898.html">"Сегодня"</a>.</p>
      <blockquote>Читайте також: <a href="https://24tv.ua/lifestyle/slava_z_neangeliv__ne_rozumiye_chomu_roziyshlasya_z_plastichnim_hirurgom_edgarom_kaminskim_n1221822">Слава з "НеАнгелів" не розуміє, чому розійшлася з пластичним хірургом Едгаром Камінським</a></blockquote>
      <aside>Це одна з основних причин, таких базових. Ніхто тарілками в мене не кидав, але, дивіться, я так скажу вам, у мене дуже складна професія, я оперую людей, і мені потрібно бути максимально сконцентрованим і максимально спокійним,<cite>– поділився хірург.</cite></aside>
      <p>Чоловік пояснив, що під час операцій він не повинен думати про домашні проблеми або напружені дзвінки перед операцією. Але в його стосунках це траплялось надто часто і через це йому було важко зосередитись на роботі.</p>
      <p>"Неможливо відокремити одне від іншого. Якщо люди живуть один з одним, то має бути довіра, це най-найголовніше, якщо її немає – не варто жити разом", – підсумував Камінський.</p>
      <h3>Що відомо про розлучення Едгара та Слави Камінських?</h3>
      <p>Вперше про розрив стосунків представники <a href="https://24tv.ua/lifestyle/neochikuvano_slava_kaminska_rozluchayetsya_z_cholovikom_edgarom_n1162685">ЗМІ довідались</a> 5 червня. Тоді на офіційному сайті столичного суду з'явились документи про розлучення Слави та Едгара Камінських. У заяві було вказано, що ініціатором був пластичний хірург. Згодом Едгар у своєму блозі написав, що все до кращого.</p>
      <figure>
        <embed-post data-src="https://www.instagram.com/p/Bymcw_NC9LW" data-service="Instagram"/>
      </figure>
      <p>Сама ж Слава відмовлялась публічно коментувати розрив. А от її чоловік пояснив прихильникам, що 2 роки тому теж хотів покласти край стосункам. Але тоді він дав шлюбу другий шанс. "Я завжди так роблю – даю другий шанс не іншій людині, не співробітнику, не другові чи знайомому, а саме собі, адже це моє рішення, мій вчинок і мій висновок. Другий шанс – це час для аналізу першого рішення і виведення", – зізнався пластичний хірург після нападок хейтерів. 2 липня пара <a href="https://24tv.ua/lifestyle/edgar_ta_slava_kaminski_ofitsiyno_rozluchilis_n1173722">офіційно розлучилась</a>.</p>
      <blockquote>Читайте також: <a href="https://24tv.ua/lifestyle/pochali_viddalyatisya_odne_vid_odnogo_zyavilasya_prichina_rozluchennya_edgara_i_slavi_kaminskih_n1183462">Почали віддалятися одне від одного: з'явилася причина розлучення Едгара і Слави Камінських</a></blockquote>
      <p>Наразі ексзакохані дають поодинокі коментарі в соцмережах та в інтерв'ю журналістам, втім, воліють не розкривати всі проблеми, що були у шлюбі. Нещодавно Слава Камінська оговталась від розлучення, випустивши трек "До і після" та <a href="https://24tv.ua/lifestyle/slava_kaminska_zasvitila_persten_na_bezimennomu_paltsi_foto_n1231242">засвітила перстень </a>на безіменному пальці, яке нагадує заручальне кільце від ймовірного залицяльника.</p>
    </article>
  </body>
</html>