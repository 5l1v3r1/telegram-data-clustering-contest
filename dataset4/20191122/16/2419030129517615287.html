<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/sport/20191122/vijftigste-wereldbekerzege-sablikova/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-22T16:43:11+00:00"/>
    <meta property="og:title" content="Vijftigste wereldbekerzege Sablikova"/>
    <meta property="og:description" content="TOMASZÃ“W MAZOWIECKI (ANP) - Martina Sablikova heeft haar vijftigste wereldbekerzege behaald. De Tsjechische schaatsster schreef in Polen de 3000 meter op haar naam. Dat deed de regerend wereldkampioene op deze afstand met een baanrecord van 4.06,13."/>
  </head>
  <body>
    <article>
      <h1>Vijftigste wereldbekerzege Sablikova</h1>
      <address><time datetime="2019-11-22T16:43:11+00:00">22 Nov 2019, 16:43</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Martina Sablikova heeft haar vijftigste wereldbekerzege behaald. De Tsjechische schaatsster schreef in Polen de 3000 meter op haar naam. Dat deed de regerend wereldkampioene op deze afstand met een baanrecord van 4.06,13.</b>
      </p>
      <p>Olympisch kampioene Carlijn Achtereekte kon net niet aan de tijd van Sablikova tippen en eindigde als tweede, op 0,15 seconde van de winnares. De Russin Natalia Voronina veroverde brons met 4.06,61.</p>
      <p>Achtereekte eindigde een week geleden tijdens de eerste wereldbeker in Minsk eveneens als tweede, toen achter de verrassende Isabelle Weidemann. De Canadese belandde in Polen op de vierde plek met een tijd van 4.06,76.</p>
      <p>Europees kampioene Esmee Visser reed de vijfde tijd (4.07,96).</p>
    </article>
  </body>
</html>