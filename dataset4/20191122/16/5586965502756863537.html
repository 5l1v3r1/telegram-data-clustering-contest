<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/klaus-iohannis-psd-si-a-schimbat-fata-de-mai-multe-ori-dar-psd-e-acelasi-nu-am-scapat-inca-de-comunisti-18607003"/>
    <meta property="og:site_name" content="Gândul"/>
    <meta property="article:published_time" content="2019-11-22T16:35:12+00:00"/>
    <meta property="og:title" content="Klaus Iohannis: PSD şi-a schimbat faţa de mai multe ori, dar PSD e acelaşi. Nu am scăpat încă de comunişti"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Klaus Iohannis: PSD şi-a schimbat faţa de mai multe ori, dar PSD e acelaşi. Nu am scăpat încă de comunişti</h1>
      <h2>Klaus Iohannis a afirmat, vineri, că PSD a rămas acelaşi, chiar dacă de-a lungul timpului au fost schimbaţi mai mulţi politicieni de la conducerea partidului. Prezidenţiabilul PNL a adăugat că, deşi România a scăpat de comunism acum 30 de ani, încă nu a scăpat de comunişti.</h2>
      <address><time datetime="2019-11-22T16:35:12+00:00">22 Nov 2019, 16:35</time> by <a rel="author" href="https://www.gandul.info/autor/diana-grigore" target="_blank">Diana Grigore</a></address>
      <p>„Aud aşa câteodată pe unii vorbind că totuşi parcă PSD de când a scăpat de Dragnea nu mai e chiar aşa de rău. Dragii mei, asta este o mare capcană. Să nu credeţi aşa ceva. PSD-ul a dominat scenă politică românească, cu mici excepţii, în cei 30 de ani de când am scăpat de comunism, De comunişti încă nu am scăpat chiar de toţi. Mai sunt câţiva. Această veşnică tranziţie trebuie să se termine odată şi odată. Această data va fi acum, duminică. PSD şi-a schimbat faţă de mai multe ori, a schimbat politicienii de la vârf, dar PSD nu s-a schimbat. E tot acel partid care vrea să pună mână pe tot ce mişcă în România. PSD dintotdeauna a vrut să controleze justiţia, a avut o problemă cu antreprenorii români şi a vrut să ţină investitorii afară, să controleze toate şcolile din România, până la femeia de serviciu. PSD a făcut să plece patru milioane de români, care nu s-au mai regăsit în această tranziţie”, a spus Iohannis, la Bacău.</p>
      <p>Prezidenţiabilul PNL susţine că PSD nu s-a schimbat de când Liviu Dragnea nu mai e la conducerea partidului.</p>
      <p>„Dacă auziţi pe cineva că PSD nu mai e aşa de rău de când a scăpat de Dragnea, să nu credeţi aşa ceva. PSD e acelaşi. Este nevoie de un vot acum, duminică, de un vot puternic la locale şi parlamentare, pentru că PSD trebuie trimis pentru ani buni în opoziţie”, a subliniat Iohannis.</p>
    </article>
  </body>
</html>