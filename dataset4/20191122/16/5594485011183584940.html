<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/regioni/eto-kakvo-se-sluchi-s-edin-ot-nay-opasnite-kradtsi-zamesen-v-obir-za-polovin-milion-leva_news710818.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-22T16:09:00+00:00"/>
    <meta property="og:title" content="Ето какво се случи с един от най-опасните крадци, замесен в обир за половин милион лева"/>
    <meta property="og:description" content="Томов е пуснат под гаранция, след което ударил завод &quot;Хемус&quot;"/>
  </head>
  <body>
    <article>
      <h1>Ето какво се случи с един от най-опасните крадци, замесен в обир за половин милион лева</h1>
      <h2>Томов е пуснат под гаранция, след което ударил завод "Хемус"</h2>
      <address>
        <time datetime="2019-11-22T16:09:00+00:00">22 Nov 2019, 16:09</time>
      </address>
      <p>https://blitz.bg/obshtestvo/regioni/eto-kakvo-se-sluchi-s-edin-ot-nay-opasnite-kradtsi-zamesen-v-obir-za-polovin-milion-leva_news710818.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574430644-11.jpg"/>
      </figure>
      <p><b>Задържаният при зрелищна спецакция на столичния булевард „Тодор Александров“ Христо Томов е арестуван и преди за кражба на скъпа строителна техника за близо половин милион лева. Това стана ясно по време на гледането на мярката му за неотклонение в Бургаския районен съд, съобщава "Флагман".</b><br/><br/>50-годишният старозагорец е закопчан и за кражба на строителна техника в Смолян. След това е пуснат под парична гаранция, преди заедно с още двама да задигнат много скъп комбиниран багер товарач от паркинга на завод „Хемус“ в края на август.<br/><br/><b><a href="https://blitz.bg/kriminalni/prestplenie/ekshn-snimki-trshnakha-na-zemyata-kradets-zamesen-v-obir-za-polovin-milion-leva_news710371.html">Екшън СНИМКИ Тръшнаха на земята крадец, замесен в обир за половин милион лева</a></b><br/><br/>Прокурор Димитър Георгиев заяви по време на заседанието, че по устройството за заглушаване на алармата на багера са открити отпечатъците на Томов. Кражбата е запечатана и от видеокамерите на близка бензиностанция.<br/><br/>Самият Томов се оправда, че в понеделник е имал уговорка със следовател от Второ РУ-Бургас, за да се предаде.<br/><br/>„В 16 ч. в понеделник бях в районното, за да дам показания, но следователят ми каза да се върна в 13 ч. в сряда. Сутринта като тръгвах от дома ми в кв. „Манастирски ливади“ в София дойдоха барети, които ме натръшкаха на земята и ме закопчаха“, каза Томов.<br/><br/>Той и неговият адвокат Благой Потеров поискаха по-лека мярка, за да бъде Христо при жена си и детето им в София.<br/><br/>Бургаският районен съд обяви решението си и остави опасния мъж в ареста. </p>
    </article>
  </body>
</html>