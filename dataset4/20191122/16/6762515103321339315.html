<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/zuzel/pge-ekstraliga/zuzel-motor-lublin-zwolennikiem-wprowadzenia-ksm/hwxxmqf"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-22T16:48:41+00:00"/>
    <meta property="og:title" content="Prezes Motoru popiera rewolucję w PGE Ekstralidze"/>
    <meta property="og:description" content="Prezes Speed Car Motoru Lublin Jakub Kępa w październiku dał się poznać jako absolutny przeciwnik wprowadzenia do PGE Ekstraligi zagranicznych juniorów. Wtedy jeszcze wydawało się, że działacz nie poprze żadnych zmian oznaczających duże zmiany w rozgrywkach. Okazuje się, że jest jednak zupełnie inaczej."/>
  </head>
  <body>
    <article>
      <h1>Prezes Motoru popiera rewolucję w PGE Ekstralidze</h1>
      <address><time datetime="2019-11-22T16:48:41+00:00">22 Nov 2019, 16:48</time> by <a rel="author" href="https://www.przegladsportowy.pl/autorzy/mateusz-puka" target="_blank">Mateusz Puka</a></address>
      <p>
        <b>Prezes Speed Car Motoru Lublin Jakub Kępa w październiku dał się poznać jako absolutny przeciwnik wprowadzenia do PGE Ekstraligi zagranicznych juniorów. Wtedy jeszcze wydawało się, że działacz nie poprze żadnych zmian oznaczających duże zmiany w rozgrywkach. Okazuje się, że jest jednak zupełnie inaczej.</b>
      </p>
      <p>Jakub Kępa należy bowiem do jednych z najmocniejszych zwolenników wprowadzenia do PGE Ekstraligi limitu KSM. Lublinianin wie co mówi, bo w zeszłym roku musiał dokonywać cudu, by jako sternik beniaminka zlepić skład gotowy do walki w elicie. Te doświadczenia przekonały go, że zmiany są niezbędne.</p>
      <p>– Mam nadzieję, że władze PGE Ekstraligi i większość zespołów podejmą decyzję o wprowadzenia KSM. Z doświadczenia mogę powiedzieć, że każdy beniaminek ma bardzo trudne zadanie z budowaniem sezonu. Widać to teraz po PGG ROW-ie, któremu nie zazdroszczę, bo doskonale wiem z czym się mierzyli. Bez wprowadzenia KSM, każdy z nowych zespołów będzie miał ten sam problem – wyjaśniał swoje stanowisko w Radio Freee, Jakub Kępa.</p>
      <p>Co ciekawe, jego stanowisko popiera już zdecydowana większość przedstawicieli klubów PGE Ekstraligi. Obecnie jedynym przeciwnikiem jest Fogo Unia Leszno, ale wydaje się, że opór mistrzów Polski nie będzie miał już takiego znaczenia. W grudniu rozpoczną się obrady Zespołu Ekspertów, a celem tych spotkań będzie zaproponowanie zmian w regulaminie, które zaczną obowiązywać już od 2021 roku. Wprowadzenie KSM jest jednym z najczęstszych propozycji.</p>
    </article>
  </body>
</html>