<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/survivor-romania-totul-despre-noua-emisiune-de-la-kanal-d-20097542"/>
    <meta property="og:site_name" content="Cancan.ro"/>
    <meta property="article:published_time" content="2019-11-22T16:54:47+00:00"/>
    <meta property="og:title" content="Survivor România. Totul despre noua emisiune de la Kanal D"/>
    <meta property="og:description" content="Survivor România , noul show Kanal D care se anunță a fi un veritabil experiment social și test de supraviețuire, va înlocui deja celebrul Exatlon produs"/>
  </head>
  <body>
    <article>
      <h1>Survivor România. Totul despre noua emisiune de la Kanal D</h1>
      <address><time datetime="2019-11-22T16:54:47+00:00">22 Nov 2019, 16:54</time> by <a rel="author">Alina S.</a></address>
      <p>
        <b>Survivor România , noul show Kanal D care se anunță a fi un veritabil experiment social și test de supraviețuire, va înlocui deja celebrul Exatlon produs de același post tv. </b>
      </p>
      <p>Despre Survivor Romania, Kanal D transmite că este formatul original, produs de Acun Medya, difuzat până acum în țări precum Grecia și Turcia, unde a înregistrat un succes uriaș, atingând și 50% din cota de piață. Postul de televiziune a dat deja startul castingului, iar dacă se respectă “rețeta” urmată în anii trecuți la “<b><a href="https://www.cancan.ro/ei-sunt-castigatorii-exatlon-2019-surpriza-uriasa-cine-a-luat-premiul-de-100-000-de-euro-oferit-de-kanal-d-19997726">Exatlon</a></b>”, pentru care se făcea casting în aceeași perioadă, show-ul de supraviețuire ar putea intra pe post la începutul anului.</p>
      <p>Ultimul sezon din Exatlon, în care au fost investiți și mai mulți bani decât în primul, a fost doborât ca rating, și pe urban și pe național, la un moment dat, de un film difuzat pe Pro TV, dar și de emisiunea „Chefi la cuțite”, produsă la Antenă de Mona Segall. Atunci s-ar fi decis sistarea emisiunii Exatlon.</p>
      <h3>Survivor România, filmări în Republica Dominicană</h3>
      <p>Concurenții înscriși – jumătate vedete, jumătate oameni obișnuiți – vor fi abandonați în mijlocul naturii, departe de civilizație, în Republica Dominicană, unde vor fi nevoiți să își construiască singuri adăpost, să își procure hrană, să treacă teste de inventivitate, forță și rezistență fizică și psihică și să își găsească aliați în mijlocul grupului în care vor experimenta cel mai dur test posibil: supraviețuirea. La finalul încercărilor, câștigătorul va pleca acasă cu marele premiu.</p>
      <p>Agonie si extaz, ca fețe ale unei singure monede, testarea tuturor limitelor, tensiune la cote maxime, renunțare, disperare, puterea de a regăsi resursele pentru a merge înainte, toate aceste trăiri îi vor încerca pe concurenții care vor intra într-o competiție istorică, ce le poate schimba existența.</p>
      <h3>Survivor România înscrieri</h3>
      <p>Înscrierile pentru noua emisiune a Kana D au început deja! Așadar, toți acei curajoși care își doresc să demonstreze că au calități de învingător și să câștige Marele Premiu se pot înscrie în cursa pentru competiția televizată “Survivor Romania” accesând site-ul  survivorromania.ro și răspunzând întrebărilor din formularul de înscriere.</p>
      <h3>Survivor România, un singur câștigător</h3>
      <p>„Producția va fi realizată după formatul original, produs de Acun Medya, care a fost difuzat în țări precum Grecia și Turcia. Abandonați în mijlocul naturii exotice, în Republica Dominicană, departe de confortul civilizației, concurenții vor fi nevoiți să își construiască singuri adăpost, să își procure hrana, să își găsească aliați în mijlocul grupului în care vor experimenta cel mai dur test posibil: supraviețuirea. La finele acestor încercări teribile va ramane un singur câștigător. Concurenții se vor lupta nu numai cu condițiile de viată extrem de dure, dar și cu propriile temeri și cu percepția celor din jur”<i><b>,</b></i> potrivit Kanal D</p>
      <p>
        <b>CITEȘTE ȘI: <a href="https://www.cancan.ro/un-concurent-face-dezvaluiri-socante-despre-conditiile-de-la-exatlon-nu-s-a-dat-la-tv-20017305">UN CONCURENT FACE DEZVĂLUIRI ȘOCANTE DESPRE CONDIȚIILE DE LA EXATLON</a></b>
      </p>
      <p>Practic, show-ul seamănă cu “Sunt celebru, scoate-mă de aici!”, emisiune făcută la începutul anului 2015 de PRO TV, în Africa de Sud, numai cu vedete. A fost prezentată de Cabral și de Mihai Bobonete și câștigată de Cătălin Moroșanu. Numele amintește însă de un alt show de supraviețuire testat, pentru un singur sezon, tot de PRO TV, “Supraviețuitorul”. Filmată în Filipine și difuzată între 12 septembrie și 22 noiembrie 2016, emisiune prezentată de Dragoș Bucurenci.</p>
    </article>
  </body>
</html>