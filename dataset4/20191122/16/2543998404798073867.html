<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/hronika/hronika/170579/prestravljena-devojcica-srednje-skole-svedoci-sta-desilo-velikoj-plani"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T16:39:00+00:00"/>
    <meta property="og:title" content="Prestravljena devojčica iz srednje škole svedoči šta se desilo u Velikoj Plani"/>
    <meta property="og:description" content="Čovek je ušao zakopčan, ispod jakne mu je stajao pancir, sa oružjem, sa automatskom puškom, bombama i, čini mi se, pištoljem. On je ušao u učionicu 3/3, gde je rekao da će sve biti u redu samo ako oni njemu daju broj državne bezbednosti."/>
  </head>
  <body>
    <article>
      <h1>Prestravljena devojčica iz srednje škole svedoči šta se desilo u Velikoj Plani</h1>
      <h2>Čovek je ušao zakopčan, ispod jakne mu je stajao pancir, sa oružjem, sa automatskom puškom, bombama i, čini mi se, pištoljem. On je ušao u učionicu 3/3, gde je rekao da će sve biti u redu samo ako oni njemu daju broj državne bezbednosti.</h2>
      <address><time datetime="2019-11-22T16:39:00+00:00">22 Nov 2019, 16:39</time> by <a rel="author">Sputnjik, Republika</a></address>
      <p>Ovako početak drame u srednjoj Ekonomsko-ugostiteljskoj školi u Velikoj Plani opisuje učenica T. Ž. (17). Goran T. iz sela Livadice upao je danas u tu školu, dok je u toku bio šesti čas i pucao dva puta iz automatske puške.</p>
      <p>T. Ž. svedoči da je u trenutku upada u učionici bilo dece, koja su odmah pozvala razrednog starešinu telefonom.</p>
      <h3>Profesor je zgrabio oružje</h3>
      <p>Profesor Slavoljub Stojadinović je rekao deci da izađu iz učionice i iskoristio trenutak nepažnje napadača koji je pored puške imao i eksploziv. U jednom momentu profesor je zgrabio oružje u njegovim rukama i prislonio ga uz tablu. Tada je čovek zapucao i u tom trenutku je profesor povređen.</p>
      <figure>
        <img src="https://www.republika.rs/data/images/2019-11-22/124563_profesor-velika-plana-1_f.jpg?1574437086"/>
        <figcaption>Profesor Slavoljub Stojadinović<cite>facebook.com/printscreen</cite></figcaption>
      </figure>
      <p>Kako kaže T. Ž, profesor je zadobio povredu ruke, ali nije u životnoj opasnosti.</p>
      <p>Policija je ubrzo došla u školu i deca su evakuisana. T. Ž. dodaje da je napadača odvezla Hitna pomoć.</p>
      <h3>Oružje bilo u torbi</h3>
      <p>Osim profesora, niko drugi nije povređen, rekli su u toj školi.</p>
      <p>Aleksandra Ilić, direktorka Srednje ekonomsko-ugostiteljske škole kaže da se puška nije videla kad je čovek ušao, jer je bila u torbi.</p>
      <figure>
        <img src="https://www.republika.rs/data/images/2019-11-22/124581_n.-mandic-1_iff.jpg?1574437104"/>
        <figcaption>
          <cite>ST/N. MANDIĆ</cite>
        </figcaption>
      </figure>
      <p>Kako se nezvanično saznaje, Goran je navodno kod sebe imao i ručnu bombu, pištolj i eksploziv trotil.</p>
      <p>Prema nezvaničnim informacijama, reč je o čoveku koji ima psihičkih problema koji je želeo da izazove talačku krizu. Šta je bio konkretan okidač za ovaj incident, pokazaće istraga.</p>
      <related>
        <h4>Pročitajte još:</h4>
        <a href="http://republika.rs/hronika/hronika/170572/Video-lica-mesta-Veliki-broj-policajaca-nakon-pucnjave-skoli-Velikoj-Plani"/>
        <a href="http://republika.rs/hronika/hronika/170560/Ovako-hrabri-profesor-sprecio-masakr-srednjoj-skoli-Napadac-oruzjem-napravio-malu-gresku-koju-Slavoljub-spretno-iskoristio"/>
        <a href="http://republika.rs/hronika/hronika/170553/FOTO-Ovo-profesor-koji-sprecio-masakr-skoli-Velikoj-Plani"/>
        <a href="http://republika.rs/hronika/hronika/170545/Nevidjen-slucaj-Velikoj-Plani-Lopov-opljackao-kucu-zapalio-auto-bivse-zene"/>
        <a href="http://republika.rs/hronika/hronika/170544/FOTO-Stravicno-Velikoj-Plani-manijak-upao-srednju-skolu-zapucao"/>
      </related>
    </article>
  </body>
</html>