<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/kacak-yapilarla-mucadele-suruyor-215956h.htm"/>
    <meta property="og:site_name" content="OLAY"/>
    <meta property="article:published_time" content="2019-11-22T16:05:25+00:00"/>
    <meta property="og:title" content="Kaçak Yapılarla Mücadele Sürüyor"/>
    <meta property="og:description" content="İnegöl Belediyesi, kaçak yapılarla mücadele konusunda gösterdiği kararlı duruştan taviz vermiyor. Bu kapsamda Alanyurt bölgesinde ve organize sanayi bölgesinde yıkım çalışmaları gerçekleştirildi. Sinanbey Mahallesinde de kamulaştırması tamamlanan bir evin"/>
  </head>
  <body>
    <article>
      <h1>Kaçak Yapılarla Mücadele Sürüyor</h1>
      <h2>İnegöl Belediyesi, kaçak yapılarla mücadele konusunda gösterdiği kararlı duruştan taviz vermiyor. Bu kapsamda Alanyurt bölgesinde ve organize sanayi bölgesinde yıkım çalışmaları gerçekleştirildi. Sinanbey Mahallesinde de kamulaştırması tamamlanan bir evin</h2>
      <address>
        <time datetime="2019-11-22T16:05:25+00:00">22 Nov 2019, 16:05</time>
      </address>
      <p>Daha sağlıklı, estetik ve modern bir şehir oluşturmak adına çalışmalarını sürdüren İnegöl Belediyesi, kaçak yapıyla mücadelede taviz vermiyor. Bu kapsamda kanun dışı tüm yapılarla ilgili incele eleyip sık dokuyan ve denetimleri sıklaştıran İnegöl Belediyesi, uygunsuz yapılarla ilgili yıkım çalışmalarını da sürdürüyor.</p>
      <p>
        <b>ALANYURT VE OSB’DE YIKIMLAR YAPILDI</b>
      </p>
      <p>Alanyurt bölgesinde yapılan denetimlerde, ruhsatsız olarak yapıldığı tespit edilen yapının yer sahibine kaçak yapının yıkılması konusunda tebliğler yapıldı. Yer sahibinin verilen süre içerisinde yıkımı yapmaması üzerine, İnegöl Belediyesi Fen İşleri Müdürlüğü ekiplerince kaçak yapının yıkımı gerçekleştirildi. Zabıta Müdürlüğü ve emniyet güçlerinin nezaretinde yapılan yıkımın maliyetinin de yapı sahibinden tahsil edileceği kaydedildi. Öte yandan, Süleymaniye Mahallesinde Organize Sanayi Bölgesinde bulunan bir kantarın da yer sahibine ait mülkiyetin sınırlarının dışında olduğu tespit edildi. Kaçak yapının yıkılması için yapı sahibine süre verilirken, verilen süre içerisinde yıkılmaması üzerine Fen İşleri Müdürlüğü iş makineleri ve ekiplerince zabıta ekipleri ve Polis eşliğinde kantarın yıkımı yapıldı.</p>
      <p>
        <b>KAMULAŞTIRMASI YAPILAN BİNA YIKILDI</b>
      </p>
      <p>İnegöl Belediyesi tarafından Sinanbey mahallesinde kamulaştırması tamamlanan bir binanın da yıkım çalışması Fen İşleri Müdürlüğü ekiplerince gerçekleştirildi. Yıkımı yapılan alan iş makineleriyle temizlendi.</p>
    </article>
  </body>
</html>