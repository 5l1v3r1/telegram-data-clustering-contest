<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/devlet-hastanesinde-verilen-33-rapor-sahte-cikti-1210759.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-22T16:15:00+00:00"/>
    <meta property="og:title" content="Devlet hastanesinde verilen 33 rapor sahte çıktı"/>
    <meta property="og:description" content="Muğla'nın Fethiye ilçesinde yürütülen &quot;Rüşvet, Kamu Kurumu Zararına Dolandırıcılık ve Resmi Belgede Sahtecilik&quot; soruşturması kapsamında devlet hastanesi tarafından verilen 33 sağlık kurulu raporunun tamamı sahte çıktı."/>
  </head>
  <body>
    <article>
      <h1>Devlet hastanesinde verilen 33 rapor sahte çıktı</h1>
      <h2>Muğla'nın Fethiye ilçesinde yürütülen "Rüşvet, Kamu Kurumu Zararına Dolandırıcılık ve Resmi Belgede Sahtecilik" soruşturması kapsamında devlet hastanesi tarafından verilen 33 sağlık kurulu raporunun tamamı sahte çıktı.</h2>
      <address>
        <time datetime="2019-11-22T16:15:00+00:00">22 Nov 2019, 16:15</time>
      </address>
      <p>Fethiye Cumhuriyet Başsavcılığının <b>Fethiye Devlet Hastanesinde para karşılığı sahte sağlık kurulu raporu düzenlediği</b> iddiasıyla başlattığı soruşturma sürüyor. Soruşturmanın kapsamında sahte özürlü raporu düzenledikleri belirlenen aralarında <b>2 doktor ve sağlık çalışanlarının bulunduğu 7 kişi gözaltına</b> alındı. Şüphelilerin emniyetteki işlemleri sürerken sahte sağlık kurulu raporu aldıkları yönünde kuvvetli şüphe bulunan 33 kişi, Muğla Sıtkı Koçman Eğitim ve Araştırma Hastanesinde yeniden sağlık kontrolünden geçirildi.<br/><br/><b>Raporlar sahte çıktı</b></p>
      <p><b>Yapılan incelemede 33 özürlü raporunun tamamının sahte olduğu anlaşıldı</b>. Raporlardan <b>27'sinin emeklilik için gerekli olan özür oranının altında kaldığı, diğer 6'sının da özür oranı ve dilimlerinin değiştirildiği</b> belirlendi. Rapor sahiplerinden 18'inin özür oranı yeterli olmamasına rağmen emekli olduğu ve emekli maaşı aldığı, 2'sinin ise vergi indiriminden faydalandığı tespit edildi. 8 rapor sahibinin ise emeklilik başvurusu yaptığı ancak işlemlerinin henüz tamamlanmadığı anlaşıldı.</p>
    </article>
  </body>
</html>