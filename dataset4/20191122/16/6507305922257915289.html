<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/news/milan-pioli-voglio-recuperare-kessie-ma-dipende-da-lui-352814"/>
    <meta property="og:site_name" content="MilanNews.it"/>
    <meta property="article:published_time" content="2019-11-22T16:31:00+00:00"/>
    <meta property="og:title" content="Milan: Pioli, voglio recuperare Kessie ma dipende da lui"/>
    <meta property="og:description" content="(ANSA) - MILANO, 22 NOV - &quot;Voglio recuperare Kessie, è la mia intenzione avere tutti a disposizione ma poi dipende da loro. Kessie è tra gli ultimi ad essere rientrati dalle Nazionali ma ieri l'ho visto bene. E' normale sbagliare qualcosina, però poi dipende da loro avere gli atteggiamenti giusti e mettersi a disposizione. Ho delle risposte importanti dai giocatori sui lavori che abbiamo fatto nelle ultime due settimane&quot;. Stefano Pioli, alla vigilia della gara contro il Napoli, non chiude le porte a Franck Kessie, escluso dai convocati per la gara contro la Juventus perché apparsi svogliato in allenamento, ma lo invita a migliorare il rendimento e a mostrare maggiori stimoli per riconquistare una maglia da titolare. Pioli annuncia che domani Caldara giocherà con la Primavera &quot;per mettere ritmo nelle gambe e in testa&quot;, considera Piatek - rinfrancato dal gol con la Polonia - &quot;in crescita&quot;, afferma di &quot;non apprezzare&quot; particolarmente le soste della Nazionali, rivela che Rodriguez &quot;è in dubbio&quot; e ribadisce di avere…"/>
  </head>
  <body>
    <article>
      <h1>Milan: Pioli, voglio recuperare Kessie ma dipende da lui</h1>
      <address><time datetime="2019-11-22T16:31:00+00:00">22 Nov 2019, 16:31</time> by <a rel="author">Antonio Vitiello</a></address>
      <p>(ANSA) - MILANO, 22 NOV - "Voglio recuperare Kessie, è la mia intenzione avere tutti a disposizione ma poi dipende da loro. Kessie è tra gli ultimi ad essere rientrati dalle Nazionali ma ieri l'ho visto bene. E' normale sbagliare qualcosina, però poi dipende da loro avere gli atteggiamenti giusti e mettersi a disposizione. Ho delle risposte importanti dai giocatori sui lavori che abbiamo fatto nelle ultime due settimane". Stefano Pioli, alla vigilia della gara contro il Napoli, non chiude le porte a Franck Kessie, escluso dai convocati per la gara contro la Juventus perché apparsi svogliato in allenamento, ma lo invita a migliorare il rendimento e a mostrare maggiori stimoli per riconquistare una maglia da titolare. Pioli annuncia che domani Caldara giocherà con la Primavera "per mettere ritmo nelle gambe e in testa", considera Piatek - rinfrancato dal gol con la Polonia - "in crescita", afferma di "non apprezzare" particolarmente le soste della Nazionali, rivela che Rodriguez "è in dubbio" e ribadisce di avere "buoni segnali" dal gruppo, ricordando che "ogni pallone, anche quello più banale, può essere decisivo" per una vittoria o una sconfitta. (ANSA).</p>
      <footer><b>Fonte:</b> <u>ANSA</u></footer>
    </article>
  </body>
</html>