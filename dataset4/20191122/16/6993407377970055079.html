<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-fake-posol-vidnovlennia-spoluchennia-crimea-turkey/30287144.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-22T16:56:32+00:00"/>
    <meta property="og:title" content="МЗС Туреччини назвало фейком відновлення вантажного сполучення з Кримом – посол"/>
    <meta property="og:description" content="Інформація про відновлення вантажного поромного сполучення між Кримом і Туреччиною є фейковою написав у Twitter 22 листопада посол України в Туреччині Андрій Сибіга. «Міністерство закордонних справ"/>
  </head>
  <body>
    <article>
      <h1>МЗС Туреччини назвало фейком відновлення вантажного сполучення з Кримом – посол</h1>
      <address>
        <time datetime="2019-11-22T16:56:32+00:00">22 Nov 2019, 16:56</time>
      </address>
      <p>Інформація про відновлення вантажного поромного сполучення між Кримом і Туреччиною є фейковою написав у Twitter 22 листопада посол України в Туреччині <b>Андрій Сибіга</b>.</p>
      <p>«Міністерство закордонних справ Туреччини на звернення посольства спростувало черговий фейк російської пропаганди про нібито відновлення морського сполучення Керч-Зонгулдак», – написав дипломат.</p>
      <figure>
        <iframe data-src="https://twitter.com/1/status/1197896583154671616?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>22 листопада вдень російські ЗМІ з посиланням на підконтрольного Росії директора автономної некомерційної організації «Південний регіональний центр підтримки експорту» <b>Наталію Сєрову</b> повідомили про «відновлення вантажного поромного сполучення між Кримом і Туреччиною». Пізніше російські ЗМІ спростували цю інформацію.</p>
      <p>Представник президента України в АР Крим <b>Антон Кориневич</b> раніше заявляв, що<a href="https://www.radiosvoboda.org/a/news-krym-turechchyna-porom/30286933.html"> інформацію перевіряють</a>.</p>
      <p>Голова Меджлісу кримськотатарського народу <b>Рефат Чубаров</b> не виключав, що повідомлення російських ЗМІ про начебто відновлення вантажного поромного сполучення між анексованим Кримом і Туреччиною є фейком.</p>
      <p>Поромне сполучення між Севастополем і турецьким Зонгулдаком було <a href="https://www.radiosvoboda.org/a/28108533.html">організоване</a> в кінці жовтня 2016 року, в березні 2017 року сполучення було зупинене за рішенням турецької сторони.</p>
      <p>Заходження суден під іноземними прапорами в закриті морські порти і термінали анексованого Криму і Севастополя розглядається Україною як порушення норм міжнародного права і дії, що підривають суверенітет країни, а також як порушення законодавства України. Такі дії тягнуть за собою відповідальність судновласників, операторів і капітанів суден, в тому числі кримінальну.</p>
    </article>
  </body>
</html>