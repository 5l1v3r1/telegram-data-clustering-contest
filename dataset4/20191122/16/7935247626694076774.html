<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/inegolluler-ogretmenlerinin-gununu-bilboardla-kutluyor-215955h.htm"/>
    <meta property="og:site_name" content="OLAY"/>
    <meta property="article:published_time" content="2019-11-22T16:02:58+00:00"/>
    <meta property="og:title" content="İnegöllüler Öğretmenlerinin Gününü Bilboardla Kutluyor"/>
    <meta property="og:description" content="İnegöl Belediyesi, 24 Kasım Öğretmenler Günü etkinlikleri kapsamında, tüm vatandaşların öğretmenleri için mesajlarını yazdığı billboard uygulaması başlattı."/>
  </head>
  <body>
    <article>
      <h1>İnegöllüler Öğretmenlerinin Gününü Bilboardla Kutluyor</h1>
      <h2>İnegöl Belediyesi, 24 Kasım Öğretmenler Günü etkinlikleri kapsamında, tüm vatandaşların öğretmenleri için mesajlarını yazdığı billboard uygulaması başlattı.</h2>
      <address>
        <time datetime="2019-11-22T16:02:58+00:00">22 Nov 2019, 16:02</time>
      </address>
      <p>İnegöllüler, öğretmenlerine en güzel mesajlarını bu billboardla iletiyor.</p>
      <p>İnegöl Belediyesi, 24 Kasım Öğretmenler Gününü düzenlediği farklı etkinliklerle kutlamaya devam ediyor. Öğretmenler için özel programların düzenlendiği 24 Kasım kapsamında, ilçe halkının da yoğun katılım gösterdiği billboard kutlama etkinliği başlatıldı.</p>
      <p>Atatürk Bulvarı üzerinde bulunan billboard, öğretmenler günü için hazırlanan tasarımla bir mesaj panosuna dönüştürüldü. Burada bulunan kalem ve not kağıtlarıyla, vatandaşlar öğretmenleri için en güzel mesajlarını ve anı notlarını paylaşıyor. Kimi vatandaşlar öğretmenlerinin ismini yazarak kutlarken, kimileri ise genel olarak öğretmenlik mesleğinin önemine dikkat çekici notlar paylaşıyor.</p>
      <p>
        <b>BAŞKANVEKİLİ KARA DA NOT PAYLAŞTI</b>
      </p>
      <p>Belediye Başkan Vekili Ahmet Kara da bugün billboarda öğretmenler günü mesajını bıraktı. Kendisi de emekli bir eğitimci olan Kara, “Öğretmen; öğrencisinin gözüne, kulağına hitap ederken, aynı zamanda yüreğine girebilendir” sözünü not kağıdına yazarak panoya astı.</p>
      <p>
        <b>VATANDAŞLARDAN YOĞUN İLGİ</b>
      </p>
      <p>25 Kasım Pazartesi gününe kadar duracak olan öğretmenler günü kutlama billboardına, vatandaşların ilgisi de yoğun oldu. İlk iki günde çok sayıda not paylaşıldı.</p>
    </article>
  </body>
</html>