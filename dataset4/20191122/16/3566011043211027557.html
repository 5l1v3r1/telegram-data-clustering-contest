<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549201.html/%D9%86%D8%B8%D8%A7%D8%B1%D8%AA-%D8%A8%D8%B1-%D8%A8%D8%A7%D8%B2%D8%A7%D8%B1-%D8%A7%D8%AF%D8%A7%D9%85%D9%87-%D8%AF%D8%A7%D8%B1-%D8%A8%D8%A7%D8%B4%D8%AF--%D8%A8%D9%87-%D8%A7%D9%82%D8%B4%D8%A7%D8%B1-%D8%A2%D8%B3%DB%8C%D8%A8-%D9%BE%D8%B0%DB%8C%D8%B1-%D8%AA%D9%88%D8%AC%D9%87-%D9%88%DB%8C%DA%98%D9%87-%D9%88-%D9%85%D8%B3%D8%AA%D9%85%D8%B1-%D8%B4%D9%88%D8%AF--%D9%85%D8%B1%D8%AF%D9%85-%D8%AD%D9%82-%D8%A7%D8%B9%D8%AA%D8%B1%D8%A7%D8%B6-%D8%AF%D8%A7%D8%B1%D9%86%D8%AF-%D8%A7%D9%85%D8%A7-%D8%A8%D8%A7%DB%8C%D8%AF-%D9%85%D8%B1%D8%A7%D9%82%D8%A8-%D8%B3%D9%88%D8%A7%D8%B3%D8%AA%D9%81%D8%A7%D8%AF%D9%87-%D8%AF%D8%B4%D9%85%D9%86%D8%A7%D9%86-%D8%A8%D8%A7%D8%B4%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T16:54:00+00:00"/>
    <meta property="og:title" content="نظارت بر بازار ادامه دار باشد/ به اقشار آسیب پذیر توجه ویژه و مستمر شود/ مردم حق اعتراض دارند اما باید مراقب سواستفاده دشمنان باشند"/>
    <meta property="og:description" content="ائمه جمعه خراسان شمالی محور اصلی سخنان خود را در این هفته موضوع افزایش قیمت حامل های انرژی و هفته بسج قرار دادند."/>
  </head>
  <body>
    <article>
      <h1>نظارت بر بازار ادامه دار باشد/ به اقشار آسیب پذیر توجه ویژه و مستمر شود/ مردم حق اعتراض دارند اما باید مراقب سواستفاده دشمنان باشند</h1>
      <h2>گزیده خطبه‌های نمازجمعه شهرستان‌های خراسان شمالی؛</h2>
      <address>
        <time datetime="2019-11-22T16:54:00+00:00">22 Nov 2019, 16:54</time>
      </address>
      <p>ائمه جمعه خراسان شمالی محور اصلی سخنان خود را در این هفته موضوع افزایش قیمت حامل های انرژی و هفته بسج قرار دادند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://atraknews.com/">عصراترک، </a>حجت الاسلام عزیزی امام جمعه موقت شهرستان اسفراین در خطبه های این هفته نماز جمعه با محکوم کردن اغتشاشات اخیر اظهار کرد: اعتراضات مردم بحق است ولی نباید به گونه ای باشد که موجب سواستفاده دشمن شود و باعث شود اموال مردم و بیت المال به آتش کشیده شود و یا با ایجاد اغتشاش باعث کشته شدن نیروهای نظامی و انتظامی و مردم عادی شود.</p>
      <p>    وی با اشاره به آغاز هفته بسیج گفت: مصداق اصلی که برای بسیج زیبنده است آیه ۲۴ سوره ابراهیم  است که اشاره به شجره طیبه که شامل همه خوبی ها است دارد.     حجت الاسلام عزیزی خاطر نشان کرد: بسیج شجره طیبه ای است که در تمام حوادث و هر جایی که مردم نیاز به کمک دارند پیشتاز است.     وی در رابطه با اتفاقات اخیر در بحث گرانی بنزین گفت: همان گونه که رهبری از طرح سران قوا حمایت کرد ما نیز حمایت خواهیم کرد و مردم حق اعتراض دارند اما باید مواظبت شود که موجب سو استفاده دشمنان نشود و از دستگاه های نظارتی شهرستان خواست جلو سو استفاده برخی از اصناف که دنبال گرانی اجناس خود هستند گرفته شود.   <br/><br/><br/><b>به اقشار آسیب پذیر توجه ویژه و مستمر شود</b>   حجت‌الاسلام والمسلمین حسن زاده خطیب نماز جمعه بخش خبوشان شهرستان فاروج: اصل هدفمندی یارانه‌ها خوب است اما باید به مردم بویژه اقشار آسیب پذیر توجه ویژه و مستمر شود<br/>   </p>
      <p>وی ادامه داد: دستگاههای نظارتی توجه ویژه به عوامل سودجو و ایادی دشمن در داخل داشته باشند و دراین جنگ ظالمانه اقتصادی توجه به جوانان و نخبگان بویژه بسیجیان که کلید طلایی حل مشکل هستند مورد عنایت قرار گیرد.</p>
      <p>
        <b>نظارت بر بازار ادامه دار باشد/بسیج مایه خیر و برکت برای ملت و دولت است</b>
      </p>
      <p> </p>
      <p>حجت السلام موسوی، امام جمعه شهرستان جاجرم : بسیجیان همواره در طول این چهل سال برای مردم و دولت های مختلف مایه خیر بودند و در عرصه های مختلف به ایفای نقش پرداختند.     حجت الاسلام موسوی با اشاره به حوادث اخیر در کشور گفت: از ملت ایران که با بصیرت و هوشیاری صف خودشان را از ضد انقلاب ها جدا کردند و از همه عزیزانی که در عرصه حفظ امنیت تلاش می کنند تقدیر و تشکر می کنیم.     وی افزود: همه ما باید تکلیف گرا باشیم و گوش به ولایت بدهیم که تکلیف ما را مشخص می کند و مقام معظم رهبری با حمایت از قوه سه گانه فتنه های دشمن را نقش بر آب کرد.     خطیب جمعه جاجرم گفت: مردم از سه برابر کردن قیمت بنزین ناراضی اند و نگرانند که گرانی بنزین باقی اقلام را هم گران کند و باید مسئولین تلاش کنند قیمت ها رو حفظ کنند و نظارت و مراقبت ادامه دار باشد اینطور نباشد که چند وقت دیگر باز شروع به گران کردن کالاها کنند.     انتهای پیام/</p>
      <p> </p>
    </article>
  </body>
</html>