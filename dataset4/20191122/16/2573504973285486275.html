<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230462/maria-de-filippi-attacca-il-trono-classico-di-uomini-e-donne-poca-naturalezza/"/>
    <meta property="og:site_name" content="KontroKultura"/>
    <meta property="article:published_time" content="2019-11-22T16:40:48+00:00"/>
    <meta property="og:title" content="Maria De Filippi attacca il trono classico di Uomini e Donne: “Poca naturalezza”"/>
    <meta property="og:description" content="La conduttrice di Uomini e Donne, Maria De Filippi, ha rilasciato un’intervista con Il Fatto Quotidiano in cui ha parlato del trono classico e over. Le sue parole sono state abbastanza spiazzanti, specie per quanto riguarda la sezione dedicata ai più giovani. I più grandi, infatti, stanno facendo registrare al programma pomeridiano un numero di […]"/>
  </head>
  <body>
    <article>
      <h1>Maria De Filippi attacca il trono classico di Uomini e Donne: “Poca naturalezza”</h1>
      <address><time datetime="2019-11-22T16:40:48+00:00">22 Nov 2019, 16:40</time> by <a rel="author" href="https://www.kontrokultura.it/author/claudia/" target="_blank">Claudia Caputo</a></address>
      <p>La conduttrice di <b>Uomini e Donne, Maria De Filippi,</b> ha rilasciato un’intervista con<b> Il Fatto Quotidiano</b> in cui ha parlato del <b>trono classico e over.</b> Le sue parole sono state abbastanza spiazzanti, specie per quanto riguarda la sezione dedicata ai più giovani.</p>
      <p>I più grandi, infatti, stanno facendo registrare al programma pomeridiano un numero di ascolti davvero elevatissimo. Lo stesso, però, non può dirsi per quanto riguarda l’altra compagine. La moglie di Maurizio Costanzo pare abbia la risposta a questa situazione, la quale non sembra affatto edificante per i vari tronisti e corteggiatori.</p>
      <h3>L’approvazione di Maria De Filippi per il trono over</h3>
      <p><b>Maria De Filippi</b> è da sempre la principale icona della rete televisiva di Canale 5. Con i suoi programmi, infatti, riesce a garantire un livello di ascolti sempre ineccepibile e soddisfacente. Ad ogni modo, ad essere particolarmente amato dai telespettatori è <b>Uomini e Donne</b>, il programma in cui persone di diversa età fanno il possibile per trovare l’amore.</p>
      <p>Se questa, però, sembra essere la prerogativa principale del<b> trono over</b>, lo stesso non può dirsi per quello <b>classico</b> e <b>Maria De Filippi</b> lo ha notato. Nel corso dell’intervista con Il Fatto Quotidiano, infatti, la conduttrice ha spiegato di divertirsi davvero moltissimo quando registra le puntate dedicate ai più grandi. A suo avviso, le dinamiche che si instaurano sono molto più spontanee e genuine di quanto accade dall’altra parte.</p>
      <h3>Le critiche verso il trono classico e alcuni protagonisti</h3>
      <p>Le parole di <b>Maria De Filippi sul trono classico</b>, infatti, non sono state affatto positive. La donna ha riscontrato un calo degli ascolti quando vanno in onda le puntate dedicate ai giovani e si è fatta un’idea dei possibili motivi. Queen Mery ha detto di reputare il comportamento di alcuni tronisti e corteggiatori un po’ troppo ambiguo e improntato su quanto accade sui social.</p>
      <p>Questo, ovviamente, implica una perdita considerevole di spontaneità e sincerità. Il pubblico da casa le nota queste cose, forse è proprio questo il motivo per il quale il <b>trono classico</b> non si accinge proprio a decollare dal punto di vista degli ascolti. Che forse la colpa sia anche delle scelte fatte in questi anni dalla produzione?</p>
    </article>
  </body>
</html>