<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/cava-de-tirreni-regalo-sospeso-2020/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-22T16:03:17+00:00"/>
    <meta property="og:title" content="Cava de’ Tirreni: al Via l’Edizione 2020 del “Regalo Sospeso”"/>
    <meta property="og:description" content="A Cava de' Tirreni Parte l'iniziativa solidale Regalo Sospeso, a sostegno delle Famiglie e dei Bambini bisognosi della Città. Ecco i Dettagli."/>
  </head>
  <body>
    <article>
      <h1>Cava de’ Tirreni: al Via l’Edizione 2020 del “Regalo Sospeso”</h1>
      <address><time datetime="2019-11-22T16:03:17+00:00">22 Nov 2019, 16:03</time> by <a rel="author" href="https://amalfinotizie.it/author/giovanna-salvio/" target="_blank">Giovanna Salvio</a></address>
      <p>A <b>Cava de’ Tirreni</b> anche per quest’anno il Comune darà il via all’<b>iniziativa “Regalo Sospeso”.</b></p>
      <p>Ecco di cosa si tratta nel dettaglio.</p>
      <h3>Cava de’ Tirreni: Parte l’Iniziativa Solidale “Regalo Sospeso” 2019</h3>
      <p>Questa lodevole iniziativa a favore dei bambini e delle famiglie disagiate, denominata appunto “Regalo Sospeso”, si ripete anche per queste prossime feste natalizie a Cava de’ Tirreni.</p>
      <p>Curata dagli Assessori alle Attività Produttive, Annetta Altobello e all’Urbanistica, Giovanna Minieri, “Regalo Sospeso” si ispira all’abitudine tutta napoletana del caffè sospeso.</p>
      <p>“Regalo Sospeso” invita tutti i cittadini del territorio cavese ad acquistare un regalo da donare a chi ha bisogno.</p>
      <p>Gli acquisti potranno essere eseguiti presso i negozi che aderiranno ovviamente.</p>
      <p>Le attività commerciali che vorranno rientrare nell’iniziativa possono leggere l’apposito avviso pubblico sul sito del comune di Cava de’ Tirreni a questa <a href="http://www.cittadicava.it/default.php?st=&amp;mt=2&amp;cat=194&amp;padre=&amp;ID=57529">pagina.</a></p>
      <p>La domanda di adesione, che può essere scaricata sempre dalla stessa pagina, va portata all’Ufficio Relazione con il Pubblico del Comune, sito in via Tomma Cuomo.</p>
      <p>La scadenza per poter aderire è entro e non oltre le ore 12 del prossimo 29 Novembre 2019.</p>
      <p>Come funziona “Regalo Sospeso”?</p>
      <p>I regali, una volta presi, saranno poi raccolti presso i negozi aderenti di <a href="https://amalfinotizie.it/cava-de-tirreni-auto-si-ribalta/">Cava</a> de’ Tirreni entro la settimana di Natale.</p>
      <p>Grazie alla collaborazione con le associazioni di volontariato e le parrocchie del territorio, i regali verranno consegnati ai bambini bisognosi e a quelle famiglie che si trovano in condizione di povertà.</p>
      <p>A proposito, l’assessore all’Urbanistica, Giovanna Minieri, ha fatto un appello:</p>
      <p>
        <i>“Chiediamo ad ogni cittadino di partecipazione a questa gara di solidarietà per donare un sorriso anche a chi è in difficoltà. Lo scorso anno abbiamo riscontrato un buon successo e tantissime persone hanno aderito a questa iniziativa dimostrando il grande cuore dei cavesi che certamente si confermerà anche questo Natale”.</i>
      </p>
      <p>Anche l’assessore Altobello, ha detto la sua:</p>
      <p>
        <i>“Quando si lavora tutti insieme, cittadini, commercianti, amministrazione per un obbiettivo sociale come il regalo sospeso  si ha proprio il senso di una comunità in cui ci si sostiene nei momenti di difficoltà ed ognuno fa la propria parte. È questo lo spirito del nessuno resti solo con il quale opera la nostra amministrazione”.</i>
      </p>
      <p>Insomma, davvero una ammirevole iniziativa a sostegno dei cittadini che hanno più bisogno, che certamente funzionerà bene anche quest’anno.</p>
      <p>Forza cavesi, inizia la gara della solidarietà!</p>
    </article>
  </body>
</html>