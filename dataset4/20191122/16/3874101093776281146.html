<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/samsung-galaxy-s11-mate-30-pro-gibi-mi-olacak_85122.html"/>
    <meta property="og:site_name" content="CHIP Online"/>
    <meta property="article:published_time" content="2019-11-22T16:00:00+00:00"/>
    <meta property="og:title" content="Samsung Galaxy S11, Mate 30 Pro Gibi mi Olacak?"/>
    <meta property="og:description" content="Samsung'un, Galaxy S11'de Mate 30 Pro'da olduğu gibi &quot;waterfall&quot; ekran kullanacağı söylentileri ne kadar doğru?"/>
  </head>
  <body>
    <article>
      <h1>Samsung Galaxy S11, Mate 30 Pro Gibi mi Olacak?</h1>
      <h2>Samsung'un, Galaxy S11'de Mate 30 Pro'da olduğu gibi "waterfall" ekran kullanacağı söylentileri ne kadar doğru?</h2>
      <address><time datetime="2019-11-22T16:00:00+00:00">22 Nov 2019, 16:00</time> by <a rel="author">CHIP Online</a></address>
      <p>Samsung'un S serisi için gelecek amirali <b>Galaxy S11</b> için sızıntılar sürüyor. Bu kez telefonun ekranına ilişkin söylemler mevcut ve buna istinaden bahsi açan kişi, sızıntılarıyla tanınan <a href="https://twitter.com/UniverseIce/status/1196262117227167744?ref_src=twsrc%5Etfw%7Ctwcamp%5Etweetembed%7Ctwterm%5E1196262117227167744&amp;ref_url=https%3A%2F%2Fwww.techradar.com%2Fnews%2Fsamsung-galaxy-s11-apparently-wont-have-a-waterfall-screen-like-the-mate-30-pro">Ice Universe</a>. Twitter üzerinden paylaşımında, Samsung'un Galaxy S11 modelinin ekranına ilişkin değerlendirmede bulunan Ice Universe, yeni telefonda "waterfall" tasarımının benimsenmeyeceğini dile getirmiş.</p>
      <figure>
        <iframe data-src="https://twitter.com/UniverseIce/status/1196262117227167744?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Bilindiği gibi <b>Huawei</b>, yeni modeli Mate 30 Pro'da kullandığı ekran tasarımına "waterfall screen" olarak da bilinen <b>Horizon Display</b> olarak isimlendirdiği yüksek kavisli ekran tasarımını kullanmıştı. Ekran kenarlarının tamamen ekrandan oluşmasıyla beraber daha güzel görüntü sunan bu ekran tasarımı, öte yandan telefonu daha kırılgan bir yapıya da büründürüyor.</p>
      <p>Ice Universe'ün bahsettiğine göre ise <b>Samsung</b>, bu yolu tercih etmeyecek. Konunun Samsung tarafından dikkatlice değerlendirildiğini yazan Ice Universe, Galaxy S11'in herhangi bir "<b>waterfall</b>" ekran tasarımını kullanmayacağını, ancak ekran çerçevesinin Galaxy Note 10'dan daha dar olacağını söylüyor. Elbette ortaya nasıl bir sonuç çıkacak, bekleyip göreceğiz.</p>
    </article>
  </body>
</html>