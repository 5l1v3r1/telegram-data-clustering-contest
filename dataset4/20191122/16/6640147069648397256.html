<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/apple-recensioni-sito-scomparse/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-22T16:16:00+00:00"/>
    <meta property="og:title" content="Apple: le recensioni dei clienti scompaiono dal sito web ufficiale | MobileLabs"/>
    <meta property="og:description" content="Apple ha deciso di rimuovere dal proprio store online le recensioni scritte dai clienti e dedicate ai prodotti: ecco tutte le informazioni."/>
  </head>
  <body>
    <article>
      <h1>Apple: le recensioni dei clienti scompaiono dal sito web ufficiale | MobileLabs</h1>
      <address>
        <time datetime="2019-11-22T16:16:00+00:00">22 Nov 2019, 16:16</time>
      </address>
      <p>Controversa è l’azione effettuata recentemente da <b>Apple</b>: la società ha infatti deciso di rimuovere il box dedicato alle <b>recensioni</b> dal <a href="https://www.apple.com/it/">sito web ufficiale</a>. Il motivo è ancora sconosciuto.</p>
      <p>I possibili acquirenti possono consultare i prodotti disponibili ed effettuare l’<b>acquisto</b> direttamente dal sito web ufficiale di Apple. Fino a pochi giorni fa, gli utenti potevano leggere tutte le <b>informazioni</b> dedicate a ogni singolo prodotto, le <b>domande frequenti</b> e le <b>recensioni</b> scritte direttamente da altri consumatori. Quest’ultima sezione, come confermato da <a href="https://appleinsider.com/articles/19/11/21/apple-pulls-all-customer-reviews-from-online-apple-store">AppleInsider</a>, è sparita successivamente allo scorso <b>16 novembre</b>.</p>
      <figure>
        <img src="https://www.tomshw.it/images/images/2019/11/foto-generiche-64568.768x432.jpg"/>
      </figure>
      <p>Da ora in avanti, quindi, i futuri clienti non potranno leggere le review e i già clienti non potranno esprimere il proprio punto di vista. Così facendo, <a href="http://www.tomshw.it/smartphone/apple-spedizioni-iphone-in-aumento-del-6-in-cina/">Apple </a>ha eliminato dal proprio store ufficiale la <b>trasparenza</b> assicurata dalle recensioni inserite da altre persone che hanno scelto di acquistare i dispositivi offerti.</p>
      <figure>
        <iframe src="https://www.youtube.com/embed/QZ8OQpHOL_Y" width="500" height="281" data-service="Youtube" scrolling="no"/>
      </figure>
      <p>Spesso, alcune recensioni non erano proprio positive, come mostrato da <a href="https://www.youtube.com/channel/UCnvgtzmvlb6d58d9BbOKuMA">Fstoppers </a>nel suo video in cui vengono letti i <b>pareri negativi</b> sotto <a href="http://www.tomshw.it/hardware/apple-macbook-pro-da-16-pollici-ufficiale-si-parte-da-2799-euro/">MacBook Pro</a> da 16 pollici. Altro esempio è il convertitore da Lightning a jack, che contava più di 700 recensioni negative.</p>
      <blockquote>Il Nuovo Apple iPad, con display in retina e il chip A10 Fusion, è disponibile all’acquisto su Amazon, con uno sconto speciale. Lo trovate a <a href="https://toms.it/2Pt6C">questo indirizzo</a>.</blockquote>
    </article>
  </body>
</html>