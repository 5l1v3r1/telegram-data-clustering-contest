<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215975/Lieve-burgemeester-onze-jeugdsoos-moet-open-blijven"/>
    <meta property="og:site_name" content="RTV Noord"/>
    <meta property="article:published_time" content="2019-11-22T16:18:00+00:00"/>
    <meta property="og:title" content="'Lieve burgemeester, onze jeugdsoos moet open blijven'"/>
    <meta property="og:description" content="De twee jeugdsozen in de gemeente Pekela, Ons Stee in Oude Pekela en Linked in Nieuwe Pekela, moeten sluiten."/>
  </head>
  <body>
    <article>
      <h1>'Lieve burgemeester, onze jeugdsoos moet open blijven'</h1>
      <address>
        <time datetime="2019-11-22T16:18:00+00:00">22 Nov 2019, 16:18</time>
      </address>
      <p>De bezoekers en vrijwilligers zijn niet blij met dit besluit van de gemeente. Bij Ons Stee zijn ze inmiddels begonnen met een handtekeningenactie.</p>
      <h3>Veel verloren</h3>
      <p>'We weten het nu tweeënhalve week', vertelt Henriëtte Lap van Ons Stee. 'Het kwam echt als een schok. Het moet dicht vanwege bezuinigingen op het jongerenwerk.'</p>
      <p>Volgens Lap gaat er heel veel verloren: 'Op maandagavond is hier darten, op woensdagmiddag de kinderclub en op dinsdag, donderdag en vrijdag de jeugdsoos.'</p>
      <p>'Als het aan mij ligt, blijft Ons Stee open en wordt het volledig gerund door vrijwilligers. Dan kost het de gemeente ook geen geld', zegt Lap.</p>
      <h3>'Lieve burgemeester'</h3>
      <p>De kinderen van de jeugdsoos hebben ook nog een boodschap voor de gemeente: 'Lieve burgemeester, onze jeugdsoos moet open blijven'.</p>
    </article>
  </body>
</html>