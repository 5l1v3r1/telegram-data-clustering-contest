<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/Vid-Chytachiv/gidnist-i-svoboda-dlya-molodi-10973615.html"/>
    <meta property="og:site_name" content="Всім"/>
    <meta property="article:published_time" content="2019-11-22T16:29:00+00:00"/>
    <meta property="og:title" content="Гідність і свобода для молоді"/>
    <meta property="og:description" content="21.11.2019 бібліотеці-філії №9 Хмельницької міської ЦБС до Дня свободи і гідності пройшла година пам'яті «Тільки тим історія належить, хто за неї бореться й живе» для студентів ДНЗ «Вище професійне училище №11 міста Хмельницького»."/>
  </head>
  <body>
    <article>
      <h1>Гідність і свобода для молоді</h1>
      <address><time datetime="2019-11-22T16:29:00+00:00">22 Nov 2019, 16:29</time> by <a rel="author">Ludmila Shevchuk</a></address>
      <p>21.11.2019 бібліотеці-філії №9 Хмельницької міської ЦБС до Дня свободи і гідності пройшла година пам'яті «Тільки тим історія належить, хто за неї бореться й живе» для студентів ДНЗ «Вище професійне училище №11 міста Хмельницького».</p>
      <p>Дві революції –  Помаранчева в 2004 році  та  Гідності в 2013 році змінили не тільки політичне життя країни, але й свідомість українців. В бібліотеці обговорювали поняття «гідність» та «свобода», основні етапи Євромайдану та сутичок, які забрали більше сотні життів та тисячі постраждалих протестувальників. Вшанували пам'ять загиблих  небесної сотні хвилиною мовчання переглянули фотографії з Майдану, стрічки, обереги-ангели та прапори, привезені з Києва.</p>
      <p>Запрошені гості – волонтери громадської організації «Два крила», які стояли на Майдані в Хмельницькому  та Києві Любов Габрух та Ірина Ковалевська розповіли як пітекували під стінами Хмельницького СБУ, прокуратури, Управління УМВС, 8 полку спецпризначення, Хмельницькоблдержадміністрації. </p>
      <p>В Києві Любов Габрух знаходилася 1,5 місяця, отримала запалення легенів, готувала їжу в Жовтневому палаці для мітингувальників, та була в полоні у беркутівців. Вона врятувала 18 лютого 2014 року свого земляка-хмельничанина від смерті від рук беркутівців, які до живого мяса і крові побили хлопця. Хлопець Андрій досі живий, після Майдану пішов волонтером на Схід, де зазнав поранення та проходив лікування та реабілітацію в Чехії. Любов Габрух загасила підпал палацу Жовтневий, який, як і Дім профспілок, мав бути спалений спеціальним підрозділом "Беркут".</p>
      <p>Ірина Ковалевська отримала орден Вячеслава Чорновола «За волонтерство» та медаль «За незламність духу». Ці відважні жінки в рамках волонтерського руху плетуть сітки та костюми маскувальні «Кікімора», які передають на схід атовцям.</p>
      <p>Наприкінці зустрічі Ірина зазначила, – «Свобода – це тоді, коли ти говориш по телефону  і тебе ніхто не прослуховує та не переслідує». Отака вона жіноча правда про свободу та гідність в українському житті.</p>
    </article>
  </body>
</html>