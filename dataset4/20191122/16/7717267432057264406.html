<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/varvitsiotis-gia-prosfigiko-to-allo-montelo-to-idame-ke-apetiche"/>
    <meta property="og:site_name" content="Voria.gr"/>
    <meta property="article:published_time" content="2019-11-22T16:55:00+00:00"/>
    <meta property="og:title" content="ΒΑΡΒΙΤΣΙΩΤΗΣ ΓΙΑ ΠΡΟΣΦΥΓΙΚΟ: ΤΟ ΑΛΛΟ ΜΟΝΤΕΛΟ ΤΟ ΕΙΔΑΜΕ ΚΑΙ ΑΠΕΤΥΧΕ"/>
    <meta property="og:description" content="Για τις νέες δομές και τις αιτιάσεις ότι δημιουργούνται φυλακές και στρατόπεδα για τους αιτούντες άσυλο μίλησε ο Μιλτιάδης Βαρβιτσιώτης"/>
  </head>
  <body>
    <article>
      <h1>ΒΑΡΒΙΤΣΙΩΤΗΣ ΓΙΑ ΠΡΟΣΦΥΓΙΚΟ: ΤΟ ΑΛΛΟ ΜΟΝΤΕΛΟ ΤΟ ΕΙΔΑΜΕ ΚΑΙ ΑΠΕΤΥΧΕ</h1>
      <h2>Για τις νέες δομές και τις αιτιάσεις ότι δημιουργούνται φυλακές και στρατόπεδα για τους αιτούντες άσυλο μίλησε ο Μιλτιάδης Βαρβιτσιώτης</h2>
      <address><time datetime="2019-11-22T16:55:00+00:00">22 Nov 2019, 16:55</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>«Το άλλο μοντέλο το είδαμε. Το μοντέλο των<b> ανοιχτών συνόρων</b>, της έλλειψης των προαναχωρησιακών κέντρων, της χαλαρότητας στην απόδοση του ασύλου, τα είδαμε. Απέτυχε. Η πραγματικότητα δίνει την απάντηση σε όλη την κριτική που δεχόμαστε. Με το άλλο μοντέλο δεν υπήρχε η ευκαιρία να βρουν αυτούς τους οποίους η αίτησή τους απορρίπτεται. Έχουν απορριφθεί αιτήσεις και οι άνθρωποι αυτοί, που έχουν μείνει στην Ελλάδα σε ανοιχτά κέντρα, βρίσκονται ανά την επικράτεια κάπου παράνομα».</p>
      <p>Αυτό τόνισε ο αναπληρωτής υπουργός Εξωτερικών <b>Μιλτιάδης Βαρβιτσιώτης</b> στο ραδιοφωνικό σταθμό του ΣΚΑΪ, όταν ρωτήθηκε για τις <b>νέες δομές και τις αιτιάσεις ότι δημιουργούνται φυλακές και στρατόπεδα.</b></p>
      <p>Ειδικότερα, όσον αφορά τη στάση της Τουρκίας, επανέλαβε ότι δεν είναι θέμα της ατζέντας των ελληνοτουρκικών θεμάτων, καθώς κάθε φορά που η Άγκυρα λέει ότι «θα σας πλημμυρίσουμε με μετανάστες» δεν απευθύνεται προς την Αθήνα αλλά προς τις Βρυξέλλες, τις οποίες εκβιάζει. Ο κ. Βαρβιτσιώτης, όπως επισημαίνεται στην ίδια ανακοίνωση, αναφέρθηκε «ακόμα στον νέο, πιο αυστηρό τρόπο αντιμετώπισης των κυκλωμάτων διακινητών από το Λιμενικό Σώμα, μετά την αλλαγή ηγεσίας», ενώ για το νέο καθεστώς που θα ισχύσει στην υποδοχή των ροών, εξήγησε πως θα εξετάζεται με διαφορετικό τρόπο το προφίλ του πρόσφυγα από εκείνο του μετανάστη, αναφέρει το ΑΠΕ-ΜΠΕ.</p>
      <p>Τέλος, σε ερώτηση σχετικά με τις αντιδράσεις των τοπικών κοινωνιών απάντησε ότι «όπως ζητάμε από τα κράτη - μέλη να επιμεριστούν το βάρος της <b>φιλοξενίας των ανθρώπων που δικαιούνται άσυλο</b>, την ίδια αλληλεγγύη ζητάμε και από τις ελληνικές περιφέρειες».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/varvitsiotis-theloume-emporikes-schesis-me-oles-tis-megales-dinamis"/>
        <a href="https://www.voria.gr/article/varvitsiotis-i-tourkia-echi-simperiferthi-os-diethnis-taraxias"/>
        <a href="https://www.voria.gr/article/varvitsiotis-afinoume-piso-to-dogma-anichta-sinora-tou-siriza"/>
        <a href="https://www.voria.gr/article/varvitsiotis-vasiki-protereotita-i-proselkisi-ependiseon"/>
        <a href="https://www.voria.gr/article/m-varvitsiotis-h-ellada-epidioki-diatirisi-ton-kinotikon-kondilion"/>
        <a href="https://www.voria.gr/article/varvitsiotis-de-tha-thelame-na-chasoume-vretanous-touristes-logo-brexit"/>
      </related>
    </article>
  </body>
</html>