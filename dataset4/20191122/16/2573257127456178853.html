<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/22/microsoft-gmail-drive-calendar-outlook-un-account-628473"/>
    <meta property="og:site_name" content="tecnoandroid"/>
    <meta property="article:published_time" content="2019-11-22T16:00:14+00:00"/>
    <meta property="og:title" content="Microsoft: Gmail, Drive, Calendar e Outlook con un solo account"/>
    <meta property="og:description" content="Gmail, Drive, Calendar e Outlook potrebbero presto diventare un unico servizio. Tuttavia, Microsoft non ha ancora rilasciato delle dichiarazioni."/>
  </head>
  <body>
    <article>
      <h1>Microsoft: Gmail, Drive, Calendar e Outlook con un solo account</h1>
      <h2>Gmail, Drive, Calendar e Outlook potrebbero presto diventare un unico servizio. Tuttavia, Microsoft non ha ancora rilasciato delle dichiarazioni.</h2>
      <address><time datetime="2019-11-22T16:00:14+00:00">22 Nov 2019, 16:00</time> by <a rel="author">Rosalba Varegliano</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Outlook.png"/>
      </figure>
      <p>Sembra che Microsoft abbia deciso di integrare completamente<b> Gmail, Google Drive e Calendar</b> con il suo client di webmail, <b>Outlook</b>. Un utente di Twitter ha riferito di aver ricevuto l’invito per testare le nuove funzionalità. Nonostante i limiti, ha collegato correttamente il suo account Google e ha ottenuto l’accesso ai dati di Gmail, Drive e Calendar all’interno di Outlook.</p>
      <p>Per quanto popolare sia Gmail, il client di posta elettronica di Outlook di Microsoft ha anche un largo seguito di utenti soddisfatti. Attualmente, <a href="https://www.tecnoandroid.it/2019/10/30/gmail-le-novita-dellaggiornamento-arriva-lintelligenza-artificiale-615316">Outlook</a> offre agli utenti un’opzione limitata per importare o sincronizzare il proprio account Gmail. Tale integrazione, tuttavia, non è completa in quanto le e-mail di Gmail che elimini da Outlook non si cancellano realmente, vengono solo nascoste. Pare che Microsoft, oltre ad apportare delle migliorie a riguardo, voglia integrare non solo Gmail ma anche Google Drive e Google Calendar.</p>
      <h3>Microsoft unirà Gmail, Drive, Calendar e Outlook in un unico servizio</h3>
      <p>L’integrazione di questi servizi testata da alcuni utenti, scelti casualmente dall’azienda, funziona come Outlook sui dispositivi mobili. Infatti, presenta caselle di posta separate e integrazione side-by-side nel calendario. Ad esempio, con l’integrazione di Google Drive, puoi allegare documenti e file da Drive alle e-mail di Gmail e Outlook.</p>
      <p>Questo sembra ancora un<b> test iniziale</b> per ora, poiché alcuni utenti non sono riusciti ad aggiungere più di un account Gmail. Inoltre, il passaggio tra account Outlook e Gmail ha causato l’aggiornamento dell’intera pagina. Vi ricordiamo infine che per il momento Microsoft non ha rilasciato dichiarazioni di alcun tipo, ma vi terremo ovviamente aggiornati se ci saranno novità a riguardo.</p>
    </article>
  </body>
</html>