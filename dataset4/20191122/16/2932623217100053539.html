<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/magazin/664332.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-22T16:09:00+00:00"/>
    <meta property="og:title" content="Ünlü şef Somer Sivrioğlu'ndan 'torpil' iddialarına sert tepki!"/>
    <meta property="og:description" content="MasterChef jüri üyesi Somer Sivrioğlu, Batuhan ve Suna'yı torpille yarışmada tuttukları yönündeki iddialara Twitter hesabından ateş püskürdü."/>
  </head>
  <body>
    <article>
      <h1>Ünlü şef Somer Sivrioğlu'ndan 'torpil' iddialarına sert tepki!</h1>
      <h2>MasterChef jüri üyesi Somer Sivrioğlu, Batuhan ve Suna'yı torpille yarışmada tuttukları yönündeki iddialara Twitter hesabından ateş püskürdü.</h2>
      <address>
        <time datetime="2019-11-22T16:09:00+00:00">22 Nov 2019, 16:09</time>
      </address>
      <p>TV8 ekranlarının büyük bir ilgiyle izlenen yarışma programı MasterChef Türkiye, dün akşam eleme bölümüyle ekrana geldi. Eleme potasına kalan Suna, Kıvanç, Yasin ve Batuhan arasından yarışmaya veda eden isim Suna oldu. Haftalardır Suna'ya torpil uyguladıkları iddia edilen şeflerden Somer Sivrioğlu, Twitter hesabından gelen yorumlara tek tek cevap verdi.</p>
      <p>
        <b>HAKKINDAKİ İDDİALARA SERT ÇIKTI</b>
      </p>
      <p>Yarışmanın fenomen isimlerinden Batuhan'la beraber çalıştığı ve Suna'ya torpil yaparak yarışmadan elemediği iddia edilen şeflerden Somer Sivrioğlu, Twitter hesabından paylaşım yaparak "Ne oldu? Batuhan yanımda çalışıyordu, Suna torpilliydi, her şey organizeydi. Üstümüzden prim yapmaya çalışan köpekbalığının etrafında dolaşıp artıklarından beslenen parazitler misali kendini fenomen ilan edenler. İnsanların emeğine, başarısına laf atmak bu kadar kolay olmamalı" dedi.</p>
      <p>
        <b>"EVET MANYAĞIZ BİZ"</b>
      </p>
      <p>Sivrioğlu, paylaşımına "Sırf bunu söylemek için iyi iki şefi sona bırakıp birini elediniz yani" diyen sosyal medya kullanıcısına "Evet manyağız biz, en iyi yarışmacılarımızdan biri Twitter'a yazmak için eliyoruz" dedi.</p>
      <figure>
        <img src="https://icdn.turkiyegazetesi.com.tr/images/ckfiles/images/sivrio%C4%9Flu.jpg"/>
      </figure>
      <p>
        <b>"İYİ Kİ SENİ TANIDIK"</b>
      </p>
      <p>Somer Sivrioğlu, yarışmadan elenen Suna'ya sosyal medya hesabından şu sözlerle veda etti: "İyi ki seni tanıdık Suna Aydın. Tek başına ayakta duran sağlam kişiliğinle, başarılarınla, lezzetinle, hiçbir zaman susmasan da bir kez bile bize saygıda kusur etmemenle, bize ve MasterChef Türkiye'ye çok şey kattın. Yolun açık olsun, kardeşim"</p>
    </article>
  </body>
</html>