<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/revoltator-la-un-pas-de-o-tragedie-la-metrou/"/>
    <meta property="og:site_name" content="Cotidianul"/>
    <meta property="article:published_time" content="2019-11-22T16:29:02+00:00"/>
    <meta property="og:title" content="Revoltător: La un pas de o tragedie la metrou"/>
    <meta property="og:description" content="ISU a transmis că este vorba de un bărbat de 47 de ani, aflat în zona scărilor rulante, care a fost lovit la..."/>
  </head>
  <body>
    <article>
      <h1>Revoltător: La un pas de o tragedie la metrou</h1>
      <address><time datetime="2019-11-22T16:29:02+00:00">22 Nov 2019, 16:29</time> by <a rel="author">(M.B)</a></address>
      <p>O persoană a fost rănită în stația de metrou Universitate, de un geam căzut din tavan.</p>
      <p>Metrorex informează că vineri, la ora 16:53, în stația de metrou Universitate în timpul accesului dinspre Pasajul Universitate către peron, un călător a fost accidentat de un geam căzut din plafonul tavanului.</p>
      <p>Echipajul SMURD a sosit imediat la față locului pentru a acorda primul ajutor.</p>
      <p>„Călătorul accidentat a fost găsit în stare conștientă, cu o plagă ușoară la nivelul capului și a fost transportat la Spitalul Universitar. În urmă acestui incident regretabil, la nivelul Metrorex, se va constitui o comisie care va stabili împrejurările ce au condus la producerea evenimentului”, anunță Metrorex.</p>
      <p>ISU a transmis că este vorba de un bărbat de 47 de ani, aflat în zona scărilor rulante, care a fost lovit la nivelul capului de elemente de construcție căzute din plafon. A fost transportat la Spitalul Universitar în stare de conștiență.</p>
      <p>
        <i>Foto: Bucureștiul.ro</i>
      </p>
    </article>
  </body>
</html>