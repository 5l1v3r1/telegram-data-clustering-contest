<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/uryad-gotuyetsya-zaboroniti-povernennya-privatbanku-kolomoyskomu-zmi-330584_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T16:54:00+00:00"/>
    <meta property="og:title" content="Уряд готується заборонити повернення &quot;Приватбанку&quot; Коломойському — ЗМІ"/>
    <meta property="og:description" content="Новою вимогою МВФ стала заборона на повернення націоналізованих банків."/>
  </head>
  <body>
    <article>
      <h1>Уряд готується заборонити повернення "Приватбанку" Коломойському — ЗМІ</h1>
      <h2>Новою вимогою МВФ стала заборона на повернення націоналізованих банків.</h2>
      <address>
        <time datetime="2019-11-22T16:54:00+00:00">22 Nov 2019, 16:54</time>
      </address>
      <p>Незабаром може бути прийнятий закон або зміни до нині існуючого законодавства, які ліквідують можливість <b><a href="https://dt.ua/ECONOMICS/mvf-vimagaye-vid-ukrayini-priynyati-zakon-scho-zaboronyaye-povernennya-nacionalizovanih-bankiv-leschenko-330541_.html">повертати націоналізовані державою банки</a>,</b> а саме "Приватбанк". Про це <a href="https://www.epravda.com.ua/rus/news/2019/11/22/654030/">ЕП повідомило</a> джерело в Нацбанку.</p>
      <p>Наголошується, що відповідні ініціативи вже готуються. Хоча про деталі, як і в які саме закони будуть вноситися зміни, джерело не повідомило.</p>
      <p>При цьому <b>співрозмовник у Кабміні також підтвердив інформацію про підготовку такої законодавчої ініціативи</b>, але також деталі не вказувалися.</p>
      <p>"Тексту зараз немає", - підкреслило джерело в уряді.</p>
      <p>Раніше народний депутат Сергій Лещенко у своєму Telegram-каналі заявив, що МВФ вимагає від України прийняти закон, який заборонить повернення націоналізованих банків екс-власникам.</p>
      <p>Лещенко написав: "МВФ висунув Україні нову вимогу без виконання якого відмовляється давати кредит. Мова йде про прийняття закону, який би заборонив повернення банків колишнім власникам. Таким чином, МВФ намагається отримати гарантії, що Ігорю Коломойському не буде повернуто "Приватбанк".</p>
      <p>Нагадаємо, що  <b><a href="https://dt.ua/ECONOMICS/sud-priznachiv-datu-rozglyadu-spravi-schodo-skasuvannya-nacionalizaciyi-privatbanku-329514_.html">Шостий апеляційний адмінсуд 19 грудня розгляне апеляційну скаргу</a></b> держави на рішення Окружного адмінсуду від 18 квітня про скасування націоналізації Приватбанку.</p>
      <p>21 грудня 2016 року <b><a href="https://zn.ua/ECONOMICS/privatbank-oficialno-stal-gosudarstvennym-233971_.html">"Приватбанк" перейшов у державну власність</a>.</b> Держава отримала 100% в його капіталі, фінустанову було докапитализировано на суму 116,8 млрд грн. В кінці червня 2017 року Кабмін вирішив докапіталізувати банк ще на 38,5 млрд гривень на підставі пропозицій НБУ та висновку незалежного аудитора - компанії EY.</p>
      <p>Сьогодні суди різних інстанцій<b> <a href="https://zn.ua/ECONOMICS/v-sudah-nahoditsya-okolo-238-tysyach-del-po-privatbanku-bank-320071_.html">розглядають сотні проваджень, пов'язаних із "Приватбанком".</a></b></p>
      <p>Докладніше читайте в статті Юлії Самаєвої <b>"<a href="https://dt.ua/internal/shema-optima-313836_.html">Схема Optima</a>"</b> в тижневику "Дзеркало тижня. Україна".</p>
      <p> </p>
      <footer>За матеріалами: <a href="https://dt.ua/go/aHR0cDovL3d3dy5lcHJhdmRhLmNvbS51YS9ydXMv">Економічна правда</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>