<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/22/politics/kke-nd-kai-syriza-kokoromaxoun-sti-vouli-gia-ti-diafthora-kai-ti-diaploki/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-22T16:28:11+00:00"/>
    <meta property="og:title" content="ΚΚΕ: ΝΔ και ΣΥΡΙΖΑ, κοκορομαχούν στη Βουλή για τη διαφθορά και τη διαπλοκή"/>
    <meta property="og:description" content="«αρνούνται πεισματικά την πρόταση του Κόμματος για την -επιτέλους- κατάργηση του νόμου περί ευθύνης υπουργών"/>
  </head>
  <body>
    <article>
      <h1>ΚΚΕ: ΝΔ και ΣΥΡΙΖΑ, κοκορομαχούν στη Βουλή για τη διαφθορά και τη διαπλοκή</h1>
      <h2>«αρνούνται πεισματικά την πρόταση του Κόμματος για την -επιτέλους- κατάργηση του νόμου περί ευθύνης υπουργών</h2>
      <address><time datetime="2019-11-22T16:28:11+00:00">22 Nov 2019, 16:28</time> by <a rel="author">Σκίντσας Γιώργος</a></address>
      <p>Σε σχόλιό του το <b>Γραφείο Τύπου της ΚΕ του ΚΚΕ</b> για την αντιπαράθεση Κυρ. Μητσοτάκη – Αλ. Τσίπρα στη Βουλή σχετικά με τη διαφθορά, αναφέρει:</p>
      <p>«ΝΔ και ΣΥΡΙΖΑ, που κοκορομαχούν στη Βουλή για τη διαφθορά και τη διαπλοκή, είναι οι ίδιοι που αρνούνται πεισματικά την πρόταση του ΚΚΕ για την -επιτέλους- κατάργηση του νόμου περί ευθύνης υπουργών, ώστε να ισχύει ό,τι και για τους απλούς πολίτες. Είναι επίσης οι ίδιοι, που στις αναθεωρήσεις του Ποινικού Κώδικα, μια με ΝΔ και μια με ΣΥΡΙΖΑ, ενσωμάτωσαν διατάξεις που αντικειμενικά διευκολύνουν το μεγάλο έγκλημα.</p>
      <p>
        <a href="https://www.in.gr/2019/11/22/greece/tourkiko-sxedio-kata-tis-elladas-moxlo-metanasteytiko/">Τουρκικό σχέδιο κατά της Ελλάδας με μοχλό το μεταναστευτικό</a>
      </p>
      <p>Η ΝΔ φρόντισε να επεκτείνει την «προστασία» σε όσους εμπλέκονται στο ξέπλυμα μαύρου χρήματος, περιορίζοντας το χρόνο δέσμευσης των περιουσιακών τους στοιχείων και στους τραπεζίτες, προβλέποντας να έχουν μόνο οι ίδιοι τη δυνατότητα να ασκηθεί ποινική δίωξη σε στελέχη τους που εμπλέκονται σε υποθέσεις απιστίας.</p>
      <p>Ο δε ΣΥΡΙΖΑ ως κυβέρνηση φρόντισε να μετατρέψει από κακούργημα σε πλημμέλημα τις περιπτώσεις κατάχρησης δημοσίου χρήματος, μειώνοντας προκλητικά τις ποινές».</p>
      <p>
        <a href="https://www.tovima.gr/2019/11/22/society/ieres-aythairesies-sta-meteora/">«Ιερές» αυθαιρεσίες στα Μετέωρα</a>
      </p>
    </article>
  </body>
</html>