<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/tramp-zbog-mene-kina-nije-reagovala-u-hongkongu/"/>
    <meta property="og:site_name" content="Krstarica"/>
    <meta property="article:published_time" content="2019-11-22T16:34:00+00:00"/>
    <meta property="og:title" content="Tramp: Zbog mene Kina nije reagovala u Hongkongu"/>
    <meta property="og:description" content="VAŠINGTON - Američki predsednik Donald Tramp tvrdi da je &quot;on&quot; razlog zašto Kina nije preduzela korake na suzbijanju prodemoktratskih demonstracija u"/>
  </head>
  <body>
    <article>
      <h1>Tramp: Zbog mene Kina nije reagovala u Hongkongu</h1>
      <address><time datetime="2019-11-22T16:34:00+00:00">22 Nov 2019, 16:34</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521054-750x430.jpg"/>
        <figcaption>Foto: Tanjug</figcaption>
      </figure>
      <p>VAŠINGTON – Američki predsednik Donald Tramp tvrdi da je „on“ razlog zašto Kina nije preduzela korake na suzbijanju prodemoktratskih demonstracija u Hongkongu.</p>
      <p>Tramp je rekao da je zamolio svog „prijatelja“ kineskog predsednika Si Đinpinga da ne šalje vojsku.</p>
      <p>Tramp je u telefonskom intervjuu za „Foks &amp; Friends“ rekao da je Siju rekao da će napori na suzbijanju protesta zakomplikovati pregovore o trgovinskom sporazumu između SAD i Kine, prenosi AP</p>
      <p>Kina je upozorila Sjedinjene Države da će uzvratiti ako Tramp potpiše zakon kojim se podržavaju protesti u Hongkongu.</p>
      <p>Američki predsednik nije potvrdio da će uložiti veto na taj zakon, ali je rekao: „Moramo biti uz Hongkong, ali takođe ja moram biti uz predsednika Sija“.</p>
      <p>Tramp je izjavio i da nije njega, „hiljade ljudi bi upravo bilo ubijeno u Hongkongu i ne ni bilo protesta“.</p>
      <p>(Tanjug)</p>
    </article>
  </body>
</html>