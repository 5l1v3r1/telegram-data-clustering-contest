<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://alkas.lt/2019/11/22/dusios-ezero-vandens-lygis-per-pastaruosius-44-metus-sumazejo-194-cm/"/>
    <meta property="og:site_name" content="alkas.lt"/>
    <meta property="article:published_time" content="2019-11-22T16:00:00+00:00"/>
    <meta property="og:title" content="Dusios ežero vandens lygis per pastaruosius 44 metus sumažėjo 19,4 cm!"/>
    <meta property="og:description" content="Klimato kaita atrodo kaip išgalvotas dalykas tol, kol „gyvenama“ virtualiame pasaulyje, arba neiškeliaujama toliau nuo miestų į gamtą. Jei  nutartumėte patyrinėti didžiųjų Dzūkijos ežerų pakrantes, tokios akcijos kaip „Global Climate Strike“ gali pasirodyti ne visai beprasmės net ir patiems didžiausiems skeptikams."/>
  </head>
  <body>
    <article>
      <h1>Dusios ežero vandens lygis per pastaruosius 44 metus sumažėjo 19,4 cm!</h1>
      <address>
        <time datetime="2019-11-22T16:00:00+00:00">22 Nov 2019, 16:00</time>
      </address>
      <p>Klimato kaita atrodo kaip išgalvotas dalykas tol, kol „gyvenama“ virtualiame pasaulyje, arba neiškeliaujama toliau nuo miestų į gamtą. Jei  nutartumėte patyrinėti didžiųjų Dzūkijos ežerų pakrantes, tokios akcijos kaip „Global Climate Strike“ gali pasirodyti ne visai beprasmės net ir patiems didžiausiems skeptikams.</p>
      <p>Antrus metus besitęsianti hidrologinė sausra stipriai apmažino paviršinius vandenis Lazdijų krašte, o gruntinius paslėpė giliau į žemę. Viso to pasekmes vasarą pajunta kaimų gyventojai, sausuose šuliniuose bergždžiai beieškantys vandens. Džiūstančios pelkės, kūdros ir nykstantys maži ežerėliai kelia pavojų balinių vėžlių, raudonpilvių kūmučių, skiauterėtųjų tritonų ir kitų retųjų roplių populiacijoms.</p>
      <p>Daugiausiai duomenų parko specialistai surinko stebėdami Dusios ežero hidrologinę situaciją ir šiek tiek paanalizavus duomenis galima pamatyti, jog ežero vandens lygis per pastaruosius 44 metus (nuo 1975 m.) sumažėjo 19,4 cm!!!</p>
      <figure>
        <img src="http://alkas.lt/wp-content/uploads/2019/11/Vandens-lygis-Dusios-e%C5%BEere1_Meteliu-reg.parko-nuotr.jpg"/>
        <figcaption>Vandens lygis Dusios ežere | Metelių reg.parko nuotr.</figcaption>
      </figure>
      <p>Nuo 1975 iki 2010 m. vandens lygis kasmet sumažėdavo 0,73 cm, o nuo 2010 metų vandens lygio kritimo tempas išaugo dvigubai ir vandens lygis Dusios ežere kiekvienais metais nukrenta 1,48 cm.</p>
      <figure>
        <img src="http://alkas.lt/wp-content/uploads/2019/11/Vandens-lygis-Dusios-e%C5%BEere_Meteliu-reg.parko-nuotr.jpg"/>
        <figcaption>Vandens lygis Dusios ežere 2010-2019 m. | Metelių reg. parko nuotr.</figcaption>
      </figure>
      <p>Vandens lygis „Dzūkų jūroje“ tiesiogiai susijęs su iškrentančiu kritulių kiekiu, o pastarųjų kiekis iki 2010 m. kasmet augo po 0,5 mm, o nuo 2010 mažėja po 2,33 mm per metus.</p>
      <figure>
        <img src="http://alkas.lt/wp-content/uploads/2019/11/Vandens-lygis-e%C5%BEeruose_Meteliu-reg.parko-nuotr.jpg"/>
        <figcaption>Vandens lygis Dusios ežere 1975-2019m. | Metelių reg. parko nuotr.</figcaption>
      </figure>
      <p>
        <i>Metelių regioninio parko informacija</i>
      </p>
      <related>
        <h4>Susiję straipsniai:</h4>
        <a href="http://alkas.lt/2017/07/03/i-gamta-paleisti-72-baliniu-vezliu-jaunikliai/"/>
        <a href="http://alkas.lt/2014/01/03/saugomas-teritorijas-galima-bus-apzvelgti-is-auksciau/"/>
        <a href="http://alkas.lt/2013/02/21/atliekami-tvarkymo-darbai-meteliu-regioniniame-parke/"/>
        <a href="http://alkas.lt/2014/11/27/prie-meteliu-ezero-statomas-apzvalgos-bokstas/"/>
        <a href="http://alkas.lt/2012/07/27/ezeru-kraste-poilsiautojams-naudingi-daiktai-is-perdirbtu-zaliavu-2/"/>
      </related>
    </article>
  </body>
</html>