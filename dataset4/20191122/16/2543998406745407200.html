<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/tenis/170542/posle-dvosatne-drame-taj-brejka-rusija-polufinalu"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T16:24:00+00:00"/>
    <meta property="og:title" content="Posle dvosatne drame i taj-brejka Rusija u polufinalu"/>
    <meta property="og:description" content="U neverovatno dramatičnom meču dublova posle po jednog osvojenog seta sa obe strane taj-brejk u trećem setu je odlučio ko ide u polufinale Dejvis kupa. To je posle tri propuštene meč lopte Srbije ipak tim Rusije."/>
  </head>
  <body>
    <article>
      <h1>Posle dvosatne drame i taj-brejka Rusija u polufinalu</h1>
      <h2>U neverovatno dramatičnom meču dublova posle po jednog osvojenog seta sa obe strane taj-brejk u trećem setu je odlučio ko ide u polufinale Dejvis kupa. To je posle tri propuštene meč lopte Srbije ipak tim Rusije.</h2>
      <address><time datetime="2019-11-22T16:24:00+00:00">22 Nov 2019, 16:24</time> by <a rel="author">Republika</a></address>
      <p>U prvom setu Srbija je stigla do prvog brejka, ali je onda usledio veliki pad u igri našeg tima. Sa tri uzastopna osvojena gema, a od toga dva brejka Rusi su stigli do prednosti.</p>
      <p>U drugom setu je naš tim bio mnogo staloženiji i Srbija je izjednačila. Nije bilo brejkova u trećem setu, ali je na kraju Rusija došla do pobede.</p>
      <p>
        <b>III SET:</b>
      </p>
      <p><b>7:6 </b>Uzima prvi poen Rusija, a onda se igra poen za poen. Novak na mreži vraća mini-brejk za 3:3. Menjaju se strane, Hačanov loše procenjuje čelendž i Srbija prelazi u vođstvo.</p>
      <p>No mreža zaustavlja našu loptu i sada je 4:4. Neverovatan poen ide Rusima, posle duge razmene udaraca na mreži.</p>
      <p>Loš drugi servis Rubljeva i Srbija ima meč poen posle 128 minuta igre! Ipak lopta je u mreži i sada je 6:6. Opet meč poen za Srbiju, 7:6. Opet se brane Rusi.</p>
      <p>Ide napolje lopta Karena Hačanova i treća meč lopta! Šalje Troicki loptu u aut. Šalje Novak loptu u aut i sada Rusi imaju meč loptu na svoj servis. Rusija je u polufinalu.</p>
      <p><b>6:6</b> Idemo u taj-brejk! Tačno dva sata od početka meča imamo odlučujući gem i Srbija prva servira.</p>
      <p><b>6:5</b> Vrlo sigurno uzimamo posledni gem na svoj servis. Sada Karen Hačanov servira da ostavi Ruse u setu. Nadamo se da to neće biti slučaj.</p>
      <p><b>5;5</b> Srbija je uzela prva dva poena u ovom gemu, ali nažalost nismo uspeli da stignemo ni do brejk lopte. Izjednačenje za Ruse.</p>
      <p><b>5:4</b> Sjajan je Troicki na mreži i redom uzima poene za naš tim i Rusi serviraju za opstanak u meču!</p>
      <p><b>4:4 </b>Nekoliko dugih poena dobijaju Rusi i imamo četvrto izjednačenje u ovom setu.</p>
      <p><b>4:3</b> Sjajan servis Troickog, potom fenomenalna igra Novaka na mreži i Srbija opet vodi!</p>
      <p><b>3:3</b> Relativno lako izjednačuju Rusi, tenzija je sve veća kako se približavamo kraju.</p>
      <p><b>3:2 </b>Fenomenalni Rubljev je bio nezaustavljiv i redom je osvajao poene u ovom gemu. Prvo Hačanov šalje loptu u aut, a potom Novak uzima servis viner.</p>
      <p>Težak i važan gem za Srbiju. Opet vodimo!</p>
      <p><b>2:2 </b>Rano je krenuo Troicki na mreži, Hačanov je osetio prazan prostor i njegova paralela je izjednačila rezultat.</p>
      <p><b>2:1</b> Imali smo nekoliko dugih razmena udaraca i jedan fenomenalan ritern Hačanova. Na kraju sjajan servis Viktora i Srbija ponovo vodi!</p>
      <p><b>1:1</b> Uzimaju i Rusi gem na svoj servis i imamo izjednačenje.</p>
      <p><b>1:0 </b>Prva tri poena u odlučujućem setu idu Srbiji, da bi potom jedan dobar ritern Rusije malo "začinio" stvari. Ipak vrlo lako Nole i Viktor dolaze do prednosti.</p>
      <p>
        <b>II SET:</b>
      </p>
      <p><b>6:4 </b>Prva dva servisa na Viktora lako prolaze, ali Novak uzima sva tri poena koja idu posle servisa na njega. Srbija je imala prvi set poen, ali Hačanov iz drugog servisa plasira as i izjednačuje.</p>
      <p>Kod druge set lopte opet Hačanov servira as i spasava svoj tim. Dupla greška kod treće set lopte i 1:1 je u setovima!</p>
      <p><b>5:4 </b>Nervozan gem je iza nas. Nekoliko grešaka Srbije ipak nije kažnjeno i Rusi serviraju za ostanak u setu.</p>
      <figure>
        <iframe data-src="https://twitter.com/WeAreTennis/status/1197884397111918595?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>4:4</b> Dugo je trajao ovaj gem, a sada je opet izjednačeno. Sada je red na Troickog da servira i Srbija mora da dobije naredni gem.</p>
      <p><b>4:3</b> Još sumnjivih sudijskih odluka! Vraćaju Rusi brejk, a naš tim je besan na sudiju!</p>
      <p><b>4:2</b> Vrlo brzo osvaja Rusija tri poena, ali onda Novak i Viktor agresivno izlaze na mrežu i dolaze do poena. Ipak gem za Rusiju.</p>
      <p><b>4:1 </b>igralo se poen za poen, ali je na kraju naš tim uspeo da dođe do jako bitnog gema!</p>
      <p><b>3:1</b> Opet vodi Srbija 3:1, kao i u prvom setu! Kao i u prvom setu opet brejk u četvrtom gemu. Sada to mora da se odbrani!</p>
      <p><b>2:1</b> Prva dva poena idu Srbiji, a onda Hačanov i Rubljov izjednačuju. Ali ponovo vodi naš tim!</p>
      <p><b>1:1</b> Ekspresno dolaze Rusi do izjednačenja, još jedan perfektan gem na njihov servis.</p>
      <p><b>1:0 </b>Bez izgubljenog poena osvajamo gem na servis Troickog i prvo vođstvo u setu ide Srbiji.</p>
      <p>
        <b>I SET:</b>
      </p>
      <p><b>6:4</b> Loš bekend volej Troickog i propuštena je šansa da se uhvati priključak. Asom Rusi dobijaju prvi set.</p>
      <p><b>5:4 </b>Uzimamo vrlo brzo gem na naš servis, ali to neće biti dovoljno, sada mora da se uzme brejk.</p>
      <p><b>5:3 </b>Rusi bez izgubljenog poena do velike prednosti. Za samo 8 minuta su uzeli tri gema zaredom.</p>
      <p><b>4:3 </b>Malo zabrinjava početak gema u kome je Rusija došla do prva dva poena. Hačanov je na mreži došao do poena i osigurao dve brejk-lopte.</p>
      <p>Rusi uzimaju brejk i na korak su od osvajanja seta.</p>
      <p><b>3:3 </b>Rusi su u naletu, iako je bilo dobrih poteza Viktora i Novaka u ovom gemu, uspevjau da izjednače.</p>
      <p><b>3:2. </b>Odmah Rusi imaju priliku da vrate brejk. Troicki gubi poene na mreži i Rusija je stigla do prve brejk-lopte.</p>
      <p>Novak lansira loptu u aut i Rusi vraćaju brejk.</p>
      <p><b>3:1</b>.Uzima prva dva poena naš tim, onda Rubljev uzima poen, ali sledeću loptu šalje u aut i Srbija ima dve brejk-lopte!</p>
      <p>Nekoliko brejk lopti su odbranili Rusi, ali onda Srbija dolazi do osvojenog gema na ruski servis!</p>
      <p><b>2:1</b> Viktor je sjajno servirao i sa nekoliko poena na mreži posle loših riternova Srbija opet dolazi do vođstva.</p>
      <p><b>1:1</b> Rusi mnogo lakše dolaze do prvog osvojenog gema. Bez izgubljenog poena uzimaju ovaj gem, a sada je na servisu Troicki.</p>
      <p><b>1:0</b> Poveli su Rusi 30:0, ali onda je Novak uzeo tri poena samostalno. Ipak promašio je otvoren volej za osvajanje prvog gema.</p>
      <p>Jako je dugo trajao ovaj prvi gem, ali na kraju Srbija vodi!</p>
    </article>
  </body>
</html>