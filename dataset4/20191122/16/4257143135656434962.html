<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/22/zoldkonzultaciot-hirdetett-a-kormany-de-csak-hetfoig-van-ido-valaszolni"/>
    <meta property="og:site_name" content="infostart"/>
    <meta property="article:published_time" content="2019-11-22T16:11:00+00:00"/>
    <meta property="og:title" content="Zöldkonzultációt hirdetett a kormány, de csak hétfőig van idő válaszolni"/>
    <meta property="og:description" content="Egy 2050-ig tartó zöld fejlődési stratégiával kapcsolatos társadalmi konzultáció zajlik nem túl nagy reklámmal és határidővel Magyarországon."/>
  </head>
  <body>
    <article>
      <h1>Zöldkonzultációt hirdetett a kormány, de csak hétfőig van idő válaszolni</h1>
      <address><time datetime="2019-11-22T16:11:00+00:00">22 Nov 2019, 16:11</time> by <a rel="author">Infostart</a></address>
      <h3>Egy 2050-ig tartó zöld fejlődési stratégiával kapcsolatos társadalmi konzultáció zajlik nem túl nagy reklámmal és határidővel Magyarországon.</h3>
      <p>Társadalmi konzultációs kérdőívet tett közzé a kormány a 2050-ig tartó időszakra vonatkozó Nemzeti Tiszta Fejlődési Stratégiáról. A hét elején megjelent kérdőív nem kapott túl sok reklámot, viszont hétfőn le is zárják a válaszolási lehetőséget - írja a <a href="https://www.portfolio.hu/gazdasag/20191122/szep-csendben-konzultaciot-hirdetett-a-kormany-mindjart-le-is-jar-a-hatarido-407977?fbclid=IwAR0Jd_i_r6RbOSHEotTIeLLY1XSZQ8NpDPO0a75YB7uE4Nw7-1FvIpG7eQg">Portfolio.hu</a>.</p>
      <p>Az idő azért sürgeti a kormányt, mert a stratégiát idén év végéig el kell készíteni és bejelenteni az Európai Bizottságnak.</p>
      <p>A kérdőívet az Energiaügyekért és Klímapolitikáért Felelős Államtitkárság tette közzé.</p>
      <p>Ilyen kérdésekben kell véleményt nyilvánítani:</p>
      <ul>
        <li>Magyarország milyen területeken küzdjön leginkább a klímaváltozás ellen?</li>
        <li>Hogyan lehetne környezetkímélő irányba formálni a közlekedést?</li>
        <li>Milyen módon mérsékelje az üvegházhatású gázok kibocsátását Magyarország?</li>
      </ul>
      <p><a href="https://www.kormany.hu/hu/innovacios-es-technologiai-miniszterium/energiaugyekert-es-klimapolitikaert-felelos-allamtitkar/hirek/tarsadalmi-konzultacios-kerdoiv-a-2050-ig-tarto-idoszakra-vonatkozo-nemzeti-tiszta-fejlodesi-strategiarol?fbclid=IwAR08RG7C-yrbqODj-WQe0Ib0L8Rgru_GfoUQbgZc-ojRHWRGLqJwV1wZpgY">ITT lehet válaszolni</a>.</p>
      <p>
        <i>Nyitókép: Mohai Balázs</i>
      </p>
    </article>
  </body>
</html>