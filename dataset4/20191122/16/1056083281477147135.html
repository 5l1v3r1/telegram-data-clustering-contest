<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100297/%D8%B3%D8%B1%D9%85%D8%B1%D8%A8%DB%8C-%D8%AA%DB%8C%D9%85-%D9%81%D9%88%D8%AA%D8%B3%D8%A7%D9%84-%D8%AD%D9%81%D8%A7%D8%B1%DB%8C-%D8%A8%D8%B1%D8%A7%D8%A8%D8%B1%D8%B3%D9%86-%D8%A7%DB%8C%DA%86-%D8%AF%D8%B1-%D8%B2%D8%AF%D9%86-%D8%B6%D8%B1%D8%A8%D8%A7%D8%AA-%D9%86%D9%87%D8%A7%DB%8C%DB%8C-%D8%AA%D9%85%D8%B1%DA%A9%D8%B2"/>
    <meta property="og:site_name" content="ایسنا"/>
    <meta property="article:published_time" content="2019-11-22T16:54:39+00:00"/>
    <meta property="og:title" content="سرمربی تیم فوتسال حفاری: برابرسن‌ایچ در زدن ضربات نهایی تمرکز لازم را نداشتیم"/>
    <meta property="og:description" content="ایسنا/خوزستان سرمربی تیم فوتسال ملی‌حفاری گفت: متاسفانه بازیکنانم مقابل سن‌ایچ ساوه تمرکز لازم را برای زدن ضربات نهایی نداشتند."/>
  </head>
  <body>
    <article>
      <h1>سرمربی تیم فوتسال حفاری: برابرسن‌ایچ در زدن ضربات نهایی تمرکز لازم را نداشتیم</h1>
      <address><time datetime="2019-11-22T16:54:39+00:00">22 Nov 2019, 16:54</time> by <a rel="author">پریسا زنگنه منش</a></address>
      <p>ایسنا/خوزستان سرمربی تیم فوتسال ملی‌حفاری گفت: متاسفانه بازیکنانم مقابل سن‌ایچ ساوه تمرکز لازم را برای زدن ضربات نهایی نداشتند.</p>
      <p>یعقوب مراقی پس از تساوی ۲ بر ۲ تیمش در هفته هجدهم لیگ برتر فوتسال کشور برابر سن‌ایچ ساوه اظهارکرد: بازی در دو نیمه در اختیار ملی‌حفاری بود. موقعیت‌های زیادی روی دروازه حریف ایجاد کردیم ولی متاسفانه بازیکنانم تمرکز لازم را برای زدن ضربه نهایی نداشتند اما از بازیکنانم راضی هستم.</p>
      <p>یه گزارش ایسنا، وی بیان کرد: می‌توانستیم بازی را ببریم ولی روز بد فوتسال برای ملی‌حفاری در امر گل نزدن بود. ناامید نیستیم و بیشتر کار می‌کنیم و تلاش می‌کنیم نتیجه خوبی کسب کنیم.</p>
      <p>سرمربی تیم فوتسال ملی‌حفاری درباره عملکرد خوب مصطفی نظری، گلر تیم سن‌ایچ نیز گفت:‌ او بهترین ‌گلر ایران است ولی ما توپ‌هایی را گل نکردیم که اگر بازیکنانم دقت بیشتری داشتند، می‌توانستیم نتیجه را به سود خودمان تمام کنیم. حتی شاید می‌توانستیم بهترین نتیجه فصل را کسب کنیم. به هر حال دقت لازم را در زدن ضربات نهایی نداشتیم.</p>
      <p>وی عنوان کرد:‌ هشت تیم نهایی تیم‌هایی هستند که در حال حاضر امتیازات نزدیک به هم دارند. تمام تلاش‌مان را می‌کنیم و مطمئنیم که جزو هشت تیم صعودکننده به پلی‌آف هستیم. سعی می‌کنیم در پلی‌آف نیز نتایجی در خور نام ملی‌حفاری کسب کنیم.</p>
      <p>انتهای پیام</p>
    </article>
  </body>
</html>