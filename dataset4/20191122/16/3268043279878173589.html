<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/inte/raimondi-gianluigi-piazza-affari-221119/"/>
    <meta property="og:site_name" content="Trend Online"/>
    <meta property="article:published_time" content="2019-11-22T16:31:00+00:00"/>
    <meta property="og:title" content="Ftse Mib: segnale di allarme nel breve. I titoli sotto la lente"/>
    <meta property="og:description" content="Il Ftse Mib potrebbe continuare a perdere terreno, mentre è meno probabile per ora un nuovo test dei recenti massimi dell'anno."/>
  </head>
  <body>
    <article>
      <h1>Ftse Mib: segnale di allarme nel breve. I titoli sotto la lente</h1>
      <h2>Il Ftse Mib potrebbe continuare a perdere terreno, mentre è meno probabile per ora un nuovo test dei recenti massimi dell'anno. La view di Gianluigi Raimondi.</h2>
      <address><time datetime="2019-11-22T16:31:00+00:00">22 Nov 2019, 16:31</time> by <a rel="author" href="https://www.trend-online.com/davide-pantaleo/" target="_blank">Davide Pantaleo</a></address>
      <p>Di seguito riportiamo l'intervista realizzata a Gianluigi Raimondi, analista tecnico e co-fondatore di Finanzaoperativa.com, con domande sull'indice Ftse Mib e su alcune blue chips.</p>
      <p>
        <b>Il Ftse Mib non sta riuscendo a riportarsi in direzione dei massimi dell'anno raggiunti la scorsa settimana. C'è il rischio di nuovi cali nel breve?</b>
      </p>
      <p>L'amico Filippo Giannini ha lanciato un allarme sul Ftse Mib e mi sento di condividere la sua opinione.</p>
      <p>Dal punto di vista tecnico l'indice sembra inserito in un canale discendente, benchè la discesa sia al momento comunque limitata e non brusca.</p>
      <p>Nella seduta di ieri è stata incrociata al ribasso a quota 23.235 punti la media mobile a 21 sedute e questo non è certo un bel segnale per il Ftse Mib.</p>
      <p>Oggi le quotazioni sono tornate in prossimità dei 23.500 punti come top intraday, ma questo livello non è stato riconquistato.</p>
      <p>Il mancato superamento di questa soglia di prezzo potrebbe far proseguire il Ftse Mib nel downtrend. <br/>Nulla di impetuoso e di drammatico, ma in ottica di breve termine l'indice potrebbe scendere a testare a 22.780 punti il supporto dinamico ascendente che rappresenta anche il limite inferiore del canale rialzista nel quale i corsi oscillano dalla seconda del mese di agosto.</p>
      <p>Discese fino ai 22.780 punti saranno da leggere come una correzione fisiologica e personalmente opterei per questa ipotesi, quindi allarme sì per il Ftse Mib, ma solo nel breve termine, a patto che i corsi riescano a mantenersi al di sopra dei 22.780 punti.</p>
      <p>Per ora non mi aspetto particolari sviluppi al rialzo a Piazza Affari, fermo restando che sopra quota 23.500 potremmo assistere al nuovo test dei massimi dell'anno poco oltre i 23.800 punti, ma ritengo poco probabile un simile scenario nell'immediato.</p>
      <footer>
        <a href="https://www.trend-online.com/inte/raimondi-gianluigi-piazza-affari-221119/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>