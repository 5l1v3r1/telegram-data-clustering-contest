<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-polshcha-zatrymannia-cherniakov/30287087.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-22T16:17:10+00:00"/>
    <meta property="og:title" content="Польща видала Росії обвинуваченого у шахрайстві підприємця"/>
    <meta property="og:description" content="Польща екстрадувала до Росії колишнього голову будівельної корпорації «Космос» Андрія Чернякова, обвинуваченого в шахрайстві у особливо великих розмірах, повідомляють в п’ятницю російські ЗМІ. У 201"/>
  </head>
  <body>
    <article>
      <h1>Польща видала Росії обвинуваченого у шахрайстві підприємця</h1>
      <address>
        <time datetime="2019-11-22T16:17:10+00:00">22 Nov 2019, 16:17</time>
      </address>
      <p>Польща екстрадувала до Росії колишнього голову будівельної корпорації «Космос» Андрія Чернякова, обвинуваченого в шахрайстві у особливо великих розмірах, повідомляють в п’ятницю російські ЗМІ.</p>
      <p>У 2011 році корпорація Чернякова отримала понад 28 мільйонів рублів на будівництво академії дзюдо в Зеленограді. За версією слідства, бізнесмен нібито підробив акт виконаних робіт, а сам об’єкт здав недобудованим. У 2011-2012 роках Черняков нібито викрав близько 14 мільярдів рублів у «Банку Москви». Також слідство вважає, що з у 2013-2014 роках Черняков не виплачував своїм співробітникам зарплату і заборгував їм значну суму.</p>
      <p>Раніше окружний суд Варшави дозволив екстрадицію бізнесмена, який перебував у міжнародному розшуку по лінії Інтерполу.</p>
      <p>У грудні 2017 року Чернякова затримали польські прикордонники у варшавському аеропорту. Він планував вилетіти до Києва, і при проходженні прикордонного контролю на виїзді з Польщі надав підроблений румунський паспорт. Черняков заявляв, що хоче, аби його екстрадували в Росію.</p>
      <p>Влітку 2018 року група розслідувачів OCCRP виявила у Чернякова нерухомість в Дубаї.</p>
    </article>
  </body>
</html>