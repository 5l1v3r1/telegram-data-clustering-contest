<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-donald-trump-says-if-i-had-not-said-anything-then-hong-kong-would-have-disappeared-in-14-minutes-2863342.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T16:20:29+00:00"/>
    <meta property="og:title" content="डोनाल्ड ट्रंप ने कहा- अगर मैं न कहता तो 14 मिनट में हांगकांग का नामो-निशान मिट जाता"/>
    <meta property="og:description" content="अमेरिकी राष्ट्रपति डोनाल्ड ट्रंप ने शुक्रवार को दावा किया कि वह न कहते तो चीनी सैनिक 14 मिनट में हांगकांग का नामो-निशान मिटा देते। ट्रंप ने 'फॉक्स न्यूज' को दिये साक्षात्कार में कहा कि चीन..."/>
  </head>
  <body>
    <article>
      <h1>डोनाल्ड ट्रंप ने कहा- अगर मैं न कहता तो 14 मिनट में हांगकांग का नामो-निशान मिट जाता</h1>
      <address><time datetime="2019-11-22T16:20:29+00:00">22 Nov 2019, 16:20</time> by <a rel="author">एजेंसी ,वाशिंगटन।</a></address>
      <p>अमेरिकी राष्ट्रपति डोनाल्ड ट्रंप ने शुक्रवार को दावा किया कि वह न कहते तो चीनी सैनिक 14 मिनट में हांगकांग का नामो-निशान मिटा देते।</p>
      <p>ट्रंप ने 'फॉक्स न्यूज' को दिये साक्षात्कार में कहा कि चीन के राष्ट्रपति शी चिनफिंग ने उनके कहने पर ही हांगकांग में चल रहे लोकतंत्र समर्थक प्रदर्शनकारियों के खिलाफ सेना नहीं भेजी। उन्होंने कहा, "अगर मैं ऐसा न करता तो 14 मिनट में हांगकांग का नामो-निशान मिट जाता।"</p>
      <p>ट्रंप ने कहा, "शी ने हांगकांग के बाहर लाखों सैनिक तैनात कर रखे हैं, वे अंदर नहीं जा रहे हैं क्योंकि मैंने उनसे कहा कि ऐसा न करें। ऐसा करना आपकी बड़ी भूल होगी। इससे व्यापार सौदे पर बेहद नकारात्मक प्रभाव पड़ेगा।"</p>
    </article>
  </body>
</html>