<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Brno-Vodojemy-na-Zlutem-kopci-maji-novy-vstup-zatim-pro-provozni-ucely-604323"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-22T16:29:00+00:00"/>
    <meta property="og:title" content="Brno: Vodojemy na Žlutém kopci mají nový vstup, zatím pro provozní účely"/>
    <meta property="og:description" content="Vodojemy pod Žlutým kopcem lákají zájemce a dobrodruhy dlouhá léta. Tento architektonický skvost byl postupně postaven mezi 60. lety 19. století a druhým desetiletím 20. století. Z provozu byly vodojemy vyřazeny v roce 1997 a letos se staly kulturní památkou. Pro jejich lepší přístupnost nechalo město vybudovat nový vstup."/>
  </head>
  <body>
    <article>
      <h1>Brno: Vodojemy na Žlutém kopci mají nový vstup, zatím pro provozní účely</h1>
      <address>
        <time datetime="2019-11-22T16:29:00+00:00">22 Nov 2019, 16:29</time>
      </address>
      <p>
        <b>Vodojemy pod Žlutým kopcem lákají zájemce a dobrodruhy dlouhá léta. Tento architektonický skvost byl postupně postaven mezi 60. lety 19. století a druhým desetiletím 20. století. Z provozu byly vodojemy vyřazeny v roce 1997 a letos se staly kulturní památkou. Pro jejich lepší přístupnost nechalo město vybudovat nový vstup.</b>
      </p>
      <p>Do vodojemů se dostávali příležitostní návštěvníci po žebříku, což bylo mnohdy nebezpečné a problematické. Z tohoto důvodu město nechalo na základě projektu zadaného turistickým informačním centrem vybudovat vstup, výstup a pomocný výstup z jejich prostor. Ke konci museli stavbaři nechat udělat další technické úpravy na konstrukcích, které byly skryty a bylo nutné je dodatečně dodělat na základě zjištění skutečného technického stavu. Celkově do vstupů město investovalo 2,291 milionu Kč bez DPH.</p>
      <figure>
        <img src="https://cms.parlamentnilisty.cz/edition_files/uploaded-images/d3f9b892-2651-4a29-9ae9-fd63a88464ac.jpg"/>
      </figure>
      <h3>Studie nastíní budoucí využití vodojemů</h3>
      <p>O dalším využití těchto ojedinělých prostor se vedou jednání. Nastínila se možnost, že by objekt vodojemů provozoval TIC Brno. Ten si nechá zpracovat studii, která navrhne kroky k dalšímu zpřístupnění a možné účely fungování. Již dříve zaznamenala zájem o natáčení ve vodojemech Filmová kancelář Brno, která je součástí TIC Brno. I to může být jeden ze způsobů využití. Dalšími mohou být za určitých podmínek prohlídky pro veřejnost.</p>
      <p>
        <i>(zdroj: <a href="http://brno.cz/">brno.cz</a>)</i>
      </p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Brno-Multifunkcni-areal-v-Pisarkach-bude-sportovnim-a-relaxacnim-rajem-604149"/>
        <a href="https://www.parlamentnilisty.cz/politika/obce-volicum/Brno-Pocta-Danusi-Muzikarove-603874"/>
        <a href="https://www.parlamentnilisty.cz/politika/obce-volicum/Brno-Od-pondeli-bude-rezidentni-parkovani-fungovat-v-novych-oblastech-603577"/>
        <a href="https://www.parlamentnilisty.cz/politika/obce-volicum/Brno-Zacina-prodej-vstupenek-na-Grand-Prix-Ceske-republiky-2020-603524"/>
      </related>
    </article>
  </body>
</html>