<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/sport/2019/11/22/news/juventus-ronaldo-non-convocato-atalanta-sarri--1244647/"/>
    <meta property="og:site_name" content="Il Tempo"/>
    <meta property="article:published_time" content="2019-11-22T16:53:46+00:00"/>
    <meta property="og:title" content="Juventus a Bergamo senza Ronaldo"/>
    <meta property="og:description" content="La Juventus ha svolto l’ultimo allenamento in vista della partita di sabato pomeriggio quando, alle 15, affronterà a Bergamo l’Atalanta. Nella conferenza stampa che aveva preceduto la seduta, il tecnico Maurizio Sarri aveva dato alcune indicazioni dicendo che al 99% contro gli oro..."/>
  </head>
  <body>
    <article>
      <h6 class="kicker">ANTICIPO DI CAMPIONATO</h6>
      <h1>Juventus a Bergamo senza Ronaldo</h1>
      <address>
        <time datetime="2019-11-22T16:53:46+00:00">22 Nov 2019, 16:53</time>
      </address>
      <p>La Juventus ha svolto l’ultimo allenamento in vista della partita di sabato pomeriggio quando, alle 15, affronterà a Bergamo l’Atalanta. Nella conferenza stampa che aveva preceduto la seduta, il tecnico Maurizio Sarri aveva dato alcune indicazioni dicendo che al 99% contro gli orobici non ci sarebbe stato Cristiano Ronaldo e le parole dell’allenatore hanno trovato conferma nella lista dei convocati diramata dalla società bianconera. Oltre al lungodegente Chiellini, non figurano nella lista neanche gli altri due infortunati Rabiot e Alex Sandro. Ci sono invece Pjanic e Matuidi come lo stesso tecnico aveva confermato in mattinata: i due centrocampisti hanno recuperato dai rispettivi infortuni e dovrebbero anche scendere in campo dal primo minuto. Lo stesso dicasi di Cuadrado, ultimo a rientrare dagli impegni con la nazionale e con un problema alla schiena: il colombiano è però in ballottaggio con Danilo. Dualismo anche sulla trequarti tra Bernardeschi e Ramsey.</p>
      <related>
        <h4>Articoli Correlati</h4>
        <a href="https://www.iltempo.it/sport/2019/10/19/news/ronaldo-e-pjanic-lanciano-la-juve-1226991/"/>
        <a href="https://www.iltempo.it/sport/2019/09/28/news/juventus-spal-ronaldo-pjanic-calcio-serie-a-campionato-1216783/"/>
      </related>
    </article>
  </body>
</html>