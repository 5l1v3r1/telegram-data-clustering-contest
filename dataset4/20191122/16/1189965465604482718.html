<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260276/diki-siemens-kanena-elafryntiko-se-20-katigoroymenoys-zita-i-eisaggeleas"/>
    <meta property="og:site_name" content="LiFO"/>
    <meta property="article:published_time" content="2019-11-22T16:10:00+00:00"/>
    <meta property="og:title" content="Δίκη Siemens: Κανένα ελαφρυντικό για 20 κατηγορούμενους ζητά η εισαγγελέας"/>
    <meta property="og:description" content="Κανένα ελαφρυντικό για την πλειονότητα των κατηγορουμένων στην υπόθεση Siemens ζήτησε η Εισαγγελέας"/>
  </head>
  <body>
    <article>
      <h1>Δίκη Siemens: Κανένα ελαφρυντικό για 20 κατηγορούμενους ζητά η εισαγγελέας</h1>
      <h2>Κανένα ελαφρυντικό για την πλειονότητα των κατηγορουμένων στην υπόθεση Siemens ζήτησε η Εισαγγελέας</h2>
      <address><time datetime="2019-11-22T16:10:00+00:00">22 Nov 2019, 16:10</time> by <a rel="author">NEWSROOM</a></address>
      <p>
        <b>Να μην αναγνωριστούν ελαφρυντικά για την πλειονότητα των κατηγορουμένων στην υπόθεση της <a href="https://www.lifo.gr/tags/Siemens">Siemens </a>ζήτησε η εισαγγελέας έδρας του Τριμελούς Εφετείου Κακουργημάτων.</b>
      </p>
      <p>Ειδικότερα, η εισαγγελέας Ελένη Σκεπαρνιά πρότεινε στους δικαστές να μην αναγνωρίσουν ελαφρυντικές περιστάσεις στους 20 από τους 22 κηρυχθέντες ενόχους για την υπόθεση της σύμβασης 8002 μεταξύ ΟΤΕ και Siemens. Κατά την εισαγγελική λειτουργό μόνο σε δύο επιχειρηματίες που φέρεται να λειτούργησαν ως «παρένθετα πρόσωπα» σε διακίνηση παράνομων χρημάτων πρέπει το δικαστήριο να αναγνωρίσει το ελαφρυντικό του σύννομου πρότερου βίου.</p>
      <p>Νωρίτερα κατά τη σημερινή διαδικασία οι συνήγοροι υπεράσπισης των κατηγορουμένων ζήτησαν την αναγνώριση των ελαφρυντικών περιστάσεων κατά περίσταση, του σύννομου πρότερου βίου, της ειλικρινούς μεταμέλειας, της καλής συμπεριφοράς μετά την πράξη και της μη εύλογης διάρκειας της δίκης.</p>
      <p>Η διαδικασία θα συνεχιστεί τη προσεχή Δευτέρα.</p>
      <p>Με πληροφορίες από ΑΠΕ-ΜΠΕ</p>
    </article>
  </body>
</html>