<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549194.html/%D9%85%D8%B1%D8%AF%D9%85-%D9%86%D9%85%DB%8C-%DA%AF%D8%B0%D8%A7%D8%B1%D9%86%D8%AF-%D8%AF%D8%B1-%DA%A9%D8%B4%D9%88%D8%B1-%D9%86%D8%A7%D8%A7%D9%85%D9%86%DB%8C-%D8%A7%DB%8C%D8%AC%D8%A7%D8%AF-%D8%B4%D9%88%D8%AF--%D8%A8%D8%B3%DB%8C%D8%AC-%D8%AF%D8%B1-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%A7%D8%AE%DB%8C%D8%B1-%D8%A8%D9%87-%D8%AE%D9%88%D8%A8%DB%8C-%D9%88%D8%B8%DB%8C%D9%81%D9%87-%D8%AE%D9%88%D8%AF-%D8%B1%D8%A7-%D8%A7%D9%86%D8%AC%D8%A7%D9%85-%D8%AF%D8%A7%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T16:51:00+00:00"/>
    <meta property="og:title" content="مردم نمی گذارند در کشور ناامنی ایجاد شود/ بسیج در اغتشاشات اخیر به خوبی وظیفه خود را انجام داد"/>
    <meta property="og:description" content="آیین عبادی _ سیاسی نماز جمعه ظهر امروز با حضور پرشور اقشار مختلف جامعه در شهر کرمانشاه و شهرستان‌های استان کرمانشاه برگزار شد."/>
  </head>
  <body>
    <article>
      <h1>مردم نمی گذارند در کشور ناامنی ایجاد شود/ بسیج در اغتشاشات اخیر به خوبی وظیفه خود را انجام داد</h1>
      <h2>ائمه جمعه کرمانشاه در خطبه های نماز جمعه مطرح کردند؛</h2>
      <address>
        <time datetime="2019-11-22T16:51:00+00:00">22 Nov 2019, 16:51</time>
      </address>
      <p>آیین عبادی _ سیاسی نماز جمعه ظهر امروز با حضور پرشور اقشار مختلف جامعه در شهر کرمانشاه و شهرستان‌های استان کرمانشاه برگزار شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ نماز عبادی - سیاسی جمعه، همچون هفته های گذشته در استان کرمانشاه برگزار شد، اینک مشروح خطبه ها را با هم می خوانیم:</p>
      <p> </p>
      <p>
        <b>مردم نمی گذارند در کشور ناامنی ایجاد شود/ لزوم توجه به تولید ملی</b>
      </p>
      <p>آیت الله مصطفی علما در خطبه های نماز جمعه این هفته تقوای الهی را بزرگترین سرمایه زندگی هر فردا برشمرد و اظهار داشت: سعی کنیم دلهایمان از تقوای الهی موج بزند.</p>
      <p>خطیب نماز جمعه کرمانشاه با گرامیداشت هفته روشندلان بر ضرورت خدمت رسانی به این قشر جامعه تاکید کرد.</p>
      <p>نماینده ولی فقیه در استان کرمانشاه با گرامیداشت هفته بسیج بیان داشت: از بزرگترین نعمات نظام اسلامی بسیج است و امروز بسیاری از مشکلات جامعه به دست بسیجی ها حل می شود. </p>
      <p>آیت الله علما با اشاره به نقش بسیج در هشت سال دفاع مقدس افزود: تمام ملت ایران بسیجی هستند و حضور مردم در راهپیمایی های مختلف برگرفته از فرهنگ بسیجی است. </p>
      <p>وی با بیان اینکه بسیج مظهر انقلاب است، بیان داشت: هر جا و در هر عرصه ای بسیج حضور داشته ، موفق عمل کرده است. </p>
      <p>خطیب جمعه کرمانشاه در ادامه با گرامیداشت ۷ آذر روز نیروی دریایی ارتش بیان داشت: در همان روزهای اول نیروی دریایی عراق با رشادت های غیورمردان ما به گل نشست.</p>
      <p>آیت الله علما در بخش دیگری از سخنانش با اشاره به اجرای طرح اصلاح قیمت بنزین نیز عنوان کرد: خود ما باید مراقب قیمت ها باشیم و نگذاریم قیمت ها افزایش یابد.</p>
      <p>امام جمعه کرمانشاه با قدردانی از مسئولان استانی، سپاه، بسیج، نیروی انتظامی و ... برای برقراری نظم و امنیت در استان ادامه داد: شهید جواهری برای امنیت کشور جان خود را از دست داد  و واقعا به چه گناهی به شهادت رسید.</p>
      <p>آیت الله علما تاکید کرد: مردم بدانند این اتفاقات مصداق حقوق بشر امریکایی است.</p>
      <p>وی با اشاره به دیدار رهبر معظم انقلاب اسلامی با جمعی از تولیدکنندگان تصریح کرد: همانگونه که معظم له بر ثروت ملی تاکید کردند؛ ایران کشور ثروتمندی است و باید گسترش رفاه عمومی در دستور کار باشد و سفره مردم باید معقول باشد.</p>
      <p>خطیب نماز جمعه کرمانشاه با تصریح اینکه نباید به خارج از کشور امید بست، گفت: مصون سازی اقتصادی باید در دستور کار باشد و نباید بگذاریم تحریم ها بر اقتصاد ما اثر چندانی داشته باشد.</p>
      <p>وی ادامه داد: باید تولید داخلی را رونق ببخشیم و دولت نیر وظیفه اش این است که زیرساخت ها را فراهم کند و امکانات را در اختیار تولیدکنندگان قرار دهد.</p>
      <p>امام جمعه کرمانشاه ادامه داد: بانک ها نیز باید در اختیار جوانان باشند و زمینه را برای اشتغال فراهم کنند.</p>
      <p>آیت الله علما با تاکید بر رونق تولید داخلی نیز خاطرنشان کرد: برندهای داخلی باید مورد توجه قرار گیرد چرا باید تولید کشور ما با برند خارجی به فروش برسد تا مشتری داشته باشد.</p>
      <p>وی در ادامه با اشاره به اغتشاشات روزهای اخیر نیز گفت: مردم نمی گذارند در کشور ناامنی به وجود بیاید. همه مردم می دانند این قضایا کار چه کسی است و در همان روز اول صف خود را از این آشوبگران جدا کردند. </p>
      <p>نماینده ولی فقیه در استان کرمانشاه ادامه داد: من به دولت عرض می کنم اگر می خواهید موفق باشید باید راه امام و رهبری را ادامه دهید چرا که اینها پدران انقلاب هستند و نسخه ای که برای انقلاب می نویسند نسخه آسمانی و الهی است.</p>
      <p> </p>
      <p>
        <b> بسیج در تمام زمینه ها هوشمندانه اقدام می کند</b>
      </p>
      <p>حجت الاسلام و المسلمین  جواد الیاسی در خطبه های نماز جمعه شهرستان صحنه عنوان کرد: نهج البلاغه نورانیت درک، فهم و بصیرت را به انسان می دهد.</p>
      <p>وی در ادامه اشاره ای به اهمیت مقوله بصیرت داشت و تشریح کرد: بصیرت مردم کشور نقشه های شوم دشمنان را نقش بر آب کرده است.</p>
      <p>حجت الاسلام و المسلمین الیاسی خاطر نشان کرد: فرمان تشکیل بسیج توسط امام خمینی(ره ) باعث شد تا این تفکر عظیم در کشور ما و سایر کشور ها اشاعه پیدا کند.</p>
      <p>امام جمعه شهرستان صحنه گفت: در طول این ۴۰ سالی که از تشکیل بسیج می گذرد در هر میدانی که به خدمات بسیج نیاز بوده این نیروها به صورت هوشمندانه وارد میدان شده است.</p>
      <p>حجت الاسلام الیاسی یادآور شد: بسیج افتخارات بسیاری را از دوران دفاع مقدس تا کنون برای کشور به همراه داشته است.</p>
      <p>خطیب نماز جمعه شهرستان صحنه عنوان کرد: تمام کارشناسان اقتصادی در هدفمندی مصرف سوخت اجماع نظر دارند زیرا ۱۰ برابر سرانه عمرانی بهسوخت، یارانه اختصاص یافته بنابراین در شرایطی که در جنگ اقتصادی به سر می بریم باید برای بهبود وضعیت اقتصادی کشور بویژه طبقه ضعیف جامعه گام مهمی برداشته شود.</p>
      <p> </p>
      <p>
        <b> آشوبهای خیابانی با بصیرت مردم و حضوربه موقع نیروی انتظامی و سپاه پاسداران خنثی شد</b>
      </p>
      <p>حجت الاسلام جوادفاطمی نسب درخطبه های نمازجمعه این هفته شهرستان با گرامیداشت هفته بسیج اظهارداشت: اخلاص در عمل یکی از برجسته ترین خصوصیات بسیج است که امام بزرگوار ما نیز دراین رابطه به خلوص و صفای باطن بسیجیان غبطه می خورد.</p>
      <p>وی افزود : تفکر وفرهنگ بسیجی تفکرو فرهنگی فراسازمانی وفرامرزی  است که امروز به برکت این تفکر شجره طیبه مقاومت اسلامی در همه نقاط منطقه و جهان سایه گسترده است .</p>
      <p>ایشان درادامه به مصوبه اخیر سران قوا و اصلاح قیمت بنزین درکشور اشاره کردوگفت : به دنبال این مصوبه و سهمیه بندی واصلاح قیمت بنزین حوادثی در کشور بوجود آمد که باعث بوجودآمدن مشکلات و جان باختن وزخمی شدن تعدادی دراین حوادث شد.<br/>امام جمعه شهرستان اذعان داشت : دراین حوادث باورود اشرار کینه ورز  برخی از جوانان تحت تاثیر هیجانات قرارگرفته و موجب به بارآمدن مفاسدی شده و بسیاری از مراکز و بانکها تخریب و به آتش کشیده شد .</p>
      <p>فاطمی نسب بابیان اینکه ناامنی برای یک کشور بزرگترین مصیبت است تصریح کرد : وقایع اخیر درکشور موجب ناامنی هایی شد که الحمدالله با بصیرت وهوشیاری مردم که صف خودرا از آشوبگران جداکرده و باحضور به موقع نیروی انتظامی و سپاه پاسداران و نیروهای امنیتی و شناسایی ودستگیری سرشاخه و لیدرهای اصلی آشوبها امروز شاهد آرامش وامنیت در کشور هستیم که لازم است از مردم ونیروهای انتظامی وامنیتی تقدیر کنم.</p>
      <p>وی ادامه داد : پس از سخنرانی کوتاه رهبرانقلاب درروز یکشنبه ۲۶ آبان وضعیتی آمیخته باابهام وسوال دربین بخشی از مردم بوجودآمد و بسیاری دیگر از مردم بودند که بادرک درست از شرایط از این سخنان خوشحال بودند وبخشی دیگر ازفرصت طلبان در پی سواستفاده از این  سخنان به نفع خود بودند.</p>
      <p>خطیب جمعه شهرستان بااشاره به حکمتهای سخنان رهبرانقلاب اذعان داشت : درچنین شرایطی رهبرانقلاب سه راه مخالفت صریح باطرح مزبور ودستورتوقف آن ، سکوت وعبور از حوادث و موافقت با طرح وواگذار کردن جزئیات آن به کارشناسان را پیش رو داشت که بهترین و مطلوبترین مسیر یعنی حمایت از آنرا انتخاب کرد.</p>
      <p> </p>
      <p>انتهای پیام/</p>
    </article>
  </body>
</html>