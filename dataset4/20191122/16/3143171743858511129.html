<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/messina-ancora-multe-sul-boccetta-e-nei-locali-della-movida.html"/>
    <meta property="og:site_name" content="Tempostretto"/>
    <meta property="article:published_time" content="2019-11-22T16:58:02+00:00"/>
    <meta property="og:title" content="Messina, ancora multe sul Boccetta e nei locali della movida"/>
    <meta property="og:description" content="Sul Boccetta 47 multe con autovelox e 23 per guida con tasso alcolemico superiore al consentito. Altre multe per occupazione abusiva di suolo pubblico"/>
  </head>
  <body>
    <article>
      <h1>Messina, ancora multe sul Boccetta e nei locali della movida</h1>
      <address><time datetime="2019-11-22T16:58:02+00:00">22 Nov 2019, 16:58</time> by <a rel="author" href="https://www.tempostretto.it/author/marco-ipsale" target="_blank">Marco Ipsale</a></address>
      <p>
        <i>Sul Boccetta 47 multe con autovelox e 23 per guida con tasso alcolemico superiore al consentito. Altre multe per occupazione abusiva di suolo pubblico</i>
      </p>
      <p>MESSINA – Continuano i controlli della Polizia Municipale su viabilità, sicurezza stradale e movida selvaggia.</p>
      <h3>VIALE BOCCETTA</h3>
      <p>La scorsa notte è stato posto un autovelox sul viale Boccetta, che ha rilevato 47 superamenti del limite su 120 veicoli controllati. 23 patenti sospese, invece, per guida con tasso alcolemico superiore rispetto al consentito, due per sorpasso tra tir.</p>
      <p>E ancora un’auto sequestrata per guida con patente già sospesa e altre multe per mancate ripetute revisioni, semafori rossi, veicoli con equipaggiamenti irregolari. Il totale delle sanzioni ammonta a 12mila 876 euro e 89 punti di patente decurtati.</p>
      <h3>ANNONA</h3>
      <p>All’opera anche la sezione annonaria. In un locale del centro, contestata la violazione dell’ordinanza per le emissioni sonore e il mancato “sbicchieramento”. Mancavano anche cartelli antifumo e dei valori alcolemici, estintore e etilometro.<br/><br/>Quattro verbali per occupazione abusiva di suolo pubblico: due in corso Cavour, uno in via Solferino e uno in piazza Catalani. Multa da 6mila 666 euro per un locale che vendeva bevande alcoliche oltre l’orario consentito. Il totale delle sanzioni elevato dalla Polizia Annonaria ammonta a 15mila 328 euro.</p>
      <h3>GIUDIZIARIA</h3>
      <p>La sezione giudiziaria ha, infine, sequestrato l’impianto audio di un “fracassone”, e fermato e denunciato una persona trovata in possesso di banconote false.</p>
    </article>
  </body>
</html>