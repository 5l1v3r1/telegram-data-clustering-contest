<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/domovlenosti_nemaye__rezhiser_dzhokera_todd_fillips_zaperechiv_prodovzhennya_filmu_n1238103"/>
    <meta property="og:site_name" content="24 Канал"/>
    <meta property="article:published_time" content="2019-11-22T16:53:00+00:00"/>
    <meta property="og:title" content="Домовленості немає, – режисер &quot;Джокера&quot; Тодд Філліпс заперечив продовження фільму"/>
    <meta property="og:description" content="Напередодні, 21 листопада, мережу сколихнула новина про продовження фільму &quot;Джокер&quot; та інформація, що Хоакін Фенікс нібито погодився зіграти головну роль. Однак режисер стрічки Тодд Філліпс спростував інформацію."/>
  </head>
  <body>
    <article>
      <h1>Домовленості немає, – режисер "Джокера" Тодд Філліпс заперечив продовження фільму</h1>
      <address><time datetime="2019-11-22T16:53:00+00:00">22 Nov 2019, 16:53</time> by <a rel="author" href="https://24tv.ua/marta_veresyuk_tag6433/" target="_blank">Марта Вересюк</a></address>
      <p>
        <b>Напередодні, 21 листопада, мережу сколихнула новина про продовження фільму "Джокер" та інформація, що Хоакін Фенікс нібито погодився зіграти головну роль. Однак режисер стрічки Тодд Філліпс спростував інформацію.</b>
      </p>
      <p>Чимало іноземних ЗМІ написало про те, що <a href="https://24tv.ua/lifestyle/filmovi_dzhoker_2_buti_hoakin_feniks_pogodivsya_zigrati_golovnu_rol_u_drugiy_chastini_n1237183">"Джокер 2" таки побачить світ</a> вже незабаром, проте на сайті видання<a href="https://theplaylist.net/todd-phillips-refutes-joker-sequel-scorseses-20191121/"> The Playlist </a>з'явилося заперечення режисера популярної картини Тодда Філліпса.</p>
      <blockquote>Читайте також: <a href="https://24tv.ua/lifestyle/nashumiliy_film_dzhoker_vstanoviv_rekord_v_amerikanskomu_prokati_detali_n1215822">Нашумілий фільм "Джокер" встановив рекорд в американському прокаті: деталі</a></blockquote>
      <p>48-річний американський творець "Джокера" заявив, що інформація про роботу над продовженням фільму – це всього лише чутки.</p>
      <aside>Я не знаю, звідки це взялося. Мова йде про зустріч, якої ніколи не було. У нас немає домовленості з Хоакіном. Домовленості немає також ні зі мною, ні з автором. Якщо в тебе немає сторінки в Twitter і ти не частий відвідувач мережі, такі речі складно спростувати. Ти просто говориш собі: "Окей, все це зникне через 24 години, рухаємося далі", – заявив режисер "Джокера" Тодд Філліпс.</aside>
      <p>Поки що залишається очікувати на будь-яку інформацію стосовно продовження драми.</p>
      <figure>
        <img src="https://24tv.ua/resources/photos/news/620_DIR/201911/1238103_10196909.jpg?201911164732"/>
        <figcaption>Тодд Філліпс на зйомках "Джокера" / The Playlist</figcaption>
      </figure>
    </article>
  </body>
</html>