<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/kultura/20191122-nagy-laszlo-a-csucsra-vezetne-a-veszpremet-interju-a-slaget-temaban.html"/>
    <meta property="og:site_name" content="Origo"/>
    <meta property="article:published_time" content="2019-11-22T16:37:00+00:00"/>
    <meta property="og:title" content="Nagy László a csúcsra vezetné a Veszprémet"/>
    <meta property="og:description" content="A világklasszis a Sláger Témában mesél arról hogyan képzeli a honi kézilabdasport jövőjét."/>
  </head>
  <body>
    <article>
      <h1>Nagy László a csúcsra vezetné a Veszprémet</h1>
      <address><time datetime="2019-11-22T16:37:00+00:00">22 Nov 2019, 16:37</time> by <a rel="author">Origo</a></address>
      <p><b>November 24-én 20 órától többek között a kézilabdázó legenda, Nagy László is a Sláger Téma vendége lesz, utána pedig a Sláger Téma Extra adásában a Bozó Andreával készült beszélgetés lesz újra hallható.<br/></b>Ha valakit még 18 éves kora előtt, világrekordnak számító összegért leszerződteti a Barcelona, ahol aztán 12 év alatt minden létező címet elnyert, azt gondolnánk, révben ért, de Nagy László nem lenne minden idők legeredményesebb magyar kézilabdázója, ha nem jött volna haza, hogy</p>
      <aside>kétszeres BL-győztesként, sokszoros spanyol bajnokként a Veszprémet is Európa egyik legjobb csapatává varázsolja.</aside>
      <figure>
        <img src="https://cdn.nwmgroups.hu/s/img/i/1911/20191122nagy-laszlo-a-magyar-kezilabda1.jpg?w=644&amp;h=429"/>
        <figcaption>Nagy László, a Magyar Kézilabda Szövetség alelnöke<cite>Forrás: Sláget Téma</cite></figcaption>
      </figure>
      <p>Csapatkapitányként hét év alatt ötször vezette a bakonyiakat a Bajnokok Ligája négyes döntőjébe, ahol háromszor is finálét játszhattak. Hogy miért maradt el mégis a legfényesebb siker, illetve, hogy min múlt az, hogy ma nem az NBA-bajnokaként mutathatom be a pályafutását idén befejező Nagy Lászlót, kiderül a Sláger Témából. Ahogy az is,</p>
      <aside>sportigazgatóként, és a Magyar Kézilabda Szövetség alelnökeként hogyan képzeli a honi kézilabdasport jövőjét.</aside>
      <p>A Sláger Téma Extra adásában a pedig a Bozó Andreával készült beszélgetés lesz újra hallható. Ha azt halljuk, Valika, máris egy ország vágja rá, hogy Bozó Andrea. Pedig a Jászai Mari-díjas színésznő a Tóth János előtt olyan sorozatokban szerepelt többek között, mint a<b> Jóban Rosszban</b>, a <b>Barátok közt</b> vagy éppen a <b>Munkaügyek</b>.</p>
      <figure>
        <img src="https://cdn.nwmgroups.hu/s/img/i/1911/20191101bozo-andrea-kalmar-tibor-slager1.jpg?w=644&amp;h=431"/>
        <figcaption>Bozó Andrea Jászai Mari-díjas színésznő és a Kalmár Tibor a Sláger Téma házigazdája<cite>Forrás: Origo</cite></figcaption>
      </figure>
      <aside>A színházba járó közönség legtöbbet a Karinthy Színházban találkozhat vele.</aside>
      <p>Az évek óta repertoáron lévő darabjai mellett egy premierről is szót ejt a vasárnapi műsorban, így megtudhatjuk, mit hoz majd karrierjében a Veszélyes forduló.</p>
      <p>2019. november 24-én 20 órától ismét Sláger Téma és Sláger Téma Extra, a Sláger FM-en többek között Nagy Lászlóval, Bozó Andreával, valamint a házigazda Kalmár Tiborral, és a legnagyobb slágerekkel, változatosan!</p>
    </article>
  </body>
</html>