<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914757"/>
    <meta property="og:site_name" content="Dnevnik"/>
    <meta property="article:published_time" content="2019-11-22T16:34:00+00:00"/>
    <meta property="og:title" content="Vreme: Pretežno oblačno"/>
    <meta property="og:description" content="Ponoči bo pretežno oblačno. Na zahodu in deloma v osrednji Sloveniji se bodo pojavljale padavine. Ob morju bo zapihal šibak jugo. Najnižje jutranje temperature bodo od 3 do 9, ob morju 12 stopinj Celzija, je zapisano na spletnih straneh Agencije RS za okolje."/>
  </head>
  <body>
    <article>
      <h1>Vreme: Pretežno oblačno</h1>
      <address><time datetime="2019-11-22T16:34:00+00:00">22 Nov 2019, 16:34</time> by <a rel="author">STA</a></address>
      <p>
        <b>Ponoči bo pretežno oblačno. Na zahodu in deloma v osrednji Sloveniji se bodo pojavljale padavine. Ob morju bo zapihal šibak jugo. Najnižje jutranje temperature bodo od 3 do 9, ob morju 12 stopinj Celzija, je zapisano na spletnih straneh Agencije RS za okolje.</b>
      </p>
      <p>V soboto bo ponekod na vzhodu občasno sijalo sonce, drugod pa bo pretežno oblačno, zjutraj bo po nekaterih nižinah megla. V zahodni in osrednji Sloveniji bodo občasno padavine, deloma plohe, več jih bo v Posočju. Ob morju bo pihal zmeren jugo. Najvišje dnevne temperature bodo od 9 do 15, v Gornjesavski dolini okoli 6, ob morju 17 stopinj Celzija.</p>
      <p>Obeti: Do nedelje zjutraj bodo padavine povsod ponehale. V višjih legah in na Primorskem se bo razjasnilo, zapihala bo šibka burja. Drugod bo dolgotrajna megla ali nizka oblačnost. V ponedeljek bo pretežno oblačno in večinoma suho.</p>
    </article>
  </body>
</html>