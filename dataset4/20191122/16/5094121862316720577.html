<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/z-dalnice-auto-vyletelo-jen-kousek-za-vozem-policie-20191122.html"/>
    <meta property="og:site_name" content="Deník.cz"/>
    <meta property="article:published_time" content="2019-11-22T16:32:00+00:00"/>
    <meta property="og:title" content="Řidič nezvládl jízdu v dešti. Z dálnice vyletěl jen kousek za vozem policie"/>
    <meta property="og:description" content="/FOTOGALERIE/ Ve správný čas byli na správním místě. Tak policejní mluvčí Barbora Schneeweissová ocenila zásah kolegů z řad dopraváků u nehody osobního auta, k níž došlo ve čtvrtek 21. listopadu na 12. kilometru dálnice D6; ve směru jízdy na Nové Strašecí, kde 28letý řidič nezvládl jízdu v dešti."/>
  </head>
  <body>
    <article>
      <h1>Řidič nezvládl jízdu v dešti. Z dálnice vyletěl jen kousek za vozem policie</h1>
      <address><time datetime="2019-11-22T16:32:00+00:00">22 Nov 2019, 16:32</time> by <a rel="author">Milan Holakovský</a></address>
      <p>„Nepřizpůsobil rychlost jízdy stavu a povrchu vozovky, nezvládl řízení a vyjel z dálnice, kdy se poté vozidlo převrátilo na střechu. S mužem jelo v autě dvouleté dítě, které bylo naštěstí řádně usazeno do dětské autosedačky; proto se mu při nehodě nic nestalo,“ shrnula Schneeweissová, co se odehrálo.</p>
      <p>Stalo se to kousek od místa, kde se zrovna nacházela hlídka dopravní policie z územního odboru policie pro Prahu-venkov: Západ. Ne sice přímo před jejíma očima, ale co se stalo, viděli policisté ve zpětném zrcátku. A trvalo jen pár sekund, než byli přímo u havarovaného auta.</p>
      <p>„S řidičem začali policisté Marian Miškov, Roman Rieger a Jakub Fila ihned komunikovat a vytáhli ho i s dítětem z havarovaného vozidla. Řidiči poskytli předlékařskou pomoc, zafixovali mu krční páteř a ošetřili poranění, které měl na ruce,“ přiblížila okolnosti Schneeweissová. S dodatkem, že dítě bylo naštěstí zcela v pořádku; pouze utrpělo psychický otřes. Šoféra i s dítětem pak záchranáři převezli k vyšetření do nemocnice v Praze.</p>
      <figure>
        <img src="https://g.denik.cz/2/5c/tehov-nehoda-20191114-03_denik-150-3x2.jpg"/>
      </figure>
      <aside>
        <a href="https://rakovnicky.denik.cz/nehody/nehody-na-namrzlych-vozovkach-se-nevyhnuly-ani-hlavnim-tahum-20191114.html">Nehody na namrzlých vozovkách se nevyhnuly ani hlavním tahům Přečíst článek ›</a>
      </aside>
      <p>Policejní mluvčí připomněla, že kolega Fila se věnoval i činnosti, kterou dobře zná ze svého působení u dobrovolných hasičů: v rámci protipožárních opatření odpojil autobaterii. Když na místo přijela požární jednotka, mohla konstatovat, že tohle už je hotovo.</p>
      <figure>
        <img src="https://g.denik.cz/31/8d/pcr-velen-nehoda-viewimage-3_denik-150-3x2.jpg"/>
      </figure>
      <aside>
        <a href="https://rakovnicky.denik.cz/nehody/ne-ridic-ktery-notne-popil-vjel-na-chodnik-srazil-seniorku-s-detmi-20191120.html">(Ne)řidič, který notně popil, vjel na chodník. Srazil seniorku s dětmi Přečíst článek ›</a>
      </aside>
      <figure>
        <img src="https://g.denik.cz/3/b3/jesenice-nehoda-prazsky-okruh-20191118-01_denik-150-3x2.jpg"/>
      </figure>
      <aside>
        <a href="https://rakovnicky.denik.cz/nehody/tragicka-nehoda-jesenice-uzavreny-prazsky-okruh-policie-hasici-kamiony-20191118.html">Smrtelná nehoda uzavřela Pražský okruh u Jesenice Přečíst článek ›</a>
      </aside>
    </article>
  </body>
</html>