<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77622-LG-planuje-vyrobit-smartfon-s-roztahovacim-displejom-Zvacsil-by-sa-az-dvojnasobne"/>
    <meta property="og:site_name" content="REFRESHER"/>
    <meta property="article:published_time" content="2019-11-22T16:16:00+00:00"/>
    <meta property="og:title" content="LG plánuje vyrobiť smartfón s rozťahovacím displejom. Zväčšil by sa až dvojnásobne"/>
    <meta property="og:description" content="Nový koncept patrí k tým rozumnejším a použiteľnejším."/>
  </head>
  <body>
    <article>
      <h1>LG plánuje vyrobiť smartfón s rozťahovacím displejom. Zväčšil by sa až dvojnásobne</h1>
      <address><time datetime="2019-11-22T16:16:00+00:00">22 Nov 2019, 16:16</time> by <a rel="author">Matej Krajčovič</a></address>
      <p>
        <b>Nový koncept patrí k tým rozumnejším a použiteľnejším.</b>
      </p>
      <p>Samsung, Huawei a najnovšie aj Motorola už predstavili reálne <b>smartfóny so skladacími displejmi</b>. Ich idea je jasná. Vo vrecku by si vďaka nim mal mať relatívne kompaktný telefón, ktorý v prípade potreby roztvoríš a budeš si užívať oveľa väčšiu obrazovku.</p>
      <p>Na nej sa ti bude pohodlnejšie pracovať alebo zabávať pri sledovaní videí a hraní hier. </p>
      <related>
        <a href="https://refresher.sk/76579-Legenda-je-spat-Motorola-predstavila-vecko-RAZR-so-skladacim-displejom-a-premrstenou-cenou"/>
      </related>
      <p><b>LG</b> ide podľa holandského webu<a href="https://nl.letsgodigital.org/smartphones/lg-mobiele-telefoon-uittrekbaar-scherm/"> letsgodigital.org</a> ešte ďalej a má pripravovať<b> displej schopný zrolovať sa</b>. </p>
      <figure>
        <iframe data-src="https://twitter.com/MobileSyrup/status/735821814375538689?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Nie však ako plagát alebo plátno na projektor, kde by si panel vytiahol zo nejakej trubice. Presne takto totiž vyzerali prvé koncepty a hoci boli možno zaujímavé, praktické využitie sa dalo vymyslieť len ťažko. </p>
      <p>LG má pracovať na mobile, ktorý sa bude dať <b>pohodlne roztiahnuť</b> a jeho plochu si tak zväčšíš priamo v dlaniach. Potvrdzovať to má patentová prihláška, ktorú už zverejnilo priamo LG. </p>
      <figure>
        <img src="https://i.refresher.sk/public/matejkrajcovic/lg-telefoon-uittrekbaar-scherm.jpg"/>
        <figcaption>
          <cite>lg.com</cite>
        </figcaption>
      </figure>
      <p>Tej sa chytili šikovní <a href="https://nl.letsgodigital.org/smartphones/lg-mobiele-telefoon-uittrekbaar-scherm/">grafici v redakcii Letsgodigital</a> a vytvorili model, na ktorom fungovanie takéhoto rozťahovacieho smartfónu zrejme pochopíš jednoduchšie. </p>
      <p>Zdá sa, že displej by sa mohol zväčšiť až dvojnásobne, pričom by bol zrolovaný pri oboch okrajoch zariadenia.</p>
      <figure>
        <img src="https://i.refresher.sk/public/matejkrajcovic/mobiele-telefoon.jpg"/>
        <figcaption>
          <cite>https://nl.letsgodigital.org/smartphones/lg-mobiele-telefoon-uittrekbaar-scherm/</cite>
        </figcaption>
      </figure>
      <p>Kameňom úrazu pri skladacích, rozkladacích alebo rozťahovacích smartfónoch je však zatiaľ veľmi vysoká cena a <b>mizerná odolnosť obrazovky</b>. Samotný panel totiž síce dnes už skladať vieme, no nedokážeme vyrobiť aj podobne flexibilné ochranné sklo.</p>
      <p>Samsung Galaxy Fold aj Huawei Mate X preto prekrýva iba tenučká fólia, pod ktorú sadá prax a iné nečistoty schopné <a href="https://refresher.sk/64954-Samsung-po-problemoch-s-displejom-odklada-oficialne-vydanie-svojho-skladacieho-telefonu">displej veľmi rýchlo vyradiť z prevádzky</a>. </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/39488-Konkurent-Macbooku-od-LG-prichadza-s-neuveritelnou-24hodinovou-vydrzou-a-vsetkymi-portami"/>
        <a href="https://refresher.sk/35922-Apple-planuje-predstavit-novy-5K-monitor-vynoveny-MacBook-Air-a-dalsie-softverove-funkcie-pre-iPad-Pro"/>
        <a href="https://refresher.sk/35923-LG-ukazalo-cerstvu-trojicu-spickovych-monitorov-Nechyba-im-USB-TypeC-zaoblenie-a-ani-vysoke-rozlisenie"/>
        <a href="https://refresher.sk/35649-Tuzite-po-80palcovom-prenosnom-televizore-Nenapadny-projektor-od-LG-vam-ju-zostroji-kdekolvek"/>
        <a href="https://refresher.sk/32414-LG-si-utahuje-z-Apple-a-iPhone-SE-Priniest-produkt-so-starou-technologiou-nie-je-nas-styl"/>
        <a href="https://refresher.sk/28846-Prinesie-LG-revoluciu-do-selfies-S-dvoma-prednymi-kamerami-sa-o-to-minimalne-pokusi"/>
        <a href="https://refresher.sk/28848-LG-zbroji-do-boja-o-najlepsie-smartwatch-Ukazalo-Watch-Urbane-2"/>
        <a href="https://refresher.sk/32499-Jason-Statham-sa-objavil-v-sialenej-reklame-na-smartfon-G5-LG-to-s-novinkou-berie-seriozne"/>
      </related>
    </article>
  </body>
</html>