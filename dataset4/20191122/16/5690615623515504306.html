<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837274-vrp-ne-obrala-chleniv-do-skladu-konkursnoyi-komisiyi-schodo-zaynyattya-posadi-chlena-vkks"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T16:48:00+00:00"/>
    <meta property="og:title" content="Вища рада правосуддя поки не створила Комісії в конкурсі до ВККСУ"/>
    <meta property="og:description" content="КИЇВ. 22 листопада. УНН. Вища рада правосуддя (ВРП) не обрала членів до складу Конкурсної комісії, яка буде оцінювати кандидатів у члени Вищої …"/>
  </head>
  <body>
    <article>
      <h1>Вища рада правосуддя поки не створила Комісії в конкурсі до ВККСУ</h1>
      <address><time datetime="2019-11-22T16:48:00+00:00">22 Nov 2019, 16:48</time> by <a rel="author">Анна Мурашко</a></address>
      <p><b>КИЇВ. 22 листопада. УНН.</b> Вища рада правосуддя (ВРП) не обрала членів до складу Конкурсної комісії, яка буде оцінювати кандидатів у члени Вищої кваліфікаційної комісії суддів України. Про це <b>УНН</b> повідомляє з посиланням на пресслужбу Ради суддів України.</p>
      <p>"На день засідання Ради суддів України, Вища рада правосуддя не прийняла рішення про створення Конкурсної комісії і не затвердила Положення про проведення конкурсу на зайняття посади члена Вищої кваліфікаційної комісії суддів України", - йдеться у повідомленні.</p>
      <p>Так, планується, що питання обрання трьох членів Ради суддів України до складу Конкурсної комісії буде розглядатися щойно ВРП оголосить конкурс на зайняття посади члена Вищої кваліфікаційної комісії суддів України.</p>
      <p>Нагадаємо, до Конституційного суду України <a href="https://www.unn.com.ua/uk/news/1836699-do-ksu-nadiyshlo-podannya-verkhovnogo-sudu-schodo-sudoustroyu-i-statusu-suddiv">надійшло конституційне подання </a>Верховного суду щодо відповідності Конституції України закону України щодо судоустрою і статусу суддів.</p>
    </article>
  </body>
</html>