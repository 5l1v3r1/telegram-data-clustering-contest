<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/foto_u_pasport_ukrayini_novi_standarti_na_foto_detali_n1238062"/>
    <meta property="og:site_name" content="24 Канал"/>
    <meta property="article:published_time" content="2019-11-22T16:33:00+00:00"/>
    <meta property="og:title" content="В Україні ввели нові стандарти на фото у паспорт: деталі"/>
    <meta property="og:description" content="Міністерство внутрішніх справ та Міграційна служба ввели нові стандарти фотографування на документи. Зміни прийняли для того, щоб врахувати інтереси та релігійні традиції представників усіх віросповідань."/>
  </head>
  <body>
    <article>
      <h1>В Україні ввели нові стандарти на фото у паспорт: деталі</h1>
      <address><time datetime="2019-11-22T16:33:00+00:00">22 Nov 2019, 16:33</time> by <a rel="author" href="https://24tv.ua/anastasiya_zazulyak_tag6630/" target="_blank">Анастасія Зазуляк</a></address>
      <p>
        <b>Міністерство внутрішніх справ та Міграційна служба ввели нові стандарти фотографування на документи. Зміни прийняли для того, щоб врахувати інтереси та релігійні традиції представників усіх віросповідань.</b>
      </p>
      <p>Фотографії у головному уборі допускають на паспорт громадянина України, паспорт для виїзду за кордон та посвідки на тимчасове або постійне проживання, йдеться на <a href="https://dmsu.gov.ua/news/dms/6100.html">сайті відомства.</a></p>
      <blockquote>Цікаво: <a href="https://24tv.ua/yak_otrimati_biometrichniy_zakordonniy_pasport_protsedura_tsini_nyuansi_n803571">Як отримати біометричний закордонний паспорт: процедура, ціни, нюанси</a></blockquote>
      <p>У МВС наголошують, що фото у головному уборі допускається, якщо особа носить головний убір у повсякденному житті за релігійними переконаннями.</p>
      <p>МВС дозволило фотографування у:</p>
      <ul>
        <li>головних уборах;</li>
        <li>штучних предметах;</li>
        <li>матеріалах на підставі медичних показань (наприклад окуляри).</li>
      </ul>
      <p>Водночас, головні убори не повинні змінювати форми окремих частин обличчя (чоло, вилиці, щоки, підборіддя, очі), закривати обличчя та підборіддя, проходити по контуру лінії росту волосся, закривати вуха та шию.</p>
      <p>До речі, вартість оформлення біометричних паспортів та паспортів у вигляді ID-картки підвищилася <a href="https://24tv.ua/v_ukrayini_pidnimut_vartist_oformlennya_biometrichnih_pasportiv_tsini_n1147088">з 1 липня 2019 року.</a></p>
      <p><b>Як оформити біометричний паспорт онлайн?</b>З 8 листопада 2018 року в Україні запрацював <a href="https://24tv.ua/oformlennya_biometrichnogo_pasporta_onlayn_yak_podati_zayavu_n1060316">сервіс онлайн-реєстрації біометричних документів</a>. Тому анкету з персональними даними можна заповнити електронно, а це істотно зменшить час обслуговування заявника і скоротить черги. Послуга доступна на сайті ДМС України, а також – на Урядовому порталі. Проте людині все ж необхідно особисто прибути в міграційну службу, щоб сфотографуватися і відсканувати відбитки пальців.</p>
      <figure>
        <img src="https://24tv.ua/resources/photos/news/620_DIR/201906/1171988_8620216.png?201906175606"/>
      </figure>
    </article>
  </body>
</html>