<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904758/az-komt-met-contractnieuws-koopmeiners-verlengt-contract-bij-alkmaarders.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T16:57:00+00:00"/>
    <meta property="og:title" content="Contractnieuws in Alkmaar: Koopmeiners verlengt en blijft langer bij AZ"/>
    <meta property="og:description" content="AZ heeft het contract met aanvoerder Teun Koopmeiners opengebroken en verlengd tot medio 2023. Dat melden de Alkmaarders op de website van de club, die blij zijn met de keuze middenvelder. Koopmeiners speelde tot nu toe 91 wedstrijden voor de club en is sinds dit seizoen ook aanvoerder van AZ. Hij maakte zijn debuut op 1 oktober 2017 en tijdens zijn basisdebuut, drie weken later, kwam hij meteen tot scoren tegen FC Utrecht."/>
  </head>
  <body>
    <article>
      <h1>Contractnieuws in Alkmaar: Koopmeiners verlengt en blijft langer bij AZ</h1>
      <address>
        <time datetime="2019-11-22T16:57:00+00:00">22 Nov 2019, 16:57</time>
      </address>
      <p>
        <b>AZ heeft het contract met aanvoerder Teun Koopmeiners opengebroken en verlengd tot medio 2023. Dat melden de Alkmaarders op de website van de club, die blij zijn met de keuze middenvelder.</b>
      </p>
      <p>Koopmeiners speelde tot nu toe 91 wedstrijden voor de club en is sinds dit seizoen ook aanvoerder van AZ. Hij maakte zijn debuut op 1 oktober 2017 en tijdens zijn basisdebuut, drie weken later, kwam hij meteen tot scoren tegen FC Utrecht.</p>
      <p>"Ik ben enorm blij natuurlijk", begint Koopmeiners in gesprek met <a href="https://www.az.nl/nl/nieuws/contract-koopmeiners-verlengd">het clubkanaal</a> van AZ. "Ik voel me erg thuis bij de club en dan is het ook mooi om beloond te worden. Ik denk dat het te maken heeft met dat ik al sinds mijn tiende hier rondloop. Ik ken alle mensen goed en heb goed contact met iedereen. Ik ben aanvoerder geworden dit jaar. Dat is niet per se een groot doel geweest, maar het is wel een eer."</p>
      <p>Ook Max Huiberts is tevreden met de contractverlenging van de AZ-aanvoerder. "Hij heeft een belangrijke positie in het team en is dit jaar aanvoerder geworden. Hij maakt een stormachtige ontwikkeling door."</p>
      <figure>
        <iframe data-src="https://twitter.com/AZAlkmaar/status/1197906204565086219?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>