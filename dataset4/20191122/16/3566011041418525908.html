<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549214.html/%DA%86%D8%B1%D8%A7-%DA%AF%D9%88%D8%AC%D9%87-%DA%AF%D8%B1%D8%A7%D9%86-%D8%B4%D8%AF-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T16:33:00+00:00"/>
    <meta property="og:title" content="چرا گوجه گران شد؟"/>
    <meta property="og:description" content="به دلیل ناتوانی دولت در تنظیم بازار، قیمت گوجه فرنگی که برای مصرف کننده در هفته های گذشته تا هزار تومان کاهش یافته بود، به بالای ۸ هزار تومان افزایش یافت."/>
  </head>
  <body>
    <article>
      <h1>چرا گوجه گران شد؟</h1>
      <address>
        <time datetime="2019-11-22T16:33:00+00:00">22 Nov 2019, 16:33</time>
      </address>
      <p>به دلیل ناتوانی دولت در تنظیم بازار، قیمت گوجه فرنگی که برای مصرف کننده در هفته های گذشته تا هزار تومان کاهش یافته بود، به بالای ۸ هزار تومان افزایش یافت.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛  اسد الله کارگر رئیس اتحادیه فرشندگان میوه و تره بار اظهار کرد:  دلیل گران شدن گوجه فرنگی در روزه های اخیر تغییر فصل و کاهش محل های تولید این محصول و برودت هوا در بیشتر استان های کشور است.</p>
      <p>وی افزود: در حال حاضر در تهران و شهر های اطراف مانند کرج، قزوین و وارمین  گوجه ای برداشت نمی شود و تنها گوجه منطقه ای از بوشهر به تهران می آید و دیگر استان ها محصولی برای عرضه ندارند.   <b>افزایش قیمت گوجه فرنگی موقتی است</b>   رئیس اتحادیه فرشندگان میوه و تره بار ادامه داد: قیمت بالای گوجه روزهای اخیر ادامه دار نبوده و موقتی است و قیمت این محصول در هفته های آینده کاهش می یابد.   وی تصریح کرد: در حال حاضر قیمت هر کیلوگرم گوجه در در میدان مرکزی شهر تهران 6 تا 10 هزار تومان است که فروشندگان این محصول در سطح شهر می توانند این محصول را حداکثر با 30درصد افزایش قیمت به فروش برسانند.   کارگر اظهار داشت: در حال حاضر بیشتر فروشندگان میوه فروشان سود زیادی بابت فروش گوجه فرنگی از مردم دریافت نمی کنند و تنها این محصول را برای جوری جنس در مغازه ها عرضه می شود.   وی افزود:  فروشندگان تهرانی می توانند برای هرکیلوگرم گوجه با در دست داشتن فاکتور رسمی (از میدان مرکزی) 30 درصد بر روی محصول خود بکشند اما به طور معمول این محصول با سود کمتر و یا تنها با احتساب  هزینه های حمل و نقل به مغازه، به فروش میرسد.   رئیس اتحادیه فرشندگان میوه و تره بار در ارتباط با دلایل گرانی خیار نیز اظهار داشت: قیمت این محصول نیز به دلیل تغییر فصل و کاهش تولید افزایش یافته است به طوری که در حال حاضر تنها خیار از جنوب کشور و گلخانه ها به بازار عرضه می شود.   <b>مابه التفاوت هزینه حمل نقل میوه بعد از افزایش قیمت بنزین ناچیز است</b>   وی در پاسخ به اینکه افزایش قیمت بنزین تاثیری بر بالا رفتن قیمت این محصولات دارد؟ اظهار کرد: در حال حاضر قیمت بیشتر میوه ها مناسب است و دلیل افزایش قیمت گوجه فرنگی و خیار نیز همانظور که گفته شد به خاطر تغییر فصل و کاهش تولید این محصولات در فضای باز است.   کارگر اظهار داشت: هر نیستان وانت می تواند سه تن محصول را حمل کند که با ضرب و تقسیم این رقم در مابه التفاوت بنزین مصرفی هر کیلوگرم میوه یا صیفی رقم قابل توجهی نمیشود.   وی اظهار داشت: به اعضای اتحادیه فروشندگان میوه و تره بار تاکید کرده ایم که بعد از اصلاح قیمت بنزین تغییری در قیمت محصولات خود نداشته باشند.    <b>افزایش 10 برابری قیمت گوجه فرنگی در کمتر از چند هفته</b>   گزارش های میدانی نشان می دهد که قیمت هر کیلوگرم گوجه فرنگی در بازار مصرف شهر تهران به 8 تا 11 هزار تومان افزایش یافته است و محصول عرضه شده در بازار کیفیت مناسبی نیز ندارد، این درحالی است که قیمت  هرکیلوگرم گوجه فرنگی تا چند هفته پیش  به قیمت هزار تومان به دست مصرف کنندگان م رسید.   یکی از مسئولیت های مهم دولت آن است از بروز نوسانات شدید قیمتی در جلوگیری به عمل آورد تا قیمت محصولی مانند گوجه فرنگی در کمتر از دو هفته 10 برابر افزایش نیابد اما دستگاه های مسئول نمی توانند به درستی به وظایف خود عمل کنند و این مشکل هرساله تکرار می شود.   منبع: تسنیم    </p>
    </article>
  </body>
</html>