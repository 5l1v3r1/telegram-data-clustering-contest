<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/slugu-narodu-ivanisova-yakiy-potrapiv-v-skandal-zi-zgvaltuvannyam-ne-povernut-do-frakciji-novini-ukrajini-50055196.html"/>
    <meta property="og:site_name" content="НВ"/>
    <meta property="article:published_time" content="2019-11-22T16:21:00+00:00"/>
    <meta property="og:title" content="Голова Слуги народу: Не зможемо повернути Іванісова у фракцію, навіть якщо він захоче"/>
    <meta property="og:description" content="Нардеп від Слуги народу Роман Іванісов, який опинився в центрі скандалу навколо судимості за звинуваченням у зґвалтуванні, не повернеться фракцію."/>
  </head>
  <body>
    <article>
      <h1>Голова Слуги народу: Не зможемо повернути Іванісова у фракцію, навіть якщо він захоче</h1>
      <h2>Нардеп від Слуги народу Роман Іванісов, який опинився в центрі скандалу навколо судимості за звинуваченням у зґвалтуванні, не повернеться фракцію.</h2>
      <address>
        <time datetime="2019-11-22T16:21:00+00:00">22 Nov 2019, 16:21</time>
      </address>
      <p>Про це в ефірі <a href="https://radio.nv.ua/">Радіо НВ</a> повідомив перший заступник голови фракції Слуга народу у Верховній Раді і голова однойменної партії Олександр Корнієнко.</p>
      <p>«Він призупинив участь у фракції. Я думаю, що після всієї тієї інформації, яка була, ми вже не зможемо його повернути у фракцію, навіть якщо він захоче», — заявив він.</p>
      <p>За словами Корнієнка, остаточне рішення щодо Іванісова буде прийнято 2 грудня — «формалізовано фракцією», як і з виключеними нардепами Ганною Скороход та Антоном Поляковим.</p>
      <p>Нагадаємо, 18 листопада ексдепутат від Радикальної партії Ігор Мосійчук повідомив в своєму Telegram-каналі, що Роман Іванісов у 90-х був засуджений і відбував покарання за зґвалтування неповнолітньої".</p>
      <p>20 листопада генеральний прокурор <a href="https://nv.ua/ukr/ukraine/politics/sluga-narodu-roman-ivanisov-zgvaltuvannya-novini-ukrajini-50054697.html">Руслан Рябошапка підтвердив, що Іванісов дійсно був судимий</a> і його судимість погашена.</p>
      <p>Через кілька годин прес-служба <a href="https://nv.ua/ukr/ukraine/politics/ruslan-ivanisov-sluga-narodu-pogashennya-sudimosti-za-zgvaltuvannya-novini-ukrajini-50054725.html">ГПУ уточнила, що перевірка судимості нардепа ще триває</a>.</p>
      <p>Іванісов назвав інформацію про судимість «фейком» і «спланованою інформаційною атакою», а також заявив, що вирішив призупинити членство у фракції Слуга народу на час перевірки оприлюдненої інформації.</p>
      <p>Президент <a href="https://nv.ua/ukr/ukraine/politics/skandal-zi-zgvaltuvannyam-zelenskiy-zayaviv-shcho-zmusit-ivanisova-sklasti-mandat-novini-ukrajini-50054779.html">Володимир Зеленський пообіцяв змусити Іванісова скласти мандат</a>, якщо інформація про судимість підтвердиться.</p>
      <p>Арахамія пообіцяв, що в разі спростування скандальної інформації Іванісова відновлять у фракції.</p>
    </article>
  </body>
</html>