<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%94%d7%91%d7%9c%d7%95%d7%92%d7%99%d7%9d/%d7%9c%d7%9e%d7%94-%d7%96%d7%94-%d7%90%d7%97%d7%93-%d7%94%d7%99%d7%9e%d7%99%d7%9d-%d7%94%d7%9e%d7%91%d7%99%d7%9b%d7%99%d7%9d-%d7%91%d7%97%d7%99%d7%99-%d7%9b%d7%99-%d7%9b%d7%9c-%d7%94%d7%aa%d7%a9%d7%95%d7%91%d7%95%d7%aa-%d7%9c%d7%a9%d7%90%d7%9c%d7%95%d7%aa-%d7%a9%d7%9c%d7%99-%d7%9c%d7%90-%d7%98%d7%95%d7%91%d7%95%d7%aa-419359/8"/>
    <meta property="og:site_name" content="אשדוד נט"/>
    <meta property="article:published_time" content="2019-11-22T16:19:00+00:00"/>
    <meta property="og:title" content="למה זה אחד הימים המביכים בחיי – כי כל התשובות לשאלות שלי - לא טובות"/>
    <meta property="og:description" content=" "/>
  </head>
  <body>
    <article>
      <h1>למה זה אחד הימים המביכים בחיי – כי כל התשובות לשאלות שלי - לא טובות</h1>
      <address><time datetime="2019-11-22T16:19:00+00:00">22 Nov 2019, 16:19</time> by <a rel="author">אייל בן שמחון</a></address>
      <p>אם ראש הממשלה כל כך מושחת עד שהוא מעביר את הכספים שאני משלם למיסים לכיסם מיליארדרים שיטיבו עימו ועם משפחתו, במקום להעביר את אותם המיליארדים לבתי חולים למשל.... אז למה אני משלם מיסים?</p>
      <p>ואם הוא בעצם לא מושחת, ונאמין  להצהרה החד משמעית שלו – שהבעיה היא שכל מערכת אכיפת החוק של המדינה היא בעצם המושחתת, כלומר מדינת ישראל עצמה רקובה.... אז למה שחייל יסכים להקריב את עצמו למענה?</p>
      <p>ואם האינטרס האישי של ראש הממשלה יותר חשוב מהאינטרס של המדינה, אז למה שאנשים יתנדבו בה???</p>
      <p>ואם בעצם זה לא האינטרס האישי שלו אלא של המדינה עצמה שיעמוד בראשה אך ורק נתניהו, אפילו כשהוא תחת כתב אישום, כשהוא בעיצומו של הליך משפטי בו "מדינת ישראל נגד נתניהו" ובו זמנית נתניהו נגד המדינה  אותה הוא מנהל....מה זה אומר על פוטנציאל הנהגת המדינה? </p>
      <p>ואם אכן צודק נתניהו והוא עצמו טהור לחלוטין, זה רק שכל מערכת הביקורת במדינת ישראל, ללא יוצא מן הכלל - התקשורת כולה יחד עם שלטונות החוק והמשפט ומבקר המדינה חברו יחד כדי ליצור כאן הפיכה שלטונית.... אז זה ממש מפחיד, אם נתניהו צודק הרי זו לא מדינה שהייתי רוצה לגור בה ולו לדקה.</p>
      <p>ואם זה המצב המפחיד מאוד, למה נתניהו לא עשה משהו עם זה כדי לתקן במשך 10 שנות כהונתו כראש ממשלה...?</p>
      <p>ואם נתניהו חף מכל פשע.... מה ניתן ללמוד על שיקול הדעת של ראש הממשלה שלנו:<br/>כשמפכ"ל המשטרה שהוא עצמו מינה ולחץ עליו לקבל את התפקיד והציג אותו כאיש המתאים ביותר לתפקיד (בלי קשר לכך שהוא ימני וחובש כיפה) ולפתע אותו אדם קובע מטעם משטרת ישראל שנתניהו מושחת.</p>
      <p>כשיועץ המשפטי מנדבליט שנתניהו אישית מינה לאחר הכרות עמוקה איתו כמזכיר הממשלה, כ<a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A2%D7%95%D7%A8%D7%9B%D7%99-%D7%93%D7%99%D7%9F">עורך דין</a> פרטי של רעייתו כאיש הגון (בלי קשר לכך שהוא ימני וחובש כיפה סרוגה) ולפתע אותו אדם מכריע שנתניהו מושחת.</p>
      <p>כשעדי המדינה נגדו אותם הוא מינה לתפקידים הכי קרובים אליו כמו ראש לשכה, דובר אישי, מזכיר אישי ועוד... מצהירים שהמנהיג הדגול אותו העריצו מושחת מהיסוד.....</p>
      <p>אז או שיש בעיה מדאיגה בשיקול דעתו של ראש הממשלה שלנו, או שחלילה וחס הם דוברי אמת...</p>
      <p>כל התשובות לכל השאלות מדאיגות...</p>
      <p>אז או שנאפסן את הציוד או שננסה לשנות את הקיים .</p>
      <p>מה דעתכם?</p>
      <p> </p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A4%D7%A8%D7%95%D7%99%D7%A7%D7%98%D7%99%D7%9D-%D7%97%D7%93%D7%A9%D7%99%D7%9D-%D7%9C%D7%91%D7%A0%D7%99%D7%99%D7%94?utm_content=LinksUnderArticles">דירות חדשות באשדוד- לחצו כאן</a>
      </p>
    </article>
  </body>
</html>