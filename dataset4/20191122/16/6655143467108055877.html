<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/viareggio/cronaca/donna-trovata-morta-fermato-compagno-1.4900144"/>
    <meta property="og:site_name" content="La Nazione"/>
    <meta property="article:published_time" content="2019-11-22T16:28:00+00:00"/>
    <meta property="og:title" content="Trovata morta nella roulotte: fermato il compagno con l'accusa di omicidio"/>
    <meta property="og:description" content="L'uomo è stato fermato dai carabinieri in provincia di Cosenza. Per gli inquirenti sarebbe lui il killer della 40enne pisana abitante a Saltocchio (Lucca)"/>
  </head>
  <body>
    <article>
      <h1>Trovata morta nella roulotte: fermato il compagno con l'accusa di omicidio</h1>
      <h2>L'uomo è stato fermato dai carabinieri in provincia di Cosenza. Per gli inquirenti sarebbe lui il killer della 40enne pisana abitante a Saltocchio (Lucca)</h2>
      <address>
        <time datetime="2019-11-22T16:28:00+00:00">22 Nov 2019, 16:28</time>
      </address>
      <p>Lucca, 22 novembre 2019 - Per gli inquirenti il killer di <b>Chiara Corrado</b>, la 40enne pisana abitante a Saltocchio (trovata morta in una roulotte a Torre del Lago con il cranio fratturato), sarebbe il suo compagno, un 46enne di San Nicola Arcella, in provincia di Cosenza, <b>Graziano Zangari</b>. Qui lo hanno arrestato i carabinieri, eseguendo per delega il fermo di indiziato firmato dal sostituto procuratore di Lucca, Aldo Ingangi, con l'accusa di omicidio volontario.</p>
      <p>L'uomo è stato individuato giovedì sera nella sua abitazione cosentina dai carabinieri del comando provinciale di Lucca. Ha confessato e si trova a disposizione dell'autorità giudiziaria.</p>
      <p>L'accusa è di omicidio aggravato e occultamento di cadavere.  Zangari lavora come operaio edile in una ditta di <b>Viareggio</b>. </p>
      <p>Secondo quanto si apprende, il corpo della donna è stato trovato inavanzato stato di decomposizione nella roulotte (chiusa con un lucchetto), nascosto in un telo di plastica sigillato con del nastro adesivo. Aveva le mani e il collo legati con delle corde e presentava una frattua sulla regione destra del cranio.Secondo gli inquirenti - le indagini sono state coordinate dalla Procura di Lucca e condotte dai militari del Nucleo Investigativo del Reparto Operativo e della Compagnia di Viareggio, supportati dalla sezione investigazioni scientifiche - il delitto risalirebbe a fine luglio-inizio agosto.</p>
      <p>Ci sono indiscrezioni anche sul movente: la relazione conflittuale tra i due, culminata in un efferato omicidio.</p>
      <p>© Riproduzione riservata</p>
      <related>
        <a href="https://www.lanazione.it/lucca/cronaca/donna-morta-identificata-1.4899994"/>
        <a href="https://www.lanazione.it/viareggio/cronaca/cadavere-torre-del-lago-1.4893581"/>
      </related>
    </article>
  </body>
</html>