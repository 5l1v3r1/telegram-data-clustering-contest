<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/denizaltinda-it-dalasi-amerika-nin-virginia-si-mi-rusya-nin-yasen-i-mi-bilim-ve-teknoloji-kasim-2019-1"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-22T16:14:00+00:00"/>
    <meta property="og:title" content="Denizaltında it dalaşı: Amerika'nın 'Virginia'sı mı Rusya'nın 'Yasen'i mi?"/>
    <meta property="og:description" content="Denizaltında it dalaşı: Amerika'nın 'Virginia'sı mı Rusya'nın 'Yasen'i mi? | aydinlik.com.tr"/>
  </head>
  <body>
    <article>
      <h1>Denizaltında it dalaşı: Amerika'nın 'Virginia'sı mı Rusya'nın 'Yasen'i mi?</h1>
      <address>
        <time datetime="2019-11-22T16:14:00+00:00">22 Nov 2019, 16:14</time>
      </address>
      <p>
        <b>Derinlerdeki mücadele, artık çok daha sessiz, çok daha kıran kırana...</b>
      </p>
      <p>Amerikan Donanması’nın denizaltı kuvveti, Soğuk Savaş’ın ardından hızla gelişerek rakipsiz bir filo haline geldi. Tamamen nükleer güçle çalışan bu kuvvet, yirmi yıldan uzun bir süre ciddi bir tehditle karşı karşıya gelmedi. Fakat şimdilerde, derinden gelen yepyeni bir meydan okuma, ABD Donanması'nın küresel üstünlüğüne darbe vuruyor.</p>
      <p>
        <b>RUSYA'NIN YASEN'LERİ</b>
      </p>
      <p>Rusya’nın Yasen sınıfı denizaltısı, Sovyetlerin büyük mirası üzerine inşa edildi. Sovyetler Birliği’nin üç ana denizaltı bürosundan biri olan Malakhit Tasarım Bürosu tarafından 1980’lerin ortalarında tasarlanan bu denizaltıların ilki, 1993’te Sevmash Tersanesi’nde inşa edilmeye başladı. Ancak fon eksikliği, projenin tamamlanmasını 10 yıldan daha uzun bir süre geciktirdi. Severodvinsk adlı ilk denizaltı, ancak 2013 yılında filoya girebildi.</p>
      <p>13 bin 800 tonluk bu dev denizaltılar, 139.5 metre uzunluğunda. Bu büyüklüğe rağmen gemide yalnızca 90 personel çalışması, yüksek düzeyde bir otomasyon sistemi bulunduğunu düşündürüyor. OK-650KPM tipi iki yüz megavatlık nükleer reaktöre sahip bu platform, sulatında 35 knot'ın üzerinde bir hıza erişebiliyor. 20 knot'lık bir hızla ise sessiz seyir yapabiliyor.</p>
      <p>Dört adet 533 milimetre dört adet de 650 milimetre torpido kovanı bulunan bu gemiler, hem gemisavar hem de seyir füzeleri barındırabiliyor. Her biri P-800 Oniks Ramjet destekli süpersonik gemisavar füzeleri içinse kulenin arkasında yirmi dört adet VLS ile donatılmış.</p>
      <figure>
        <img src="https://www.aydinlik.com.tr/_usr/files/img/20191122161640538_b437b974172197a57873769c6541ae291.jpg"/>
      </figure>
      <p>
        <b>AMERİKA'NIN VIRGINIA'SI</b>
      </p>
      <p>Amerika'nın Virginia sınıfı denizaltıları ise Yasen sınıfından sadece 13 metre kısa olmasına rağmen yarı deplasmana sahip. Gemilerde 113 mürettebat bulunuyor ve bir pervane ile pompa jeti kullanan General Electric SG9 nükleer reaktörü ile çalışıyor. Sualtında 35 deniz mili sürate ulaşabilen Virginia'lar, 25 deniz mili süratle sessiz seyir yapabiliyor.</p>
      <p>Virginia sınıfında, yüzey gemileri, denizaltılar ve UGM-84 Sub-Harpoon gemisavar füzesine karşı kullanılabilecek Mk.48 gelişmiş kapasite (ADCAP) ağır güdümlü torpidoları ateşleyebilen dört adet 533 milimetre kovan bulunuyor. Sınıfın ilk versiyonlarında, dikey fırlatma tüplerinde 12 adet Tomahawk füzesi varken, yeni versiyonlarda bu sayı 40'a çıkacak.</p>
      <figure>
        <img src="https://www.aydinlik.com.tr/_usr/files/img/20191122161659641_b437b974172197a57873769c6541ae291.jpg"/>
      </figure>
      <p>
        <b>ÇATIŞMAYI KİM KAZANIR?</b>
      </p>
      <p>Her iki denizaltı da kendi ülkelerinin denizaltı teknolojisinin zirvesi konumunda ve birbirlerine oldukça yakın güçler. Severodvinsk daha yavaş olsa da daha derinlere dalabiliyor. Virginia hızlı olmasına karşılık şimdilik 488 metreye kadar test edilebildi.</p>
      <p>Silahlar açısından da iki taraf oldukça eşit görünüyor.</p>
      <p>Virginia'nın daha sessiz olduğu aşilar ve Rus rakibinden daha iyi bir sonar teçhizatı var. Denizaltı dünyasında, bu çok önemli bir kombinasyon. Bu sayede Severodvinsk'i tespit etmesi daha kolay. Fakat Severodvinsk de süpersonik Klub ASW füzeleriyle acil bir durumda Virginia'dan hızlı şekilde yanıt üretebilir.</p>
      <p>Uzun vadede, iki denizaltı arasındaki rekabet, muhtemelen insansız su altı araçları ile bir dizi yeni teknolojinin dahliyle ilerleyecek.</p>
      <p>Her zamanki gibi kimin daha iyi olduğuna, denizler karar verecek.</p>
      <related>
        <h4>Benzer Haberler</h4>
        <a href="https://www.aydinlik.com.tr/dunya/2017-subat/virginia-eyaleti-trump-in-vize-yasagini-tanimadi"/>
        <a href="https://www.aydinlik.com.tr/rusya-dan-amerika-ya-sert-uyari-dunya-agustos-2018"/>
        <a href="https://www.aydinlik.com.tr/rusya-da-14-asker-hayatini-kaybetti-dunya-temmuz-2019"/>
        <a href="https://www.aydinlik.com.tr/rus-savas-ucagi-it-dalasina-giren-abd-ucagini-kovaladi-dunya-aralik-2017-2"/>
      </related>
    </article>
  </body>
</html>