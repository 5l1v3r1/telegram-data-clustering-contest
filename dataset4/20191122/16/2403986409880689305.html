<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/vibori_mera_kiyeva_hto_osnovniy_kandidat_vid_slugi_narodu_n1238102"/>
    <meta property="og:site_name" content="24 Канал"/>
    <meta property="article:published_time" content="2019-11-22T16:58:00+00:00"/>
    <meta property="og:title" content="Вибори мера Києва: хто основний кандидат від &quot;Слуги народу&quot;"/>
    <meta property="og:description" content="Політична партія &quot;Слуга народу&quot; розглядає народного депутата Олександра Ткаченка як основного кандидата на посаду міського голови Києва."/>
  </head>
  <body>
    <article>
      <h1>Вибори мера Києва: хто основний кандидат від "Слуги народу"</h1>
      <address><time datetime="2019-11-22T16:58:00+00:00">22 Nov 2019, 16:58</time> by <a rel="author" href="https://24tv.ua/irina_yurkovska_tag6223/" target="_blank">Ірина Юрковська</a></address>
      <p>
        <b>Політична партія "Слуга народу" розглядає народного депутата Олександра Ткаченка як основного кандидата на посаду міського голови Києва.</b>
      </p>
      <p>Ткаченко має комплексне бачення розвитку Києва, про це голова політсили Олександр Корнієнко розповів в інтервʼю виданню <a href="https://nv.ua/ukr">"НВ"</a>.</p>
      <blockquote>Цікаво:<a href="https://24tv.ua/vibori_mera_kiyeva_za_kogo_b_progolosuvali_kiyani_sogodni_n1226271"> </a><a href="https://24tv.ua/vse_pro_vibori_mera_kiyeva_klichko_proti_vsih_v_meri_kiyeva_n1216345">Кличко проти всіх: хто претендує на крісло мера Києва?</a></blockquote>
      <p>Водночас Корнієнко зазначив, що вибори в Києві відбудуться разом з усіма місцевими виборами – наступного року.</p>
      <aside>Як вирішить партія. Є різні люди, у яких є бачення розвитку столиці. В Олександра — комплексне, і він не соромиться ним ділитися. Логічно, що його розглядають як одного з основних кандидатів,<cite>– пояснив він. </cite></aside>
      <p><b>Що відомо про <a href="https://24tv.ua/u_sluzi_narodu_initsiyuvali_audit_diyalnosti_klichka_n1206166">Олександра Ткаченка?</a></b>Це – керівник комітету Ради з питань гуманітарної та інформаційної політики, депутат від "Слуги народу", а раніше – генеральний директор "1+1". У ЗМІ неодноразово називали його претендентом на посаду міського голови Києва на наступних виборах. Про його декларацію та інші важливі моменти<a href="https://24tv.ua/sluga_narodu_tkachenko_nevdovzi_mozhe_ocholiti_kmda_vin_vzhe_podav_deklaratsiyu_na_posadu_n1216040"> читайте тут. </a></p>
      <h3>Що каже соціологія?</h3>
      <p>Якби вибори мера Києва відбувалися у жовтні, чинний міський голова столиці Віталій Кличко мав би високі шанси здобути в них перемогу – його підтримують <b>27,1% киян</b>, про це свідчать результати опитування Київського міжнародного інституту соціології.</p>
      <p>Також Кличко лідирує й серед тих, хто вже визначився – <b>36,6%</b>. Одразу за Кличком йде представник "Слуги народу" Олександр Ткаченко – він отримав 13,3% голосів. </p>
      <figure>
        <img src="https://24tv.ua/resources/photos/news/620_DIR/201910/1226271_9940271.jpg?201910141441"/>
      </figure>
    </article>
  </body>
</html>