<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/politica-italiana/silvio-berlusconi-caduta-selfie-ospedale-3120505/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-22T16:27:22+00:00"/>
    <meta property="og:title" content="Silvio Berlusconi cade facendo selfie. Staff: “In ospedale a Milano per una contusione”"/>
    <meta property="og:description" content="ROMA – Silvio Berlusconi è caduto facendo un selfie fuori dall’arena di Zagabria al congresso del Ppe. Per le ferite riportate, il 22 novembre è stato ricoverato all’ospedale San Raffaele di Milano, dove è stato sottoposto ad accertamenti clinici. Lo staff a chiarito che si è trattato solo di una contusione e di controlli di routine, ma Berlusconi non ha riportato fratture. Secondo una prima ricostruzione, il leader di Forza Italia ha aspettato la proclamazione di Antonio Tajani a vicepresidente e concedendosi un selfie è caduto e ha battuto a terra nella ressa. Dagli accertamenti in ospedale è emerso un ematoma intramuscolare, ma non sembra al momento ci siano fratture. Franco Ortolani è morto, era senatore del M5s. Denunciò: “Ho due tumori per colpa della Terra dei Fuochi”Regionali, M5s candida Francesco Aiello in Calabria. Di Maio: “Niente alleanze con il Pd” A dare l’annuncio alcune fonti vicine al Ppe, che hanno confermato come non ci siano fratture e il rientro in Italia non sia stato urgente. Come riferito…"/>
  </head>
  <body>
    <article>
      <h1>Silvio Berlusconi cade facendo selfie. Staff: “In ospedale a Milano per una contusione”</h1>
      <address><time datetime="2019-11-22T16:27:22+00:00">22 Nov 2019, 16:27</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/silvio-berlusconi-fi-ansa.jpg"/>
        <figcaption>Silvio Berlusconi (Foto archivio ANSA)</figcaption>
      </figure>
      <p>ROMA – <a href="http://www.blitzquotidiano.it/tv/berlusconi-complimenti-giulia-de-lellis-maurizio-costanzo-show-3117068/"><b>Silvio Berlusconi</b></a> è caduto facendo un selfie fuori dall’arena di Zagabria al congresso del Ppe. Per le ferite riportate, il 22 novembre è stato ricoverato all’ospedale San Raffaele di Milano, dove è stato sottoposto ad accertamenti clinici. Lo staff a chiarito che si è trattato solo di una contusione e di controlli di routine, ma Berlusconi non ha riportato fratture.</p>
      <p>Secondo una prima ricostruzione, il leader di Forza Italia ha aspettato la proclamazione di Antonio Tajani a vicepresidente e concedendosi un selfie è caduto e ha battuto a terra nella ressa. Dagli accertamenti in ospedale è emerso un ematoma intramuscolare, ma non sembra al momento ci siano fratture. </p>
      <figure>
        <a href="https://www.blitzquotidiano.it/politica-italiana/franco-ortolani-morto-senatore-m5s-3120611/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/franco-ortolani-morto-senatore-m5s-3120611/">
          <img src="https://static.blitzquotidiano.it/wp/wp-content/uploads/2019/11/ortolani-m5s-ansa-1-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/franco-ortolani-morto-senatore-m5s-3120611/">Franco Ortolani è morto, era senatore del M5s. Denunciò: “Ho due tumori per colpa della Terra dei Fuochi”</a>
      </h3>
      <figure>
        <a href="https://www.blitzquotidiano.it/politica-italiana/regionali-m5s-francesco-aiello-calabria-3120519/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/regionali-m5s-francesco-aiello-calabria-3120519/">
          <img src="https://static.blitzquotidiano.it/wp/wp-content/uploads/2019/11/aiello-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/regionali-m5s-francesco-aiello-calabria-3120519/">Regionali, M5s candida Francesco Aiello in Calabria. Di Maio: “Niente alleanze con il Pd”</a>
      </h3>
      <p>A dare l’annuncio alcune fonti vicine al Ppe, che hanno confermato come non ci siano fratture e il rientro in Italia non sia stato urgente. Come riferito da fonti di Forza Italia, si tratta solo di una banale contusione: “Nessuna rottura di femore, clavicole, tibie o ossa varie. Nessun rientro urgente, ma il presidente è rientrato come da programma alla fine del Congresso del Ppe. La verità è che si tratta di una banalissima contusione. Ma, come sapete, un battito di ali di una farfalla in Cina provoca un uragano in Texas”.</p>
      <p>In una nota diffusa dallo staff di Berlusconi si legge: “Leggiamo ancora agenzie che contengono nuove informazioni e circostanze totalmente inventate sulla salute del Presidente Berlusconi, che, come detto, ha un comune ematoma. Nessuno sentiva la necessità che si creasse il genere del “retroscena sanitario”, per giunta inventato. La salute di un personaggio pubblico può essere certamente oggetto di cronaca, ma è spiacevole quando viene trattata con superficialità con dettagli inventati e curiosità morbosa”. (Fonte ANSA)</p>
    </article>
  </body>
</html>