<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/ostali-sportovi/3362627/zimske-carolije-za-malisane-crvena-zvezda-organizuje-skolu-skijanja-na-kopaoniku"/>
    <meta property="og:site_name" content="kurir.rs"/>
    <meta property="article:published_time" content="2019-11-22T16:42:00+00:00"/>
    <meta property="og:title" content="ZIMSKE ČAROLIJE ZA MALIŠANE: Crvena zvezda organizuje školu skijanja na Kopaoniku"/>
    <meta property="og:description" content="Skijaški klub Crvena zvezda tokom zime organizovaće kampove na Kopaoniku sa ciljem da veliki deo predškolske i školske populacije prođe kroz program i upozna se sa osnovama skijanja."/>
  </head>
  <body>
    <article>
      <h6 class="kicker">ZA DECU PREDŠKOLSKOG I ŠKOLSKOG UZRASTA</h6>
      <h1>ZIMSKE ČAROLIJE ZA MALIŠANE: Crvena zvezda organizuje školu skijanja na Kopaoniku</h1>
      <address>
        <time datetime="2019-11-22T16:42:00+00:00">22 Nov 2019, 16:42</time>
      </address>
      <p>
        <b>Skijaški klub Crvena zvezda tokom zime organizovaće kampove na Kopaoniku sa ciljem da veliki deo predškolske i školske populacije prođe kroz program i upozna se sa osnovama skijanja.</b>
      </p>
      <p>Kako se navodi u saopštenju, mladi će se uz skijanje učiti poštovanju određenih normi i pravila ponašanja, naučiti kako da prevaziđu probleme, da se međusobno pomažu i izbore za svoj status u grupi na principu zdrave konkurencije.</p>
      <p>"Kroz povlašćene uslove boravka i profesionalno organizovan program kampa, stvara se mogućnost masovnog učešća, a iz velikog broja rekreativaca kao krajnji rezultat očekujemo da stasaju novi takmičari i budući reprezentativci. Kvalitetno provedeno vreme, kao i interesantni sadržaji kampa, povećaće mogućnost da se mladi usmere ka pravim vrednostima", ističe se u saopštenju.</p>
      <p>Organizovana su tri sedmodnevna dečija ski kampa u periodima: od 29. decembra 2019. do 5. januara 2020, od 2. do 9. februara i od 9. do 16. februara 2020. godine.</p>
      <p>(Kurir sport)</p>
      <related>
        <h4>NE PROPUSTITE</h4>
        <a href="https://www.kurir.rs/sport/ostali-sportovi/3362619/vaterpolo-legenda-ima-resenje-za-partizan-aleksandar-sostar-podrzava-predsednika-skupstine-i-odrzavanje-sednice"/>
        <a href="https://www.kurir.rs/sport/ostali-sportovi/3362613/beograd-centar-sveta-glavni-grad-srbije-organizator-planetarnog-dvoranskog-prvenstva-u-atletici-2022-godine"/>
        <a href="https://www.kurir.rs/sport/ostali-sportovi/3362491/otvoren-sajam-sportaudovicic-najlepse-mesto-u-srbiji-svi-zajedno-mozemo-da-pomeramo-granice"/>
        <a href="https://www.kurir.rs/sport/ostali-sportovi/3362511/seul-kup-pobeda-rukometasica-srbije-u-prvoj-proveri-pred-sp-pala-juzna-koreja-foto"/>
      </related>
    </article>
  </body>
</html>