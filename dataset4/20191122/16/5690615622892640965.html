<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837276-na-vinnichchini-cholovik-rozbeschuvav-malolitnyu-donku-ta-prodavav-porno-politsiya"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T16:09:00+00:00"/>
    <meta property="og:title" content="На Вінниччині чоловік розбещував малолітню доньку та продавав порно - поліція"/>
    <meta property="og:description" content="КИЇВ. 22 листопада. УНН. На Вінниччині затримали чоловіка за розбещення його малолітньої доньки, створення порнографічної продукції та продаж її через мережу …"/>
  </head>
  <body>
    <article>
      <h1>На Вінниччині чоловік розбещував малолітню доньку та продавав порно - поліція</h1>
      <address><time datetime="2019-11-22T16:09:00+00:00">22 Nov 2019, 16:09</time> by <a rel="author">Валерія Гуржий</a></address>
      <slideshow>
        <figure>
          <img src="https://www.unn.com.ua/uploads/media/photo/2019/11/22/7ae498e5f4fa25f7ef675bf70a906a3a0978c24a.jpg"/>
        </figure>
        <figure>
          <img src="https://www.unn.com.ua/uploads/media/photo/2019/11/22/3919e7283fe6679a63bfa58315fe18bc1c6c1c4e.jpg"/>
        </figure>
        <figure>
          <img src="https://www.unn.com.ua/uploads/media/photo/2019/11/22/b07f65a174116d7d7958cffcceb0c6c743ff992f.jpg"/>
        </figure>
      </slideshow>
      <p><b>КИЇВ. 22 листопада. УНН.</b> На Вінниччині затримали чоловіка за розбещення його малолітньої доньки, створення порнографічної продукції та продаж її через мережу Інтернет. Про це повідомляє <b>УНН</b> з посиланням на відділ комунікації ГУНП у Вінницькій області.</p>
      <p>Підозрюваного затримано із залученням бійців спецпідрозділу КОРД.</p>
      <p>"У червні 2019 року слідчим управлінням ГУНП на підставі інформації правоохоронних органів Австралійського союзу щодо розбещення малолітньої дитини, створенні та розповсюдженні у мережі Інтернет предметів порнографічного характеру було розпочато кримінальне провадження, за ознаками ч.4 ст.301 КК України", - сказано у повідомленні.</p>
      <p>За словами начальника ГУНП у Вінницькій області Юрія Педоса, під час слідства здобуто докази, що 39-річний житель Вінниччини протягом 2013-2014 років розбещував свою малолітню доньку, якій наразі 11 років, створював відео – та фото-матеріали з ознаками дитячої порнографії та розповсюджував за винагороду через сайти в мережі Інтернет.</p>
      <p>За місцем проживання підозрюваного на підставі ухвали суду проведено обшуки, під час яких вилучено речові докази злочинної діяльності: відеокамеру, фотоапарат, з допомогою яких виготовлялася порнопродукція, ноутбуки, жорсткі диски, флеш-носії та інші.</p>
      <p>Особі повідомлено про підозру, вирішується питання про застосування запобіжного заходу на період досудового розслідування. За такий злочин йому загрожує позбавлення волі на строк від п'яти до десяти років.</p>
      <p>Нагадаємо, на Харківщині затримали чоловіка за розбещення 7-річної <a href="https://www.unn.com.ua/uk/news/1834017-cholovika-na-kharkivschini-zatrimali-za-rozbeschennya-7-richnoyi-pleminnitsi">племінниці</a>. </p>
    </article>
  </body>
</html>