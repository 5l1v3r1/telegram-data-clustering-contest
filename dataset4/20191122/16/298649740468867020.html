<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/politica/2019/11/22/di-maio-dice-che-il-messaggio-di-rousseau-%c3%a8-andare-da-soli-alle-regionali-top10_20191122_171827/"/>
    <meta property="og:site_name" content="Askanews"/>
    <meta property="article:published_time" content="2019-11-22T16:18:27+00:00"/>
    <meta property="og:title" content="Di Maio dice che il messaggio di Rousseau è andare da soli alle regionali"/>
    <meta property="og:description" content="Roma, 22 nov. (askanews) – “Io credo che quello che ieri è successo sulla nostra piattaforma sia stato un grande esercizio di democrazia e una grande prova di forza dei nostri iscritti”. Lo ha detto il leader del M5S, Luigi Di Maio, parlando ai cronisti e in diretta Facebook da Castelvetrano (Tp). “Il M5S – […]"/>
  </head>
  <body>
    <article>
      <h1>Di Maio dice che il messaggio di Rousseau è andare da soli alle regionali</h1>
      <h2>"Pensavo a una pausa ma dagli iscritti prova di forza e democrazia"</h2>
      <address>
        <time datetime="2019-11-22T16:18:27+00:00">22 Nov 2019, 16:18</time>
      </address>
      <figure>
        <img src="http://www.askanews.it/wp-content/uploads/2019/11/20191122_171816_8762B8B8.jpg"/>
      </figure>
      <p>Roma, 22 nov. (askanews) – “Io credo che quello che ieri è successo sulla nostra piattaforma sia stato un grande esercizio di democrazia e una grande prova di forza dei nostri iscritti”.</p>
      <p>Lo ha detto il leader del M5S, Luigi Di Maio, parlando ai cronisti e in diretta Facebook da Castelvetrano (Tp).</p>
      <p>“Il M5S – ha aggiunto – è una cosa incredibile e bellissima, perché quando si vota e votano gli iscritti si può prendere la decisione giusta, perché è quella che le persone che compongono questo movimento hanno deciso che si debba prendere. Lo dico perché io pensavo come tanti altri, ho visto stamattina Paola Taverna e Roberto Fico, che serviva un momento di pausa per riuscire a riorganizzare il movimento entro marzo ma gli iscritti hanno deciso così”.</p>
      <p>“Se posso leggerla dal punto di vista del messaggio, il messaggio – ha sostenuto il leader stellato – è: no tatticismi, no manovre di palazzo, noi siamo il Movimento 5 stelle, ci presentiamo alle elezioni regionali ed evidentemente andiamo da soli in quelle regioni”.</p>
      <p>BarInt2</p>
    </article>
  </body>
</html>