<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/constanta/video-vor-strainii-invete-limba-romana-muzica-dependenta-1_5dd7fabf5163ec42714aec97/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-22T16:48:11+00:00"/>
    <meta property="og:title" content="VIDEO De ce vor străinii să înveţe limba română. „Muzica lor dă dependenţă“"/>
    <meta property="og:description" content="Într-o comunitate de pe Facebook, mai mulţi străini, dar şi români curioşi şi dornici să dea o mână de ajutor, fac schimb de cunoştinţe gramaticale şi de impresii privind dificultatea sau muzicalitatea limbii române."/>
  </head>
  <body>
    <article>
      <h1>VIDEO De ce vor străinii să înveţe limba română. „Muzica lor dă dependenţă“</h1>
      <address><time datetime="2019-11-22T16:48:11+00:00">22 Nov 2019, 16:48</time> by <a rel="author">Sinziana Ionescu</a></address>
      <h4>Într-o comunitate de pe Facebook, mai mulţi străini, dar şi români curioşi şi dornici să dea o mână de ajutor, fac schimb de cunoştinţe gramaticale şi de impresii privind dificultatea sau muzicalitatea limbii române.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/constanta/video-boian-satul-romanesc-ocean-istoria-incredibila-bucovinenilor-traversat-canada-1900-ramas-patrioti-tata-n-fiu-1_5d43284d892c0bb0c617b511/index.html"/>
        <a href="https://adevarul.ro/locale/constanta/strainii-ajuns-fascinati-istoria-militara-romaniei-ni-pare-nedrept-uriasul-sacrificiu-romaniei-razboaie-nu-cunoscut-1_5bee8722df52022f75843dd3/index.html"/>
        <a href="https://adevarul.ro/locale/constanta/video-cantecul-creat-evrei-ne-a-facut-celebra-tara-america-interbelica-ay-romania-tara-dulce-buna-1_5bf6ce55df52022f75b4a097/index.html"/>
      </related>
      <p>Sunt de diferite naţii şi discută între ei ca între colegi de clasă membrii comunităţii de pe Facebook <b><a href="https://web.facebook.com/groups/1204467682954137/">„Learn to Speak Romanian“</a></b>, creat de un român. </p>
      <p>Anupam, un indian poliglot, mărturiseşte: „Am vrut să învăţ limba română pentru muzica ei care creează dependenţă. Este o limbă extrem de interesantă cu o istorie bogată. Cea mai neglijată dintre limbile romanice“.</p>
      <p>Rafael, argentinian, are o pasiune pentru limbile latine: „Îmi plac limbile latine, le-am învăţat pe toate: spaniola, portugheza, italiana şi franceza. Acum vreau să învăţ şi româna“</p>
      <p>„Trăiesc în România“, declară Juan, un hispanic. „Şi care este cântăreţul tău favorit din România?“, a întrebat imediat indianul-meloman Anupam. „Pepe“, a răspuns Juan. A lui Anupam este Lidia Buble, iar a lui Tim, asiatic, este trupa Holograf.</p>
      <p>Katie este din Anglia şi este curioasă: „Cum e în România? Partenerul meu este român şi mă descurc destul de greu cu limba română. Vrem să ne mutăm acolo“</p>
      <p>Toni este impresionată de familia soţului ei, român: „Ne-am căsătorit de curând şi mi-am spus jurămintele în română, în faţa întregii familii. Rudele lui au venit să fie alături de noi, în ziua cea mare“</p>
      <p>Darial, evreu, spune simplu că iubeşte românii: „Iubesc poporul român“</p>
      <p>Fiul unor români emigraţi în America, Robert, vrea să îşi facă propria legătură directă cu ţara străbunilor săi: „Familia mea e din România, dar aici, în SUA, au încetat să vorbească limba. Mi-a plăcut întotdeauna cum sună şi întotdeauna am vrut s-o învăţ“ </p>
      <figure>
        <iframe src="https://www.youtube.com/embed/LwfApxlgbg8" width="640" height="420" data-service="Youtube" scrolling="no"/>
      </figure>
      <p>
        <a href="https://adevarul.ro/locale/constanta/foto-strainii-imbraca-uniforma-ostas-roman-razboaie-mesajul-transmis-ziua-armatei-romane-1_5db2d8c1892c0bb0c6e7c7db/index.html">FOTO Străinii care îmbracă uniforma de ostaş român în războaie. Mesajul lor transmis de Ziua Armatei Române</a>
      </p>
      <hr/>
      <related>
        <h4>Pe aceeaşi temă: </h4>
        <a href="https://adevarul.ro/locale/constanta/video-boian-satul-romanesc-ocean-istoria-incredibila-bucovinenilor-traversat-canada-1900-ramas-patrioti-tata-n-fiu-1_5d43284d892c0bb0c617b511/index.html"/>
      </related>
    </article>
  </body>
</html>