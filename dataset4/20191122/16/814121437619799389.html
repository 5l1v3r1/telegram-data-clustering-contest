<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/swiat/10273804/myslala-ze-przygarnela-bezdomnego-kotka-prawda-okazala-sie-zaskakujaca.html"/>
    <meta property="og:site_name" content="Wprost"/>
    <meta property="article:published_time" content="2019-11-22T16:26:00+00:00"/>
    <meta property="og:title" content="Myślała, że przygarnęła bezdomnego kotka. Prawda okazała się zaskakująca"/>
    <meta property="og:description" content="Młoda Argentynka postanowiła uratować kotka, którego znalazła w okolicy. Okazało się, że przez przypadek adoptowała dzikie zwierzę."/>
  </head>
  <body>
    <article>
      <h1>Myślała, że przygarnęła bezdomnego kotka. Prawda okazała się zaskakująca</h1>
      <address>
        <time datetime="2019-11-22T16:26:00+00:00">22 Nov 2019, 16:26</time>
      </address>
      <p>
        <b>Młoda Argentynka postanowiła uratować kotka, którego znalazła w okolicy. Okazało się, że przez przypadek adoptowała dzikie zwierzę.</b>
      </p>
      <p>18-letnia Argentynka i jej brat znaleźli w pobliżu osady Santa Rosa de Leales w prowincji Tucuman dwa małe kotki, które błąkały się samotnie po okolicy. Florencia Lobo zaopiekowała się zwierzątkami. Samiczka okazała się bardzo słaba i zmarła. Kotkowi, który przeżył, nadano imię Tito. Kilka dni po śmierci kotki Argentynka postanowiła zabrać swojego pupila do weterynarza, aby sprawdzić, czy nie ma on problemów zdrowotnych. – Tito uwielbiał się bawić i gryźć zabawki oraz wskakiwać na stół. Zauważyłam, że podczas jednego ze skoków uderzył łapką o jego kant, dlatego wolałam sprawdzić, czy na pewno nic mu nie dolega – wyjaśniła.</p>
      <p>Młoda kobieta przeżyła spory szok, gdy okazało się, że Tito nie jest zwyczajnym kotkiem domowym. – Weterynarz zapewniał mnie, że powinnam jak najszybciej skontaktować się z rezerwatem. Zgłosiłam się do Horco Molle i okazało się, że mój kochany kotek to tak naprawdę puma jaguarundi – dziki kot, który naturalnie występuje w Ameryce – opowiadała Florencia Lobo.</p>
      <p>Argentynka musiała oddać Tito do rezerwatu. Pod okiem wolontariuszy zwierzątko będzie szkolone i przygotowywane do tego, aby wrócić do swojego naturalnego środowiska i przeżyć na wolności.</p>
      <related>
        <h4>Czytaj także:</h4>
        <a href="https://www.wprost.pl/swiat/10272259/pies-ktory-wyglada-jak-lew-jego-kariera-dopiero-nabiera-tempa.html"/>
      </related>
      <related>
        <h4>Galeria:</h4>
        <a href="https://www.wprost.pl/galeria/15879/myslala-ze-przygarnela-kotka-przygarnela-mala-pume.html"/>
      </related>
      <footer>Źródło: <a href="http://www.reuters.com/">Reuters</a></footer>
    </article>
  </body>
</html>