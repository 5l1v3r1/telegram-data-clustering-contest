<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/yasam/darbe-ve-feto/yargitayun-bozma-kararindan-sonra-30-asker-tutuklandi/"/>
    <meta property="og:site_name" content="Denizli Haber"/>
    <meta property="article:published_time" content="2019-11-22T16:33:00+00:00"/>
    <meta property="og:title" content="Yargıtay’un bozma kararından sonra 30 asker tutuklandı"/>
    <meta property="og:description" content="Yargıtay 16. Ceza Dairesi’nin bozma kararından sonra Terörle Mücadele Şube Müdürlüğü uzmanlarının tek tek topladığı 30 asker gözaltına alındı. Daha önceden serbest bırakılan üç asker ise aranıyor."/>
  </head>
  <body>
    <article>
      <h1>Yargıtay’un bozma kararından sonra 30 asker tutuklandı</h1>
      <h2>Yargıtay 16. Ceza Dairesi’nin bozma kararından sonra Terörle Mücadele Şube Müdürlüğü uzmanlarının tek tek topladığı 30 asker gözaltına alındı. Daha önceden serbest bırakılan üç asker ise aranıyor.</h2>
      <address><time datetime="2019-11-22T16:33:00+00:00">22 Nov 2019, 16:33</time> by <a rel="author">Haber Merkezi</a></address>
      <p>15 Temmuz darbe girişimi sırasında Denizli’den bir grup askeri personeli Ankara’ya naklederek, darbecilere destek olmaya çalışan askerlerin yargılandığı davada Yargıtay’ın bozma kararından sonra haklarında beraat verilen muvazzaflar tek tek toplandı.</p>
      <p>Denizli Emniyet Müdürlüğü yaptığı yazılı açıklamada bozma kararından sonra Denizli 2. Ağır Ceza Mahkemesi’nin 33 kişi hakkında yakalama emri çıkardığını, bu kapsamda 30 şüphelinin gözaltına alındığını üç şüphelinin de aranmasına devam edildiğini duyurdu.</p>
      <p>15 Temmuz günü 11. Komando Tugay Komutanlığı’nda görevli bazı unsurlar kışlalarını terk ederek Çardak Havaalanı’na yönelmiş, Kayseri’deki hava birliği tarafından gönderilen nakliye uçağı ile Ankara’ya sevki öncesi vatandaşlar tarafından durdurulmuş, havaalanı pistinin siviller tarafından ele geçirilmesinden sonra intikal gerçekleşememişti.<br/>Sözde eğitim kapsamında gerçekleştirilmek istenen intikali planlayanlar ve katılarak yönetenler kısa süre içinde gözaltına alınmış sadece Kurmay Yarbay Fahrettin Demir dışındaki tüm muzavvaflar tutuklanmıştı.</p>
      <p>Denizli 2. Ağır Ceza Mahkemesi 47 sanığın yargılandığı davada 8 asteğmenin yanı sıra 33 subay ve astsubay hakkında beraat kararı vermişti.<br/>Antalya Bölge Adliye Mahkemesi 2. Ceza Dairesi, Denizli’de yerel mahkeme kararını onamıştı. Davanın taraflarından Cumhurbaşkanlığı ve Türkiye Büyük Millet Meclisi Başkanlığı ile Antalya Bölge Adliye Mahkemesi Cumhuriyet Savcısı kararı itiraz etmiş, konuyu Yargıtay’a taşımıştı.</p>
      <p>Yargıtay 16. Ceza Dairesi 6 hükümlü sanığın itirazlarını redderken, 8 asteğmenin beraat kararlarını onamış, 33 subay ve astsubayın Anayasal Düzeni Ortadan Kaldırmaya Teşebbüs suçuyla yeniden yargılanmalarının önünü açmıştı.<br/>Bu gelişmenin ardından Denizli 2. Ağır Ceza Mahkemesi 33 sanık hakkında yakalama emri çıkardı. Bu kapsamda Denizli Emniyeti Terörle Mücadele Şube Müdürlüğü uzmanları dün geceden itibarin tek tek askerleri toplamaya başladı. Emniyet Müdürlüğü’nden yapılan açıklamada kısa süre içinde 30 askerin gözaltına alındığı üç askerin de aranmasının sürdüğü kaydedildi.<br/>Açıklamada sanıkların kaçma şüphesi ile gözaltına alındıkları çıkarıldıkları mahkemece tutuklandıkları bilgisine de yer verildi.</p>
    </article>
  </body>
</html>