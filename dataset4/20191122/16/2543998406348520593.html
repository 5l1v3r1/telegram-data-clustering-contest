<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/tenis/170578/video-novak-viktor-pobesneli-sudija-nije-znao-sta-snaslo"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T16:30:00+00:00"/>
    <meta property="og:title" content="(VIDEO) Novak i Viktor pobesneli, sudija nije znao šta ga je snašlo!"/>
    <meta property="og:description" content="Na četvrtfinalnom meču Dejvis kupa između Srbije i Rusije dogodio se jedan sporan momenat. Naime, tokom drugog seta Srbija je imala tri vezane brejk lopte. Đoković i Troicki nisu iskoristili prvu, a onda se desila sporna situacija."/>
  </head>
  <body>
    <article>
      <h1>(VIDEO) Novak i Viktor pobesneli, sudija nije znao šta ga je snašlo!</h1>
      <h2>Na četvrtfinalnom meču Dejvis kupa između Srbije i Rusije dogodio se jedan sporan momenat. Naime, tokom drugog seta Srbija je imala tri vezane brejk lopte. Đoković i Troicki nisu iskoristili prvu, a onda se desila sporna situacija.</h2>
      <address><time datetime="2019-11-22T16:30:00+00:00">22 Nov 2019, 16:30</time> by <a rel="author">Republika</a></address>
      <p>Andrej Rubljov je odservirao drugi servis, linijski sudija je zvao aut, a Đoković je ritern zakucao u mrežu.</p>
      <p>Usledila je korekcija glavnog sudije Nika Helverta, ali i linijskog koji je ispravio samog sebe. Posle par sekundi razmišljanja, Helvert je odlučio da poen dodeli Rusima.</p>
      <p>Zašto? Zato što je zauzeo stav da uzvik linijskog nije uticao na Novaka i da je došao nakon što je srpski teniser već riternirao lopticu koja je završila u mreži.</p>
      <p>Usledio je momentalni prigovor Troickog i Đokovića, a u raspravu je uleteo i selektor Nenad Zimonjić.</p>
      <p>Ipak, Helvert nije popustio i ni dolazak supervizora na teren nije pomogao Srbiji da se poen ponovi, već je dodeljen Rusima.</p>
      <p>Viktor i Novak su ipak napravili brejk u tom gemu i poveli s 3:1, a onda i potvrdili brejk. Ipak, Rusi su uspeli da naprave brejk u gemu u kojem je viđen još jedan sporni detalj.</p>
      <p>Rusi su na 4:2 došli do dve brejk lopte, Đoković je odlično odservirao, a posle riterna Troicki samo zakucao lopticu na protivničku stranu terena.</p>
      <p>Helver je tada napravio korekciju, rekao da je Novakov servis bio u autu, a posle čelendža pokazano je da sudija nije bio u pravu.</p>
      <p>U toj situaciji poen je ponovljen i nije dodeljen Srbiji, jer je prekinut pre nego što se završio, to jest odmah posle lošeg, ali uspešnog riterna.</p>
      <figure>
        <iframe data-src="https://twitter.com/Tsobretenis/status/1197877279038353413?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Srbi jesu stigli do izjednačenja u setovima, ali su posle prave drame u 3. setu poraženi od Rusije.</p>
      <related>
        <h4>Pročitajte još:</h4>
        <a href="http://republika.rs/sport/tenis/170497/Filip-kasno-upalio-Rubljev-rutinski-uzeo-prvi-poen-Rusiju"/>
        <a href="http://republika.rs/sport/tenis/170517/Novak-rutinski-savladao-Hacanova-dubl-odlucuje-ide-finale"/>
        <a href="http://republika.rs/sport/tenis/170542/Posle-dvosatne-drame-taj-brejka-Rusija-polufinalu"/>
      </related>
    </article>
  </body>
</html>