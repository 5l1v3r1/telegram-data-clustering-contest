<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562818/brazilia-nekros-ellinas-40chronos-ploiarchos-apo-pyrkagia-se-fortigo-ploio"/>
    <meta property="og:site_name" content="NOOZ."/>
    <meta property="article:published_time" content="2019-11-22T16:45:00+00:00"/>
    <meta property="og:title" content="Βραζιλία: Νεκρός Έλληνας 40χρονος πλοίαρχος από πυρκαγιά σε φορτηγό πλοίο"/>
    <meta property="og:description" content="Τραγωδία σημειώθηκε στη θαλάσσια περιοχή Γκουάιμπα της Βραζιλίας, όπου εκδηλώθηκε πυρκαγιά σε φορτηγό πλοίο υπό ελληνική σημαία, με αποτέλεσμα να χάσει τη ζωή του ένας Έλληνας πλοίαρχος."/>
  </head>
  <body>
    <article>
      <h1>Βραζιλία: Νεκρός Έλληνας 40χρονος πλοίαρχος από πυρκαγιά σε φορτηγό πλοίο</h1>
      <address>
        <time datetime="2019-11-22T16:45:00+00:00">22 Nov 2019, 16:45</time>
      </address>
      <p>
        <b>Τραγωδία σημειώθηκε στη θαλάσσια περιοχή Γκουάιμπα της Βραζιλίας, όπου εκδηλώθηκε πυρκαγιά σε φορτηγό πλοίο υπό ελληνική σημαία, με αποτέλεσμα να χάσει τη ζωή του ένας Έλληνας πλοίαρχος.</b>
      </p>
      <hr/>
      <p>Αδιευκρίνιστα παραμένουν μέχρι στιγμής τα αίτια της πυρκαγιάς που εκδηλώθηκε στο υπό ελληνική σημαία φορτηγό πλοίο «<b>ORE SUDBURY</b>», στο αγκυροβόλιο «<b>GUAIBA</b>» της Βραζιλίας, που είχε ως αποτέλεσμα να χάσει τη ζωή του ένας<b> 40χρονος Έλληνας πλοίαρχος.</b></p>
      <p>Όπως έγινε γνωστό από το Λιμενικό Σώμα-Ελληνική Ακτοφυλακή, «ενημερώθηκε πρωινές ώρες σήμερα το Κέντρο Επιχειρήσεων του Αρχηγείου ΛΣ-ΕΛΑΚΤ για την εκδήλωση πυρκαγιάς τις πρώτες πρωινές ώρες σήμερα στο πλοίο, καθώς και για το θάνατο του 40χρονου πλοιάρχου».</p>
      <p>Στο πλοίο επέβαιναν <b>27 μέλη πληρώματος</b>, εκ των οποίων, εννέα Έλληνες.</p>
      <p>Η πυρκαγιά, η οποία ξεκίνησε σε χώρους ενδιαιτήσεων του τρίτου καταστρώματος του πλοίου, κατασβέστηκε από το πλήρωμα με ίδια μέσα, ενώ χωρίς τις αισθήσεις του ανασύρθηκε ο 40χρονος.</p>
      <p>Σύμφωνα με το Λιμενικό Σώμα, από το συμβάν δεν αναφέρθηκε τραυματισμός άλλου μέλους πληρώματος, δεν προκλήθηκε ρύπανση, ενώ ενημερώθηκαν άμεσα οι τοπικές αρχές.</p>
    </article>
  </body>
</html>