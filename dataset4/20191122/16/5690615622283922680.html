<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837284-trofimov-predstaviv-novogo-ochilnika-khmelnitskoyi-oda"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T16:43:00+00:00"/>
    <meta property="og:title" content="Трофімов представив нового очільника Хмельницької ОДА"/>
    <meta property="og:description" content="КИЇВ. 22 листопада. УНН. Перший заступник керівника Офісу Президента України Сергій Трофімов представив нового голову Хмельницької ОДА Дмитра Габінета. Про …"/>
  </head>
  <body>
    <article>
      <h1>Трофімов представив нового очільника Хмельницької ОДА</h1>
      <address><time datetime="2019-11-22T16:43:00+00:00">22 Nov 2019, 16:43</time> by <a rel="author">Антоніна Карташева</a></address>
      <p><b>КИЇВ. 22 листопада. УНН.</b> Перший заступник керівника Офісу Президента України Сергій Трофімов представив нового голову Хмельницької ОДА Дмитра Габінета. Про це повідомляє <b>УНН</b> із посиланням на сайт Глави держави.</p>
      <p>“Перший заступник керівника Офісу Президента України Сергій Трофімов за дорученням Глави держави представив громаді Хмельниччини нового голову обласної державної адміністрації Дмитра Габінета”, — йдеться в повідомленні.</p>
      <p>Трофімов вручив очільнику облдержадміністрації службове посвідчення та побажав успішної роботи на новій посаді.</p>
      <p>“Є ключові показники, якими вимірюється робота голови ОДА: нульова толерантність до корупції, цільове використання бюджетних коштів, завершення реформи децентралізації, залучення інвестицій в область та створення нових робочих місць”, — сказав Трофімов.</p>
      <p>За словами нового очільника ОДА, він визначає для себе основним пріоритетом покращення життя кожного мешканця Хмельниччини.</p>
      <p>Додамо, указ про призначення Президент України Володимир Зеленський підписав 21 листопада 2019 року.</p>
      <p>Раніше <b>УНН</b> повідомляв, Президент України Володимир <a href="https://www.unn.com.ua/uk/news/1837240-zelenskiy-priznachiv-golovu-khmelnitskoyi-oda">Зеленський призначив голову Хмельницької обласної державної адміністрації </a>— ним став Дмитро Габінет.</p>
    </article>
  </body>
</html>