<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/cultura/live-text-eveniment-cultural-de-exceptie-vartan-arachelian-isi-lanseaza-doua-volume-la-constanta-705802.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-22T16:12:00+00:00"/>
    <meta property="og:title" content="Eveniment cultural de excepție. Vartan Arachelian își lansează două volume la Constanța"/>
    <meta property="og:description" content="In aceste momente, la Centrul Multifunctional Educational pentru Tineret Jean Constantin are loc lansarea volumelor Cartea regelui romantic si a fiilor fara de tara Editura RAO, 2016 si La ..."/>
  </head>
  <body>
    <article>
      <h6 class="kicker">LIVE TEXT</h6>
      <h1>Eveniment cultural de excepție. Vartan Arachelian își lansează două volume la Constanța </h1>
      <address><time datetime="2019-11-22T16:12:00+00:00">22 Nov 2019, 16:12</time> by <a rel="author">Silvia-Costina NICOLA, Claudia CORBU</a></address>
      <p>
        <a href="https://www.ziuaconstanta.ro/stiri/cultura/live-text-eveniment-cultural-de-exceptie-vartan-arachelian-isi-lanseaza-doua-volume-la-constanta-705802.html?imagini=1#scroll">🖼️ Galerie foto (9)</a>
      </p>
      <p>În aceste momente, la Centrul Multifuncțional Educațional pentru Tineret „Jean Constantin” are loc lansarea volumelor „Cartea regelui romantic și a fiilor fără de țară” (Editura RAO, 2016) și „La capătul noții” (Editura Polirom, 2015), ale lui Vartan Arachelian.<br/> <br/>Amfitrionul evenimentului este prozatoarea și publicista Aurelia Lăpușan.<br/> <br/>Evenimentul editorial face parte din proiectul Centrului Multifuncțional Educativ pentru Tineret „Jean Constantin“, Arta, de la viziune la formă.<br/><br/><b>UPDATE 5 ora 16:48: </b>Se vizionează secvențe din filme documentare cu stransă legatură cu omul de televiziune Vartan Arachelian. Primul este cu Petre Țuțea, al doilea este cu Corneliu Coposu.<br/><br/><b>UPDATE 4 ora 16:35:</b> „Este foarte important că se sărbătorește acest eveniment. Dobrogea a însemnat pentru România mult. Ieșirea la mare a unui stat are o mare importanță. Cum este Armenia, patria mea de origine, care este inconjurată de pământ",  a mai spus autorul.<br/><br/><b>UPDATE 3 ora 16:26:</b> "Vă mulțumesc că ați venit în număr atât de mare. Știam că în 1878 au intrat armatele române la Constanța. Dădeam la vremea respectivă de o stradă, strada 11 aprilie. Aflu că e legat tot de faptul că <b>Dobrogea </b>și <b>Constanța </b>a devenit parte din România", spune <b>Vartan Arachelian</b> în debutul discursului.<br/><br/><b>UPDATE 2 ora 16:20:</b> "Haideți să vorbim toți de Vartan Arachelian, constănțeanul. Îl cunosc de mult. A fost redactor la Dobrogea Nouă", spune răspicat <b>Aurelia Lapușan</b>. O surpriză de amploare pentru autorul cărților a fost pregatită. Un slide cu imagini din tinerețea lui Arachelian a fost proiectat în debutul evenimentului.<br/><br/><b>UPDATE 1 ora 16:13: Dan Cojocaru </b>moderează lansarea de carte, la Centrul Multifuncțional Jean Constantin. "În această seară, fac introducerea<b> doamnei Lăpușan</b>, care va vorbi despre evenimentul din seara aceasta".<br/><br/><b>Aurelia Lapusan: </b>"Vreau să facem un joc de imaginatie. 22-23 noiembrie 1878, tot orașul era într-o frenezie. Se împodobeau cu arcul de triumf zonele din piața 23 noiembrie, apoi Piața Ovidiu. Eu am un citat din acest ziar din 1878", debutează <b>Aurelia Lapușan</b> în discursul care se transformă într-un arc peste timp cu 141 de ani în urmă.<br/><br/>A dat citire unui articol din ziarul de la vremea respectivă, unde Constanța de la acea vreme era în sărbătoare.<br/><br/>Citește și: <a href="https://www.ziuaconstanta.ro/stiri/cultura/vartan-arachelian-intr-o-intalnire-neconventionala-cu-cititorii-constanteni-705575.html">Vartan Arachelian, într-o întâlnire neconvențională cu cititorii constănțeni</a><br/><br/>Sursă foto: ZIUA de Constanța<br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/cultura/vartan-arachelian-intr-o-intalnire-neconventionala-cu-cititorii-constanteni-705575.html"/>
        <a href="https://www.ziuaconstanta.ro/stiri/cultura/prozatoarea-constanteana-diana-dobrita-bilea-isi-lanseaza-un-nou-roman-de-dragoste-705473.html"/>
        <a href="https://www.ziuaconstanta.ro/stiri/cultura/lansare-de-carte-doina-pauleanu-peninsula-misterioasa-incursiune-in-istoriile-constantei-705388.html"/>
        <a href="https://www.ziuaconstanta.ro/stiri/cultura/dobrogea-si-canturile-sale-omagiate-in-volumul-unui-chirurg-indragostit-de-pamantul-care-i-a-oferit-identitate-705230.html"/>
        <a href="https://www.ziuaconstanta.ro/stiri/invitati/citestedobrogea-lecturi-vizuale-etnologice-la-aromani-lansare-de-carte-la-muzeul-de-arta-populara-constanta-704153.html"/>
        <a href="https://www.ziuaconstanta.ro/stiri/cultura/despre-oameni-si-caini-in-cea-mai-recenta-carte-pe-care-stelian-tanase-o-lanseaza-la-constanta-703313.html"/>
        <a href="https://www.ziuaconstanta.ro/stiri/cultura/mentor-si-model-pentru-generatii-de-elevi-profesorul-ion-i-moiceanu-lanseaza-un-nou-volum-despre-istoria-adevarata-a-poporului-roman-703008.html"/>
        <a href="https://www.ziuaconstanta.ro/stiri/cultura/un-omagiu-adus-celor-ce-servesc-romania-pe-submarine-in-volumul-comandorului-r-ing-iorgu-paraschiv-702472.html"/>
        <a href="https://www.ziuaconstanta.ro/stiri/cultura/live-text-pontica-52-muzeul-de-istorie-nationala-si-arheologie-pentru-trei-zile-in-centrul-atentiei-arheologilor-si-istoricilor-video-701635.html"/>
        <a href="https://www.ziuaconstanta.ro/in-constanta/evenimente-in-constanta/lansare-de-carte-la-biblioteca-judeteana-ioan-n-roman-din-constanta-701212.html"/>
        <a href="https://www.ziuaconstanta.ro/in-constanta/evenimente-in-constanta/lansare-de-carte-la-centrul-jean-constantin-dan-moisescu-un-reper-in-folcloristica-romaneasca-701173.html"/>
        <a href="https://www.ziuaconstanta.ro/stiri/cultura/dobrogea-si-patrimoniul-sau-literar-in-atentia-bibliotecii-judetene-ioan-n-roman-din-constanta-lansarea-volumului-revista-ovidiu-o-biografie-contemporana-700983.html"/>
        <a href="https://www.ziuaconstanta.ro/stiri/cultura/zilele-culturii-armanesti-2019-de-astazi-la-muzeul-de-istorie-din-constanta-700185.html"/>
        <a href="https://www.ziuaconstanta.ro/stiri/actualitate/100-de-ani-de-cand-a-fost-infiintat-spitalul-militar-de-urgenta-constanta-lansare-de-carte-699197.html"/>
        <a href="https://www.ziuaconstanta.ro/stiri/cultura/dubla-lansare-de-carte-contemporana-la-biblioteca-judeteana-i-n-roman-din-constanta-691177.html"/>
      </related>
    </article>
  </body>
</html>