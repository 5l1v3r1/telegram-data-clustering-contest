<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/chi-e-rong-hao-wu-bake-off-italia-2019-eta-vita-privata-instagram-origini-news-oggi-dolci-curiosita-semifinale/"/>
    <meta property="og:site_name" content="Novella 2000"/>
    <meta property="article:published_time" content="2019-11-22T16:31:00+00:00"/>
    <meta property="og:title" content="Chi è Rong Hao Wu di Bake Off Italia 2019? Età, vita privata e Instagram"/>
    <meta property="og:description" content="Ecco cosa c'è da sapere su Rong Hao Wu, concorrente di Bake Off Italia 2019: l'età, le origini, la vita privata e profilo Instagram."/>
  </head>
  <body>
    <article>
      <h1>Chi è Rong Hao Wu di Bake Off Italia 2019? Età, vita privata e Instagram</h1>
      <address><time datetime="2019-11-22T16:31:00+00:00">22 Nov 2019, 16:31</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <aside>
        <a href="https://www.novella2000.it/chi-e-rong-hao-wu-bake-off-italia-2019-eta-vita-privata-instagram-origini-news-oggi-dolci-curiosita-semifinale/#Eta_e_origini">Età e origini<br/></a>
        <a href="https://www.novella2000.it/chi-e-rong-hao-wu-bake-off-italia-2019-eta-vita-privata-instagram-origini-news-oggi-dolci-curiosita-semifinale/#Vita_privata_e_Instagram">Vita privata e Instagram <br/></a>
        <a href="https://www.novella2000.it/chi-e-rong-hao-wu-bake-off-italia-2019-eta-vita-privata-instagram-origini-news-oggi-dolci-curiosita-semifinale/#Bake_Off_Italia_2019">Bake Off Italia 2019</a>
      </aside>
      <p>Ecco cosa c’è da sapere su <b>Rong Hao Wu</b>, concorrente di <b><a href="https://www.novella2000.it/bake-off-italia-2019-concorrenti-puntate-streaming-video/">Bake Off Italia 2019</a></b>: l’<b>età</b>, le<b> origini</b>, la <b>vita privata</b> e profilo <i><b>Instagram</b></i> dove seguirlo.</p>
      <h3><anchor name="Eta_e_origini"/>Rong Hao Wu età e origini</h3>
      <p>Nato a Milano, <b>Rong Hao Wu </b>ha <b>19 anni</b>. Il giovane ha <b>origini </b>per metà italiane e metà cinesi. I suoi genitori infatti sono nati in Cina e si sono trasferiti nel nostro Paese insieme a suo nonno tanti anni fa.</p>
      <p>Con suo padre e sua madre ha detto di avere un rapporto molto particolare e di non trovarsi molto a suo agio con la cucina cinese. Forse perché essendo nato in Italia, come dice, non si sente parte di quel mondo.</p>
      <p>Ma vediamo qualcosa circa la sua <b>vita privata</b> e dove è possibile seguirlo su <i><b>Instagram</b></i>…</p>
      <h3><anchor name="Vita_privata_e_Instagram"/>Vita privata e Instagram</h3>
      <p>Della sua <b>vita privata</b> sappiamo che è circondato da una famiglia molto numerosa <b>Rong Hao Wu</b>, ma tra tutti i membri è l’unico ad avere questa spiccata passione per la pasticceria. Mentre suo padre è proprietario di un ristorante cinese.</p>
      <p>Si definisce <i>“un tipo solitario”</i> e seppur tranquillo dentro di sé è un<i> “ciclone”:</i></p>
      <blockquote>
        <i>“Ogni tanto mi chiudo in me stesso perché la gente non crede in me e questo mi butta un po’ giù”.</i>
      </blockquote>
      <p>Ma nonostante ciò ha tanti amici e con alcuni di loro condivide le tradizioni della cultura cinese, come l’utilizzo delle bacchette, tisane tradizionali o infusi. Nel tempo libero, quando resta a casa ama leggere fumetti ed è appassionato di origami. Oltre ad avere una buona parlantina, spicca per simpatia.</p>
      <p>Per ciò che concerne il percorso di studi da lui fatto, sappiamo che si è diplomato presso l’Istituto Alberghiero e ora lavora come cameriere di vari catering.</p>
      <p>Di seguito ecco cosa l’ha spinto a partecipare a <b>Bake Off Italia 2019</b>…</p>
      <h3><anchor name="Bake_Off_Italia_2019"/>Rong Hao Wu a Bake Off Italia 2019</h3>
      <p>Tra i <a href="https://www.novella2000.it/bake-off-2019-concorrenti-cast/">16 concorrenti </a>arrivati alla fase decisiva di <i><b>Bake Off Italia 2019</b></i>, c’è anche <b>Rong Hao Wu</b>. Il giovane italo cinese contrariamente agli altri partecipanti non ama i dolci, bensì farli. Una cosa molto curiosa che ha rivelato nella clip di presentazione:</p>
      <blockquote>
        <i>“A me non piacciono tanto i dolci, ma amo farli. La passione per la pasticceria è nata perché nella mia famiglia sono tutti esperti della cucina salata e nessuno del dolce. Io faccio dolci semplici che dall’estetica sono molto classici, però cerco di dare quel qualcosa in più, in base al loro gusto. Mettendo qualche sapore forte, di modo che rispecchi il mio carattere”.</i>
      </blockquote>
      <p>Ha raccontato <b>Rong Hao Wu</b>, spiegando poi cosa l’ha spinto a partecipare allo show televisivo:</p>
      <blockquote>
        <i>“So di essere bravo in pasticceria ma ho ancora alcune incertezze da colmare. Partecipo a Bake Off Italia 2019 perché voglio una rivincita contro tutte quelle persone che non credono in me”.</i>
      </blockquote>
      <p>In definitiva il suo obiettivo è quello di vincere, ad ogni costo!</p>
      <p>A <b>Rong Hao Wu</b> auguriamo buona fortuna per questa importante esperienza a <b>Bake Off Italia 2019</b>. Ricordiamo che le puntate vanno in onda ogni venerdì su <a href="https://www.realtime.it/"><i>Real Time</i></a>.</p>
    </article>
  </body>
</html>