<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilizujeme.cz/clanky/galaxy-s11-nabidne-designovy-odklon-kamery-v-rohu-a-tecka-v-displeji"/>
    <meta property="og:site_name" content="Mobilizujeme"/>
    <meta property="article:published_time" content="2019-11-22T16:55:34+00:00"/>
    <meta property="og:title" content="Galaxy S11 nabídne designový odklon. Kamery v rohu a tečka v displeji"/>
    <meta property="og:description" content="Do představení novinek z řady Galaxy S11 ještě zbývá poměrně dost času. Již teď je ale jasné, že se bude jednat o špičkové modely. Není tak divu, že spekulace o těchto telefonech jsou stále častější."/>
  </head>
  <body>
    <article>
      <h1>Galaxy S11 nabídne designový odklon. Kamery v rohu a tečka v displeji</h1>
      <address><time datetime="2019-11-22T16:55:34+00:00">22 Nov 2019, 16:55</time> by <a rel="author">Tomáš Rajnoch</a></address>
      <p>Do představení novinek z řady Galaxy S11 ještě zbývá poměrně dost času. Již teď je ale jasné, že se bude jednat o špičkové modely. Není tak divu, že spekulace o těchto telefonech jsou stále častější. Aktuálně pak díky 91Mobiles a @Oneleaks unikají rendery tohoto telefonu.</p>
      <figure>
        <img src="https://mobilizujeme.cz/wp-content/uploads/2019/11/Galaxy-S11-obr.1.png"/>
      </figure>
      <blockquote>TIP: <a href="https://mobilizujeme.cz/clanky/vse-co-vime-o-samsung-galaxy-s11-specifikace-cena-predstaveni">Vše co víme o Samsung Galaxy S11: specifikace, cena, představení</a></blockquote>
      <p>O řadě Galaxy S11 toho bylo řečeno již mnoho. Předně si pak musíme říci, že mají dorazit opět tří modely – <a href="https://mobilizujeme.cz/stitky/galaxy-s11e">Galaxy S11e</a>, <a href="https://mobilizujeme.cz/stitky/galaxy-s11">Galaxy S11</a> a <a href="https://mobilizujeme.cz/stitky/galaxy-s11-plus">Galaxy S11+</a>. První dva zmíněné kousky pak mají nabídnout jak 4G připojení, tak také verze s 5G připojením. Plusová verze má být oproti tomu údajně dostupná pouze s moderním 5G.</p>
      <p>Dále víme, že uvnitř telefonu poběží Snapdragon 865 či Exynos 990 (záleží na trhu). K dispozici mu bude 8 GB paměti RAM. Těšit se můžeme také na Android 10 s One UI 2.0. Z další výbavy bychom zde měli najít také nový SAMOLED displej od Samsungu s obnovovací frekvencí 120 Hz. úhlopříčka zobrazovačů má být následná – 6,4 palců, 6,7 palců a 6,9 palců. Je tak jasné, že se bude jednat o opravdu špičkové modely. Aktuálně se ale můžeme podívat také na podrobné rendery.</p>
      <figure>
        <img src="https://mobilizujeme.cz/wp-content/uploads/2019/11/Galaxy-S11-obr.2.png"/>
      </figure>
      <p>Tyto obrázky nám tak prozrazují pravděpodobný vzhled chystané modelové řady Galaxy S11. Přední stranu tedy pochopitelně zabírá displej s ještě menšími rámečky. Menší má být také údajné zakřivení onoho displeje. Velkou změnou se pak stane přesunutí průstřelu pro přední kamerky, který po vzoru <a href="https://mobilizujeme.cz/stitky/samsung-galaxy-note-10-plus">Galaxy Note 10+</a> nalezneme uprostřed zobrazovače. Vypadá to také, že zamykací tlačítko a kolébka hlasitosti zůstanou na pravé straně.</p>
      <p>Velice zajímavá jsou následně záda telefonu, a konkrétně fotoaparáty. Po vzoru aktuálních trendu budou v jakémsi “plotýnkovém” tvaru na levé straně zařízení. Hlavní tři snímače budou následně seřazeny pod sebou. Vedle nich pak zřejmě bude ToF senzor, LED blesk a také možná spekulovaný spektrometr.</p>
      <figure>
        <img src="https://mobilizujeme.cz/wp-content/uploads/2019/11/Galaxy-S11-obr.3.png"/>
      </figure>
      <p>Zastavíme se ještě u fotoaparátu, jelikož hlavní slovo zde má mít 108Mpx senzor, jenž si odbyl premiéru v konkurenčním <a href="https://mobilizujeme.cz/stitky/mi-note-10">Mi Notu 10 </a>od Xiaomi. Tento snímač by měl nabídnout skvělý noční režim s názvem Night Hyperlaps. Pokud jde o další funkce fotoaparátu, tak se můžeme těšit také na natáčení videí v rozlišení až 8K. Dočkat se údajně máme také na obdobnou funkci Deep Fusion, kterou nabízí Apple.</p>
      <figure>
        <iframe src="https://www.youtube.com/embed/Psr80Gv1L6k" width="660" height="371" data-service="Youtube" scrolling="no"/>
      </figure>
      <p>Chystané novinky Galaxy S11 tedy budou opravdu skvělé smartphony prošpikované různými funkcemi, které zákazník rozhodně ocení. Jak to také vypadá, tak po designové stránce to bude taky velice dobré. Nezbývá tedy nic, než se na novinky těšit. Ty by mimochodem měly být představeny 18. února.</p>
      <h3>SOUVISEJÍCÍ</h3>
      <ol>
        <li>
          <a href="https://mobilizujeme.cz/clanky/galaxy-a50-dostane-tri-kamery-ctecka-otisku-bude-v-displeji">Galaxy A50 dostane tři kamery, čtečka otisků bude v displeji</a>
        </li>
        <li>
          <a href="https://mobilizujeme.cz/clanky/samsung-galaxy-s11-5g-nabidne-rychle-25w-nabijeni">Samsung Galaxy S11 5G nabídne rychlé 25W nabíjení</a>
        </li>
        <li>
          <a href="https://mobilizujeme.cz/clanky/xiaomi-se-znovu-ozyva-se-zajimavou-technologii-kamery-v-displeji">Xiaomi se znovu ozývá se zajímavou technologií kamery v displeji</a>
        </li>
      </ol>
    </article>
  </body>
</html>