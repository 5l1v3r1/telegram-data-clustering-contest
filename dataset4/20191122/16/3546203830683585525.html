<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1340453272_Kakvo_pishe_v_parviya_skautski_doklad_na_Shavi"/>
    <meta property="og:site_name" content="webcafé"/>
    <meta property="article:published_time" content="2019-11-22T16:43:00+00:00"/>
    <meta property="og:title" content="Какво пише в първия скаутски доклад на Шави?"/>
    <meta property="og:description" content="Вижте какви са били оценките на легендата като 14-годишен"/>
  </head>
  <body>
    <article>
      <h1>Какво пише в първия скаутски доклад на Шави?</h1>
      <address><time datetime="2019-11-22T16:43:00+00:00">22 Nov 2019, 16:43</time> by <a rel="author" href="https://www.webcafe.bg/author/id_4_Sportcafe" target="_blank">Sportcafe</a></address>
      <figure>
        <img src="https://images.webcafe.bg/2019/11/22/xavi-report/1170x658.jpg"/>
        <figcaption>Вижте какви са били оценките на легендата като 14-годишен<cite>Снимка: © Marca.com</cite></figcaption>
      </figure>
      <p>
        <b>Шави Ернандес е един от най-великите играчи в историята на Барселона, а наскоро изкаран скаутски доклад от времето, когато е бил на 14 години показва мнението на треньорите му за него по онова време.</b>
      </p>
      <p>Шави постъпва в академията на Барса, когато е само на 11, и бе част от клуба в продължение на повече от две десетилетия.</p>
      <p>Каталунецът е и един от най-добрите примери как един футболист може да продължава да се развива още от началото, когато прави първите си стъпки в спорта, до самия край, когато го напуска.</p>
      <p>В нова книга със заглавие „La Masia: Developing people beyond sport“ („Ла Масия: Развитие на хората извън спорта“ – в превод от англ.) авторът Кристиан Мартин показва скаутски доклад на 14-годишният Шави.</p>
      <p><b>Бягане</b>: Бяга на пети, движи се бавно и има проблеми с темпото.</p>
      <p><b>Баланс</b>: Среден</p>
      <p><b>Координация</b>: Добра. Движенията му са правилни, но им липсва скорост.</p>
      <p><b>Гъвкавост</b>: Средна. Нуждае се от много работа в този аспект.</p>
      <p><b>Умения</b>: Добри, без това да е единственото отличително за него. Има качествата да се възползва от всяка ситуация.</p>
      <p><b>Цялостно физическо състояние</b>: Добро. Притежава всички качества, от които един полузащитник се нуждае.</p>
      <figure>
        <img src="https://images.webcafe.bg/2019/11/22/xavi-report2/618x398.jpg"/>
      </figure>
      <p><b>Мускулна издръжливост</b>: Добра.</p>
      <p><b>Скорост</b>: Средна. Трябва да подобри пъргавостта и скоростта си.</p>
      <p><b>Начална скорост</b>: Средна.</p>
      <p><b>Контрол</b>: Отличен. Компенсира липсата на скорост и подвижност с изключителен контрол над топката.</p>
      <p><b>Пас</b>: Много добър. Трябва да поработи над левия си крак, но това е най-доброто му качество на терена.</p>
      <p><b>Центриране</b>: Добро. Почти не му се налага да центрира.</p>
      <p><b>Удар</b>: Приемлив. Трябва да поработи над него за моментите, в които се включва в атаката, както Гуардиола.</p>
      <p><b>Бягане с топката</b>: Много добро. Има добро чувство да пази топката и почти никога не я губи.</p>
      <p><b>Дрибъл</b>: Добър. Без това да е сред най-силните му качества, техниката му е на впечатляващо ниво.</p>
      <p><b>Позициониране</b>: Перфектно. Несъмнено, това е най-доброто му качество. Той е винаги, където трябва, и често предлага подкрепа и нови възможности за съотборниците си.</p>
      <p><b>Агресия</b>: Средна. Изключителните му технически възможности понякога прави оценяването на този аспект от играта му много трудно.</p>
      <related>
        <a href="http://www.webcafe.bg/sportcafe/futbol-svyat/id_1921736601_Kakvo_pishe_v_teftercheto_na_nay-izvestniya_nefutbolist"/>
        <a href="https://www.webcafe.bg/sportcafe/retro/id_803914631_Barsa_se_otkaza_ot_nego_Frantsiya_go_namrazi_zaradi_seks_skandal_i_iznudvane_no_sega_e_nay-vajniyat_chovek_za_Real_na_Zidan"/>
      </related>
    </article>
  </body>
</html>