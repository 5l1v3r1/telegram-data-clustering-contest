<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/mizh-turechchinoyu-ta-krimom-nemaye-poromnogo-spoluchennya-novini-ukrajini-50055204.html"/>
    <meta property="og:site_name" content="НВ"/>
    <meta property="article:published_time" content="2019-11-22T16:54:00+00:00"/>
    <meta property="og:title" content="Анкара спростувала повідомлення про поромне сполучення з Кримом — посол"/>
    <meta property="og:description" content="У Міністерстві закордонних справ Туреччини заперечили повідомлення про відновлення вантажного поромного сполучення з окупованим Кримом."/>
  </head>
  <body>
    <article>
      <h1>Анкара спростувала повідомлення про поромне сполучення з Кримом — посол</h1>
      <h2>У Міністерстві закордонних справ Туреччини заперечили повідомлення про відновлення вантажного поромного сполучення з окупованим Кримом.</h2>
      <address>
        <time datetime="2019-11-22T16:54:00+00:00">22 Nov 2019, 16:54</time>
      </address>
      <p>Про це заявив український посол в Анкарі Андрій Сибіга.</p>
      <p>«МЗС Туреччини на звернення посольства спростувало черговий фейк російської пропаганди стосовно начебто відновлення морського сполучення Керч-Зонгулдак»,-написав дипломат у Twitter.</p>
      <p>Нагадаємо, що вранці 22 листопада російські та кримські ЗМІ поширили повідомлення про те, що між Кримом і Туреччиною відновлено вантажне поромне сполучення.</p>
      <p>Директор місцевої некомерційної організації Наталія Сєрова повідомила, що пороми курсуватимуть між портами Керч і Зонгулдак та перевозитимуть продукцію, що швидко псується.</p>
      <p>Після анексії Росією Криму всі кримські порти вважаються закритими. Приймати кораблі, що прибувають із портів Криму, заборонено.</p>
    </article>
  </body>
</html>