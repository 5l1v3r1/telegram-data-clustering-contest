<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/ota/dimoi/deyava-se-exelixi-o-diagonismos-gia-tin-anavathmisi-egkatastasis-epexergasias-lymaton/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-22T16:26:38+00:00"/>
    <meta property="og:title" content="ΔΕΥΑΒΑ: Σε εξέλιξη ο διαγωνισμός για την Αναβάθμιση Εγκατάστασης Επεξεργασίας Λυμάτων"/>
    <meta property="og:description" content="Η ΔΕΥΑΒΑ ως κύριος του έργου και ο ΟΑΚ Α.Ε. ως φορέας υλοποίησης,  ανακοινώνουν τη δημοπράτηση του έργου «Αναβάθμιση  Εγκατάστασης Επεξεργασίας Λυμάτων"/>
  </head>
  <body>
    <article>
      <h1>ΔΕΥΑΒΑ: Σε εξέλιξη ο διαγωνισμός για την Αναβάθμιση Εγκατάστασης Επεξεργασίας Λυμάτων</h1>
      <address><time datetime="2019-11-22T16:26:38+00:00">22 Nov 2019, 16:26</time> by <a rel="author">Νικολέτα Αρκολάκη</a></address>
      <p>Η ΔΕΥΑΒΑ ως κύριος του έργου και ο ΟΑΚ Α.Ε. ως φορέας υλοποίησης,  ανακοινώνουν τη δημοπράτηση του έργου «Αναβάθμιση  Εγκατάστασης Επεξεργασίας Λυμάτων της  ΔΕΥΑ Βορείου Άξονα του Δήμου Πλατανιά » Π.Υ. 8.500.000,00 € πλέον ΦΠΑ.</p>
      <p>Η χρηματοδότηση του έργου πραγματοποιείται στα πλαίσια του Προγράμματος «Φιλόδημος Ι »</p>
      <p>Η πράξη περιλαμβάνει τα ακόλουθα υποέργα:</p>
      <ol>
        <li>Αναβάθμιση της Εγκατάστασης Επεξεργασίας Λυμάτων (ΕΕΛ) της Δ.Ε.Υ.Α. Βορείου Άξονα.</li>
        <li>Παράλληλη ανάκτηση επεξεργασμένων λυμάτων για άρδευση και κατασκευή κεντρικού αγωγού διάθεσης ανακτημένων λυμάτων.</li>
        <li>Ενίσχυση της διασύνδεσης της Εγκατάστασης Επεξεργασίας Λυμάτων Δ.Ε.Υ.Α. Βορείου Άξονα με το δίκτυο παροχής ηλεκτρικής ενέργειας.</li>
      </ol>
      <p>Το πρώτο και κύριο υποέργο περιλαμβάνει  την κατασκευή του έργου αναβάθμισης της υφισταμένης Εγκατάστασης Επεξεργασίας Λυμάτων (ΕΕΛ) της Δ.Ε.Υ.Α. Βορείου Άξονα με επέκταση της δυναμικότητας της, στους 100.000 Ι.Κ. Παράλληλα  θα  ανακτάται  νερό για επαναχρησιμοποίηση σε αρδευτικά δίκτυα, ποσότητας μέχρι 6.000 κυβικά μέτρα ανά ημέρα. Η ποιότητα της επεξεργασμένης εκροής θα πληροί τις προϋποθέσεις που τίθενται από τη νομοθεσία και θα είναι κατάλληλη για άρδευση.</p>
      <p>Η αναβάθμιση  και Επέκταση της Εγκατάστασης Επεξεργασίας Λυμάτων είναι ένα εμβληματικό  έργο, για την  προστασία του περιβάλλοντος και της Δημόσιας υγείας, όπως και στη βελτίωση της ποιότητας ζωής των Δημοτών και  φυσικά στις προοπτικές ανάπτυξης του τόπου.</p>
      <p>Η διαβούλευση  για  το έργο αυτό, θα πραγματοποιηθεί την Δευτέρα 2 Δεκεμβρίου, στα γραφεία της ΔΕΥΑΒΑ στο Γεράνι, η λήξη υποβολής προσφορών έχει ορισθεί την Παρασκευή 24 Ιανουαρίου 2020 και η ηλεκτρονική αποσφράγιση του, την Παρασκευή 31 Ιανουαρίου2020.</p>
      <p>Στην προσπάθεια αυτή  καθοριστική συμβολή είχε η συνεργασία με τη διοίκηση του Ο.Α.Κ. Α.Ε., προκειμένου   να συγκροτηθεί ο φάκελος του έργου, να δημοπρατηθεί και φυσικά  την επίβλεψη στην πορεία κατασκευής του.</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/ergasiaka-ypallilwn-ota/oaed-neo-koinofeles-programma-pote-xekinoyn-oi-aitiseis-gia-35-000-theseis-eidikotites-amp-dikaiologitika/"/>
        <a href="https://www.aftodioikisi.gr/koinonia/arnaoytogloy-provlimatismenos-me-tin-eikona-chionokalypsis-sto-telos-toy-fthinoporoy/"/>
        <a href="https://www.aftodioikisi.gr/ipourgeia/apokalyptiria-kai-anakoinoseis-gia-to-koinoniko-merisma/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/ipourgeia/epidoma-thermansis-poies-epipleon-perioches-perilamvanontai-analytikoi-pinakes/"/>
        <a href="https://www.aftodioikisi.gr/ipourgeia/koinoniko-merisma-einai-episimo-poio-poso-tha-dothei-quot-stocheymena-quot/"/>
        <a href="https://www.aftodioikisi.gr/ipourgeia/epidomata-oriaki-meiosi-proypologismoy-opeka-poia-tha-dothoyn-to-2020-lista-pinakes/"/>
      </related>
    </article>
  </body>
</html>