<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2823753-ssa-vveli-sankcii-proti-iranskogo-ministra-cerez-cenzuru-internetu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T16:11:00+00:00"/>
    <meta property="og:title" content="США ввели санкції проти іранського міністра через цензуру Інтернету"/>
    <meta property="og:description" content="Міністерство фінансів США розширило санкції проти керівництва Ірану, запровадивши обмеження проти міністра інформації та комунікаційних технологій Джавада Азарі Джаромі через обмеження Інтернету під час антиурядових протестів."/>
  </head>
  <body>
    <article>
      <h1>США ввели санкції проти іранського міністра через цензуру Інтернету</h1>
      <h2>Міністерство фінансів США розширило санкції проти керівництва Ірану, запровадивши обмеження проти міністра інформації та комунікаційних технологій Джавада Азарі Джаромі через обмеження Інтернету під час антиурядових протестів.</h2>
      <address>
        <time datetime="2019-11-22T16:11:00+00:00">22 Nov 2019, 16:11</time>
      </address>
      <p>Про це офіційно повідомили в п'ятницю в Офісі з контролю за іноземними активами американського мінфіну, повідомляє власний кореспондент Укрінформу.</p>
      <p>"Лідери Ірану усвідомлюють, що вільний і відкритий Інтернет викриває їхні незаконні дії, тому вони прагнуть цензурувати доступ до Інтернету, щоби припинити протести проти режиму", - йдеться у заяві міністра фінансів США Стівена Мнучина.</p>
      <p>Американські <a href="https://www.ukrinform.ua/tag-sankcii">санкції </a>проти міністра інформації та комунікаційних технологій Ірану були запроваджені також через обмеження роботи популярних додатків з обміну повідомленнями, які допомагають десяткам мільйонів іранців залишатися на зв’язку. У Тегерані ж назвали свої дії реагуванням на "проблеми національної безпеки".</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2821835-stati-vzalisa-za-swedbank-cerez-porusenna-antirosijskih-sankcij-zmi.html">Штати “взялися” за Swedbank через порушення антиросійських санкцій — ЗМІ</a>
      </blockquote>
      <p>При цьому, у Міністерстві фінансів США нагадали, що подібні відключення в Ірані відбувалися в 2017 та 2018 роках. Крім того, відомство на чолі з Джавадом Азарі Джаромі крім цензурування мережі було залучено в процес стеження за активістами опозиційного руху, підкресли в мінфіні США.</p>
      <p>Як повідомлялося, рішення нормувати продаж і одночасно підвищити ціни на паливо мінімум на 50 відсотків уряд Ірану прийняв у ніч на 15 листопада. Це викликало масові акції протесту. Протягом останніх днів було затримано близько тисячі осіб. Протестувальники підпалювали банки й магазини. За даними Amnesty International, під час протестів загинуло щонайменше 106 демонстрантів.</p>
    </article>
  </body>
</html>