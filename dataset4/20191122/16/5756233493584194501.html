<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622783/%D9%BE%DA%A9%D9%86-%D8%AF%D9%86%D8%A8%D8%A7%D9%84-%D8%AC%D9%86%DA%AF-%D8%A8%D8%A7-%D8%A2%D9%85%D8%B1%DB%8C%DA%A9%D8%A7-%D9%86%DB%8C%D8%B3%D8%AA%DB%8C%D9%85-%D8%A7%D9%85%D8%A7-%D8%AA%D8%B1%D8%B3%DB%8C-%D9%87%D9%85-%D9%86%D8%AF%D8%A7%D8%B1%DB%8C%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-22T16:37:00+00:00"/>
    <meta property="og:title" content="پکن: دنبال جنگ با آمریکا نیستیم اما ترسی هم نداریم"/>
    <meta property="og:description" content="رئیس جمهور چین امروز جمعه گفت: پکن از تلاش برای منعقد کردن توافق تجاری با آمریکا حمایت می‌کند اما در عین حال ابایی از جنگیدن متقابل برای محافظت از منافعش را ندارد."/>
  </head>
  <body>
    <article>
      <h1>پکن: دنبال جنگ با آمریکا نیستیم اما ترسی هم نداریم</h1>
      <address>
        <time datetime="2019-11-22T16:37:00+00:00">22 Nov 2019, 16:37</time>
      </address>
      <p>
        <i>رئیس جمهور چین امروز جمعه گفت: پکن از تلاش برای منعقد کردن توافق تجاری با آمریکا حمایت می‌کند اما در عین حال ابایی از جنگیدن متقابل برای محافظت از منافعش را ندارد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>شی جینپینگ، رئیس جمهور چین در اظهاراتی خطاب به یک هیات تجاری آمریکایی حاضر در پکن عنوان کرد: چین نگرش مثبت نسبت به مذاکرات تجاری با آمریکا دارد.</p>
      <p>او تصریح کرد: همانطورکه ما همواره گفتیم خواستار آغاز یک جنگ تجاری نیستیم اما ترسی هم از این بابت نداریم.</p>
      <figure>
        <img src="https://aftabnews.ir/files/fa/news/1398/9/1/362116_798.jpg"/>
      </figure>
      <p>او ادامه داد: ما زمانی که لازم باشد متقابلا خواهیم جنگید اما فعلا تلاش می‌کنیم یک جنگ تجاری نداشته باشیم.</p>
      <p>این هیات آمریکایی از شرکت کنندگان از سوی مجمع اقتصاد جدید آمریکا متعلق به شرکت بلومبرگ به چین به عنوان کنفرانسی که در هفته جاری در پکن برگزار شد این دیدار را انجام داد.</p>
      <p>در این هیات هنری کیسینجر، وزیر امور خارجه اسبق آمریکا، هانک پائولسن، وزیر خزانه‌داری اسبق این کشور و مایک فرومن، نماینده تجاری اسبق آمریکا حضور داشتند.</p>
      <p>رئیس جمهور چین در جریان این دیدار که در محل تالار بزرگ خلق در شهر پکن انجام شد خطاب به این گروه تصریح کرد: موضع چین این است که یک توافق باید در بردارنده احترام دو جانبه و برابری باشد.</p>
      <p>او تاکید کرد: ما می‌خواهیم به روی یک توافق مرحله اولی براساس احترام دو جانبه و برابری کار کنیم.</p>
      <p>او همچنین گفت: پکن از حاکمیت مالی خود دست نخواهد کشید.</p>
      <p>این صحبت او نشان دهنده انعطاف پذیری کم چین درقبال مسائلی که حزب حاکم کمونیست این کشور برای آینده حیاتی تشخیص بدهد است.</p>
      <p>رئیس جمهور چین گفت: ما در حال کار برای تحقق بخشیدن به رویای چین مبتنی بر نوسازی ملتمان هستیم.</p>
    </article>
  </body>
</html>