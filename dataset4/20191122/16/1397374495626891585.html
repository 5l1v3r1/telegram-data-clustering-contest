<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/rukomet/obradovic-dobra-provera-protiv-koreje-393449.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-22T16:44:00+00:00"/>
    <meta property="og:title" content="Obradović: Dobra provera protiv Koreje"/>
    <meta property="og:description" content="Selektor ženske rukometne reprezentacije Srbije Ljubomir Obradović rekao je da je današnja utakmica protiv Južne Koreje bila dobra provera za njegov tim, dok je Jelena Lavko istakla da su ona i njene saigračice imale puno grešaka, ali da su zadovoljne pobedom."/>
  </head>
  <body>
    <article>
      <h1>Obradović: Dobra provera protiv Koreje</h1>
      <h2>Selektor ženske rukometne reprezentacije Srbije Ljubomir Obradović rekao je da je današnja utakmica protiv Južne Koreje bila dobra provera za njegov tim, dok je Jelena Lavko istakla da su ona i njene saigračice imale puno grešaka, ali da su zadovoljne pobedom.</h2>
      <address><time datetime="2019-11-22T16:44:00+00:00">22 Nov 2019, 16:44</time> by <a rel="author">Beta</a></address>
      <p>"<i>Imali smo jednu mnogo dobru proveru protiv uvek neugodne Južne Koreje. Bio je dugačak put, a ova utakmica nam dodatno pomaže da se osvestimo i aklimatizujemo. Čestitam devojkama na taktički odradjenoj utakmici i na borbenosti</i>", rekao je Obradović, preneo je Rukometni savez Srbije.<br/><br/>Ženska rukometna reprezentacija Srbije zabeležila je prvu pobedu na pripremnom turniru u Selu. <anchor name=""/><a href="https://www.sportske.net/vest/rukomet/pobeda-rukometasica-srbije-u-prvoj-proveri-pred-sp-393435.html">Izabranice Ljubomira Obradovića bile su bolje od domaćina, Južne Koreje sa 28:27 (13:15).</a><br/><br/>"<i>Imali smo puno grešaka, ali mi je drago što smo stvarali šanse. Promašivali smo zicere, ali smo dolazili do izglednih prilika. Nadam se da će se u narednim mečevima procenat šuta povećavati. Koreja je težak protivnik. Ne igraju rukomet kao mi, jako su brze i nezahvalno je igrati protiv njih, ali sam izuzetno zadovoljna kako smo igrali odbranu</i>", rekla je Jelena Lavko.<br/><br/>Rukometašice Srbije drugi meč na "Seul Kupu" igraju sutra od 8.10 protiv Rusije.</p>
      <p>Izvor: Beta</p>
    </article>
  </body>
</html>