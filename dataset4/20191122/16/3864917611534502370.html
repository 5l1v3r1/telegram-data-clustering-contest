<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2823756-unkera-vipisali-z-likarni-pisla-operacii.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T16:21:00+00:00"/>
    <meta property="og:title" content="Юнкера виписали з лікарні після операції"/>
    <meta property="og:description" content="Президент Єврокомісії Жан-Клод Юнкер повернувся додому в Люксембург після операції, через яку він перебував у лікарні понад тиждень."/>
  </head>
  <body>
    <article>
      <h1>Юнкера виписали з лікарні після операції</h1>
      <h2>Президент Єврокомісії Жан-Клод Юнкер повернувся додому в Люксембург після операції, через яку він перебував у лікарні понад тиждень.</h2>
      <address>
        <time datetime="2019-11-22T16:21:00+00:00">22 Nov 2019, 16:21</time>
      </address>
      <p>Про це повідомляє <a href="https://www.euractiv.com/section/politics/news/juncker-leaves-hospital-after-surgery/">Euractiv</a></p>
      <p>«Жан-Клода Юнкера, президента Єврокомісії, виписали з лікарні через 10 днів після проведення складної операції з лікування аневризми аорти», - йдеться в повідомленні.</p>
      <p>Слід зауважити, що аневризма може призвести до розриву артерії і виникнення кровотечі, тож операція була визнана небезпечною.</p>
      <p>Як відомо, термін 64-річного Юнкера на посаді глави <a href="https://www.ukrinform.ua/tag-evrokomisia">Єврокомісії</a> офіційно закінчився 31 жовтня. Але він все ще залишається працювати, оскільки початок роботи нової комісії на чолі з Урсулою фон дер Ляєн відклали до 1 грудня.</p>
      <p>Також варто додати, що у зв’язку з госпіталізацією в німецькій лікарні Юнкер не мав змоги виступили в ролі свідка у судовому процесі в Люксембурзі у справі 2007 року, коли він був прем'єр-міністром цієї країни. Судовий процес повинен був відбутися в листопаді 2017 року, але його відклали через насичений порядок денний Юнкера на посаді президента Єврокомісії.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2803626-unker-nazvav-brexit-marnou-tratou-casu.html">Юнкер назвав Brexit "марною втратою часу"</a>
      </blockquote>
      <p>У цій справі три агенти розвідувального управління Люксембургу звинувачуються у використанні незаконних прослуховувань. Наслідки цього скандалу спровокували вибори, на яких Юнкер був відсторонений від влади після 18 років правління Люксембургом.</p>
      <p>Окрім цього, нагадаємо, що в серпні Юнкер пропустив саміт G7 через екстрену операцію на жовчному міхурі.</p>
    </article>
  </body>
</html>