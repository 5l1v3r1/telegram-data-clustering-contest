<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/istanbul/fren-yerine-gaza-basinca-talihsiz-kadin-9-metreden-uctu-h375126.html"/>
    <meta property="og:site_name" content="HABER 61"/>
    <meta property="article:published_time" content="2019-11-22T16:26:25+00:00"/>
    <meta property="og:title" content="Fren yerine gaza basınca... Talihsiz kadın 9 metreden uçtu"/>
    <meta property="og:description" content="Eyüpsultan’da aracını park etmek isterken fren yerine gaza basan kadın sürücü şantiye alanına uçtu."/>
  </head>
  <body>
    <article>
      <h1>Fren yerine gaza basınca... Talihsiz kadın 9 metreden uçtu</h1>
      <h2>Eyüpsultan’da aracını park etmek isterken fren yerine gaza basan kadın sürücü şantiye alanına uçtu.</h2>
      <address>
        <time datetime="2019-11-22T16:26:25+00:00">22 Nov 2019, 16:26</time>
      </address>
      <p>Eyüpsultan’da aracını park etmek isterken fren yerine gaza basan kadın sürücü şantiye alanına uçtu. Yaklaşık 9 metre yükseklikten aşağı uçan kadın sürücü hafif yaralandı.</p>
      <p>Olay, Eyüpsultan Çırçır Mahallesi'nde saat 16.20 sıralarında meydana geldi. İddiaya göre, evine gelen yabancı uyruklu kadın sürücü Zınep R., aracını park etmeden önce iki çocuğunu aşağı indirdi.</p>
      <p>
        <b>VATANDAŞLAR KURTARDI</b>
      </p>
      <p>Çocuklarını indirdikten sonra plakalı otomobili park etmek isteyen kadın sürücü, gaz yerine frene bastı. Aracın kontrolünü kaybeden sürücü, yolun karşısında bulunan şantiye alanının sac korumalarına çarptı. Sac korumaları da deviren otomobil yaklaşık 9 metre yükseklikten aşağı uçtu. İnşaat demirlerinin üzerine düşen otomobilin içindeki Zınep R.’yi çevredeki vatandaşlar aracın camını kırarak kurtardı.<br/><br/>Yaralanan kadın sürücü olay yerine gelen 112 Acil Servis ekiplerince ambulansla hastaneye kaldırıldı. Kadın sürücünün sağlık durumunun iyi olduğu öğrenilirken, araç ise vinç yardımıyla inşaat alanından çıkartıldı.</p>
    </article>
  </body>
</html>