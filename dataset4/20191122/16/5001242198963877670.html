<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/schedio-aifnidiasmoy-diples-kalpes-oste-na-isopedothei-o-syriza/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-22T16:48:01+00:00"/>
    <meta property="og:title" content="Σχέδιο αιφνιδιασμού με διπλές κάλπες, «ώστε να ισοπεδωθεί ο ΣΥΡΙΖΑ»"/>
    <meta property="og:description" content="Τέλος, ο κ. Τσίπρας υποστήριξε ότι ο ΣΥΡΙΖΑ δεν ανησυχεί για το ενδεχόμενο πρόωρων εκλογών: «Τους λέμε: Μια παροιμία έχει ο λαός της νύχτας τα καμώματα"/>
  </head>
  <body>
    <article>
      <h1>Σχέδιο αιφνιδιασμού με διπλές κάλπες, «ώστε να ισοπεδωθεί ο ΣΥΡΙΖΑ»</h1>
      <address><time datetime="2019-11-22T16:48:01+00:00">22 Nov 2019, 16:48</time> by <a rel="author">ΣΥΝΕΙΔΗΣΗ</a></address>
      <p>
        <i>
          <b>Τα σενάρια που θέλουν τον Πρωθυπουργό να σκέφτεται τη διεξαγωγή πρόωρων εκλογών σχολίασε ο Αλέξης Τσίπρας κατά τη διάρκεια της παρουσίας του σε εκδήλωση του ΣΥΡΙΖΑ στη Νίκαια.</b>
        </i>
      </p>
      <p>Μιλώντας στην ανοιχτή συνέλευση του <b>ΣΥΡΙΖΑ, το βράδυ της Πέμπτης, ο κ. Τσίπρας</b> υποστήριξε ότι τα σενάρια αυτά διακινούνται γιατί στην κυβέρνηση «έχουν επίγνωση ότι έχουν κατασκευάσει μια επικοινωνιακή φούσκα».</p>
      <p>Αναφερόμενος σε δημοσιεύματα που θέλουν τον <b>Κυριάκο Μητσοτάκη</b> να σκέφτεται διπλές εκλογές προκειμένου να ξεπεράσει την απλή αναλογική, ο<b> πρόεδρος του ΣΥΡΙΖΑ</b> σχολίασε με σκωπτικό τρόπο: «αυτό είναι το σούπερ σχέδιό τους για να μας αιφνιδιάσουν και να ισοπεδώσουν τον ΣΥΡΙΖΑ». «Λοιπόν εγώ θέλω να πω ένα πράγμα. Δεν ξέρω αν ισχύει, αλλά αν ισχύει , αν ισχύουν αυτές οι σκέψεις δεν γίνονται γι αυτούς τους λόγους, αλλά γίνονται γιατί μάλλον οι άνθρωποι έχουν επίγνωση ότι έχουν κατασκευάσει μια φούσκα επικοινωνιακή», υποστήριξε ο <b>Αλέξης Τσίπρας.</b></p>
      <p>Παράλληλα, συμπλήρωσε ότι η φούσκα αυτή στηρίζεται και προβάλλεται από το<b> Μέσα Μαζικής Ενημέρωσης</b> που στηρίζουν την κυβέρνηση, τονίζοντας όμως ότι: «όλες οι φούσκες, όσο κι αν πουσάρονται, κάποια στιγμή σκάνε».</p>
      <p>
        <i>
          <b>Τσίπρας: Έχουν εσωτερικές αντιφάσεις</b>
        </i>
      </p>
      <p>Αναφορικά με τα εσωτερικά του <b>ΣΥΡΙΖΑ, ο κ. Τσίπρας</b> υποστήριξε ότι αυτά διογκώνονται από τα φιλοκυβερνητικά ΜΜΕ προκειμένου να παρουσιάσουν ότι «επικρατεί δήθεν χαμός στο εσωτερικό», όμως ο Κυριάκος Μητσοτάκης είναι αυτός που τελικά καλείται να διαχειριστεί τις αντιφάσεις μέσα στο δικό του κόμμα. «Εκεί έχουν τρία κόμματα στη συσκευασία του ενός. Θέλουν να βγάλουν Πρόεδρο της Δημοκρατίας και κάνουν καλλιστεία. Ενώ είναι από την παράταξή τους ο Παυλόπουλος. Κάνουν καλλιστεία για το ποιον Πρόεδρο θα προτείνουν» «Λοιπόν, όλα αυτά είναι αντιφάσεις», είπε, «μεγάλες αντιφάσεις. Κάποια στιγμή θα σκάσουν. Το ξέρουνε. Και λένε: «μήπως προλάβουμε αυτές τις αντιφάσεις να πάμε στην κάλπη;»”, ανέφερε.</p>
      <p>Τέλος, ο κ. Τσίπρας υποστήριξε ότι ο ΣΥΡΙΖΑ δεν ανησυχεί για το ενδεχόμενο πρόωρων εκλογών: «Τους λέμε: Μια παροιμία έχει ο λαός της νύχτας τα καμώματα τα βλέπει η νύχτα και γελά. Εμείς τους λέμε να το τολμήσουνε. Ας το τολμήσουν αλλά αν τελικά το τολμήσουν αυτό, ξέρετε τι θα γίνει; Θα γίνει το εξής οξύμωρο. Αυτοί οι οποίοι είχαν ενορχηστρώσει, είχαν σχεδιάσει και περίμεναν να υλοποιήσουν την στρατηγική της παρένθεσης τελικά θα είναι αυτοί οι ίδιοι οι οποίοι θα υλοποιήσουν όχι την αριστερή παρένθεση αλλά την δεξιά παρένθεση. Αυτό θα κάνουν», σημείωσε.</p>
      <p>Πηγή: iefimerida.gr</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/antikapnistikos-nomos-1-045-kliseis-mesa-se-3-imeres-1142/"/>
        <a href="http://sinidisi.gr/psifos-apodimon-ayti-oristiki-protasi-tis-nd/"/>
        <a href="http://sinidisi.gr/thrinos-ton-chamo-ellina-kapetanioy-fotia-se-ploio-anoikta-tis-vrazilias/"/>
        <a href="http://sinidisi.gr/iereas-spaei-poylman-losto-deite-to-vinteo-tin-santorini-poy-egine-viral/"/>
        <a href="http://sinidisi.gr/thrinos-pethane-o-ithopoios-kostas-tarpatzis-se-ilikia-47-eton/"/>
        <a href="http://sinidisi.gr/leykada-dilosi-k-drakontaeidi-tin-metafora-aporrimmaton-stin-palairo/"/>
      </related>
    </article>
  </body>
</html>