<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598647/apokalypseis-apo-ton-psevdioti-me-pire-tilefono-kapoios-kai-mou-eipe"/>
    <meta property="og:site_name" content="SIGMALIVE"/>
    <meta property="article:published_time" content="2019-11-22T16:28:00+00:00"/>
    <meta property="og:title" content="Αποκαλύψεις από τον Ψευδιώτη / «Με πήρε τηλέφωνο κάποιος και μου είπε…»"/>
    <meta property="og:description" content="Για το τέλος της διαιτητικής καριέρας του μετά από 17 χρόνια μίλησε ο Κώστας Ψευδιώτης στην εκπομπή «Derdy» του ΠΟΛΙΤΗΣ 107.6. Παράλληλα μίλησε για..."/>
  </head>
  <body>
    <article>
      <h1>Αποκαλύψεις από τον Ψευδιώτη / «Με πήρε τηλέφωνο κάποιος και μου είπε…»</h1>
      <address><time datetime="2019-11-22T16:28:00+00:00">22 Nov 2019, 16:28</time> by <a rel="author">SigmaliveSportime</a></address>
      <p><b>Για το τέλος της διαιτητικής καριέρας του μετά από 17 χρόνια μίλησε ο Κώστας Ψευδιώτης στην εκπομπή «Derdy» του ΠΟΛΙΤΗΣ 107.6. Παράλληλα μίλησε για τον αγώνα που δεν θα ξεχάσει ποτέ.<br/></b> <br/><b>Αναλυτικά:<br/></b> <br/><b>Για το παιχνίδι που δεν θα ξεχάσει και συγκεκριμένα τον αγώνα ΑΕΛ-ΑΠΟΕΛ (σ.σ. στις 26 Νοεμβρίου 2012), στο οποίο έδωσε κίτρινη κάρτα στον Μπόρδα, ενώ το φάουλ έγινε από τον Καρυπίδη, είπε: <br/></b> <br/>«Ακόμη και σήμερα μετά από επτά χρόνια, αρκετές φορές 1-2 βλέπω το παιχνίδι μπροστά μου. Αχ φίλε Πανίκο 26 Νοεμβρίου 2012. Πρώτο μου ντέρμπι στην Α’ κατηγορία. Είχα εξαιρετική διαιτησία σε όλο το παιχνίδι. Έτυχε αυτή η κακή στιγμή. Ήταν λάθος της συνεννόησης της διαιτητικής ομάδας. Πήγαμε στα αποδυτήρια και κανένας δεν αντιλήφθηκε και μου είπε ο τέταρτος ότι δώσαμε λάθος κάρτα. Έμεινα με το στόμα ανοικτό. Δεν συμπλήρωσα το φύλλο αγώνα. Το έκανα στο σπίτι. Με πήρε τηλέφωνο κάποιος και μου είπαν να βάλω ότι με έβρισε ο Μπόρδα. Εγώ παραδίδω τη σφυρίχτρα παρά να πω ψέματα. Έγραψα την αλήθεια, έγινε λάθος από μεριάς μας».<br/> <br/> <br/><b>Αν προσεγγίστηκε ποτέ από τους αρμοδίους για να διαιτητεύσει ως εκλεκτός και των δυο ομάδων, απάντησε:<br/></b>«Σε καμία περίπτωση, πιθανόν να μην ήμουν και αγαπητός σε όλες τις ομάδες».<br/> <br/><b>Αν δέχθηκε τηλεφώνημα για να παίξει υπέρ κάποιας ομάδας: <br/></b>«Όχι».<br/> <br/><b>Αν αισθάνεται αδικία: <br/></b>«Την αδικία αν ρωτήσεις και τους 300 διαιτητές θα σου πουν ότι είμαστε αδικημένοι. Ίσως να αδικήθηκα από τους εκάστοτε αρμοδίους. Έτσι είναι η ζωή του διαιτητή. Πριν από δύο χρόνια ίσως να έκανα την καλύτερη μου διαιτητική χρονιά, σε όλους τους αγώνες είχα πολύ καλή βαθμολογία. Στα πλέι οφ ορίστηκα αρχικά και ύστερα ξανά στην 9η αγωνιστική».<br/> <br/><b>Για τις τιμωρίες: <br/></b>«Διαιτητές τιμωρούνται και μένουν για αγώνες εκτός, ενώ άλλοι επιστρέφουν αμέσως. Δεν θα σκοτώσουμε κάποιον».<br/> <br/> </p>
    </article>
  </body>
</html>