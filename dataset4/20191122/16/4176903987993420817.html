<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zivot/ljubav-i-seks/znaci-toksicne-veze-od-ovakvih-partnera-bezite-glavom-bez-obzira/"/>
    <meta property="og:site_name" content="Krstarica"/>
    <meta property="article:published_time" content="2019-11-22T16:32:39+00:00"/>
    <meta property="og:title" content="Znaci toksične veze: Od ovakvih partnera bežite glavom bez obzira"/>
    <meta property="og:description" content="Da li je vaš partner ovakav?"/>
  </head>
  <body>
    <article>
      <h1>Znaci toksične veze: Od ovakvih partnera bežite glavom bez obzira</h1>
      <address><time datetime="2019-11-22T16:32:39+00:00">22 Nov 2019, 16:32</time> by <a rel="author" href="https://www.krstarica.com/author/ana/" target="_blank">A. J.</a></address>
      <figure>
        <img src="https://www.krstarica.com/wp-content/uploads/2018/02/ljubavna-veza-750x430.jpg"/>
        <figcaption>Foto: panajiotis/pixabay.com</figcaption>
      </figure>
      <p>Postoji više od pet vrsta toksičnih ljudi, ali neki vrlo teško primete ili sebi žele da priznaju da su u vezi sa takvom osobom. Toksičnost se predstavlja u mnogim oblicima, najgori oblici dolaze od pojedinaca koji se spolja čine sjajnim i prijatnim ljudima, a zapravo nisu takvi.</p>
      <p>Kada ste u vezi s takvim čovekom, bojite se prvenstveno da ga ostavite, jer ne znate šta vas očekuje. Međutim, stručnjaci savetuju da bi najpametnije bilo da ovakve osobe što pre uklonite iz svoje blizine. Zbog toga su otkrili nekoliko znakova toksičnih osoba.</p>
      <p>
        <b>Kritičar</b>
      </p>
      <p>Jeste li ikad bili u vezi u kojoj vas neko stalno kritikuje i osuđuje bez obzira na to šta radite? Kritika je drugačija od saveta i važno je razumeti razliku. Kritičar može uneti puno toksičnosti u vezu. Ne moraju vas nazivati ​​uvredljivim imenima, ali mogu vas vređati jer i oni često imaju nisko samopoštovanje i žele da imaju kontrolu, prenosi Klix.ba.</p>
      <p>
        <b>Pasivno-agresivno ponašanje</b>
      </p>
      <related>
        <h4>Slični tekstovi</h4>
        <a href="https://www.krstarica.com/zivot/ljubav-i-seks/5-saveta-kako-da-povratite-strast-i-uzbudjenje-u-vezi/"/>
        <a href="https://www.krstarica.com/zivot/ziveti-zivot/moze-da-mu-bude-unuka-zavodnik-ljubi-49-godina-mladju-lepoticu-foto/"/>
        <a href="https://www.krstarica.com/zivot/ziveti-zivot/skandal-direktor-godisnje-zaradjivao-16-miliona-dobio-otkaz-zbog-veze-sa-radnicom/"/>
        <a href="https://www.krstarica.com/zivot/ljubav-i-seks/zelite-vise-akcije-u-krevetu-ovih-5-stvari-ce-vam-garantovano-pomoci/"/>
      </related>
      <p>Pasivna agresija je pasivni izraz besa. S takvim ljudima se često osećate kao da hodate po jajima. Poricanje osećanja, sarkazam i manjak komplimenata sigurni su znakovi da je neko pasivno-agresivan. Ovakva osoba, ako ne može direktno komunicirati, koristi sarkazam kao odbrambeni mehanizam, šalje čudne poruke ili se ponaša kao da ništa nije u redu.</p>
      <p>
        <b>Narcis</b>
      </p>
      <p>Narcisoidani čovek ponaša se kao da on sve zna, najbolji je u svemu i ne boji se da to i kaže. Bez obzira koliko ste pametni ili iskusni, nikad se ne možete meriti s njim. Kao i pasivna agresivnost, narcizam se smatra poremećajem ličnosti i toksičan je. Verovatno je da ćete se osećati kao da se takmičite s njim u svakoj situaciji. Narcisi su spremni da unište sve oko sebe kad se osećaju povređeno ili odbačeno.</p>
      <p>
        <b>Bezosećani i hladni</b>
      </p>
      <p>Oni često odbijaju komunikaciju kako bi se izbegla važna pitanja i iznošenje osećanja. Isto tako, ne žele da priznaju da postoji problem pa je jako teško biti s njima u vezi. Vi se zbog njih osećate ogorčeno i krivo. Ako pokušavate da komunicirate s nekim koga dobro poznajete, a on ili ona odbija biti iskren i otvoren s vama, prvo preispitajte zašto ste u toj vezi. To vam samo stvara frustracije, a veza ne može napredovati.</p>
      <p>
        <b>Antisocijalni ljudi</b>
      </p>
      <p>Antisocijalni poremećaj ličnosti (ASPD) uključuje osobine sociopatije, za koju se smatra da proizlazi iz socijalnih posledica kao što je zlostavljanje u detinjstvu i karakteriše ga eksplozivno i ponekad nasilno ponašanje. To su ljudi koji koriste emocije kako bi manipulisali svakom situacijom i interakcijom radi novca, seksa, moći i svog ega. Često su toliko vešti da njihove žrtve nisu ni svesne šta se dešava.</p>
    </article>
  </body>
</html>