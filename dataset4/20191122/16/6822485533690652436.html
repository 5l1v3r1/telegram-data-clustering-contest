<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829098.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-22T16:30:00+00:00"/>
    <meta property="og:title" content="نظرات برگزیده مخاطبین الف: اگر کار احمدی‌نژاد اشتباه بود چرا روحانی آن را تکرار کرد؟/ شبکه ملی اطلاعات، جدا از اینترنت بین‌المللی نیست/ دولت با گران‌کردن بنزین همه را جریمه کرد"/>
    <meta property="og:description" content="سهمیه‌بندی و افزایش قیمت بنزین"/>
  </head>
  <body>
    <article>
      <h1>نظرات برگزیده مخاطبین الف: اگر کار احمدی‌نژاد اشتباه بود چرا روحانی آن را تکرار کرد؟/ شبکه ملی اطلاعات، جدا از اینترنت بین‌المللی نیست/ دولت با گران‌کردن بنزین همه را جریمه کرد</h1>
      <address>
        <time datetime="2019-11-22T16:30:00+00:00">22 Nov 2019, 16:30</time>
      </address>
      <p>بینندگان «الف» هر روز با ارائه نظرات خود در تکمیل و تعمیق محتوای ارائه شده مشارکت می کنند. بسیاری از این نظرات گویای دقت و توجه مخاطبان و داوری عمومی آن ها نسبت به وقایع روز است. گزیده‌ای از نظرات مخاطبین «الف» را ذیل مطالب پر بحث هفته به انتخاب تحریریه «الف» بخوانید.</p>
      <p><b><a href="https://www.alef.ir/news/3980824001.html">سهمیه‌بندی و افزایش قیمت بنزین</a></b>  و در پی آن یادداشت انتقادی الف با عنوان «<b><a href="https://www.alef.ir/news/3980825033.html">افزایش قیمت بنزین؛‌ چرا حالا،‌ چرا به این شکل؟</a></b>» با نظرات متعدد مخاطبین الف همراه شد که برخی از آنها را می‌خوانید:</p>
      <p>
        <b>*سهمیه بندی بنزین کار کاملا درستی است ولی قیمت سهمیه نباید گران می شد تا بهانه ای برای افزایش کرایه  ها ایجاد نشود ولی در عوض بنزین آزاد باید حداقل ۵۰۰۰ تومان می شد در ضمن افزایش میزان یارانه ها کاملا اشتباه است و فقط برای مستمندان واقعی باید به شدت زیاد می شد، بایستی با درآمد حاصله برنج و روغن و اقلام اصلی و ضروری مردم ارزان می شد</b>
      </p>
      <p>*چرا چیزی که جواب نمیده رو دوباره امتحان میکنید؟ چند وقت دیگه تورم ناشی از این گرونی مصرف رو پوشش میده دوباره خیابونها شلوغ و بدبخت مردمی که درآمد کم دارن یا درآمدشون ثابته اونی که شغلش آزاده پول بنزینشو میزنه روی کالاش. دوما بنزین با استاندار پایین رو اگه به مردم نفروشین به کیا میخواین بفروشین؟ به افغانستان؟ پاکستان؟</p>
      <p>
        <b>*همین الان مردم با مشکل بیکاری روبرو هستند و جرایم رو به افزایش ناشی از همین مورد است ، آیا عقلانی است به بهانه نبودن بودجه جرایم را در جامعه افزایش دهیم. ،خودرو برای آقای نوبخت کالای لوکس است برای مردم بیکار شده، در نتیجه توقف تولید کارخانه ها توسط دولت ناتوان و مدیرنماهای .. و رانت خور وارداتی چی دلال پرور خودرو ابزار زندگی که نه ،وسیله زنده ماندن و تنازع بقا شده ..بجای گران کردن بنزین با ضرب الاجل اموال چهار دهه مسئولان کشور را شبیه برخی کشورهای عربی ارزیابی و مفسدان خاین را دستگیر و بودجه چندین سال کشور را از این اموال فساد و باستی هیلز ساز و باستی هیلز نشین در می‌آوردید نه اینکه به مردم بدبخت ..زور بیاورید</b>
      </p>
      <p>*من نمیدونم این چه دیدگاهی هست که یعده میگن بنزین توایران ارزانه وباید به قیمت جهانی عرضه بشه؟یعنی حقوق ودرآمد مابراساس دستمزدجهانیه که شمابنزین روبادلارمیسنجین؟یعنی واقعا درک اینموضوع اونقدر سخته که باتوجه به دستمزد توایران بنزین واسه مردم ازتمام دنیاگرونتره</p>
      <p>
        <b>*این اقدام در وضعیت ملتهب فعلی و وضعیت کشورهای اطراف تهدید امنیت ملی است و قوه قضاییه حافظ امنیت ملی است نیروهای امنیتی ورود کنند و عاملان این اقدام را دستگیر کنند همزمان با فشار های خارجی در جهت تحمیل برجام های جدید مهره های داخلی هم فعال شدند قوه قضاییه و نیروهای امنیتی در جهت جبران بودجه نظیر برخی کشورهای عربی رانت خوران موجود تریلیاردر شده با رانت خوری فساد را و مدیران چهاردهه را مطابق اصول ۴۹ و ۱۴۲ قانون اساسی مورد مشروعیت سنجی اموال قرارداده و اموال نامشروع را مصادره کنند بودجه چندین سال کشور فراهم می‌شود این افزایش قیمت بنزین خطرناک است و توسعه مهره های خارجی</b>
      </p>
      <p>*خوب حالا اگر مردش هستند واردات ماشین را آزاد کنند و تعرفه اش را بیارن روی بیست درصد. اونوقت دیگه آزاد کردن قیمت بنزین اعتراض نمیکنیم.</p>
      <p>
        <b>*بجای کمک به قشر ضعیف کار ایجاد کنید تا زندگیش را خودش بسازد ،نه اینکه صدقه بگیر بشود .</b>
      </p>
      <p>*جناب روحانی چرا گرانی بنزین و سهمیه بندی را به رفراندوم نمی گذاری؟؟ </p>
      <p>
        <b>*متاسفانه ملت توجهی نمیکنند که بعضی ها اصلا ماشین ندارند .واین یارانه های پنهان بیشتر به جیب ثروتمندان|(چندماشین برای خانوار) واریز میشود.راهکار اصلاح قیمت تمام شده آب وبنزین وبرق است.البته باید از دهک های 1تا7حمایت کرد. درضمن ازماشین خارجیها باید لیتری10هزار تومن گرفت.</b>
      </p>
      <p>*پس چرا این همه تکذیب میکردند، فرمول قدیمی و تکراری، که سالهای سال اجرا میشود، شایعه، تکذیب، اجرا</p>
      <p>
        <b>*اگرچه از نظر شخصی به ضرر منه ولی چرا پول بنزین من شهرنشین باید از جیب اون روستایی تو زاهدان پرداخت بشه که هیچ وقت تو عمرش ماشین نداره؟!؟!؟</b>
      </p>
      <p>*(در پاسخ به کامنت بالا) هموطن محترم الان اون روستایی هم تاوانشو میده با چند برابر شدن کرایه ها قیمت همه چیز از جمله مواد غذایی هم گرون میشه.چرا همش به دنبال سیاسی بازی هستین.حمایتهای الکی. دولت به جای بدبخت کردن مردم میتونست حقوق مدیرانشو کم کنه.جلوی ریخت و پاشها رو بگیره.دولت رو کوچیک کنه.چرا تاوان بی لیاقتی مدیران رو مردم بد بخت باید بدن؟؟؟</p>
      <p>
        <b>*احمدی نژاد همه چی رو گرون کرد و یارانه داد. بعد این دولت اومد و گفت کار اشتباهی کرده و ضمن اینکه یارانه ها رو همگام با تورم گرون نکرد، بلکه شروع به قطع یارانه خیلی ها هم کرد. طبق اعلام دولت قراره این مبلغی که تو جیب دولت میره عینا به حدود شصت میلیون ایرانی سبد حمایتی(نام گول زنک برای یارانه) پرداخت بشه. دو سال بعد این دولت میره کنار یکی دیگه میاد و میگه چرا باید شصت میلیون چنین مبلغی بگیرن. اونوقت عین دولت آقای روحانی، ضمن افزایش ندادن مبلغ مربوطه، یک عده رو هم به بهانه های مختلف حذف می کنه. نتیجه همین خواهد بود که الان شده: گران شدن همه چیز و زیر زیرکی افزایش ندادن و حذف چندر غازی که به مردم بدبخت ایران پرداخت میشه (ببخشید بابت این کلمه نامناسب، اما وقتی میرم تو مغازه و نمی تونم و نمی تونیم خیلی جنسهای واجبمون رو بخریم، دلم بحال خودمان میسوزه). خدایا تو شاهدی که این ملت شایسته وضعیت فعلی نیستند</b>
      </p>
      <p>*واژه " آزادسازی قیمت ها" نام رمز فقیر کردن کارگران و کارمندان و طبقه متوسط است. دولت برای جبران کسری بودجه،به جای مالیات گرفتن از ثروتمندان،قیمت بنزین را سه برابر میکند.</p>
      <p>
        <b>*خيلي راهش ساده بود. كل كارت جايگاه دارها باطل و هر خودرويي صرفا با كارت خودش بايد سوختگيري كنه، خودروي زير ١٠٠ مليون با بنزين ليتري ١٠٠٠ تومان، خودروي ١٠٠ تا ٢٠٠ مليون با بنزين ليتري ٢٠٠٠ تومان، خودروهاي ٢٠٠ تا ٤٠٠ مليون با بنزين ليتري ٣٥٠٠ تومان، خودروهاي ٤٠٠ تا ٨٠٠ مليون با بنزين ليتري ٥٠٠٠ تومان و خودروهاي بالاي ٨٠٠ مليون با فوب خليج فارس و ارز آزاد. درامد ناشي از اون هم بين فقرا و ٤ دهك اول به صورت پلكاني توزيع ميشد.  اين موضوع و نتايج خروجي يك پايان نامه دانشگاه تهران هست</b>
      </p>
      <p>*مگر سران سه قوه بالاتر از قانون اساسی ایران هستند . مگر سه نفر می‌توانند برای ۸۵ میلیون انسان با دور زدن روند قانونی و خارج از ردیف‌های تعریف شده بودجه کالای استراتژیک سوخت را گران کنند . این بدعت جدید است برای دست اندازی به جیب مردم . چه تضمینی دارید که فردا برق . آب . گاز وووو را با جلسه بین خود گران نکنند ؟</p>
      <p>
        <b>*عده یی معتقدند دولت باید جراحی اقتصادی را آغاز کند ولی سوال مهم اینجاست که چرا زور دولت فقط به مردم میرسد و چرا جراحی اقتصادی را از بانکها که به قول خود دولتیها بزرگترین عامل ایجاد نقدینگی در کشور هستند را استارت نمیزنند</b>
      </p>
      <p>*دولت با گران کردن بنزین همه را جریمه کرد. هم پر مصرف ها و هم کم مصرف ها را. دولت می توانست بنزین سهمیه ای را لیتری 1000 تومان نگه دارد و فقط بنزین آزاد را گران کند. </p>
      <p>***</p>
      <p>«<b><a href="https://www.alef.ir/news/3980827150.html">حکایت ما و این روزهای اینترنت / از شبکه ملی اطلاعات چه خبر ؟</a></b>»عنوان یادداشتی بود که به بررسی اختلال در اینترنت در پی اغتشاشات و ناامنی‌ها پرداخت. تعدادی از نظرات مردم درباره این یادداشت می‌خوانید:</p>
      <p>
        <b>*کسانی که از فیلترینگ سایتها انتقاد داشتند، امروز خود کل اینترنت را فیلتر کرده اند. اینها با چه رویی اکنون با مردم صحبت می کنند؟؟؟</b>
      </p>
      <p>*من میخوام به قطعی اینترنت اعتراض کنم. مسولین هم که همگی میگن همه شهروندان حق اعتراض دارند. اصلا این حق اعتراض بر اساس قانون اساسی هم هست. حالا لطفا بگید کجا بریم اعتراض کنیم ؟؟</p>
      <p>
        <b>*سوال: الان اگه از دشمنان عزت، اقتدار، نفوذ و امنیت ایران (مثلاً بدخواهان سعودی و اسرائیلی و آمریکایی و مجاهدین خلق و ...) بپرسی نظر شما در مورد قطع شدن اینترنت ایران در این چند روزی که آشوب شده (و یه عده ای برای خط دادن و خط گرفتن جریان آشوب به شدت به اون نیاز دارن) چیه؟ دوس دارین الان اینترنت وصل بشه یا نه؟ فکر می کنی چه جوابی میدن؟ همون جواب باید برای من و شما نشون بده که در مقیاس کلان، وصل بودن اینترنت به نفع میهن عزیزمان هست یا به ضرر اون. (صرفنظر از این که برخی از ما، مثل خودِ من، ممکنه در کارهامون به طور موقت متضرر بشیم)</b>
      </p>
      <p>*شبکه ملی اطلاعات یعنی ارتباط داخلی یعنی همین چیزی که هست. اونی که شما میخواید با دستور ایجاد نمیشه بازار میخواد. وزیر ارتباطات چیکار کنه وقتی هیچ شرکتی در ایران توانایی پیاده سازی موتور جست و جو گر رو نداره؟ دقت کردید حتی در جهان هیچ شرکتی حتی مایکروسافت که همه با عظمتش آشنا هستیم نتونسته جست و جو گری ایجاد کنه که با گوگل توانایی رقابت داشته باشه؟ بعدش هم چرخ رو هزار بار اختراع نمیکنند وقتی سرویس ایمیل به تعداد زیاد موجود هست چرا یه شرکت بیاد سرویس ایمیل بزنه در حالی که هیچ کس به برنامه های داخلی اعتماد نداره؟ شکست پیام رسان ها کافی نبود درس نبود برای شما ها؟ زیرساختی که شما میگی میدونی کلا چند تا شرکت غول تو دنیا میتونند تولید کنند که اون شرکت ها ارزششون چند برابر کل بودجه این مملکته؟ میدونید خط تولید اینتل برای این شرکت ۱۵ میلیارد دلار هزینه دربرداشته برای راه اندازی؟ وزارت ارتباطات بیاد معجزه کنه؟ </p>
      <p>
        <b>*(در پاسخ به کامنت بالا)کشور کره جنوبی که از نظر آمادگی الکترونیک و پهنای باند رتبه نخست را در دنیا دارد و مقامات وقت وزرات ارتباطات بارها در مورد راه‌اندازی شبکه ملی اطلاعات، این کشور را مورد مثال قرار داده‌اند، ۸۰ درصد پهنای باند داخلی است. یعنی شبکه‌‌ای دارد که بی‌نیاز از ارتباطات خارجی، ۸۰ درصد ارتباطات کره در آن داخل به گردش در می‌آید</b>
      </p>
      <p>*برخلاف عقیده برخی که شبکه ملی اطلاعات را شبکه‌ای داخلی و جدای از اینترنت می‌دانند این شبکه مکمل اینترنت است که خدمات با هزینه کمتر و کیفیت بهتر را با افزایش امنیت داده‌ها برای شهروندان ایرانی فراهم می‌کند.</p>
      <p>
        <b>*متاسفانه به دلیل عدم اطلاع رسانی دقیق، درست و به اندازه درباره شبکه ملی اطلاعات ، به محض اینکه کاربران ایرانی این نام را می شنوند، افکاری مانند اینترنت محدود و بسته و به دور از ارتباطات بین‌المللی به ذهنشان خطور می کند. بنابراین، نیاز است که در این زمینه اطلاعات دقیقی به مردم داده شود تا نگرانی های احتمالی شان رفع شود.</b>
      </p>
    </article>
  </body>
</html>