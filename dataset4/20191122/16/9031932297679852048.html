<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-22/przy-stacji-pkp-znaleziono-30-bomb-lotniczych/"/>
    <meta property="og:site_name" content="Polsat News"/>
    <meta property="article:published_time" content="2019-11-22T16:35:00+00:00"/>
    <meta property="og:title" content="Przy stacji PKP znaleziono 30 bomb lotniczych"/>
    <meta property="og:description" content="Przy trasie kolejowej relacji Warszawa - Białystok w pobliżu stacji PKP Sadowne Węgrowskie (Mazowieckie) znaleziono 30 bomb lotniczych pochodzących najprawdopodobniej z okresu II wojny światowej - powiedział w piątek aspirant Marcin Góral z Komendy Powiatowej Policji w Węgrowie."/>
  </head>
  <body>
    <article>
      <h1>Przy stacji PKP znaleziono 30 bomb lotniczych</h1>
      <address>
        <time datetime="2019-11-22T16:35:00+00:00">22 Nov 2019, 16:35</time>
      </address>
      <p>
        <b>Przy trasie kolejowej relacji Warszawa - Białystok w pobliżu stacji PKP Sadowne Węgrowskie (Mazowieckie) znaleziono 30 bomb lotniczych pochodzących najprawdopodobniej z okresu II wojny światowej - powiedział w piątek aspirant Marcin Góral z Komendy Powiatowej Policji w Węgrowie.</b>
      </p>
      <related>
        <a href="https://www.polsatnews.pl/wiadomosc/2019-11-20/niewybuch-na-terenie-budowy-metra-moga-wystepowac-utrudnienia-w-ruchu/"/>
      </related>
      <p>Jak poinformował aspirant Marcin Góral niewybuchy znaleziono w piątek około godziny 15. - Pracownicy kolei budujący drogę wewnętrzną wykopali z ziemi ponad 30 bomb lotniczych pochodzących najprawdopodobniej z okresu II wojny światowej - przekazał policjant.</p>
      <p>Dodał, że teren tego znaleziska został odgrodzony i zabezpieczony przez policjantów.</p>
      <p>
        <a href="https://www.polsatnews.pl/wiadomosc/2019-10-18/znalazl-niewybuch-i-zabral-go-do-domu-w-centrum-miasta-o-krok-od-tragedii/">
          <b>ZOBACZ: Znalazł niewybuch i zabrał go do domu w centrum miasta. "O krok od tragedii"</b>
        </a>
      </p>
      <p>- Z naszych informacji wynika, że patrol saperski ma się pojawić jutro rano. Do tego czasu policjanci będą zabezpieczać miejsce - podał aspirant.</p>
      <p>Wskazał też, że okoliczni mieszkańcy zostali poinformowani, aby zachować środki ostrożności i nie zbliżać się w rejon znaleziska.</p>
      <p>- Następnie te niewybuchy zostaną przewiezione na poligon wojskowy i tam zneutralizowane - dodał Marcin Góral.</p>
      <p>
        <a href="https://www.polsatnews.pl/wideo/prognoza-pogody-czwartek-21-listopada-wieczor_6760100/">WIDEO - Prognoza pogody - czwartek, 21 listopada - wieczór</a>
      </p>
      <figure>
        <img src="https://r.dcs.redcdn.pl/http/o2/redefine/cp/a2/a2rm8oce2qp3evfaenj3j9sabfb3kev8.jpg"/>
      </figure>
    </article>
  </body>
</html>