<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/22/huawei-na-nas-chysta-novy-model-matebook-d/"/>
    <meta property="og:site_name" content="GizChina.cz"/>
    <meta property="article:published_time" content="2019-11-22T16:00:04+00:00"/>
    <meta property="og:title" content="Huawei na nás chystá nový model MateBook D"/>
    <meta property="og:description" content="Na 25. listopadu je v Číně naplánovaná velká představovací akce značky Huawei, na které se ukáže i nový model úspěšné řady notebooků MateBook D."/>
  </head>
  <body>
    <article>
      <h1>Huawei na nás chystá nový model MateBook D</h1>
      <address><time datetime="2019-11-22T16:00:04+00:00">22 Nov 2019, 16:00</time> by <a rel="author" href="https://gizchina.cz/author/mfabian/" target="_blank">Martin Fabián</a></address>
      <p>Ohodnoťte článek</p>
      <p>Na 25. listopadu je v Číně naplánovaná velká představovací akce značky <a href="http://gizchina.cz/tag/Huawei">Huawei</a>, na které se očekává oficiální start několika velmi zajímavých produktů. Potvrzeny zatím byly dva hlavní taháky této akce, zbrusu nový tablet Huawei MatePad Pro a chytrý reproduktor Huawei Sound X. To však čínské firmě nestačí a dnes se prostřednictvím sociální sítě <a href="https://www.weibo.com/login.php">Weibo</a> pochlubili, že se na akci ukáže i nový model populární a úspěšné řady MateBook D.</p>
      <p>Teaser na Weibo toho bohužel příliš neodhaluje a kromě dvojice USB portů a 3.5 mm sluchátkového audio jacku na obrázku ze specifikací není mnoho k vidění. Zatím tak netušíme ani o jakou úhlopříčku se bude jednat a jak výkonný se notebook bude snažit být. Čínští analytici ale očekávají, že nový model MateBook D se bude snažit vybočit z řady zcela novým designem a bude spíše zaměřen na business třídu produktů. To by mohlo znamenat také pořádně „mastnou“ cenu, protože high-end MateBooky ani v minulosti nepatřily zrovna k levným kratochvílím.</p>
      <figure>
        <img src="https://gizchina.cz/wp-content/uploads/2019/11/3-6.jpg"/>
      </figure>
      <p>Určitě se ale dočkáme další redukce rámečků kolem displeje, protože tím se MateBooky v minulosti proslavily. V rámci současného nadšení pro displeje s vyšší obnovovací frekvencí bych se ani příliš nedivil, kdyby tento trend už pomalu dorazil i do notebooků, ale to jen samozřejmě jen moje spekulace (a zbožné přání). Huawei určitě bude pokračovat v PR kampani pomocí zkratkovitých teaserů na sociálních sítích, ale definitivní odhalení je stejně už jen za pár dní 25. listopadu, takže fandové nebudou ani čekat příliš dlouho.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/21/ledy-se-mozna-lehce-pohnuly-v-kauze-huawei/"/>
        <a href="https://gizchina.cz/2019/11/21/4-horke-tipy-na-vanocni-darky-od-huawei/"/>
        <a href="https://gizchina.cz/2019/11/19/je-tady-black-friday-na-huawei-cz-s-premiovymi-produkty/"/>
      </related>
    </article>
  </body>
</html>