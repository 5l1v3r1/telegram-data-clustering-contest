<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/persona-5-royal-svelata-data-dicembre/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-22T16:00:00+00:00"/>
    <meta property="og:title" content="Persona 5 Royal: svelata la data d'uscita a dicembre? | Game Division"/>
    <meta property="og:description" content="Secondo alcune indiscrezioni pervenute nel corso della giornata di oggi, a dicembre potrebbe essere svelata la data d'uscita occidentale di Persona 5 Royal."/>
  </head>
  <body>
    <article>
      <h1>Persona 5 Royal: svelata la data d'uscita a dicembre? | Game Division</h1>
      <address>
        <time datetime="2019-11-22T16:00:00+00:00">22 Nov 2019, 16:00</time>
      </address>
      <p>Il 2019 è sicuramente un anno importante per la serie di Koei Tecmo, Persona, grazie all’uscita del sequel Persona 5 Scramble: The Phantom Strikers, previsto per il prossimo 20 febbraio in Giappone, in esclusiva rispettivamente per Nintendo Switch e PlayStation 4. Nel corso della giornata di oggi, in particolare, la divisione statunitense di Atlus ha annunciato, attaverso un post sul suo profilo ufficiale Twitter, l’arrivo di aggiornamenti su <b>Persona 5 Royal</b>, la versione rivisitata dell’originale Persona 5, il prossimo <b>3 dicembre</b>.</p>
      <p>Questo evento potrebbe rappresentare, quindi, la giusta occasione per annunciare ufficialmente la data d’uscita occidentale di Persona 5 Royal, assieme ad un trailer di presentazione, che sarà verosimilmente nel corso dei primi mesi del 2020. Ricordiamo infatti che la versione giapponese di Persona 5 Royal è già disponibile sugli scaffali a partire dallo scorso 31 ottobre.</p>
      <figure>
        <img src="https://www.tomshw.it/images/images/2019/11/persona-5-64583.768x432.jpg"/>
      </figure>
      <p>Leggi anche: <a href="https://www.tomshw.it/videogioco/persona-5-scramble-diretta-29-novembre/">Persona 5 Scramble: diretta il 29 novembre</a></p>
      <p>Vi rimandiamo dunque al sito ufficiale del gioco, che attualmente presenta un countdown per l’evento, raggiungibile facilmente a questo <a href="https://atlus.com/p5r/index.html">indirizzo</a>. Non ci rimane dunque che attendere il prossimo 3 dicembre, confidando nel rilascio di nuovo materiale sul gioco. Vi ricordiamo che Persona 5 Royal sarà disponibile in esclusiva per PlayStation 4, e apporterà nuovi contenuti e nuovi abiti ai personaggi presenti all’interno del gioco.</p>
      <p>E voi, acquisterete Persona 5 Royal quando uscirà in occidente? Fatecelo sapere ovviamente qui sotto nei commenti!</p>
      <blockquote>Hai voglia di giocare alle ultime esclusive di Sony? Acquista subito allora PlayStation 4 a questo <a href="https://toms.it/wVeAL">indirizzo</a>!</blockquote>
    </article>
  </body>
</html>