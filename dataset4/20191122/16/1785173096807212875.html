<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/entertainment/selena-gomez-va-lansa-al-treilea-album-de-studio-in-luna-ianuarie-1922402022002019111619177716"/>
    <meta property="og:site_name" content="News.ro"/>
    <meta property="article:published_time" content="2019-11-22T16:20:00+00:00"/>
    <meta property="og:title" content="Selena Gomez va lansa al treilea album de studio în luna ianuarie"/>
    <meta property="og:description" content="Cântăreaţa şi actriţa americană Selena Gomez va lansa al treilea album de studio, al cărui nume nu a fost încă dezvăluit, pe 10 ianuarie 2020, potrivit Universal Music."/>
  </head>
  <body>
    <article>
      <h1>Selena Gomez va lansa al treilea album de studio în luna ianuarie</h1>
      <address><time datetime="2019-11-22T16:20:00+00:00">22 Nov 2019, 16:20</time> by <a rel="author">News.ro</a></address>
      <p>
        <b>Cântăreaţa şi actriţa americană Selena Gomez va lansa al treilea album de studio, al cărui nume nu a fost încă dezvăluit, pe 10 ianuarie 2020, potrivit Universal Music.</b>
      </p>
      <p>Noul material semnat Selena Gomez, botezat de fani „SG2”, va include cele mai recente două single-uri ale ei, „Lose You To Love Me” şi „Look At Her Now”.</p>
      <p>El urmează să apară după cinci ani de la „Revival”. Setlistul nu a fost încă dezvăluit.</p>
      <p>Selena Gomez, născută pe 22 iulie 1992, în Texas, a devenit celebră încă din adolescenţă, când a jucat în serialul „Wizards of Waverly Place” (2007 - 2012), difuzat de Disney Channel. La sfârşitul lunii august 2016, a anunţat că va lua o pauză în carieră pe termen nedefinit, pentru a-şi reveni după o perioadă dificilă, marcată de atacuri de panică şi depresie, ce ar putea fi efectele secundare ale maladiei lupus cu care a fost diagnosticată în 2014. Artista a anulat, de asemenea, jumătate din turneul ei „Stars Dance”, în 2014, după acel diagnostic. A lansat două albume de studio - „Stars Dance” (2013) şi „Revival” (2015).</p>
      <p>Recent, a jucat în regia unora ca Woody Allen („A Rainy Day in New York”) şi Jim Jarmusch („The Dead Don't Die”) şi a anunţat lansarea unei linii de produse cosmetice.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
      <related>
        <h4>Citește și...</h4>
        <a href="https://www.news.ro/entertainment/selena-gomez-a-lansat-doua-single-uri-in-24-de-ore-trebuie-sa-pui-capat-vocilor-care-te-perturba-si-sa-traiesti-dupa-propriile-legi-video-1922405124002019101219151495"/>
      </related>
    </article>
  </body>
</html>