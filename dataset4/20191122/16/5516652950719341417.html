<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426317/agwgh-sympolith-mas-enantion-athhnaikhs-efhmeridas"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-22T16:15:02+00:00"/>
    <meta property="og:title" content="Αγωγή συμπολίτη μας εναντίον αθηναϊκής εφημερίδας"/>
    <meta property="og:description" content="Εξετάστηκε χθες από το Πολυμελές Πρωτοδικείο Ρόδου η αγωγή που κατέθεσε συμπολίτης μας κατά αθηναϊκής εφημερίδας από την οποία ζητά μισό εκατομμύριο ευρώ για δημοσίευμα που έκανε σε βάρος του."/>
  </head>
  <body>
    <article>
      <h1>Αγωγή συμπολίτη μας εναντίον αθηναϊκής εφημερίδας</h1>
      <address>
        <time datetime="2019-11-22T16:15:02+00:00">22 Nov 2019, 16:15</time>
      </address>
      <p>
        <b>Εξετάστηκε χθες από το Πολυμελές Πρωτοδικείο Ρόδου η αγωγή που κατέθεσε συμπολίτης μας κατά αθηναϊκής εφημερίδας από την οποία ζητά μισό εκατομμύριο ευρώ για δημοσίευμα που έκανε σε βάρος του.</b>
      </p>
      <p>Συγκεκριμένα, όπως αναφέρονται στην αγωγή, η εφημερίδα προέβη σε δημοσίευμα φωτογραφίας και άρθρου, σύμφωνα με το οποίο ο συμπολίτης μας φέρονταν να έχει φύγει για το εξωτερικό με τον φίλο του και μάλιστα να του έχει καταθέσει ασφαλιστικά μέτρα η σύζυγός του.<br/>Αυτό είχε ως αποτέλεσμα να δημιουργηθεί μεγάλο κοινωνικό σούσουρο σε βάρος του συμπολίτη μας ο οποίος υπέστη ηθική βλάβη αλλά και ζημία, όπως τόνισε διά του δικηγόρου του κ. Στέλιου Αλεξανδρή, στο δικαστήριο καθώς εμφανίζονταν ως κάποιος που θα έφευγε οριστικά για το εξωτερικό με το φίλο του και έτσι άρχισε να αντιμετωπίζει προβλήματα με τους συνεργάτες του.</p>
      <p>Για το λόγο αυτό και ζητάει το χρηματικό ποσό των 500.000 ευρώ από την εφημερίδα ως αποζημίωση.<br/>Σημειώνεται πως χθες ενώπιον του δικαστηρίου κατέθεσε και ο συντάκτης του άρθρου ο οποίος και τόνισε μεταξύ άλλων πως είχε ζητήσει από το αρμόδιο τμήμα της εφημερίδας να αλλοιώσει τα χαρακτηριστικά του προσώπου και του σώματος του εικονιζόμενου στη φωτογραφία.</p>
      <p>Η απόφαση του δικαστηρίου θα εκδοθεί το επόμενο διάστημα.</p>
    </article>
  </body>
</html>