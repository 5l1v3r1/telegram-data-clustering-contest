<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641405/%D8%B4%D9%87%D8%A7%D8%AF%D8%AA-%D9%86%D9%87%D9%85%DB%8C%D9%86-%D9%86%D9%81%D8%B1-%D8%A7%D8%B2-%D8%AE%D8%A7%D9%86%D9%88%D8%A7%D8%AF%D9%87-%D9%81%D9%84%D8%B3%D8%B7%DB%8C%D9%86%DB%8C-%D8%AF%D8%B1-%D8%A8%D9%85%D8%A8%D8%A7%D8%B1%D8%A7%D9%86-%D8%B1%DA%98%DB%8C%D9%85-%D8%B5%D9%87%DB%8C%D9%88%D9%86%DB%8C%D8%B3%D8%AA%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T16:18:00+00:00"/>
    <meta property="og:title" content="شهادت نهمین نفر از خانواده فلسطینی در بمباران رژیم صهیونیستی"/>
    <meta property="og:description" content="نهمین نفر از اعضای خانواده السوار روز جمعه در اثر شدت جراحات وارده به وی در حملات هوایی رژیم صهیونیستی، در فلسطین به شهادت رسید."/>
  </head>
  <body>
    <article>
      <h1>
        <a href="https://www.bultannews.com/fa/news/641405/%D8%B4%D9%87%D8%A7%D8%AF%D8%AA-%D9%86%D9%87%D9%85%DB%8C%D9%86-%D9%86%D9%81%D8%B1-%D8%A7%D8%B2-%D8%AE%D8%A7%D9%86%D9%88%D8%A7%D8%AF%D9%87-%D9%81%D9%84%D8%B3%D8%B7%DB%8C%D9%86%DB%8C-%D8%AF%D8%B1-%D8%A8%D9%85%D8%A8%D8%A7%D8%B1%D8%A7%D9%86-%D8%B1%DA%98%DB%8C%D9%85-%D8%B5%D9%87%DB%8C%D9%88%D9%86%DB%8C%D8%B3%D8%AA%DB%8C">شهادت نهمین نفر از خانواده فلسطینی در بمباران رژیم صهیونیستی</a>
      </h1>
      <h2>نهمین نفر از اعضای خانواده السوار روز جمعه در اثر شدت جراحات وارده به وی در حملات هوایی رژیم صهیونیستی، در فلسطین به شهادت رسید.</h2>
      <address><time datetime="2019-11-22T16:18:00+00:00">22 Nov 2019, 16:18</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، وزارت بهداشت <b>غزه</b> امروز جمعه از شهادت یک تن دیگر از اعضای خانواده «السوارکه» خبر داد.</p>
      <p>وزارت بهداشت خبر داد که «محمد سلامة السوارکة» (40 ساله) نهمین نفر از خانواده السوارکه است که طعم شهادت را چشیده است.</p>
      <p>خبرگزاری <a href="https://www.maannews.net/Content.aspx?id=1001047">معا</a> به نقل از این نهاد فلسطینی گزارش داد که هشت نفر دیگر از اعضای خانواده السوارکه در جریان بمباران اخیر<b> رژیم صهیونیستی</b> به «دیر البلح» به شهادت رسیدند.</p>
      <p>این فرد میانسال فلسطینی، به خاطر شدت اصابات وارده، جان خود را از دست داد.</p>
      <p>نظامیان رژیم صهیونیستی منزل این خانواده را اخیرا بمباران کردند که علاوه بر شهادت هشت نفر، 12 نفر دیگر نیز زخمی شدند که وضعیت برخی از آنان، وخیم اعلام شده است.</p>
      <p>ارتش اشغالگر رژیم صهیونیستی مدعی است که این منزل را «اشتباهی» بمباران کرده و در همین راستا، تحقیقاتی را آغاز کرده است.</p>
      <p>نیروهای ملی‌گرا و اسلامی <b>فلسطین</b> تصمیم دارند، عصر امروز جمعه، مراسم ختمی را برای شهدای خانواده السوارکه برگزار کنند.</p>
      <p>جنگنده‌های رژیم صهیونیستی بامداد پنجشنبه گذشته منزل خانواده السوارکه را بمباران کردند. پیش از این، صهیونیست‌ها، «ابو العطا» فرمانده منطقه شمال در «گردانهای قدس» -شاخه نظامی جهاد اسلامی- را ترور کرده بودند.</p>
    </article>
  </body>
</html>