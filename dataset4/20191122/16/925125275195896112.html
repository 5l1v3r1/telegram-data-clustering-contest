<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/n-maticius-ziema-gali-pakelti-sparnus-i-ispanija/73343"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-22T16:32:00+00:00"/>
    <meta property="og:title" content="N. Matičius žiemą gali pakelti sparnus į Ispaniją"/>
    <meta property="og:description" content="Nemanja Matičiaus karjeros etapas &quot;Manchester United&quot; klube artėja prie pabaigos."/>
  </head>
  <body>
    <article>
      <h1>N. Matičius žiemą gali pakelti sparnus į Ispaniją</h1>
      <address>
        <time datetime="2019-11-22T16:32:00+00:00">22 Nov 2019, 16:32</time>
      </address>
      <p>Nemanja Matičiaus karjeros etapas "Manchester United" klube artėja prie pabaigos.</p>
      <p>Po Ole Gunnaro Solskjaero atvykimo vietą startinėje sudėtyje praradęs Serbijos rinktinės saugas žiemą greičiausiai keis komandą.</p>
      <p>ESPN praneša, kad potencialia N. Matičiaus karjeros stotele gali tapti Madrido "Atletico" klubas. Pasak šaltinio, Diego Simeone vertina žaidėjo fizines savybes ir kovingumą aikštėje.</p>
      <p>Praėjusią vasarą "Atletico" iš Madrido "Real" įsigijo Marcosą Llorente, tačiau D. Simeone didelio pasitikėjimo šiuo žaidėjo nerodo, todėl neatmetama, kad N. Matičius bus perkamas į jo vietą.</p>
      <p>Savo ruožtu Anglijos žiniasklaidoje pasirodė pranešimai, kad N. Matičius žiemą gali sulaukti pasiūlymo iš Londono "Tottenham", mat Jose Mourinho yra didžiulis žaidėjo gerbėjas.</p>
      <p>Serbas "Man Utd" komandoje rungtyniauja nuo 2017 metų.</p>
    </article>
  </body>
</html>