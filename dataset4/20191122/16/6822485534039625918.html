<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980901072.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-22T16:10:00+00:00"/>
    <meta property="og:title" content="شی جین پینگ: پکن واهمه‌ای از جنگ تجاری با آمریکا ندارد"/>
    <meta property="og:description" content="به گزارش میزان، «شی جین پپینگ» امروز جمعه در اظهاراتی تاکید کرده که چین آماده است تا در صورت لزوم وارد جنگ تجاری با آمریکا شود، اما با این وجود یک توافق تجاری را ترجیح می‌دهد."/>
  </head>
  <body>
    <article>
      <h1>شی جین پینگ: پکن واهمه‌ای از جنگ تجاری با آمریکا ندارد</h1>
      <address>
        <time datetime="2019-11-22T16:10:00+00:00">22 Nov 2019, 16:10</time>
      </address>
      <p>رئیس جمهور چین می‌گوید که این کشور آماده است تا در صورت لزوم با آمریکا وارد جنگ تجاری شود، اما یک توافق تجاری را ترجیح می‌دهد</p>
      <p>به گزارش میزان، «شی جین پپینگ» امروز جمعه در اظهاراتی تاکید کرده که چین آماده است تا در صورت لزوم وارد جنگ تجاری با آمریکا شود، اما با این وجود یک توافق تجاری را ترجیح می‌دهد.</p>
      <p>رئیس جمهور چین در جریان یک نشست بین المللی گفت: ما می‌خواهیم تا بر اساس احترام متقابل و برابری، بر روی توافق «مرحله یک» کار کنیم، در صورت لزوم وارد جنگ (تجاری) می‌شویم، اما به صورت فعالانه در تلاش بوده‌ایم تا از وقوع جنگ تجاری جلوگیری کنیم. ما آغاز کننده چنین جنگی نخواهیم بود و این چیزی نیست که ما می‌خواهیم.</p>
      <p>این اظهارات رئیس جمهور چین در حالی مطرح می‌شود که «دونالد ترامپ» اخیرا تهدید کرده در صورتی که توافق تجاری با پکن حاصل نشود تعرفه‌های سنگین‌تری علیه این کشور اعمال خواهد کرد.</p>
      <p>تنش تجاری میان چین و آمریکا از اوایل سال ۲۰۱۸ و در پی اقدام ترامپ مبنی بر اعمال تعرفه به ده‌ها میلیارد دلار کالای وارداتی از چین آغاز شد.</p>
      <p>در پی این اقدام ترامپ، تنش تجاری میان پکن و واشنگتن تاکنون ادامه پیدا کرده و تلاش‌ها برای ایجاد توافق نتیجه‌ای در بر نداشته است.</p>
      <p>اما تنش میان پکن و واشنگتن تنها محدود به این موضوع نمی‌شود و مداخله آمریکا در امور هنگ کنگ و تایوان و همچنین اقدامات تحریک‌آمیز این کشور در دریای چین جنوبی، موجب تشدید تنش میان ۲ طرف شده است.</p>
      <p>پنجشنبه شب پکن بار دیگر درباره اقدامات تحریک آمیز آمریکا در دریای چین جنوبی هشدار داده و خواستار توقف این اقدامات شد.</p>
      <p>علاوه بر این طی روز‌های اخیر کنگره آمریکا طرح مواخله‌جویانه‌ای را درباره امور داخلی هنگ کنگ به تصویب رسانده که این اقدام نیز مورد انتقاد شدید پکن قرار گرفت.</p>
    </article>
  </body>
</html>