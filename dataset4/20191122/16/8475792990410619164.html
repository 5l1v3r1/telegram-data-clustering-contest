<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/utrikes/nordkorea-kritiserar-sverige-och-avskarmar-sig-ytterligare"/>
    <meta property="og:site_name" content="SVT Nyheter"/>
    <meta property="article:published_time" content="2019-11-22T16:18:52+00:00"/>
    <meta property="og:title" content="Nordkorea kritiserar Sverige och avskärmar sig"/>
    <meta property="og:description" content="Nordkorea skärper tonen mot omvärlden och har kritiserat Sveriges roll som medlare mellan Nordkorea och USA om eventuell nedrustning av kärnvapen. Men Sverige fortsätter dialogen, uppger ambassadör Kent Härstedt. – Vi fortsätter att prata med bägge parter, säger han till SVT Nyheter."/>
  </head>
  <body>
    <article>
      <h1>Nordkorea kritiserar Sverige och avskärmar sig</h1>
      <address><time datetime="2019-11-22T16:18:52+00:00">22 Nov 2019, 16:18</time> by <a rel="author">Jonas Olsson</a></address>
      <slideshow>
        <figure>
          <img src="https://www.svtstatic.se/image/wide/992/24567193/1574363558"/>
          <figcaption>Nordkoreas kärnvapenförhandlare Kim Myong-Gil utanför Nordkoreas ambassad på Lidingö den 5 oktober 2019. Arkivbild.</figcaption>
        </figure>
        <figure>
          <img src="https://www.svtstatic.se/image/wide/992/23928583/1574362428"/>
          <figcaption>Nordkoreas kärnvapenförhandlare Kim Myong-Gil (mitten) togs emot av ambassadör Kent Härstedt (höger) på Arlanda den 3 oktober 2019.<cite>Foto: AP</cite></figcaption>
        </figure>
        <figure>
          <img src="https://www.svtstatic.se/image/wide/992/23930347/1574361067"/>
          <figcaption>USA:s sändebud Stephen Biegun (andra höger) lämnar ett möte på Utrikesdepartementet i Stockholm den 4 oktober 2019. Han talar med ambassadör Kent Härstedt (andra vänster).<cite>Foto: Reuters</cite></figcaption>
        </figure>
      </slideshow>
      <p>
        <b>Nordkorea skärper tonen mot omvärlden och har kritiserat Sveriges roll som medlare mellan Nordkorea och USA om eventuell nedrustning av kärnvapen. Men Sverige fortsätter dialogen, uppger ambassadör Kent Härstedt. <br/>– Vi fortsätter att prata med bägge parter, säger han till SVT Nyheter. </b>
        <b>Nordkorea skärper tonen mot omvärlden och har kritiserat Sveriges roll som medlare mellan Nordkorea och USA om eventuell nedrustning av kärnvapen. Men Sverige fortsätter dialogen, uppger ambassadör Kent Härstedt. <br/>– Vi fortsätter att prata med bägge parter, säger han till SVT Nyheter.</b>
      </p>
      <p>I tisdags uppmanade Nordkorea att Sverige skulle ”uppföra sig”, <a href="https://www.reuters.com/article/us-northkorea-envoy-russia/n-korea-says-no-more-talks-with-u-s-just-so-trump-can-boast-idUSKBN1XS0HN">rapporterade</a> nyhetsbyrån Reuters.</p>
      <p>Sverige har framfört en begäran från USA om ett nytt möte med Nordkorea i december.</p>
      <p>Men Sveriges försök att medla fram en dialog mellan USA och Nordkorea är onödigt, eftersom länderna redan känner till varandras ståndpunkter. Det sa Nordkoreas kärnvapenförhandlare Kim Myong-Gil, enligt den specialiserade nyhetstjänsten NK News som hänvisade till Nordkoreas statskontrollerade nyhetsbyrå KNCA.</p>
      <p>Ambassadör Kent Härstedt uppgav på torsdagen att Sverige ändå fortsätter dialogen med USA och Nordkorea – trots kritiken från Nordkorea.</p>
      <p>– Vi fortsätter att prata med bägge parter, säger han i en kort kommentar till SVT Nyheter.</p>
      <h3>Tredje toppmötet</h3>
      <p>Sverige är skyddsmakt åt flera västerländska länder i Nordkorea. Däribland USA, eftersom landet saknar diplomatisk representation.</p>
      <p>Och Sverige medlar mellan Nordkorea och USA med förhoppning om att USA:s president Donald Trump och Nordkoreas ledare Kim Jong-Un kan ha ett tredje toppmöte.</p>
      <p>Det andra toppmötet i Vietnams huvudstad Hanoi <a href="https://www.svt.se/nyheter/utrikes/trump-tonar-ner-forvantningarna-hastigheten-ar-inte-viktig">avbröts i förtid </a>eftersom Donald Trump lämnade samtalen och åkte hem.</p>
      <p>I början av oktober <a href="https://www.svt.se/nyheter/utrikes/mote-mellan-nordkorea-och-usa-inleds-utanfor-stockholm">möttes</a> Nordkoreas och USA:s delegationer för inledande samtal på en kursgård i Lidingö utanför Stockholm. Nordkoreas kärnvapenförhandlare Kim Myong-Gil och USA:s förhandlare Stephen Biegun deltog. Nordkorea meddelade senare att man <a href="https://www.svt.se/nyheter/utrikes/har-lamnar-nordkoreas-delegation-sverige">avbrutit </a>samtalen och åkte hem.</p>
      <figure>
        <img src="https://www.svtstatic.se/image/wide/992/23928583/1574362428"/>
        <figcaption>Nordkoreas kärnvapenförhandlare Kim Myong-Gil (mitten) togs emot av ambassadör Kent Härstedt (höger) på Arlanda den 3 oktober 2019.<cite>Foto: AP</cite></figcaption>
      </figure>
      <p>Samtidigt har Nordkorea tackat nej till en inbjudan från Sydkorea. Deras president Moon Jae-In hade uttryckt förhoppningar om att Kim Jong-Un skulle komma till ett toppmöte för ledare i Sydostasien, <a href="https://en.yna.co.kr/view/AEN20191121007452325?section=nk%2Fnk">rapporterar</a> Sydkoreas nyhetsbyrå Yonhap på torsdagen.</p>
      <h3>Förhandlare blir minister</h3>
      <p>Och nu kommer sannolikt USA:s särskilda sändebud för Nordkorea, <a href="https://www.state.gov/biographies/stephen-biegun/">Stephen Biegun</a>, utses till vice utrikesminister. Han blev utfrågad av amerikanska senaten på onsdagen och sa då att det fortfarande finns en möjlighet att länderna kan komma överens om ett avtal, uppger nyhetstjänsten <a href="https://www.nknews.org/2019/11/window-is-still-open-for-a-deal-with-north-korea-biegun-tells-u-s-senators/">NK News.</a></p>
      <figure>
        <img src="https://www.svtstatic.se/image/wide/992/23930347/1574361067"/>
        <figcaption>USA:s sändebud Stephen Biegun (andra höger) lämnar ett möte på Utrikesdepartementet i Stockholm den 4 oktober 2019. Han talar med ambassadör Kent Härstedt (andra vänster).<cite>Foto: Reuters</cite></figcaption>
      </figure>
      <details>
        <summary>Fakta Nordkoreas kärnvapen</summary>
        <p>Den slutna diktaturen Nordkorea har sannolikt rustat sina kärnvapenstyrkor kraftigt det senaste året.</p>
        <p>I januari 2019 bedömdes Nordkorea ha 20 till 30 kärnstridsspetsar. Det är en ökning med 10 till 20 sedan i januari 2018. Men uppgifterna är knapphändiga.</p>
        <p>Källa: <br/>Sipri</p>
      </details>
      <related>
        <h4>Relaterat</h4>
        <a href="https://www.svt.se/nyheter/utrikes/ny-rapport-kraftig-okning-av-karnvapen-i-nordkorea-under-fredsamtal-med-usa"/>
        <a href="https://www.svt.se/nyheter/utrikes/mote-mellan-nordkorea-och-usa-inleds-utanfor-stockholm"/>
        <a href="https://www.svt.se/nyheter/utrikes/har-ar-nordkoreas-nya-kranvapenforhandlare"/>
        <a href="https://www.svt.se/nyheter/utrikes/har-lamnar-nordkoreas-delegation-sverige"/>
        <a href="https://www.svt.se/nyheter/utrikes/trump-tonar-ner-forvantningarna-hastigheten-ar-inte-viktig"/>
      </related>
    </article>
  </body>
</html>