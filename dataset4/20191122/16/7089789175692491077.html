<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/blitz-carabinieri-napoli/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-22T16:02:25+00:00"/>
    <meta property="og:title" content="Maxi blitz dei carabinieri tra Ponticelli e Scampia, contatori pezzotti e droga: oltre 9mila euro di multe"/>
    <meta property="og:description" content="I carabinieri del comando provinciale di Napoli hanno effettuato un vasto servizio di controllo nelle stazioni metro di..."/>
  </head>
  <body>
    <article>
      <h1>Maxi blitz dei carabinieri tra Ponticelli e Scampia, contatori pezzotti e droga: oltre 9mila euro di multe</h1>
      <address><time datetime="2019-11-22T16:02:25+00:00">22 Nov 2019, 16:02</time> by <a rel="author" href="https://internapoli.it/author/aesposito/" target="_blank">Alessio Esposito</a></address>
      <p><b>I carabinieri</b> del comando provinciale di Napoli <b>hanno effettuato un servizio di controllo</b> nelle stazioni metro e nei quartieri di <b>Capodimonte, Poggioreale, Ponticelli e Scampia.</b></p>
      <p><b>SCAMPIA</b> – Nel lotto H i carabinieri hanno arrestato un 22enne per detenzione di droga ai fini di spaccio. In forza di un ordine di carcerazione emesso dalla Procura della Repubblica per i minorenni di Roma dovrà scontare due anni e tre mesi: irreperibile da settembre per sfuggire al provvedimento, adesso è al carcere minorile di Nisida.</p>
      <p><b>COLLI AMINEI</b> – Nelle stazioni della metropolitana del Policlinico e di Colli Aminei sono stati identificate 90 persone, mentre altre 2 sono state trovate in possesso di hashish.</p>
      <p><b>CAPODIMONTE</b> – A Capodimonte sono stati invece scoperti due furti di energia. Un 41enne, difatti, aveva allacciato un impianto elettrico del suo appartamento alla rete pubblica rubando circa 4.500 euro. Medesimo metodo quello che ha usato il titolare di un’officina al tondo di Capodimento: quest’ultimo ha sottratto 7mila euro di elettricità. Entrambi gli allacci abusivi sono stati rimossi e gli impianti in questione sono stati messi in sicurezza con l’ausilio dei tecnici dell’Enel.</p>
      <p><b>PONTICELLI</b> – A Ponticelli, nei pressi del mercato rionale, un parcheggiatore abusivo di 25 anni è stato denunciato. I militari dell’Arma lo avevano già sanzionato in passato.</p>
      <p><b>POGGIOREALE</b> – Nel quartiere di Poggioreale un 54enne aveva manomesso il contatore. Dai controlli  è emerso che la donna in cinque anni ha usufruito senza pagare di 1.700 euro di energia. Scattata la denuncia per furto aggravato continuato.</p>
      <p>Nel corso del servizio, tra Poggioreale e Ponticelli, <b>sono stati controllati 33 arrestati domiciliari</b>, dei quali 2 sono stati denunciato poiché non erano in casa. A Ponticelli i militari hanno invece denunciato un uomo in possesso di 117 pacchetti di sigarette di contrabbando, trovati in uno zainetto.</p>
      <p>Nel corso dei controlli alla circolazione stradale, inoltre, <b>un 40enne di Ponticelli</b>, sorvegliato speciale, era alla guida di un’auto nonostante la patente sospesa: denunciato per violazione della sorveglianza speciale.</p>
      <p>Due giovani sono stati trovati in auto ma senza il possesso di patente: entrambi denunciati perché in passato erano stati già denunciati per lo stesso motivo: scattato anche il sequestro dei veicoli.</p>
      <p>Nel complesso sono state controllate 135 persone ed elevate sanzioni per novemila euro.<br/>In quella stessa zona della città, infine,  sono state controllate le stazioni di <b>Chiaiano, Piscinola e Scampia</b> trovando tre persone in possesso di hashish.</p>
      <related>
        <h4>ARTICOLI CORRELATI</h4>
        <a href="https://internapoli.it/sparatoria-alessandria-kalashnikov/"/>
        <a href="https://internapoli.it/acerra-arresti-armi-droga/"/>
        <a href="https://internapoli.it/melito-arresto-219/"/>
        <a href="https://internapoli.it/melito-arresti-palazzine/"/>
        <a href="https://internapoli.it/maltempo-strade-come-piscine-auto-perde-il-controllo-a-miano/"/>
        <a href="https://internapoli.it/assalto-bancomat-poggiomarino/"/>
        <a href="https://internapoli.it/si-torna-a-sparare-a-napoli-giovane-ferito-durante-una-rapina/"/>
        <a href="https://internapoli.it/metropolitana-chiaiano-in-arrivo-maxi-parcheggio-da-700-posti-sara-il-secondo-piu-grande-della-citta/"/>
        <a href="https://internapoli.it/violenza-nipote-zia-telefonata/"/>
        <a href="https://internapoli.it/ti-sciolgo-nellacido-35enne-in-manette-a-giugliano-per-20-anni-ha-vessato-lintera-famiglia/"/>
        <a href="https://internapoli.it/disagi-napoli-metropolitana/"/>
        <a href="https://internapoli.it/chiaiano-ladri-sam/"/>
      </related>
    </article>
  </body>
</html>