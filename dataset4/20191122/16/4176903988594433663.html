<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/skok-indeksa-na-svetskim-berzama-3/"/>
    <meta property="og:site_name" content="Krstarica"/>
    <meta property="article:published_time" content="2019-11-22T16:51:00+00:00"/>
    <meta property="og:title" content="Skok indeksa na svetskim berzama"/>
    <meta property="og:description" content="NJUJORK/LONDON - Na Volstritu su akcije danas porasle, a identična situacija registrovana je i na evropskim berzama. U SAD, širi indeks S&amp;P 500 je"/>
  </head>
  <body>
    <article>
      <h1>Skok indeksa na svetskim berzama</h1>
      <address><time datetime="2019-11-22T16:51:00+00:00">22 Nov 2019, 16:51</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>NJUJORK/LONDON – Na Volstritu su akcije danas porasle, a identična situacija registrovana je i na evropskim berzama.</p>
      <p>U SAD, širi indeks S&amp;P 500 je porastao za 0,1 odsto i na putu da je uknjiži svoj prvi dobitak u četiri dana, prenosi agencija AP.</p>
      <p>Industrijski indeks Dau DŽons je porastao za 66 poena ili 0,2 odsto na 27.832 poena, dok je jedino tehnološki Nasdak oslabio za 0,2 odsto.</p>
      <p>I druga tržišta kapitala širom sveta registrovala su danas skok akcija, nakon mešovitih ekonomskih izveštaja.</p>
      <p>U Evropi, indeks Euro Stoxx 50 je porastao za 0,31 odsto, londonski indeks FTSE za 1,40 odsto, nemački DAKS za 0,27 odsto, francuski KAK za 0,28 odsto, a španski IBEKS za 0,68 odsto, javlja njujorška agencija „Blumberg“.</p>
      <p>U Aziji, japanski indeks Nikei 225 je porastao za 0,32 odsto, a honkoški Hang Seng za 0,48 odsto.</p>
      <p>(Tanjug)</p>
    </article>
  </body>
</html>