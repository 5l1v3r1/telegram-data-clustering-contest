<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_vipustili-organizatora-zamahu-na-zhurnalista-babchenka/939471"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T16:44:00+00:00"/>
    <meta property="og:title" content="Випустили організатора замаху на журналіста Бабченка"/>
    <meta property="og:description" content="Організатор спроби вбивства російського журналіста Аркадія Бабченка Борис Герман вийшов із колонії у Житомирі. Суд ухвалив це рішення 10 днів тому, повідомляє ТСН. Германа випустили через поганий стан здоров'я. Таким чином суддя задовольнив апеляцію його адвокатів. Після ..."/>
  </head>
  <body>
    <article>
      <h1>Випустили організатора замаху на журналіста Бабченка</h1>
      <address><time datetime="2019-11-22T16:44:00+00:00">22 Nov 2019, 16:44</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939471_w_300.jpg?v=0"/>
        <figcaption>Борис Герман вийшов із колонії. Фото: УНІАН</figcaption>
      </figure>
      <p>Організатор спроби вбивства російського журналіста <b>Аркадія Бабченка Борис Герман</b> вийшов із колонії у Житомирі.</p>
      <p>Суд ухвалив це рішення 10 днів тому, повідомляє <a href="https://tsn.ua/ukrayina/organizator-vbivstva-babchenka-german-viyshov-iz-v-yaznici-1447698.html">ТСН</a>.</p>
      <p>Германа випустили через поганий стан здоров'я. Таким чином суддя задовольнив апеляцію його адвокатів.</p>
      <p>Після звільнення Герман довго чекав автомобіль, який мав забрати його додому.</p>
      <p>Розповів кореспондентові, що сидів у камері зі сімома ув'язненими. З собою мав пакет із ліками.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_organizatora-zamahu-na-babchenka-zasudili-do-uvyaznennya/856754"/>
      </related>
      <p>Найближчим часом Герман планує дати прес-конференцію, якщо адвокати дозволять це зробити.</p>
      <blockquote>29 травня 2018 року повідомили про нібито розстріл російського журналіста Аркадія Бабаченка на порозі його квартири у Києві. А ввечері 30 травня голова СБУ Василь Грицак заявив, що Бабченко живий, а "вбивство" інсценувала його спецслужба, аби попередити справжнє вбивство і затримати замовника.<br/>"Організатора" вбивства Бабченка затримали - <a href="https://gazeta.ua/articles/life/_organizatora-zamahu-na-babchenka-zasudili-do-uvyaznennya/856754">ним виявився Борис Герман</a>. Він за завданням російських спецслужб найняв для вбивства колишнього атовця. А той допоміг СБУ – і відзвітував організатору, що "вбивство відбулось".</blockquote>
    </article>
  </body>
</html>