<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/egitim-personeli/2019-ylsy-kurum-kontenjanlarina-yerlesmeye-hak-kazanan-adaylarin-belge-teslimi-hakkinda-duyuru-h543913.html"/>
    <meta property="og:site_name" content="KamuAjans"/>
    <meta property="article:published_time" content="2019-11-22T16:47:28+00:00"/>
    <meta property="og:title" content="2019 YLSY Kurum Kontenjanlarına Yerleşmeye Hak Kazanan Adayların Belge Teslimi Hakkında Duyuru"/>
    <meta property="og:description" content="2019 YLSY Kurum Kontenjanlarına Yerleşmeye Hak Kazanan Adayların Belge Teslimi Hakkında Duyuru Milli Eğitim Bakanlığı Yükseköğretim ve Yurt Dışı Eğitim Genel Müdürlüğü tarafından yayınlandı."/>
  </head>
  <body>
    <article>
      <h1>2019 YLSY Kurum Kontenjanlarına Yerleşmeye Hak Kazanan Adayların Belge Teslimi Hakkında Duyuru</h1>
      <address><time datetime="2019-11-22T16:47:28+00:00">22 Nov 2019, 16:47</time> by <a rel="author">KamuAjans</a></address>
      <p>
        <b>2019 YLSY Kurum Kontenjanlarına Yerleşmeye Hak Kazanan Adayların Belge Teslimi Hakkında Duyuru Milli Eğitim Bakanlığı Yükseköğretim ve Yurt Dışı Eğitim Genel Müdürlüğü tarafından yayınlandı.</b>
      </p>
      <p>1416 sayılı Kanun kapsamında Bakanlığımızca verilen burs ile yurt dışında lisansüstü öğrenim görmeye hak kazanacak adayların kurum kontenjanlarına yerleştirme işlemleri tamamlanmış ve sonuçlar 19 Kasım 2019 tarihinde REBUS (https://rebus.meb.gov.tr/) üzerinden yayınlanmıştır.</p>
      <p>Kontenjanlara yerleşmeye hak kazanan adayların belge teslimi işlemleri 28 Kasım - 09 Aralık 2019 tarihleri arasında yapılacaktır. Aşağıda belirtilen belgelerin elden veya posta (iadeli taahhütlü) / kargo yolu ile en geç 09 Aralık 2019 tarihi mesai saati bitimine (saat 18.00) kadar, "T.C. Millî Eğitim Bakanlığı Yükseköğretim ve Yurt Dışı Eğitim Genel Müdürlüğü, Emniyet Mah. Milas Sok. No:21 Yenimahalle/ANKARA 06560" adresine eksiksiz olarak ulaştırılması gerekmektedir. Belgeleri belirtilen süre içerisinde Bakanlığa ulaştırmayan adaylar, bu yerleştirmeden doğan tüm haklarını kaybedeceklerdir. Süre hesaplamasında Yükseköğretim ve Yurt Dışı Eğitim Genel Müdürlüğü evrak kaydına giriş tarihi esas alınacak olup süresi geçtikten sonra ulaşan evraklar işleme alınmayacaktır.</p>
      <p>Yüklenme ve kefalet senedi, Ek-1'de yer alan bilgiler ile Ek-2'de belirtilen kefalet miktarları dikkate alınarak düzenlenecektir. Yerleşmeye hak kazanılan kurum, alan ve öğrenim görülebilecek ülkelere uygun olarak düzenlenmeyen senetler işleme alınmayacaktır. Bilgi amaçlı olarak ülkelere göre ödenen aylık burs miktarları Ek-3'te, örnek yüklenme ve kefalet senedi ise Ek-4'te yer almaktadır.</p>
      <p>Adaylar teslim edecekleri belgelere ek olarak REBUS'a bilgi girişi yapmaları gerekmektedir. REBUS Bilgi Girişi ekranı 28 Kasım 2019 tarihinde açılacak olup REBUS üzerinden Bilgi Formu Girişi, İletişim Bilgileri Girişi ve Senet Bilgileri Girişi ekranlarının adaylar tarafından doldurulması zorunludur.</p>
      <p>
        <b>2019 <a href="http://www.kamuajans.com/haberleri/ylsy">YLSY</a> REBUS Bilgi Girişi İşlemleri Kılavuzu için </b>
        <b>
          <a href="http://yyegm.meb.gov.tr/meb_iys_dosyalar/2019_11/22141251_2019_YLSY_Bilgi_EkranY_GiriYi_1.pdf">(Tıklayınız)</a>
        </b>
      </p>
      <p>İstenen Belgeler:</p>
      <ol>
        <li>Belge Teslim Dilekçesi (1 Adet) <a href="http://yyegm.meb.gov.tr/meb_iys_dosyalar/2019_11/21164416_1._Belge_Teslim_Dilekcesi.doc">(<b>Tıklayınız</b>)</a></li>
        <li>Öğrenci Bilgi Formu (1 Adet) <a href="http://yyegm.meb.gov.tr/meb_iys_dosyalar/2019_11/21135906_2._OYrenci_Bilgi_Formu.doc">(<b>Tıklayınız</b>)</a></li>
        <li>Askerlik Durum Belgesi (1 Adet)</li>
        <li>Yüklenme ve Kefalet Senedi (1 Adet) <a href="http://yyegm.meb.gov.tr/meb_iys_dosyalar/2019_11/21135922_4._Yuklenme_ve_Kefalet_Senedi.doc">(<b>Tıklayınız</b>)</a></li>
        <li>Kefillerin Nüfus Kayıt Örneği (1 Adet)</li>
        <li>Kefillerin Çalışma Belgesi (1 Adet)</li>
        <li>Kefillerle İlgili Diğer Belgeler (1 Adet) (Detaylar Ek-1'de yer almaktadır.)</li>
        <li>Sağlık Kurulu Raporu (1 Adet)</li>
        <li>Lisans Mezuniyet Belgesi / Lisans Diploması (1 Adet)</li>
        <li>Not Döküm Çizelgesi / Transkript (1 Adet)</li>
        <li>Yerleştirme Sonuç Belgesi (1 Adet)</li>
      </ol>
      <p>Not: Adaylar Yerleştirme Sonuç Belgelerini REBUS üzerinde Bilgi Formu Girişi ekranından alabilirler.</p>
      <p>Not: İstenen belgelere ait detaylar Ek-1'de yer almaktadır.</p>
      <p>
        <b>EKLER:</b>
      </p>
      <p>
        <b>Ek-1 Adaylardan İstenecek Belgeler ve Açıklamaları, Rebus Bilgi Girişi için </b>
        <b>
          <a href="http://yyegm.meb.gov.tr/meb_iys_dosyalar/2019_11/22135844_Ek-1_Adaylardan_Ystenecek_Belgeler_ve_AcYklamalarY.docx">Tıklayınız</a>
        </b>
        <b>
          <a href="http://yyegm.meb.gov.tr/meb_iys_dosyalar/2019_11/22135844_Ek-1_Adaylardan_Ystenecek_Belgeler_ve_AcYklamalarY.docx">.</a>
        </b>
      </p>
      <p>
        <b>Ek-2 Kefillerin Durumu ve Ülkelere Göre Kefalet Miktarları için</b>
        <a href="http://yyegm.meb.gov.tr/meb_iys_dosyalar/2017_07/07185918_EK-_2_Kefillerin_durumu.pdf">
          <b> </b>
        </a>
        <b>
          <a href="http://yyegm.meb.gov.tr/meb_iys_dosyalar/2019_11/21141246_Ek-2_Kefillerin_Durumu_ve_Ulkelere_Gore_Kefalet_MiktarlarY.docx">Tıklayınız</a>
        </b>
        <b>
          <a href="http://yyegm.meb.gov.tr/meb_iys_dosyalar/2019_11/21141246_Ek-2_Kefillerin_Durumu_ve_Ulkelere_Gore_Kefalet_MiktarlarY.docx">.</a>
        </b>
      </p>
      <p>
        <b>Ek-3 Ülkelere Göre Ödenen Aylık Burs Miktarları için </b>
        <b>
          <a href="http://yyegm.meb.gov.tr/meb_iys_dosyalar/2018_12/27091852_Ek-3_Ylkelere_GYre_Ydenen_AylYk_Burs_MiktarlarY.pdf">Tıklayınız</a>
        </b>
        <b>. (Bilgi amaçlıdır.)</b>
      </p>
      <p>
        <b>Ek-4 2019 YLSY Yüklenme ve Kefalet Senedi örnek uygulama için </b>
        <b>
          <a href="http://yyegm.meb.gov.tr/meb_iys_dosyalar/2019_11/22142440_Ek-4_Ornek_Yuklenme_ve_Kefalet_Senedi.pdf">Tıklayınız</a>
        </b>
        <b>
          <a href="http://yyegm.meb.gov.tr/meb_iys_dosyalar/2019_11/22142440_Ek-4_Ornek_Yuklenme_ve_Kefalet_Senedi.pdf">.</a>
        </b>
      </p>
      <p>DİKKAT!  Adayların hak kaybı yaşamaması için postada yaşanabilecek gecikmeleri dikkate alarak belgeleri zamanında göndermeleri gerekmektedir.</p>
      <p>Adaylar;</p>
      <p>1) Belge Teslimine ilişkin sorularını ylsy@meb.gov.tr e-posta adresi ile 0312 413 1870 ve 0312 413 1625 numaralı hatları kullanarak,</p>
      <p>2) REBUS'a ilişkin teknik destek taleplerini rebus@meb.gov.tr e-posta adresini kullanarak Bakanlığımıza iletebilirler.</p>
    </article>
  </body>
</html>