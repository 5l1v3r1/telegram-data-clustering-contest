<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.finanzaonline.com/notizie/wework-implode-crolla-il-bond-dopo-licenziamenti-futuro-in-bilico"/>
    <meta property="og:site_name" content="FinanzaOnline"/>
    <meta property="article:published_time" content="2019-11-22T16:14:00+00:00"/>
    <meta property="og:title" content="WeWork implode: fuga dal bond dopo licenziamenti e perdita monstre, futuro in bilico"/>
    <meta property="og:description" content="Da valutazioni stellari a rischiosità alle stelle. WeWork, nota società immobiliare commerciale americana e gigante dei co-working, era una delle Ipo più attese ed era arrivata a un passo dall …"/>
  </head>
  <body>
    <article>
      <h1>WeWork implode: fuga dal bond dopo licenziamenti e perdita monstre, futuro in bilico</h1>
      <address><time datetime="2019-11-22T16:14:00+00:00">22 Nov 2019, 16:14</time> by <a rel="author">Redazione Finanzaonline</a></address>
      <p>Da valutazioni stellari a rischiosità alle stelle. <b>WeWork</b>, nota società immobiliare commerciale americana e gigante dei co-working, era una delle Ipo più attese ed era arrivata a un passo dall sbarco a Wall Street alla fine dell’aestate pet poi essere risucchiata in una crisi da cui appare difficile uscire. Fondata nel 2010 a New York, dopo una rapida ascesa verso un nuovo modello di business basato sulla fornitura di spazi di lavoro condivisi per start up e servizi tecnologici per le imprese,  oggi il futuro di WeWork appare in bilico. Le cose si sono rapidamente complicate e il tentativo di quotazione in borsa è fallito dopo che gli investitori hanno ridimensionato drasticamente le loro valutazioni sull’azienda e sulle reali capacità di generare utili rispetto a quanto inizialmente preventivato dalle banche d’affari. Da una valutazione di 47 miliardi ora si è passati a meno di 10 miliardi.<br/>Rischiosità evidenziata bene dal <b>bond WeWork’s 7,875% (Isin USU96217AA99)</b> con scadenza maggio 2025,unica cartina tornasole sul mercato dello stato di salute dell’azienda.  Il valore del bond è sprofondato ulteriormente ieri dopo l’annuncio del taglio del 20% della forza lavoro toccando dei minimi a circa 70 centesimi di dollaro.</p>
      <figure>
        <img src="https://www.finanzaonline.com/app/uploads/2019/11/wework-bond.jpg"/>
      </figure>
      <h3>I conti non tornano: perdite per 1,25 mld e ben oltre i ricavi </h3>
      <p>Il valore del bond era già piombato in basso nelle scorse settimane dopo che la società ha reso noto che nel terzo trimestre dell’anno le <b>perdite di gruppo sono più che raddoppiate, a 1,25 miliardi di dollari (+150%)</b> a fronte di ricavi per 934 milioni. Questo perché – osservano gli analisti – la società negli ultimi anni si è espansa a dismisura incrementando la sua rete globale, ma non è stata in grado di tenere sotto controllo i costi di gestione e del personale. Così il bond high yield da 702 milioni di dollari collocato nel 2018, prezza oggi 71% del valore nominale per un rendimento a scadenza che super il 16% indicando quanto precaria è la sopravvivenza dell’azienda.</p>
      <h3>Softbank unica ancora di salvataggio</h3>
      <p>Ma non è tutto. La situazione è di fatto in rapido deterioramento e le banche finanziatrici chiedono un piano di ristrutturazione lacrime e sangue per salvare il gruppo. In soldoni si tratterebbe di <b>9,5 miliardi di dollari</b> per evitare la bancarotta. <b>Softbank</b>, il conglomerato bancario giapponese attivo in investimenti di sturtup e settori tech, già azionista di WeWork, è pronto a iniettare 3 miliardi di dollari nella società diventando azionista al 80% con l’impegno a finanziare il gruppo con 5 miliardi e a concedere prestiti a breve per altri 1,5 miliardi in maniera tale da fornire a WeWork la liquidità necessaria per tornare in equilibrio finanziario con flussi di cassa positivi.</p>
      <h3>Cura da cavallo con chiusura uffici e taglio 20% forza lavoro</h3>
      <p>Al via intanto i licenziamenti. Sono 2.400 i dipendenti che verranno interessati dal taglio a livello globale da parte dell’azienda che si occupa di spazi di co-working. I lavoratori licenziati, a detta della società, riceveranno una buonuscita, benefit e altre forme di assistenza. I licenziamenti si sono resi necessari dopo la rinuncia allo sbarco in Borsa poco tempo fa, che ha messo in dubbio la redditività dell<b>’azienda fondata da Adam Neumann.</b><br/>Il <b>piano di salvataggio</b> prevede un taglio drastico della <b>forza lavoro</b> e la chiusura di uffici noncore,  un po’ dappertutto, come quello della scuola privata a Manhattan. Fra le altre richieste da parte di Softbank c’è anche quella che il<b> fondatore di WeWork, Adam Neumann, lasci il Cda per essere rimpiazzato dal presidente esecutivo di Softbank Marcelo Claure.</b> La banca giapponese non ha mai gradito la presenza di Neumann ai vertici del gruppo per aver gonfiato sin dai tempi dell’Ipo (saltata) le valutazioni dell’azienda fino a 47 miliardi di dollari vantando successi imprenditoriali e continuando a dichiarare performance inesistenti.</p>
    </article>
  </body>
</html>