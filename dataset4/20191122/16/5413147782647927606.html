<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilizujeme.cz/clanky/operator-uctoval-zakaznikum-pausal-i-po-vypovezeni-smlouvy"/>
    <meta property="og:site_name" content="Mobilizujeme"/>
    <meta property="article:published_time" content="2019-11-22T16:03:06+00:00"/>
    <meta property="og:title" content="Operátor účtoval zákazníkům paušál i po vypovězení smlouvy"/>
    <meta property="og:description" content="Český telekomunikační úřad (ČTÚ) ve své nejnovější monitorovací zprávě přišel na několik případů, kdy operátor požadoval po svých klientech paušální poplatky za své služby, i přestože ti smlouvu"/>
  </head>
  <body>
    <article>
      <h1>Operátor účtoval zákazníkům paušál i po vypovězení smlouvy</h1>
      <address><time datetime="2019-11-22T16:03:06+00:00">22 Nov 2019, 16:03</time> by <a rel="author">Jakub Fišer</a></address>
      <p>Český telekomunikační úřad (ČTÚ) ve své nejnovější monitorovací zprávě přišel na několik případů, kdy operátor požadoval po svých klientech paušální poplatky za své služby, i přestože ti smlouvu vypověděli.</p>
      <figure>
        <img src="https://mobilizujeme.cz/wp-content/uploads/2017/03/telefonujici.jpg"/>
      </figure>
      <blockquote>TIP: <a href="https://mobilizujeme.cz/clanky/novelu-o-operatorech-podepsal-prezident-zmeny-mohou-vypuknout">Novelu o operátorech podepsal prezident. Jaké změny přináší?</a></blockquote>
      <p>Podle průzkumu ČTÚ je na vině nesprávně zvolený styl výpovědi, který v krajních případech nemusí operátora nutit k tomu, aby smlouvu doopravdy vypověděl. Pro většinu zákazníků, kteří chtějí smlouvu vypovědět, se totiž jako nejjednodušší jeví zvednout telefon a zavolat na infolinku, kde k ukončení vztahu dojde “na oko” okamžitě a bez větších starostí.</p>
      <p>Z toho pak ale plynou problémy, o kterých ČTÚ informuje. Úřad radí, že tou nejlepší možnou formou podání výpovědi je podepsaný dopis s takovým způsob jejího doručení, který umožňuje doložit, že výpověď byla vůči operátorovi účinně doručena, kupříkladu potvrzeným podacím lístkem.</p>
      <figure>
        <img src="https://mobilizujeme.cz/wp-content/uploads/2019/11/dopis-e1574438122426.jpg"/>
      </figure>
      <p>Výpověď musí být samozřejmě zcela věcná, jasně formulovaná a zřetelná, aby okamžitě došlo k řešení vašeho požadavku. A pozor, ne jako ve vašem pracovním poměru, kde je výpovědní doba třeba pár měsíců, u operátora musí činit maximálně 30 dní. V případě, kdy účastník požádá o přenesení čísla k jinému operátorovi, dojde k zániku smlouvy do 10 dnů.</p>
      <p>V každém případě, pokud se vám stane taková nemilá záležitost a operátor vyjádří z jakéhokoliv důvodu (a podle vašeho mínění neprávem) nevoli k vykonání výpovědi, určitě se obraťte na patřičné orgány a informujte ČTÚ.</p>
      <h3>SOUVISEJÍCÍ</h3>
      <ol>
        <li>
          <a href="https://mobilizujeme.cz/clanky/predobjednavky-galaxy-foldu-rusi-uz-i-zamorsky-operator-att">Předobjednávky Galaxy Foldu ruší už i zámořský operátor AT&amp;T</a>
        </li>
        <li>
          <a href="https://mobilizujeme.cz/clanky/skladaci-mate-x-je-tu-k-prvnim-zakaznikum-se-dostane-15-listopadu">Skládací Mate X je tu, k prvním zákazníkům se dostane 15. listopadu</a>
        </li>
        <li>
          <a href="https://mobilizujeme.cz/clanky/americky-operator-slibuje-5g-model-galaxy-s10-uz-v-lete">Americký operátor slibuje 5G model Galaxy S10 už v létě</a>
        </li>
      </ol>
    </article>
  </body>
</html>