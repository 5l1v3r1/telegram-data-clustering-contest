<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/economia/antitrust-materassi-marion-sanzioni-3120511/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-22T16:44:52+00:00"/>
    <meta property="og:title" content="Antitrust: materassi Marion, sanzioni di oltre 100mila euro per pratiche commerciali scorrette"/>
    <meta property="og:description" content="ROMA – L’Antitrust ha concluso un procedimento istruttorio nei confronti delle società Enneci S.r.l. ed Evo S.a.s. di Dierre Group S.r.l. &amp; C., per aver posto in essere due pratiche commerciali scorrette nell’attività di promozione e vendita di materassi in lattice a marchio Marion. In primo luogo, le suddette società, nel corso della televendita denominata “Doppio sconto”, hanno diffuso informazioni ingannevoli, in violazione dell’art. 21, comma 1, lett. b) del Codice del Consumo, con riferimento alle caratteristiche del materasso in promozione Evolatex pubblicizzato come “più alto che mai”.ArcelorMittal, Conte: “Rinvio processo se la produzione viene garantita”Bonus neomamme: allo studio esonero contributivo al 100% per i datori di lavoro. Ma è scontro nel governo In realtà, secondo quanto accertato nel corso del procedimento dall’autorità, il materasso Evolatex ha uno spessore di 16 cm inferiore a quello degli altri materassi del catalogo Marion e dunque tale da non giustificare l’affermazione “più alto che…"/>
  </head>
  <body>
    <article>
      <h1>Antitrust: materassi Marion, sanzioni di oltre 100mila euro per pratiche commerciali scorrette</h1>
      <address><time datetime="2019-11-22T16:44:52+00:00">22 Nov 2019, 16:44</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/materassi-foto-antitrust-1.jpg"/>
        <figcaption>Antitrust: materassi Marion, sanzioni di oltre 100mila euro</figcaption>
      </figure>
      <p>ROMA – L’Antitrust ha concluso un procedimento istruttorio nei confronti delle società Enneci S.r.l. ed Evo S.a.s. di Dierre Group S.r.l. &amp; C., per aver posto in essere due pratiche commerciali scorrette nell’<b>attività di promozione e vendita di materassi in lattice</b> a marchio Marion.</p>
      <p>In primo luogo, le suddette società, nel corso della televendita denominata “Doppio sconto”, hanno diffuso informazioni ingannevoli, in violazione dell’art. 21, comma 1, lett. b) del Codice del Consumo, con riferimento alle caratteristiche del materasso in promozione Evolatex pubblicizzato come “<b>più alto che mai”.</b></p>
      <figure>
        <a href="https://www.blitzquotidiano.it/economia/arcelormittal-conte-rinvio-processo-intervento-pubblico-3120576/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/economia/arcelormittal-conte-rinvio-processo-intervento-pubblico-3120576/">
          <img src="https://static.blitzquotidiano.it/wp/wp-content/uploads/2019/11/conte_mittal-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/economia/arcelormittal-conte-rinvio-processo-intervento-pubblico-3120576/">ArcelorMittal, Conte: “Rinvio processo se la produzione viene garantita”</a>
      </h3>
      <figure>
        <a href="https://www.blitzquotidiano.it/economia/bonus-neomamme-lavoro-esonero-3120568/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/economia/bonus-neomamme-lavoro-esonero-3120568/">
          <img src="https://static.blitzquotidiano.it/wp/wp-content/uploads/2019/11/bonus_neomamme-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/economia/bonus-neomamme-lavoro-esonero-3120568/">Bonus neomamme: allo studio esonero contributivo al 100% per i datori di lavoro. Ma è scontro nel governo</a>
      </h3>
      <p>In realtà, secondo quanto accertato nel corso del procedimento dall’<a href="https://www.blitzquotidiano.it/economia/antitrust-multa-federazione-sport-equestri-3106133/">autorità</a>, il materasso Evolatex ha uno <b>spessore di 16 cm inferiore a quello degli altri materassi del catalogo Marion</b> e dunque tale da non giustificare l’affermazione “più alto che mai”. La seconda pratica commerciale scorretta consiste nella ritardata consegna del materasso in promozione Evolatex, in violazione dell’art. 23 comma 1, lett. f) del Codice del Consumo.</p>
      <p>È stato accertato infatti che i consumatori che hanno acquistato il materasso Evolatex, sono stati fortemente <b>penalizzati</b> per i tempi di consegna rispetto ai clienti che hanno acquistato gli altri materassi del catalogo Marion non in promozione. Per aver posto in essere tali pratiche commerciali scorrette alla società Enneci S.r.l. sono state irrogate sanzioni per complessivi 65.000 euro e alla società Evo S.a.s. di Dierre Group S.r.l. &amp; C. sono state irrogate sanzioni per complessivi 40.000 euro. Nel corso del procedimento, l’Autorità si è avvalsa dell’ausilio del Nucleo speciale Antitrust della Guardia di Finanza.</p>
      <p>Fonte: Autorità Garante della Comunicazione e del Mercato</p>
    </article>
  </body>
</html>