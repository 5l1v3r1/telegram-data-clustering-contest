<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalzone.nl/doc.asp?uid=363158"/>
    <meta property="og:site_name" content="Voetbalzone"/>
    <meta property="article:published_time" content="2019-11-22T16:51:00+00:00"/>
    <meta property="og:title" content="Antonio Conte geeft expliciet seksadvies aan Stefan de Vrij en consorten"/>
    <meta property="og:description" content="Onder leiding van Antonio Conte is Internazionale bezig aan een sterk seizoen. Dankzij tien overwinningen in twaalf wedstrijden zijn i Nerazzurri slechts een punt verwijderd van koploper Juventus in de Serie A. Het geheim achter het succes is mogelijk de rigoureuze aanpak van Conte, die zijn spelers op alle gebieden adviseert. De trainer van Stefan de Vrij en consorten hecht belang aan de kleinste details en ziet graag dat zijn spelers leven voor de sport."/>
  </head>
  <body>
    <article>
      <h1>Antonio Conte geeft expliciet seksadvies aan Stefan de Vrij en consorten</h1>
      <address>
        <time datetime="2019-11-22T16:51:00+00:00">22 Nov 2019, 16:51</time>
      </address>
      <p>
        <b>Onder leiding van <a href="https://www.voetbalzone.nl/speler.asp?uid=110816">Antonio Conte</a> is <a href="https://www.voetbalzone.nl/club.asp?uid=228">Internazionale</a> bezig aan een sterk seizoen. Dankzij tien overwinningen in twaalf wedstrijden zijn <i>i Nerazzurri</i> slechts een punt verwijderd van koploper Juventus in de Serie A. Het geheim achter het succes is mogelijk de rigoureuze aanpak van Conte, die zijn spelers op alle gebieden adviseert. De trainer van <a href="https://www.voetbalzone.nl/speler.asp?uid=102880">Stefan de Vrij</a> en consorten hecht belang aan de kleinste details en ziet graag dat zijn spelers leven voor de sport.</b>
      </p>
      <p>In een interview met <i>L'Ã‰quipe</i> vertelt Conte dat hij een duidelijke wedstrijdfocus verlangt van zijn spelers. "Ik houd ervan dat spelers de wedstrijd al in hun hoofd beleven voor de aftrap, dat ze alles al gevisualiseerd hebben, zowel offensief als defensief. Alleen zo kunnen ze klaar zijn voor een wedstrijd", meent de Italiaan, die nog een stapje verder gaat als hij wordt gevraagd naar zijn aanpak en de adviezen voor zijn team.</p>
      <p>"Ik ben ook speler geweest", zegt hij lachend. "In een periode met veel wedstrijden is het belangrijk dat de seks niet te lang duurt. Je moet zo weinig mogelijk inspanningen leveren." Bij voorkeur doen zijn spelers het met hun eigen vrouw en niet met een scharrel, voegt hij eraan toe. "Dan zijn ze niet gedwongen om een buitengewone prestatie te leveren. De eigen vrouw is minder veeleisend."</p>
      <p>Conte ziet zichzelf als een onconventionele trainer, die zijn eigen identiteit nooit zal verloochenen. "Ik zie mezelf als eerlijk en loyaal in alle opzichten. Ik geloof in de waarde van hard werk, inspanning en het brengen van offers. Ik ben niet iemand die zijn identiteit opgeeft. Ik ben geen kontenlikker", maakt hij duidelijk. "Ik doe anderen niet na. Wat ik heb bereikt, heb ik aan mezelf te danken. Ik hoef daar niemand voor de bedanken, afgezien van mijn ouders. Ik ben een vrije geeft."</p>
    </article>
  </body>
</html>