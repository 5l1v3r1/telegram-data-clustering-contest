<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980901074.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-22T16:34:00+00:00"/>
    <meta property="og:title" content="چگونه کارت سوخت خود را تحویل بگیریم؟"/>
    <meta property="og:description" content=" به گزارش باشگاه خبرنگاران جوان، نحوه پیگیری کارت‌های سوخت کسانی که هنوز کارت سوخت ندارند به روش‌های زیر ممکن است."/>
  </head>
  <body>
    <article>
      <h1>چگونه کارت سوخت خود را تحویل بگیریم؟</h1>
      <address>
        <time datetime="2019-11-22T16:34:00+00:00">22 Nov 2019, 16:34</time>
      </address>
      <p>در پی تغییرات رسمی در استفاده از کارت سوخت به هنگام سوخت گیری متقاضیان زیادی هستند که هنوز کارت خود را از باجه‌های پستی تحویل نگرفته اند.</p>
      <p> به گزارش باشگاه خبرنگاران جوان، نحوه پیگیری کارت‌های سوخت کسانی که هنوز کارت سوخت ندارند به روش‌های زیر ممکن است.</p>
      <p>این افراد باید برای اطلاع از نحوه صدور یا راهنمایی‌های لازم وارد سایت شرکت پخش فرآورده های نفتی شده و گزینه کارت سوخت را انتخاب کنند. سپس در قسمت پیگیری کارت سوخت پلاک خودروی شخصی خود را وارد کنند.</p>
      <p>در ادامه این مسیر گزینه پیگیری کارت سوخت را انتخاب کرده و در صورتی که کارت سوخت این افراد صادر شده باشد، کد رهگیری مرسوله این افراد نمایان می‌شود. در ادامه این افراد باید گزینه شرکت پست را انتخاب کنند تا وارد سایت اداره پست جمهوری  اسلامی ایران شوند.</p>
      <p> در این درگاه با وارد کردن کد مرسوله پستی، مکان و مسیر ارسالی کارت سوخت خود را دنبال کنند. نکته قابل توجه در این دوره از صدور کارت سوخت، انباشت برخی از کارت‌های صادر شده از سال ۹۴ است که این افراد نیز می‌توانند با روش فوق به دنبال کارت سوخت صادر شده خود باشند.</p>
      <p>در نظر داشته باشید که برای دریافت کارت سوخت از باجه‌های پستی نیازمند کارت شناسایی راننده و کارت شناسایی خود است.</p>
      <p>چنانچه کارت سوخت مربوط به خودرو‌های نوشماره و یا ثبت نامی در سایت دولت همراه باشد. مالکان باید مبلغ مصوب شده را بابت هزینه صدور کارت به متصدی تحویل دهنده کارت بپردازند.</p>
      <p>شرکت ملی پخش فرآورده‌های نفتی ایران طی اطلاعیه‌های متفاوت در صدد آگاهی بخشی به رانندگان ایرانی است در صورت هرگونه نیاز به پاسخگویی تماس با شماره تلفن ۰۹۶۲۷ را در نظر بگیرند.</p>
    </article>
  </body>
</html>