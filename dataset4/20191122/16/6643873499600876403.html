<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/701KOV/Liten-opptur-for-Lorentzen-og-Norge"/>
    <meta property="og:site_name" content="Bergens Tidende"/>
    <meta property="article:published_time" content="2019-11-22T16:08:37+00:00"/>
    <meta property="og:title" content="Liten opptur for Lorentzen og Norge"/>
    <meta property="og:description" content="Norge havnet på 4.-plass på lagsprinten i Polen."/>
  </head>
  <body>
    <article>
      <h1>Liten opptur for Lorentzen og Norge</h1>
      <h2>Norge havnet på 4.-plass på lagsprinten i Polen.</h2>
      <address><time datetime="2019-11-22T16:08:37+00:00">22 Nov 2019, 16:08</time> by <a rel="author">NTB</a></address>
      <p>Etter en blytung sesongåpning forrige helg fikk de norske skøyteherrene en liten opptur med fjerdeplass på lagsprinten i Polen fredag.</p>
      <p>Det norske herrelaget gikk inn på 1.21,58. Det holdt til en 4.-plass for laget bestående av Bjørn Magnussen, Håvard Holmefjord Lorentzen og Odin By Farstad.</p>
      <p>
        <a href="https://www.bt.no/sport/i/70obV9/etter-lorentzens-fiaskostart-ville-ikke-treneren-snakke-dette-sier-ha">Les også<br/>Etter Lorentzens fiaskostart, ville ikke treneren snakke. Dette sier han nå.</a>
      </p>
      <p>Nederland vant lagsprinten for andre helg på rad. Kina ble nummer to, mens Canada tok tredjeplassen.</p>
      <p>Fredagens prestasjon må regnes som en opptur for det norske laget som slet voldsomt i sesongåpningen forrige helg.</p>
      <p>I Minsk for en uke siden leverte de norske løperne jevnt over svake resultater, og lagsprinten ble ødelagt av fall. Blant andre Lorentzen fikk lite til å stemme i Hviterussland, og ble nummer 11 og 18 på henholdsvis 1000- og 500 meter.</p>
      <p>Denne helgen må Norge klare seg uten blant andre Sverre Lunde Pedersen og Hege Bøkko.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/50v6M6/vill-budkamp-om-bolig-med-krypt-solgt-for-235-millioner-over-takst"/>
        <a href="https://www.bt.no/btmeninger/debatt/i/2GgMmr/det-dummeste-jeg-har-gjort"/>
        <a href="https://www.bt.no/kultur/i/xPzP4Q/kevin-vaagenes-bodde-i-usa-da-parterapi-tok-av-da-han-skulle-fly-hje"/>
        <a href="https://www.bt.no/nyheter/lokalt/i/QoXpK8/slik-blir-lysfesten-2019"/>
        <a href="https://www.bt.no/nyheter/lokalt/i/P9wmWe/realisering-av-sjoeeiendommer-kan-gi-kommunen-opp-mot-ti-milliarder-kro"/>
        <a href="https://www.bt.no/nyheter/lokalt/i/3JKJ2d/dom-jenten-ble-saa-skadet-etter-voldtekt-at-hun-ble-ufoer-som-16-aaring"/>
      </related>
      <ol>
        <li>
          <a href="https://www.bt.no/tag/Sk%C3%B8yter">Skøyter</a>
        </li>
        <li>
          <a href="https://www.bt.no/tag/H%C3%A5vard_Lorentzen">Håvard Lorentzen</a>
        </li>
      </ol>
    </article>
  </body>
</html>