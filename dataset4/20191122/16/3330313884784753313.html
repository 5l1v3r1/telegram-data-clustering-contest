<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904753/ten-hag-haalde-spits-naar-fc-utrecht-hoe-hij-werkte-dat-was-uitzonderlijk-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T16:33:00+00:00"/>
    <meta property="og:title" content="Ten Hag haalde spits naar FC Utrecht: 'Hoe hij werkte, dat was uitzonderlijk'"/>
    <meta property="og:description" content="Heracles Almelo neemt het zaterdagavond op tegen Ajax in de Johan Cruijff ArenA. Voor Cyriel Dessers betekent het een weerzien met zijn oude coach Erik ten Hag. De Heracles-spits heeft niets dan lovende woorden over voor de trainer van de Amsterdammers. &quot;Het was Ten Hag die me had gehaald in het eerste seizoen (bij FC Utrecht, red.). Als je dan ziet hoe hij het nu doet is dat natuurlijk een groot compliment&quot;, vertelt Dessers in Autopraat van Heracles TV. &quot;Absoluut, hoe hij werkte, dat was uitzonderlijk. Ik heb maar zes maanden gehad uiteindelijk, maar daar heb ik heel veel van geleerd. Hij heeft me echt die kans geboden. De eerste maanden bij Utrecht gingen eigenlijk heel goed. Daarna heb ik een vormdipje gehad.&quot; 'Reset' voor herboren Dessers: &quot;Achteraf eigenlijk een geluk bij een ongeluk&quot; Ten Hag heeft extra optie voor Ajax-middenveld: 'Hij kan een rol spelen voor ons'"/>
  </head>
  <body>
    <article>
      <h1>Ten Hag haalde spits naar FC Utrecht: 'Hoe hij werkte, dat was uitzonderlijk'</h1>
      <address>
        <time datetime="2019-11-22T16:33:00+00:00">22 Nov 2019, 16:33</time>
      </address>
      <p>
        <b>Heracles Almelo neemt het zaterdagavond op tegen Ajax in de Johan Cruijff ArenA. Voor Cyriel Dessers betekent het een weerzien met zijn oude coach Erik ten Hag. De Heracles-spits heeft niets dan lovende woorden over voor de trainer van de Amsterdammers.</b>
      </p>
      <p>"Het was Ten Hag die me had gehaald in het eerste seizoen (bij FC Utrecht, red.). Als je dan ziet hoe hij het nu doet is dat natuurlijk een groot compliment", vertelt Dessers in <i>Autopraat</i> van <i>Heracles TV</i>. "Absoluut, hoe hij werkte, dat was uitzonderlijk. Ik heb maar zes maanden gehad uiteindelijk, maar daar heb ik heel veel van geleerd. Hij heeft me echt die kans geboden. De eerste maanden bij Utrecht gingen eigenlijk heel goed. Daarna heb ik een vormdipje gehad."</p>
      <p>"Ik had er heel veel vertrouwen in dat ik me na een korte vakantie in de winter terug zou knokken. Ik scoorde ook de laatste wedstrijd voor de winter, toen dacht ik: ik ben helemaal terug. Maar uiteindelijk ging Ten Hag weg naar Ajax en toen had ik heel veel moeite om me terug te knokken in de ploeg", aldus Dessers.</p>
      <p><b>Advocaat</b><br/>Ook persoonlijk kende de spits een aantal tegenslagen. "Toen kwam de trainerswissel met Dick Advocaat en raakte ik niet veel later geblesseerd aan mijn knie. En dan komen we al aan het einde van mijn carri√®re bij Utrecht." Toch mocht Dessers aan het einde van het seizoen weer in de basis beginnen van Advocaat. "Ik heb die laatste vijf wedstrijden gespeeld en we wonnen de play-offs. Als je dan Europees voetbal haalt, dan kan je het wel van de daken schreeuwen." De spits koos na het seizoen echter voor Heracles, omdat hij in Almelo meer uitzicht had op een basisplek.</p>
      <figure>
        <iframe src="https://www.youtube.com/embed/CaSpkrSunKY" width="640" height="360" data-service="Youtube" scrolling="no"/>
      </figure>
      <related>
        <h4>Lees meer</h4>
        <a href="https://www.voetbalprimeur.nl/nieuws/904547/-reset-voor-herboren-dessers-achteraf-eigenlijk-een-geluk-bij-een-ongeluk-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904732/ten-hag-neemt-onduidelijkheid-weg-bij-ajax-we-hebben-roofbouw-op-hem-gepleegd-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>