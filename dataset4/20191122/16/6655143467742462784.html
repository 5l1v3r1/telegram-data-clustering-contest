<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/pontedera/cronaca/incidente-santa-maria-monte-auto-capovolta-1.4900566"/>
    <meta property="og:site_name" content="La Nazione"/>
    <meta property="article:published_time" content="2019-11-22T16:57:00+00:00"/>
    <meta property="og:title" content="Auto si cappotta e finisce in un fossato, due feriti"/>
    <meta property="og:description" content="Santa Maria a Monte, nell'incidente coinvolta una sola auto. Due persone trasportate al pronto soccorso. Sul posto anche i vigili del fuoco"/>
  </head>
  <body>
    <article>
      <h1>Auto si cappotta e finisce in un fossato, due feriti</h1>
      <h2>Santa Maria a Monte, nell'incidente coinvolta una sola auto. Due persone trasportate al pronto soccorso. Sul posto anche i vigili del fuoco</h2>
      <address>
        <time datetime="2019-11-22T16:57:00+00:00">22 Nov 2019, 16:57</time>
      </address>
      <p>Santa Maria a Monte, 22 novembre 2019 - Due feriti, grazie al cielo non gravi, nell'incidente accaduto venerdì 22 novembre, sulla provinciale Valdinievole a Santa Maria a Monte, la strada tra Staffoli e le Quattro Strade di Bientina che attraversa anche il territorio santamariamontese.</p>
      <p>Il conducente ha perso il controllo e la vettura è finita in un fossato, capovolta. I due feriti sono riusciti a uscire da soli dall'abitacolo e sono stati subito assistiti dal personale del 118 che li ha trasferiti al pronto soccorso di Pontedera con due ambulanze. Nel frattempo è arrivata la squadra del distaccamento dei vigili del fuoco di Castelfranco che ha messo in sicurezza la macchina e la zona, ripulendo la strada dai residui lasciati sull'asfalto dalla macchina che è finita nel fossato smuovendo terra ed erba.</p>
      <p>© Riproduzione riservata</p>
    </article>
  </body>
</html>