<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/regionalni/remontirat-relsoviya-pt-pri-zhenskiya-pazar-407375.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-22T16:28:09+00:00"/>
    <meta property="og:title" content="Ремонтират релсовия път при Женския пазар"/>
    <meta property="og:description" content="Променя се движението в участъка от 00,00 ч. в събота, 23 ноември, до 24,00 ч. в петък, 29 ноември"/>
  </head>
  <body>
    <article>
      <h1>Ремонтират релсовия път при Женския пазар</h1>
      <address><time datetime="2019-11-22T16:28:09+00:00">22 Nov 2019, 16:28</time> by <a rel="author">Стандарт</a></address>
      <p>Започва ремонт на трамвайното трасе в района на Женския пазар в столицата - на ул. "Екзарх Йосиф" и бул. "Ст. Стамболов", и на ул. "Пиротска" и бул. "Ст. Стамболов".</p>
      <p>Заради ремонта на релсовия път се променят маршрутите на трамвайни линии 20 и 22 и се затварят за движение улици в района на Женския пазар за времето от от 00,00 ч в събота, 23 ноември, до 24,00 ч в петък, 29 ноември, съобщиха от Столична община.</p>
      <p>- ул. „Екзарх Йосиф“ става двупосочна в участъка между бул. „Кн. М. Луиза“ и ул. „Княз Борис І“;</p>
      <p>- ул. „Екзарх Йосиф“ в участъка между ул. „Княз Борис І“ и ул. „Цар Самуил“ става двупосочна с „тупик“ при ул. „Цар Самуил“;</p>
      <p>- забранява се влизането на превозни средства по ул. „Екзарх Йосиф“ в участъка между ул. „Цар Самуил“ и бул. „Стефан Стамболов“;</p>
      <p>- забранява се влизането на превозни средства по бул. „Стефан Стамболов“ в посока от ул. „Пиротска“ до ул. „Екзарх Йосиф“;</p>
      <p>- забранява се влизането на превозни средства по ул. „Пиротска“ в участъка между бул. „Христо Ботев“ и бул. „Стефан Стамболов“.</p>
      <p>Скъсяват се маршрутите на трамвайни линии №20 и №22, съответно от депо „Искър“ и автостанция „Изток“ до Младежкия театър.</p>
      <p>Разкрива се временна автобусна линия № 22ТМ с маршрут: от ж.к. „Западен парк“ по ул. „Кубан“, бул. „Възкресение“, наляво в обособеното трасе на бул. „Константин Величков“, надясно по ул. „Пиротска“, надясно по ул. „Опълченска“, наляво по бул. „Ал. Стамболийски“, наляво по бул. „Хр. Ботев, надясно по бул. „Тодор Александров“, бул. „Княз Ал. Дондуков“, надясно по бул. „Васил Левски“ до спирка с код 1242 „Площад Васил Левски“ – крайна/начална за линията. В обратна посока от спирка с код 1242 „Площад Васил Левски“ по бул. „Васил Левски“, наляво по бул. „Княз Ал. Дондуков“, бул. „Тодор Александров“, наляво по бул. „Константин Величков“ и по маршрута до ж.к. „Западен парк“.</p>
      <p>Автобусите от линия № 22 ТМ ще спират на всички съществуващи спирки по маршрута. Разкриват се и временни спирки:</p>
      <p>- код: 6399 „ул.Одрин“, находяща се на бул. „Тодор Александров“ в посока ж.к. „Западен Парк“;</p>
      <p>- код: 6409 „бул. Ал.Стамболийски“ находяща се на бул. „Ал. Стамболийски“ на 25 метра след ул. „Странджа“ в посока пл. „Възраждане“;</p>
      <p>- код: 6495 и 6497 „пл. Независимост“ находяща се бул. „Кн. Ал. Дондуков“ двупосочно при ул.“Сердика“.</p>
    </article>
  </body>
</html>