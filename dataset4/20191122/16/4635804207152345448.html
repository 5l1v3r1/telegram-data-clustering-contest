<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/iphone-12-pro-ve-iphone-se-2-modellerinden-yeni-bilgiler/"/>
    <meta property="og:site_name" content="LOG"/>
    <meta property="article:published_time" content="2019-11-22T16:45:18+00:00"/>
    <meta property="og:title" content="iPhone 12 Pro ve iPhone SE 2 modellerinden yeni bilgiler"/>
    <meta property="og:description" content="iPhone SE 2 ve iPhone 12 Pro modellerinden yeni bilgiler ortaya çıktı. 2020'de gelecek telefonlar detaylanmayı sürdürüyor."/>
  </head>
  <body>
    <article>
      <h1>iPhone 12 Pro ve iPhone SE 2 modellerinden yeni bilgiler</h1>
      <address><time datetime="2019-11-22T16:45:18+00:00">22 Nov 2019, 16:45</time> by <a rel="author">Can TUNÇER</a></address>
      <p><b>iPhone SE 2 </b>ve<b> iPhone 12 Pro</b> modellerinden yeni bilgiler ortaya çıktı. 2020’de gelecek telefonlar detaylanmayı <a href="https://www.macrumors.com/2019/11/22/barclays-iphone-12-pro-likely-6gb-ram/">sürdürüyor</a>.</p>
      <p><b>Barclays</b> analistlerinin Apple’ın tedarikçilerinden aldığı bilgiye göre <b>iPhone 12 Pro </b>ve<b> 12 Pro Max</b>, bu yıl olduğu gibi 4 GB değil <b>6 GB RAM</b> ile gelecek. Telefonlarının RAM yönetimi iyi olduğundan RAM’i artırma konusunda yavaş adımlar atan firmanın, ailenin en uygunu olan iPhone 12’yi ise sadece <b>4 GB RAM</b> ile satışa sunacağı aktarılıyor. iPhone 12’nin diğerleri gibi 5G desteği taşıyacağı da söylenler arasında yer alıyor. Bu arada <b>Barclays </b>analistleri çok merak edilen <b>iPhone SE 2</b> hakkında da bir bilgi veriyor. Buna göre telefon <b>şubat</b> ayında seri üretime giriyor. Bu açıdan da modelin <b>mart</b> ayında resmi olarak lanse edilebileceği aktarılıyor. Peki bu çok merak edilen cihaz hakkında neler biliyoruz? Telefonun gücünü <b>A13 Bionic</b> işlemciden alacağı biliniyor. <b>3 GB RAM</b> taşıyacağı söylenen 4,7 inç LCD ekranlı telefon, <b>399 dolardan</b> raflardaki yerini alacak. Bu açıdan <b>Apple’ın en uygun fiyatlı yeni iPhone’u</b> ve pazarın en ucuz amiral gemilerinden birisi olacak telefon, <b>3D Touch </b>olmadan <b>Touch ID</b> ile yolda bulunuyor. Uzay grisi, gümüş ve kırmızı olmak üzere üç farklı renk seçeneğine sahip olacak denilen cihaz, sadece<b> 64 GB</b> ve<b> 128 GB depolama</b> seçenekleriyle yolda.</p>
      <h3>iPhone 12 Pro modelleri özellikle ekranlarıyla ses getirecek</h3>
      <p>Çünkü telefonlarda LTPO temelli <b>120 Hz yenileme</b> hızına sahip “ProMotion” ekran kullanılacak. Samsung’un Galaxy S11 ailesinde de kullanacağı <a href="https://www.log.com.tr/samsung-galaxy-s11-ailesinin-buyuk-fark-yaratacak-ozelligi/">söylenen</a> 120 Hz ekran, hep söylediğimiz gibi gerçekten büyük önem arz ediyor. Sırf bu beklenti nedeniyle iPhone 11 Pro almayanlar bulunuyor. iPhone 12’nin ise 60 Hz ekran kullanabilme ihtimali yer alıyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/microsoft-surface-earbuds-kablosuz-kulaklik-modelinden-kotu-haber/"/>
      </related>
    </article>
  </body>
</html>