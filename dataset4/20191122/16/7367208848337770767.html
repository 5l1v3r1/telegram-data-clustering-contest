<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/22/leggi-notizia/argomenti/attualita/articolo/confartigianato-cuneo-incontra-le-imprese-di-narzole.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-22T16:45:00+00:00"/>
    <meta property="og:title" content="Confartigianato Cuneo incontra le imprese di Narzole"/>
    <meta property="og:description" content="Organizzato un approfondimento sul tema del credito lunedì 2 dicembre 2019, alle ore 20.30, presso “Casa Balocco&quot;"/>
  </head>
  <body>
    <article>
      <h1>Confartigianato Cuneo incontra le imprese di Narzole</h1>
      <h2>Organizzato un approfondimento sul tema del credito lunedì 2 dicembre 2019, alle ore 20.30, presso “Casa Balocco"</h2>
      <address><time datetime="2019-11-22T16:45:00+00:00">22 Nov 2019, 16:45</time> by <a rel="author">Comunicato stampa</a></address>
      <p> </p>
      <p>Assistenza al credito e rapporti con le banche. Di questo si parlerà lunedì 2 dicembre, alle ore 20.30, presso “Casa Balocco” a Narzole, in un incontro organizzato da Confartigianato Cuneo in collaborazione con Associazione Artigiani Narzole 2000, Confartigianato Fidi Cuneo e Bene Banca.</p>
      <p>Apriranno la serata i saluti di <b>Federico Gregorio</b>, Sindaco di Narzole; <b>Pierangelo Caronte</b>, Presidente Associazione Artigiani Narzole 2000; <b>Andrea Lamberti,</b> Presidente Confartigianato Cuneo – Zona di Bra e Consigliere di Confartigianato Fidi Cuneo; <b>Elia Dogliani</b>, Presidente Bene Banca.</p>
      <p>In seguito, <b>Diego Mozzali,</b> Vicedirettore Confartigianato Cuneo e Responsabile Area Fiscale, illustrerà i vari aspetti collegati all’assistenza al credito offerta dall’Associazione di categoria. Successivamente, <b>Simone Barra</b>, Direttore generale di Bene Banca, analizzerà il rapporto tra banche, imprese e territorio nell'attuale contesto economico.</p>
      <p>Verrà infine presentata la recente convenzione stipulata tra Confartigianato Cuneo, Confartigianato Fidi Cuneo e Bene Banca con gli interventi di <b>Roberta Demarchi</b>, Responsabile Area Crediti di Bene Banca; <b>Roberto Maero</b>, Responsabile Area Assistenza al Credito di Confartigianato Cuneo; <b>Gianluca Damilano</b>, Responsabile Credito Confartigianato Fidi Cuneo.</p>
      <p>La convenzione, che mette a disposizione 10 milioni di euro in finanziamenti a tasso agevolato, è finalizzata al rilascio di finanziamenti destinati a favorire l’inizio di nuove attività, l’acquisto di impianti e macchinari, attrezzature ed arredi, la ristrutturazione locali, l’acquisizione di aziende o rami di azienda, l’assunzione di personale, l’acquisto scorte e il sostegno della liquidità. Le conclusioni dell’incontro saranno affidate a <b>Luca Crosetto</b>, presidente Confartigianato Cuneo, e <b>Roberto Ganzinelli</b>, presidente Confartigianato Fidi Cuneo</p>
    </article>
  </body>
</html>