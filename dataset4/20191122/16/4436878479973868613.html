<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191533/trump/confirma/mantindra/vicepresident/pence/company/eleccions/2020"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-22T16:34:00+00:00"/>
    <meta property="og:title" content="Trump confirma que mantindrà el vicepresident Pence com a company en les eleccions del 2020"/>
    <meta property="og:description" content="L'actual president dels Estats Units es presentarà a la reelecció, que encara ha de guanyar la nominació republicana"/>
  </head>
  <body>
    <article>
      <h1>Trump confirma que mantindrà el vicepresident Pence com a company en les eleccions del 2020</h1>
      <h2>L'actual president dels Estats Units es presentarà a la reelecció, que encara ha de guanyar la nominació republicana</h2>
      <address>
        <time datetime="2019-11-22T16:34:00+00:00">22 Nov 2019, 16:34</time>
      </address>
      <p>El president dels Estats Units, Donald Trump, ha sortit al pas de les especulacions sorgides en les últimes setmanes i ha confirmat que mantindrà el seu número dos, Mike Pence, com a company per a les eleccions de novembre del 2020, perquè està fent un treball "fenomenal".</p>
      <p>Trump, que ha concedit aquest divendres una entrevista a la cadena Fox News, ha respost una pregunta sobre la possible incorporació a la seva campanya de l'anterior ambaixador dels Estats Units davant l'ONU, Nikki Haley, un "rumor" al qual no ha donat crèdit.</p>
      <p>"Nikki ho faria genial, però Mike Pence ha fet un treball fenomenal com a vicepresident", ha dit el mandatari, en parlar d'un "amic" amb el qual considera que forma "un bon equip". "És el nostre home al cent per cent", ha sentenciat.</p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>