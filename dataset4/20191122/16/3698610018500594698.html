<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/krikliy-planuye-iniciyuvati-vidstavku-skandalnoyi-zastupnici-klitinoyi-330585_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T16:56:00+00:00"/>
    <meta property="og:title" content="Криклій планує ініціювати відставку скандальної заступниці Клітіної"/>
    <meta property="og:description" content="Він додав, що пропонував їй піти добровільно, але вона відмовилася.  "/>
  </head>
  <body>
    <article>
      <h1>Криклій планує ініціювати відставку скандальної заступниці Клітіної</h1>
      <h2>Він додав, що пропонував їй піти добровільно, але вона відмовилася.  </h2>
      <address>
        <time datetime="2019-11-22T16:56:00+00:00">22 Nov 2019, 16:56</time>
      </address>
      <p>Міністр інфраструктури України Владислав Криклій заявив, що на наступному засіданні Кабінету міністрів подасть прохання про звільнення своєї заступниці з питань європейської інтеграції Олександри<a href="https://dt.ua/POLITICS/razumkov-prokomentuvav-skandalne-audio-z-yuzikom-330318_.html"><b> Клітіної, яка, згідно з опублікованими аудіозаписами,</b></a> потрапила в міністерство "через ліжко".</p>
      <p>"Я як міністр інфраструктури приймаю рішення: на наступний Кабмін внести подання щодо звільнення заступника міністра з питань європейської інтеграції Олександри Клітіної", - сказав він у відеозверненні у п'ятницю.</p>
      <p>Криклій зазначив, що після повернення Клітіної з відрядження провів із нею розмову, під час якої розцінив її поведінку як таку, що не відповідає члену команди міністерства.</p>
      <p>"Але коли я запропонував за власним бажанням піти з посади, пані Клітіна дала зрозуміти, що вона хоче починати власну політичну кар'єру, хоче скористатися цією ситуацією. І, власне, весь фон, весь хайп, створений навколо цієї ситуації, буде використовувати для того, щоб боротися за цей пост", - заявив міністр.</p>
      <p>Криклій також підкреслив, що якщо у когось виникли зауваження до нього, необхідно звертатися в правоохоронні органи.</p>
      <p>"Ну і, власне, я не зовсім розумію, як можна працювати в команді з таким міністром, до якого є зауваження. Тому заступник, логічно припустити, звільняється за власним бажанням, а не намагається через "чатик" з паном "Джокером" стати міністром", - сказав він.</p>
      <p>Міністр також звернувся з проханням до правоохоронних органів перевірити викладені у тому листуванні (Клітіної і пранкера "Джокера" – ред.) факти щодо корупції на "Укрзалізниці", про діяльність проектного офісу SPILNO та інших речей.</p>
      <figure>
        <iframe src="https://www.youtube.com/embed/O5MK0h4_HrY" width="640" height="360" data-service="Youtube" scrolling="no"/>
      </figure>
      <p>У свою чергу Олександра Клітіна на брифінгу в п'ятницю заявила, що має намір звернутися до суду у зв'язку з "постільним" скандалом.</p>
      <p>"Я маю намір у суді домогтися спростування цієї інформації та моральної компенсації", - сказала заступниця міністра.</p>
      <p>При цьому вона відмовилася коментувати діалог із пранкером "Джокером", але заявила, що подавати у відставку не збирається.</p>
      <p>Олександра <a href="https://zn.ua/POLITICS/v-kabmine-naznachili-novyh-zamestiteley-ministrov-spisok-330289_.html"><b>Клітіна була призначена заступником міністра</b></a> інфраструктури України з питань європейської інтеграції з 18 вересня 2019 року.</p>
      <p>Спочатку вона потрапила у скандал через опублікованих депутатом Антоном Поляковим аудіозаписів, де чоловіки обговорюють Клитину як нового міністра.</p>
      <p>Інший скандал виник після її листування пранкером "Джокером". Говорячи про закупівлю локомотивів для АТ "Укрзалізниця", Клитина звинуватила міністра інфраструктури Владислава Криклія в корупції, написавши, що він "каламутить з тендерами".</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a> / <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>