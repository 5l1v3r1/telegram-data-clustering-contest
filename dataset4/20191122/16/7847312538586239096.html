<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/spoleczenstwo/474246-zdewastowala-biura-pis-jednak-podlesna-kary-uniknie"/>
    <meta property="og:site_name" content="wPolityce.pl"/>
    <meta property="article:published_time" content="2019-11-22T16:42:50+00:00"/>
    <meta property="og:title" content="Zdewastowała biura PiS, jednak kary uniknie! Sąd umorzył postępowanie karne wobec feministki Elżbiety Podleśnej"/>
    <meta property="og:description" content="Przed wejściem do biur pojawił się napis: „Czas na sąd ostateczny”, a na drzwiach i oknach napisano: „PZPR”."/>
  </head>
  <body>
    <article>
      <h1>Zdewastowała biura PiS, jednak kary uniknie! Sąd umorzył postępowanie karne wobec feministki Elżbiety Podleśnej</h1>
      <address><time datetime="2019-11-22T16:42:50+00:00">22 Nov 2019, 16:42</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Znana aktywistka KOD i feministka Elżbieta Podleśna, znana m.in. z rozrzucania nalepek z wizerunkiem Matki Bożej Częstochowskiej w tęczowej aureoli, była wcześniej oskarżona o  biur parlamentarzystów PiS w Wąbrzeźnie i Golubiu-Dobrzyniu. Sąd Rejonowy w Wąbrzeźnie… umorzył w całości postępowanie karne.</b>
      </p>
      <p>W nocy z 20 na 21 lipca 2018 r. w Golubiu-Dobrzyniu oraz w Wąbrzeźnie (woj. kujawsko-pomorskie) zdewastowano biura parlamentarzystów PiS: senatora Andrzeja Mioduszewskiego oraz posła Krzysztofa Czabańskiego. Przed wejściem do biur pojawił się napis: „Czas na sąd ostateczny”, a na drzwiach i oknach napisano: „PZPR”.</p>
      <p>CZYTAJ RÓWNIEŻ: <a href="https://wpolityce.pl/polityka/404828-atak-na-biura-parlamentarzystow-pis">Atak na biura parlamentarzystów PiS! Wandale pozostawili hasła: „Czas na sąd ostateczny” i „PZPR”</a></p>
      <p>Sprawa została wówczas zgłoszona na policję, a zatrzymana kobieta częściowo przyznała się do winy, złożyła obszerne wyjaśnienia, usłyszała zarzuty i została zwolniona.</p>
      <p>CZYTAJ TAKŻE: <a href="https://wpolityce.pl/polityka/404885-policja-zatrzymala-sprawce-ataku-na-biuro-pis">Policja zatrzymała sprawcę ataku na biuro PiS. 49-letnia kobieta usłyszała zarzuty</a></p>
      <figure>
        <embed-post data-src="https://facebook.com/czabanski.krzysztof/posts/2092921321035115" data-service="Facebook"/>
      </figure>
      <p>Aktu wandalizmu dokonała Elżbieta Podleśna – znana feministka i aktywistka KOD. To ona odpowiada za rozlepienia wokół płockiego kościoła m.in. na koszach na śmieci i na przenośnej toalecie plakatów i nalepek z wizerunkiem Matki Bożej Częstochowskiej z tęczową aureolą.</p>
      <p>CZYTAJ WIĘCEJ: <a href="https://wpolityce.pl/spoleczenstwo/447521-profanatorka-idzie-w-zaparte-sklada-zazalenie-na-policje">Sprofanowała wizerunek Matki Bożej, teraz składa zażalenie na zatrzymanie przez policję. „Wpłynęło wprost do sądu”</a></p>
      <p>
        <b>Jednak w środę Sąd Rejonowy w Wąbrzeźnie, rozpatrujący sprawę zdewastowania biur parlamentarzystów PiS, umorzył postępowanie karne wobec Podleśnej ze względu na „znikomą społeczną szkodliwość czynu”. Kosztami postępowania sądowego obciążono skarb państwa.</b>
      </p>
      <p>Warto odnotować, że szkody związane z jej „wyczynem” wyceniono na 1228 zł.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FVidKOD%2Fvideos%2F442697166422509%2F&amp;show_text=&amp;width=640" width="640" height="360" data-service="Facebook" scrolling="no"/>
      </figure>
      <p>kpc/TVP Info/Facebook/wPolityce.pl</p>
    </article>
  </body>
</html>