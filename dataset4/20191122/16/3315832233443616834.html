<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/365c2a1b689f7812/o-batrana-a-ramas-blocata-in-baie-timp-de-opt-zile-cine-a-salvat-o.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-22T16:19:00+00:00"/>
    <meta property="og:title" content="O bătrână a rămas blocată în baie timp de opt zile; Cine a salvat-o"/>
    <meta property="og:description" content="O bătrână în vârstă de peste 70 de ani, din Marea Britanie, a rămas blocată în baie timp de opt zile. Ea n-a avut ce mânca, dar, paradoxal, viața i-a fost salvată de o firmă de catering!"/>
  </head>
  <body>
    <article>
      <h1>O bătrână a rămas blocată în baie timp de opt zile; Cine a salvat-o</h1>
      <address><time datetime="2019-11-22T16:19:00+00:00">22 Nov 2019, 16:19</time> by <a rel="author">Jurnal.md</a></address>
      <p>
        <b>O bătrână în vârstă de peste 70 de ani, din Marea Britanie, a rămas blocată în baie timp de opt zile. Ea n-a avut ce mânca, dar, paradoxal, viața i-a fost salvată de o firmă de catering!</b>
      </p>
      <p>Femeia din Loughborough, Leicestershire, a suferit teribil de foame, dar salvarea i-a venit de la reprezentanții firmei „Wiltshire Farm Foods”, care se ocupă în zonă de programul „meals on wheels” (un fel de catering), care le duce mâncare celor care nu-și pot procura hrana decât cu ajutor, a notat Metro.</p>
      <p>Firma trebuia să-i ducă mâncare zilnic, dar, la un moment dat, Dawn Jackson, care n-a reușit să dea de bătrână câteva zile la rând, a alertat poliția, scrie Libertatea.ro.</p>
      <p>
        <b>N-a avut telefonul cu ea</b>
      </p>
      <p>Femeia n-avea nici telefonul cu ea, iar aparatul se descărcase. Polițiștii au reușit s-o elibereze pe femeie din spatele ușii blocate. La fața locului a venit și ambulanța. Cu excepția faptului că-i era foarte foame, bătrâna n-a acuzat alte probleme. Ea n-a suferit de frig, fiindcă a avut un calorifer electric în baie.</p>
    </article>
  </body>
</html>