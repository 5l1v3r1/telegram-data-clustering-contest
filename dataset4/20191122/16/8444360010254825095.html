<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/mperlouskoni-sto-nosokomeio-meta-apo-ptosi-sto-synedrio-tou-elk/2921360/"/>
    <meta property="og:site_name" content="Newsit.gr"/>
    <meta property="article:published_time" content="2019-11-22T16:43:57+00:00"/>
    <meta property="og:title" content="Μπερλουσκόνι: Στο νοσοκομείο μετά από πτώση στο συνέδριο του ΕΛΚ"/>
    <meta property="og:description" content="Ο πρώην πρωθυπουργός της Ιταλίας Σίλβιο Μπερλουσκόνι νοσηλεύεται στο νοσοκομείο μετά από μια πτώση που είχε στο συνέδριο του Ευρωπαϊκού Λαϊκού Κόμματος στην Κροατία."/>
  </head>
  <body>
    <article>
      <h1>Μπερλουσκόνι: Στο νοσοκομείο μετά από πτώση στο συνέδριο του ΕΛΚ</h1>
      <h2>Ο πρώην πρωθυπουργός της Ιταλίας Σίλβιο Μπερλουσκόνι νοσηλεύεται στο νοσοκομείο μετά από μια πτώση που είχε στο συνέδριο του Ευρωπαϊκού Λαϊκού Κόμματος στην Κροατία.</h2>
      <address><time datetime="2019-11-22T16:43:57+00:00">22 Nov 2019, 16:43</time> by <a rel="author">Newsit Newsroom</a></address>
      <p>Το ατύχημα του Σίλβιο Μπερλουσκόνι συνέβη χθες Πέμπτη, στη λήξη του συνεδρίου του ΕΛΚ στο Ζάγκρεμπ, όπως έγραψαν η ιταλική εφημερίδα Corriere della Sera και άλλα ΜΜΕ.</p>
      <p>Ο 83χρονος Μπερλουσκόνι αναμένεται να παραμείνει για τις επόμενες δύο ημέρες στην κλινική La Madonnina στο Μιλάνο, προκειμένου να υποβληθεί σε ιατρικές εξετάσεις, σύμφωνα με την Corriere della Sera.</p>
      <p>Άλλα ΜΜΕ, μεταξύ αυτών το πρακτορείο ειδήσεων Adnkronos, επικαλέστηκαν πηγές από το κόμμα του Μπερλουσκόνι Forza Italia, οι οποίες σημειώνουν ότι ο βετεράνος πολιτικός δεν υπέστη κάποιον σοβαρό τραυματισμό.</p>
      <p>«Δεν υπήρξαν κατάγματα στο ισχίο, στην κλείδα, στο οστό της κνήμης ούτε σε άλλα οστά» σημειώνουν οι πηγές.</p>
      <p>«Η αλήθεια είναι ότι πρόκειται για έναν πολύ απλό μώλωπα», συμπλήρωσαν οι πηγές.</p>
    </article>
  </body>
</html>