<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/lokalt/i/9vWO4w/skandaleofre-har-faatt-1-million-kroner-av-nav"/>
    <meta property="og:site_name" content="Aftenbladet"/>
    <meta property="article:published_time" content="2019-11-22T16:28:19+00:00"/>
    <meta property="og:title" content="Skandaleofre har fått 1 million kroner av Nav"/>
    <meta property="og:description" content="Så langt har Nav omgjort 57 feilaktige saker i Nav-skandalen. Det er betalt ut rundt 1 million kroner til folk som har fått urettmessige krav."/>
  </head>
  <body>
    <article>
      <h1>Skandaleofre har fått 1 million kroner av Nav</h1>
      <h2>Så langt har Nav omgjort 57 feilaktige saker i Nav-skandalen. Det er betalt ut rundt 1 million kroner til folk som har fått urettmessige krav.</h2>
      <address><time datetime="2019-11-22T16:28:19+00:00">22 Nov 2019, 16:28</time> by <a rel="author">NTB</a></address>
      <p>– Nav har omgjort 57 vedtak om etterbetaling, hvorav 8 vedtak er delvis omgjort. Delvis omgjøring skyldes at personene har opphold både innenfor og utenfor EØS-området, opplyser Magne Fladby leder for innsatsteamet for EØS-saker i Nav til NTB.</p>
      <p>23 av disse har allerede fått tilbakebetalt penger, totalt cirka 1 million kroner.</p>
      <p>Nav har tidligere opplyst at opp mot 2.400 personer kan ha fått urettmessige krav mot seg etter opphold i andre EØS-land mens de gikk på trygdeytelser.</p>
      <p>Så langt er 1.000 saker gjennomgått, hvorav 500 kan være aktuelle for ny behandling, opplyser Nav.</p>
      <p>I tillegg til sakene hvor Nav urettmessig har krevd penger tilbake, er opp mot 80 personer blitt uskyldig dømt i rettsvesenet for trygdesvindel som følge av feiltolkningen av loven.</p>
    </article>
  </body>
</html>