<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100134/%D8%A2%D8%AF%D8%A7%D9%85-%D8%B4%D9%81-%D9%87%DB%8C%DA%86-%DA%86%DB%8C%D8%B2-%D8%A8%D8%AF%D8%AA%D8%B1-%D8%A7%D8%B2-%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D8%A8%DB%8C-%D8%A7%D8%AE%D9%84%D8%A7%D9%82-%D9%86%DB%8C%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-22T08:53:24+00:00"/>
    <meta property="og:title" content="آدام شف: هیچ چیز بدتر از رئیس جمهور &quot;بی‌اخلاق&quot; نیست"/>
    <meta property="og:description" content="رئیس کمیته اطلاعات مجلس نمایندگان آمریکا اظهار کرد: رفتار دونالد ترامپ در قبال اوکراین &quot;بسیار بدتر&quot; از رفتار ریچارد نیکسون، رئیس جمهور اسبق آمریکا که منجر به سرنگونی وی شده است."/>
  </head>
  <body>
    <article>
      <h6 class="kicker">ضمن مقایسه ترامپ با نیکسون</h6>
      <h1>آدام شف: هیچ چیز بدتر از رئیس جمهور "بی‌اخلاق" نیست</h1>
      <address><time datetime="2019-11-22T08:53:24+00:00">22 Nov 2019, 08:53</time> by <a rel="author">علی مدنی</a></address>
      <p>رئیس کمیته اطلاعات مجلس نمایندگان آمریکا اظهار کرد: رفتار دونالد ترامپ در قبال اوکراین "بسیار بدتر" از رفتار ریچارد نیکسون، رئیس جمهور اسبق آمریکا که منجر به سرنگونی وی شده است.</p>
      <p>به گزارش ایسنا، به نوشته خبرگزاری فرانسه، آدام شف، رئیس کمیته اطلاعاتی مجلس نمایندگان آمریکا و رهبر تحقیقات مربوط به استیضاح دونالد ترامپ رئیس جمهور آمریکا با اشاره به موضوع رسوایی سال ۱۹۷۲ "واتر گیت" که ریچارد نیکسون، رئیس جمهور اسبق آمریکا درگیر آن شده و به خاطرش استعفا کرد گفت: اتفاقاتی که ما در مورد مسئله ترامپ دیده‌ایم بسیار جدی‌تر از موضوع سرقت درجه سه از مقر حزب دموکرات است که محور رسوایی واتر گیت بود.</p>
      <p>وی ادامه داد: در این جا ما داریم درباره موضوع گرو نگهداشتن کمک نظامی به یک کشور همپیمان ما در جنگ و همچنین موضوع گرو نگهداشتن دیداری در کاخ سفید به منظور اعمال فشار صبحت می کنیم و این خیلی فراتر از کارهای است که نیکسون انجام داد.</p>
      <p>وی تاکید کرد: هیچ چیز خطرناک‌تر از "رئیس جمهوری بی اخلاق که خود را فرای قانون بداند" نیست.</p>
      <p>آدام شف این صحبت‌ها را بعد از پایان فرآیند مربوط به ایراد شهادت ۹ شاهد در سه روز گذشته در جریان جلسات علنی مربوط به تحقیقات برای استیضاح ترامپ مطرح کرد.</p>
      <p>انتهای پیام</p>
    </article>
  </body>
</html>