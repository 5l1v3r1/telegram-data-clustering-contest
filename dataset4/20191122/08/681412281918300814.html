<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/mastercard-jaka-korisnicka-autentifikacija-kao-neprocenjiv-saveznik-pri-kupovini-na-internetu/"/>
    <meta property="og:site_name" content="PC Press"/>
    <meta property="article:published_time" content="2019-11-22T08:09:47+00:00"/>
    <meta property="og:title" content="Mastercard: Jaka korisnička autentifikacija kao neprocenjiv saveznik pri kupovini na internetu"/>
    <meta property="og:description" content="Digitalna plaćanja postaju sve zastupljenija, olakšavajući nam mnogobrojne svakodnevne aktivnosti. U uslovima sve užurbanijeg načina života, vreme predstavlja neprocenjiv resurs, a kupovina u pokre…"/>
  </head>
  <body>
    <article>
      <h1>Mastercard: Jaka korisnička autentifikacija kao neprocenjiv saveznik pri kupovini na internetu</h1>
      <address><time datetime="2019-11-22T08:09:47+00:00">22 Nov 2019, 08:09</time> by <a rel="author" href="https://pcpress.rs/author/pcpress/" target="_blank">PC Press</a></address>
      <p><a href="https://pcpress.rs/mastercard-za-digitalna-placanja-mobilnim-uredajima/">Digitalna plaćanja postaju sve zastupljenija</a>, olakšavajući nam mnogobrojne svakodnevne aktivnosti. U uslovima sve užurbanijeg načina života, vreme predstavlja neprocenjiv resurs, a kupovina u pokretu, u bilo kom trenutku i sa bilo kog mesta, nam daje mogućnost da značajno uštedimo vreme i da sate koje bismo inače potrošili čekajući u redovima u banci, pošti, supermarketu ili tržnom centru preusmerimo na aktivnosti koje su nam zaista važne. Ipak, <b>sigurnost plaćanja jeste, i uvek će biti, na prvom mestu!</b></p>
      <figure>
        <img src="https://i0.wp.com/pcpress.rs/wp-content/uploads/2019/10/EDU-postovi-siva.jpg"/>
      </figure>
      <p><a href="https://pcpress.rs/PCout/?url=http://Mastercard.rs">Kompanija Mastercard</a> je posvećena neprestanim unapređenjima u tehnologiji plaćanja, čineći onlajn plaćanja brzim i jednostavnim, ali pre svega sigurnim, baš kao što su to i plaćanja na POS terminalima.</p>
      <p>Imajući gorenavedeno na umu, Mastercard dugi niz godina unapređuje svoju tehnologiju plaćanja – počevši od Mastercard SecureCode servisa, do današnje verzije ovog servisa – <a href="https://pcpress.rs/PCout/?url=https://www.mastercard.com/global/merchants/identity-check.html">Mastercard IdentityCheck‑a</a>.</p>
      <p>Kada pričamo o digitalnim plaćanjima u Evropskoj uniji, ne možemo a da ne spomenemo <b>PSD 2 direktivu koja je stupila na snagu 14. septembra 2019. godine</b> – ova direktiva zahteva jaku korisničku autentifikaciju ili Strong Customer Authentication (SCA) za sva elektronska plaćanja. Cilj ove direktive je da zaštiti korisnike čineći obavezom za banke i netradicionalne finansijske institucije poput fintech kompanija da koriste bar dva od tri postojeća faktora za potvrdu plaćanja. Metode autentifikacije su bazirane ili na znanju, posedovanju ili na identitetu – tako da bi se potvrda plaćanja zasnivala ili na nečemu što znamo, posedujemo ili jesmo. Ovo suštinski znači da <b>onlajn kupovina zahteva dvofaktorsku autentifikaciju kojom bi se potvrdila plaćanja</b> – a na izdavaocima kartica ostaje da odluče koje će faktore koristiti. Klijenti se, recimo, mogu autentifikovati putem jednokratne lozinke koju su dobili ili putem push notifikacije iz aplikacije, ili putem SMS poruke – ili pak korišćenjem senzora za otisak prsta ili drugim biometrijskim funkcionalnostima modernih smart uređaja.</p>
      <related>
        <a href="https://pcpress.rs/rezultati-istrazivanja-ey-preduzetnicki-barometar-i-novi-ciklus-programa-ey-preduzetnik-godine-2019-u-srbiji/"/>
      </related>
      <h3>Veća sigurnost – veće poverenje</h3>
      <p>Ova regulativa se odnosi na sve izdavaoce kartica i trgovce koji posluju u regionu Evropske unije i smatra se da će ovaj korak pomoći da se <b>poveća poverenje u elektronska plaćanja na nivou evropskog tržišta.</b></p>
      <figure>
        <img src="https://i0.wp.com/pcpress.rs/wp-content/uploads/2019/10/flat-EDU-postovi-siva.jpg"/>
      </figure>
      <p>Verovatno se pitate kako se sve ovo odnosi na korisnike koji možda nemaju smart telefone, a imaju potrebu da kupuju na internetu – u ovom scenariju, koristiće se jednokratna lozinka putem SMS poruke za autentifikaciju identiteta – osiguravajući da <b>niko ne ostane zapostavljen prelaskom na novu tehnologiju.</b></p>
      <p>Ako govorimo o srpskom tržištu, iako Srbija još uvek nije deo Evropske unije, pa samim tim PSD 2 regulativa nije još uvek obavezna – to ne znači da finansijske institucije ne mogu već danas da počnu da primenjuju jaku korisničku autentifikaciju biometrijom. U budućnosti sa velikom verovatnoćom možemo očekivati napredne metode autentifikacije bez obzira što je metod potvrde putem lozinke koja se dobija  SMS porukom trenutno najdominantniji metod autentifikacije na našem tržištu.</p>
      <related>
        <a href="https://pcpress.rs/ebay-visa-i-mastercard-povukle-podrsku-facebook-kriptovaluti-libra/"/>
      </related>
      <p>Korisna adresa: <a href="https://pcpress.rs/PCout/?url=http://Mastercard.rs">Kompanija Mastercard</a></p>
      <p>Tagovi: <a href="https://pcpress.rs/tag/e-commerce/">e commerce</a>, <a href="https://pcpress.rs/tag/internet-trgovina/">internet trgovina</a>, <a href="https://pcpress.rs/tag/mastercard/">Mastercard</a>, <a href="https://pcpress.rs/tag/platne-kartice/">platne kartice</a>, <a href="https://pcpress.rs/tag/privreda/">privreda</a>, <a href="https://pcpress.rs/tag/trgovina/">Trgovina</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/da-li-novcanice-odlaze-u-istoriju/"/>
        <a href="https://pcpress.rs/mastercard-za-digitalna-placanja-mobilnim-uredajima/"/>
        <a href="https://pcpress.rs/mastercard-europe-na-konferenciji-technobank-brojne-mogucnosti-beskontaktne-paypass-tehnologije-u-mobilnom-placanju/"/>
      </related>
    </article>
  </body>
</html>