<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/cherna-sedmitsa-vmesto-cheren-petk-407311.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-22T08:17:23+00:00"/>
    <meta property="og:title" content="Черна седмица вместо Черен петък"/>
    <meta property="og:description" content="Повечето магазини тази година 7 дни ще продават по-евтини продукти"/>
  </head>
  <body>
    <article>
      <h1>Черна седмица вместо Черен петък</h1>
      <address><time datetime="2019-11-22T08:17:23+00:00">22 Nov 2019, 08:17</time> by <a rel="author">Стандарт</a></address>
      <p>Черна седмица, вместо Черен петък. Така накратко може да бъде описана най-чаканата от няколко години дата за всички, които обичат да пазаруват на намаления по магазините и в интернет. По последни данни тази година над 50% от българските потребители ще се възползват от намаленията по време на предстоящия Черен петък, който тази година се пада на 29 ноември. Това показва проучване на Асоциацията за защита на потребителите. Според изследването ще бъдат похарчени около 500 лв. средно на човек, което е със 100 лева повече, сравнено с 2018 година. Най-голямо ще бъде пазаруването в търговските центрове и онлайн магазините. Най-търсените стоки според Асоциацията за защита на потребителите и тази година ще бъдат дрехите, следвани от електрониката и обувките. В различните търговски обекти се очакват намаления между 20 и 70%.  </p>
      <p>Междувременно Черният петък и отстъпките покрай него ще започнат на места седмица по-рано. А още по-хубавото е, че ще продължат до 1-ви декември. Огромна част от търговците в Пловдив също подготвят сериозни намаления.</p>
      <p>Специалистите очакват и тази година парите, които ще изхарчим по време на Черния петък, да счупят всички рекорди и да надминат 1,5 милиарда лева. Поне 50 млн. лева пък ще бъдат покупки на стоки чрез банкови карти на 29 ноември. За 2017 г. сумата, платена на ПОСТ терминали, е била  29,76 млн. лв., а през 2018-а на 23 ноември тя достигна 37,27 млн. лв., или с около една четвърт повече, сочи статистиката на системата „Борика“. Миналата година на този ден е отчетен ръст на транзакциите с близо 35%. Те включват не само плащанията с пластиката в магазините, но и харчовете за покупки през интернет. Очакванията за повече пръснати пари за наближаващия Черен петък се подхранват и от факта, че ще се предлагат и доста нови неща. Авиокомпании например са обявили, че ще дават отстъпка до 80% за билети, закупени за пътувания точно на този ден. Сумата на картовите плащания у нас обаче остава относително ниска, сравнение с останалата част на Европа. В Румъния през 2018 година приходите от Черния петък в страната стигнаха близо 1,8 милиарда евро, около 20% от тях са платени с банкови карти.</p>
      <p>Точно заради това тази година търговците у нас са подготвили нечувани намаления и отстъпки на техника, дрехи, детски стоки и каквото още се сетите. Знаете ли обаче как да се справите с хаоса от стотици онлайн магазини, които ще се включат в кампанията черен петък 2019? Лесно е! Просто си направете списък с топ местата, които да посетите по време на шеметното пазаруване. Вече има и класация за най-добрите онлайн магазини, които не само ще станат част от Черен петък 2019, ами и ще предложат наистина интригуващи намаления и отстъпки, заслужаващи вашето внимание . Ето ги и конкретните онлайн портали за пазаруване…</p>
      <p>
        <a href="http://fashiondays.bg/">FASHIONDAYS.BG</a>
      </p>
      <p>Стриктно спазващите актуалните модни тенденции дами и господа ще предпочетат да пазаруват дрехи с намаления от магазини с последните популярни артикули за сезона. Изключително подходящо попадение е именно добре познатия ви сайт <a href="http://fashiondays.bg/">fashiondays.bg</a>. На черен петък 2019 тук ще намерите дамски, мъжки и детски дрехи, обувки и аксесоари в духа на последните модни трендове и дори ще можете да купите и подаръци за близки и приятели за предстоящите зимни празници. Черен петък във FASHIONDAYS започва след 19:30 часа на 28 ноември, четвъртък и ще продължи до неделя, 01 декември.</p>
      <p> </p>
      <p>
        <a href="http://timer.bg/">TIMER.BG</a>
      </p>
      <p>Те за поредна година ще се включат в кампанията “Черен Петък” с реални отстъпки на часовници до 50%. Намаленията ще включват над 50 различни марки и ще варират основно между 15% и 30% от редовната клиентска цена, а при единични модели отстъпките ще достигнат и до 50%. Посетители на сайта ще имат достатъчно време да разгледат и изберат най-изгодната за тях сделка, но голяма част от часовниците ще са в лимитирано количество, така че от Timer.bg съветват да се реагира по-бързо с покупките преди да са се изчерпали наличностите. За целта си направете регистрация в сайта и добавете желаните модели в "любими". Когато кампанията стартира просто влезте в профила си и вижте кои от тях са намалени. Кампанията тук ще бъде през целия уикенд.</p>
      <p>
        <a href="http://baby.bg/">BABY.BG</a>
      </p>
      <p>A, всъщност, кой друг, ако не майките са най-щедри в покупките по принцип, камо ли пък на черен петък 2019? Специално за тях посочваме и последното си предложение за най-якия онлайн магазин с отстъпки и намаления през тазгодишния black Friday. В <a href="http://baby.bg/">baby.bg</a> ще можете да напазарувате както дрехи, колички, кошари, играчки и хигиенни принадлежности за най-малкия член от семейството, така и важни продукти за родилката и кърмачката. Кампанията ще се проведе от 21.11 до 29.11.2019</p>
      <p>
        <a href="http://mebelino.bg/">MEBELINO.BG</a>
      </p>
      <p>Това е един от най-големите онлайн магазини за мебели и обзавеждане в България, който и тази година ще се включи в най-голямото шопинг събитие на годината. Компанията ще даде старт на Black Friday на 24 ноември и ще продължи до 03 декември! Традиционно кампанията ще продължи със седмица допълнителни промоции. За събитието фирмата е подготвила разнообразие от оферти на над 4000 продукта с намаления от 5% до 58%.</p>
      <p>
        <a href="http://katonovi.bg/">KATONOVI.BG</a>
      </p>
      <p>Ако пък сте фенове на секънд хенд находките не само заради тръпката от това да намерите маркова дреха сред купищата различни модни предложения и тя да е именно твоя размер, ами и защото цените за втора употреба ризи, рокли, панталони и якета е в пъти по-ниска от тези в традиционните магазини, ще трябва да посочим и сайта <a href="http://katonovi.bg/">katonovi.bg</a>. Включвайки се в шеметната надпревара за най-яките намаления и оферти за черен петък 2019, страницата за секънд хенд дрехи ще ви предложи още по-евтини модни находки на 29 ноември и то за цели 3 дни.</p>
      <p>   </p>
      <p>
        <a href="https://mallbg.com/">mallbg.com/</a>
      </p>
      <p>Ето ви още един digital портал за пазаруване, където се предлага огромно разнообразие от мобилни устройства, аксесоари и всякакви джаджи за всеки вкус. Обикновено, между другото, именно този тип магазини са с най-добрите отстъпки по време на black Friday и cyber Monday дните, а <a href="http://mallbg.com/">mallbg.com</a> няма да изневерят на тази тенденция. На черен петък 2019 в магазина ще ви изненадат с намаления до 70%. Тук отстъпките ще продължат също няколко дни.</p>
      <p>
        <a href="https://www.technomarket.bg/(and:settings)">technomarket.bg</a>
      </p>
      <p>Безпорно в най-търсения магазин за техника Техномаркет, намаленията вървят цял месец. Както в магазините, така и онлайн всеки клиент може да намери най-добрите оферти в кампанията Баш Месецът на ОФЕРТИТЕ. Тя започна на 4.11 и ще продължи до 30.11 2019. А всички клиенти имат и уникалния шанс да участват в томбола за JAGUAR E-PACE 4x4. </p>
      <p> </p>
      <p>
        <b>Сайт показва истинско ли е намалението</b>
      </p>
      <p>От Асоциация "Активни потребители" за втора поредна година ще се опитат да защитят интереса на всички, които ще пазаруват на 29 ноември, и да ги предпазят от нелоялни практики или подвеждаща реклама. При традиционните обекти следенето на някои от тези практики е трудно, но онлайн положението е по-различно.  От „Активни потребители” са направили специален сайт, който показва движението на цените на различни артикули във времето, достъпен за всички на адрес - <a href="http://ceni.aktivnipotrebiteli.bg/">ceni.aktivnipotrebiteli.bg</a>.</p>
      <p>МВР пък напомнят на всички, които ще пазаруват по магазините, че Черният петък може да е ден за изгодни покупки за нас, но и шанс за джебчиите лесно да стигнат до парите ни. Понякога обаче можете да загубите повече от съдържанието на портфейла си. Бъдете внимателни, когато плащате с банкова карта в магазините, защото отвсякъде дебнат камери и записващи устройства. Винаги подавайте картата с лицето нагоре. </p>
      <p> </p>
      <p>
        <b>Играчките от рекламите - най-търсени</b>
      </p>
      <p>Безпорно ще има един сектор от всички стоки, който на 29 ноември или т.нар. Черен петък ще прегрее и това са детските играчки и по-специално тези от телевизионните реклами. През 2019 година Black Friday се пада в петък на 29 ноември 2019 г. Намаленията ще са валидни от 09:00 ч. до 22:00 ч. и ще можете да направите своята онлайн поръчка във всеки детски магазин.</p>
      <p>Една от важните информации например за Хиполенд е, че в този магазин Black Friday се провежда една седмица по-рано, отколкото в другите магазини и през 2019 година ще е на 22 ноември, т.е. ДНЕС. Намаленията са в посочените часове (09:00- 22:00ч). През целия ден на разпродажбата стоките ще бъдат намалени до 25 %. Поръчката трябва да бъде направена в самия ден, но ако се обработи по-късно, не важат намаленията. Важно е да се знае, че поради огромния брой поръчки от цялата страна, което се случва и през предходни години, е необходимо повече технологично време за тяхната обработка. Всички поръчки, които са приети между 09:00 и 22-00 ч в деня на Black Friday, ще се доставят в срок от 20 работни дни.</p>
      <p>Подобни магазини като Хиполенд, които имат големи намаления по време на Black Friday са магазини като: Comsed – онлайн детски магазин, Rayatoys – магазин за бебешки стоки, Patilanci – онлайн магазин за бебешки стоки и аксесоари, Baby – онлайн магазин за бебешки колички, столчета, легла, Dundio – онлайн магазин за бебешки продукти, Abubu – онлайн магазин за детски дрехи, Pakostnik – бебешки и детски онлайн магазин, Kosara – онлайн детски магазин за дрехи, играчки, кошари, обувки и козметика за деца, E-Chipolino – онлайн магазин с над 100 марки бебешки колички и столчета, Malchugani.com – онлайн магазин за играчки, пъзели и дрехи. </p>
      <p> </p>
      <p>
        <b>Внимавайте със запетаята - 01,50 или 150,0 лв.</b>
      </p>
      <p>По време на Черния петък в историята си Комисията за защита на потребителите пази интересни и любопитни случаи, за които всеки трябва да внимава. „Имали сме случаи, когато се продават например телевизори, които реално струват 1500 лв., а в електронния магазин е обявена цена 1,50 лв. Потребителят беше поръчал няколко артикула от този модел и беше пуснал жалба, че не му се доставят на посочената цена. Оказа се, че е станала техническа грешка“, разказаха експерти. „В такъв случай ние отчитаме всички обстоятелства и считаме, че няма как разумният потребител да се подведе по една такава информация и да реши, че телевизор, който струва 1500 лв., някой може да му го продаде за 1,50 лв.“, коментираха те. Когато обаче стоката би могла да струва толкова, колкото е посочено – например, обявена е цена 200 лв., а впоследствие търговецът е поискал 250 лв. или 300 лв. – тогава има нарушение от негова страта, тъй като явно го прави с цел да привлече клиенти и да спечели повече. Това енелоялна търговска практика и нейният извършител бива санкциониран, добавиха от КЗП.</p>
      <p>
        <b>
          <i>Потвърдена поръчка! А, дали?!</i>
        </b>
      </p>
      <p>При пазаруването от намаления може по едно и също време в един онлайн магазин да се появят много хора, които желаят предложените на по-ниски цени стоки. Тогава има риск, въпреки предварителната подготовка на търговеца с повече наличности, те все пак да се окажат недостатъчни. В същото време клиентът да е спокоен, че е успял да закупи желания от него артикул, но на по-късен етап да се окаже, че само го е поръчал. „Трябва да се внимава каква е комуникацията с търговеца – дали върнатото потвърждение на поръчката е генерирано автоматично от системата, което означава, че тя просто е регистрирана, или че действително е обработена от служител на електронния магазин и следва нейното изпълнение“, обърна внимание Христо Трендафилов от КЗП.</p>
      <p>
        <i>
          <b>Уверете се, е поръчката е приета</b>
        </i>
      </p>
      <p>Има случаи, в които потребителят остава с впечатлението, че ще получи стоката, а се оказва, че тя е изчерпана и че търговецът няма да успее да осигури по алтернативен начин наличности от нея и в бъдеще. „Онлайн пазарът е много динамичен – една стока може едновременно да бъде поръчана от десетки или стотици потребители и наистина да се стигне до ситуация, в която потребителят няма как да получи заявената от него стока“, отбеляза Трендафилов. „Добре е търговецът предварително да е дал информация как се процедира в такава ситуация. Ако пък се стигне до нея, да се обади на потребителя, да поеме някакъв ангажимент към него – или че ще достави стоката в даден момент, или да го уведоми, че това няма да е възможно и да му възстанови парите за нея и всички разходи по поръчката, в случай че е имало авансово плащане“, изтъкна той.</p>
      <p>
        <i>
          <b>Всеки казус се разглежда индивидуално</b>
        </i>
      </p>
      <p>Комисията за защита на потребителите изследва всеки отделен случай сам за себе си. „Събират се доказателства от страна на контролния орган, стъпва се върху изложеното в жалбата от потребителя, изискват се становища от търговеца, а при необходимост – и от независими експерти. „Когато съберем и анализираме всички елементи от картината, излизаме със становище дали е налице нелоялна търговска практика или друго наршение“, заяви Христо Трендафилов.</p>
      <p>
        <i>
          <b>Съветите на експертите</b>
        </i>
      </p>
      <p>Съветваме потребителите внимателно да проверяват всяка информация, която получават. Пазаруването онлайн дава възможност да се набави голямо количество информация от различните сайтове – да виждат кое колко струва, дали предложената цена е нормална, изгодна ли е за тях. Важно е обаче и да отчитат, че не може някой да извършва търговска дейност, а да им предлага нещо, чиято себестойност е в пъти по-висока от обявената цена, каквито случаи е имало най-вече от страна на сайтове-фантоми.</p>
    </article>
  </body>
</html>