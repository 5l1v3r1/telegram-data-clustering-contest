<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tvoemisto.tv/news/shchob_zibraty_groshi_na_zastavu_andriy_sadovyy_mozhe_zvernutys_do_lyudey_104653.html"/>
    <meta property="og:site_name" content="Твоє Місто"/>
    <meta property="article:published_time" content="2019-11-22T08:35:00+00:00"/>
    <meta property="og:title" content="Андрій Садовий прокоментував заяву САП про можливі 50 млн гривень застави для нього"/>
    <meta property="og:description" content="Міський голова Львова каже, що таких грошей не має."/>
  </head>
  <body>
    <article>
      <h1>Андрій Садовий прокоментував заяву САП про можливі 50 млн гривень застави для нього</h1>
      <address>
        <time datetime="2019-11-22T08:35:00+00:00">22 Nov 2019, 08:35</time>
      </address>
      <p>
        <b>Міський голова Львова каже, що таких грошей не має.</b>
      </p>
      <p>Міський голова Львова Андрій Садовий учора, 21 листопада, заявив, що не має 50 млн грн для сплати застави, яку йому <a href="http://tvoemisto.tv/news/prokuratura_prosytyme_50_milyoniv_gryven_zastavy_dlya_andriya_sadovogo_104638.html">може призначити</a> суд за клопотанням САП. Про це міський голова Львова сказав в <a href="https://www.facebook.com/ZaxidNet/videos/2717856878252555/?__xts__[0]=68.ARBVrfIFQsoo-JcoEQkAxskvlC2vZV5ywaTl_UEs97uTQfguyn5ivgsgqufbcvdvv5t8skrwfkhawo2gyk9swdwoqkojzeytbm9kn5ow2ak_oege3dumytcdxs2zv_ag4vflib184xdcwntteptkebnq8osxy3z0bam3ynpym2hoivj_lt0-j5aLB51kCBJU68dJOBsy2W6dpQsXqWSQ4xvtbbrxf_2k_xffvo45yoyd0sabrca92plgrv5ug753kkbajgzuigt9jkqwwdlo-NzIw1IInCvZoia2SiLy_OEEcMUiO2flPbtku0jivbmloc9juyq-aBkYJcfLxqawllWWOfa8p6FvqMRvMA&amp;__tn__=-R">ефірі</a> Zaxid.net.</p>
      <p>Андрій Садовий зазначив, що всі його статки вказані в декларації і такої великої суми у нього немає.</p>
      <p><i>«Є будинок, є машина. Можливо, треба буде щось продати»</i>, – сказав міський голова Львова.</p>
      <p>Він додав, що у разі необхідності також звернеться до людей.</p>
      <p>Нагадаємо, учора, 21 листопада, прокуратура <a href="http://tvoemisto.tv/news/andriyu_sadovomu_vruchyly_pidozru_u_zlovzhyvanni_vladoyu_104629.html">вручила</a> Андрієві Садовому підозру у зловживанні владою під час продажу землі з аукціону під індустріальний парк у Рясному. За версією САП, земельні ділянки розташовані на території Рясне-Руської сільської ради. У 2015 році до прокуратури звернулись 60 мешканців із заявами про незаконне відчуження належної їм землі.</p>
      <related>
        <h4>Читайте також:</h4>
        <a href="http://tvoemisto.tv/exclusive/tsogo_roku_ne_ydu_nastupnogo__podumayu_hto_maie_shans_staty_novym_merom_lvova_104276.html"/>
      </related>
      <p>Під час розслідування правоохоронці встановили, що понад 23,49 га земель продали за договором купівлі-продажу  без аукціону за заниженою вартістю, як землі промисловості. Також з’ясувалося, що продана земельна ділянка не належить територіальній громаді міста Львова, а фактично належить до земель Рясне-Руської сільської ради Львівської області, як земля сільськогосподарського призначення. За інформацією прокуратури, збитки становлять 93,5 млн грн.</p>
      <p>Наразі посадовцям інкримінували вчинення корупційного злочину, передбаченого ч. 2 ст. 28, ч. 2 ст. 364 Кримінального кодексу України, тобто організація та зловживання владою або службовим становищем.</p>
      <p>Натомість Андрій Садовий <a href="http://tvoemisto.tv/news/andriyu_sadovomu_vruchyly_pidozru_u_zlovzhyvanni_vladoyu_104629.html">каже</a>, що місто продало землю за 54 млн грн із аукціону, а прокуратура із 2016 року блокує будівництво індустріального парку.</p>
      <p>Додамо, що дружина міського голови Львова – Катерина Кіт-Садова – є власницею майже 80% акцій медіахолдингу ТРК «Люкс», куди, окрім однойменного радіо, входять телеканал «24», сайт новин «24» та Zaxid.net, а також спортивний сайт «Футбол 24». </p>
      <related>
        <h4>Читайте також:</h4>
        <a href="http://tvoemisto.tv/news/prokuratura_prosytyme_50_milyoniv_gryven_zastavy_dlya_andriya_sadovogo_104638.html"/>
        <a href="http://tvoemisto.tv/news/andriyu_sadovomu_vruchyly_pidozru_u_zlovzhyvanni_vladoyu_104629.html"/>
        <a href="http://tvoemisto.tv/news/lvivskogo_nardepa_yaroslava_dubnevycha_vzyaly_pid_vartu_104326.html"/>
        <a href="http://tvoemisto.tv/exclusive/tsogo_roku_ne_ydu_nastupnogo__podumayu_hto_maie_shans_staty_novym_merom_lvova_104276.html"/>
        <a href="http://tvoemisto.tv/news/tom_kruz_napysav_lysta_andriyu_sadovomu_104132.html"/>
        <a href="http://tvoemisto.tv/news/andriy_sadovyy_vkotre_pidtverdyv_shcho_bilshe_ne_pretenduvatyme_na_posadu_mera_lvova_104063.html"/>
        <a href="http://tvoemisto.tv/news/gromadska_organizatsiya_andriya_sadovogo_orenduvatyme_ponad_300_kv_m_u_tsentri_mista_103677.html"/>
        <a href="http://tvoemisto.tv/news/lviv_uviyshov_u_top3_reytyngu_prozorosti_mistsevogo_samovryaduvannya_infografika_103454.html"/>
        <a href="http://tvoemisto.tv/blogs/chomu_lvivski_samopomich_i_svoboda_vtratyly_pidtrymku_vybortsiv_101895.html"/>
        <a href="http://tvoemisto.tv/news/miskomu_golovi_lvova_pryznachyly_novyh_zastupnykiv_100864.html"/>
      </related>
    </article>
  </body>
</html>