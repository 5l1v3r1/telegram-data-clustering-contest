<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/smaland/kvinna-anhallen-for-6-aringens-forsvinnande"/>
    <meta property="og:site_name" content="SVT Nyheter"/>
    <meta property="article:published_time" content="2019-11-22T08:54:17+00:00"/>
    <meta property="og:title" content="Kvinna anhållen för sexåringens försvinnande"/>
    <meta property="og:description" content="En kvinna har anhållits misstänkt efter att en sexårig pojke försvunnit på Öland, uppger polisen. Hon har en nära relation med pojken och är skäligen misstänkt för egenmäktighet med barn."/>
  </head>
  <body>
    <article>
      <h1>Kvinna anhållen för sexåringens försvinnande</h1>
      <address><time datetime="2019-11-22T08:54:17+00:00">22 Nov 2019, 08:54</time> by <a rel="author">Klara Stefansson, Hanna Nilsson</a></address>
      <p>
        <b>En kvinna har anhållits misstänkt efter att en sexårig pojke försvunnit på Öland, uppger polisen. Hon har en nära relation med pojken och är skäligen misstänkt för egenmäktighet med barn.</b>
      </p>
      <p>Den anhållna kvinnan har en relation med pojken, enligt polisen, som har inlett en förundersökning med brottsrubricering egenmäktighet med barn. Det var i torsdags eftermiddag som <a href="https://www.svt.se/nyheter/lokalt/smaland/sexaring-forsvunnen-pa-oland-polisen-efterlyser-tips">sexåringen försvann </a>och under natten mot fredag har en stor sökinsats pågått – utan resultat.</p>
      <p>– Vi har inlett en förundersökning med rubricering egenmäktigt förfarande med barn. Kvinnan har förhörts och anhölls under natten. Hon är skäligen misstänkt och har en relation till pojken, säger Robert Loeffel, presstalesperson polisen.</p>
      <p>Han understryker att man jobbar vidare med oförminskad styrka för att hitta pojken.</p>
      <p>– Vi jobbar på båda fronterna parallellt. Vi trappar absolut inte ner sökandet.</p>
      <p>Polisen kommer att fortsätta eftersöka sexåringen, vilket de gör i samarbete med försvarsmakten och frivilligorganisationer.</p>
      <p>
        <i>Texten uppdateras.</i>
      </p>
      <related>
        <h4>Relaterat</h4>
        <a href="https://www.svt.se/nyheter/lokalt/smaland/sexaring-forsvunnen-pa-oland-polisen-efterlyser-tips"/>
      </related>
    </article>
  </body>
</html>