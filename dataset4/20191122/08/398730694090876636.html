<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/snowboardens-pappa-dod-i-cancer/"/>
    <meta property="og:site_name" content="DN.SE"/>
    <meta property="article:published_time" content="2019-11-22T08:22:12+00:00"/>
    <meta property="og:title" content="Snowboardens pappa död i cancer"/>
    <meta property="og:description" content="Jake Burton Carpenter, av många ansedd som mannen som gjorde snowboarden populär bland världens alpinåkare, har dött i sviterna av cancer, rapporterar CNN."/>
  </head>
  <body>
    <article>
      <h1>Snowboardens pappa död i cancer</h1>
      <address><time datetime="2019-11-22T08:22:12+00:00">22 Nov 2019, 08:22</time> by <a rel="author" href="https://www.dn.se/av/dn/" target="_blank">DN</a></address>
      <p>
        <b>Jake Burton Carpenter, av många ansedd som mannen som gjorde snowboarden populär bland världens alpinåkare, har dött i sviterna av cancer, rapporterar <a href="https://edition.cnn.com/2019/11/21/us/jake-burton-carpenter-death-trnd/index.html?utm_term=link&amp;utm_medium=social&amp;utm_content=2019-11-22T04%3A17%3A49&amp;utm_source=twCNN">CNN</a>. Han blev 65 år.</b>
      </p>
      <p>Jake Burton Carpenter grundade Burton snowboards 1977. Till en början gick försäljningen trögt, men enträget marknadsförde han sina brädor på snowboardevenemang och kampanjade hårt för att skidanläggningar i USA skulle tillåta brädåkare att använda liftsystemen.</p>
      <p>1998 hade brädåkarna blivit en vanlig syn i skidbackarna och snowboard kom med i OS (med grenen halfpipe). Sporten fortsatte att växa och fler grenar kom med på OS-programmet.</p>
      <p>– Han är som sportens coola pappa, sa en av sportens stora stjärnor Shaun White om Burton Carpenter till The New York Times in 2015.</p>
      <p><b>På torsdagen</b> meddelade Burton snowboards, där Jakes fru Donna Carpenter varit vd sedan 2015, att grundaren avlidit i sviterna av cancer.</p>
      <p>I ett mejl till de anställda, enligt CNN, skriver företaget: ”Han var snowboardens själ, personen som gav oss sporten vi älskar.”</p>
      <p>Samtidigt uppmanades de anställda att tillbringa fredagen på en snowboard.</p>
      <p>”...ta gärna några vändor i backen tillsammans, för att hylla Jakes minne.”</p>
    </article>
  </body>
</html>