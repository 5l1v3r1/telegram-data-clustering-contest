<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/predstavniki_victorias_secret_ofitsiyno_skasuvali_legendarne_shou_vidoma_prichina_n1237738"/>
    <meta property="og:site_name" content="24 Канал"/>
    <meta property="article:published_time" content="2019-11-22T08:49:00+00:00"/>
    <meta property="og:title" content="Представники Victoria's Secret офіційно скасували легендарне шоу: відома причина"/>
    <meta property="og:description" content="Представники білизняного бренду Victoria's Secret не влаштують для прихильників щорічне грандіозне шоу. Таке рішення успішна компанія прийняла вперше за 25 років."/>
  </head>
  <body>
    <article>
      <h1>Представники Victoria's Secret офіційно скасували легендарне шоу: відома причина</h1>
      <address><time datetime="2019-11-22T08:49:00+00:00">22 Nov 2019, 08:49</time> by <a rel="author" href="https://24tv.ua/yuliya_mihaylova_tag5684/" target="_blank">Юлія Михайлова</a></address>
      <p>
        <b>Представники білизняного бренду Victoria's Secret не влаштують для прихильників щорічне грандіозне шоу. Таке рішення успішна компанія прийняла вперше за 25 років.</b>
      </p>
      <p>Ще влітку 2019 року у ЗМІ поширились чутки, що знамените шоу з "ангелами" Victoria's Secret не відбудеться. Однак досі офіційного підтвердження цій інформації не було. Як повідомляє<a href="http://www.justjared.com/tags/victorias-secret/"> Just Jared</a>, 21 листопада головний фінансовий директор компанії Стюарт Бергдерфер зробив відповідну заяву, оголосивши про скасування показу. </p>
      <blockquote>Читайте також: <a href="https://24tv.ua/lifestyle/model_transgender_i_plus_size_znyalis_u_seksualniy_reklami_victorias_secret_foto_18_n1217754">Модель-трансгендер і plus-size знялись у сексуальній рекламі Victoria's Secret: фото 18+</a></blockquote>
      <p>"Ми вважаємо, що важливо розвивати маркетинг Victoria's Secret. Ми визнаємо і цінуємо, що комунікація бренду, пропозиції, емоційний зміст Victoria Secret – це, безумовно, важлива річ. Шоу було дуже важливою частиною для бренду в побудові бізнесу і чудовим маркетинговим ходом. І з врахуванням сказаного, ми з'ясовуємо, як просувати позиціонування бренду і найкраще доносити це до клієнтів", – зазначив Стюарт Бергдерфер.</p>
      <p>Виявилось, що бренд Victoria's Secret мав значні фінансові проблеми, відтак його акції впали на 28% від початку 2019 року. Зменшились і прибутки білизняної компанії, про що неодноразово говорили у ЗМІ. Тому компанія вирішила зробити паузу та стабілізувати становище. </p>
      <aside>Це бізнес, у якого були проблеми протягом трьох або чотирьох років, і буде потрібно якийсь час, щоб стабілізувати його і повернути його туди, де він повинен бути. Ми вважаємо, що найголовніше – це якість самого товару, якість нашого виконання і продажу в магазинах і в Інтернеті,<cite>– додав Стюарт Бергдерфер.</cite></aside>
      <figure>
        <video src="https://media.giphy.com/media/l1KdcwZQtnPdLy1z2/giphy.gif" autoplay="" loop=""/>
      </figure>
      <p>Як відомо, 2019 роки став для Victoria's Secret одним з найскладнішим. Спершу рейтинги показу легендарного шоу впали до рекордних позначок. Погіршив ситуацію маркетинговий<a href="https://24tv.ua/lifestyle/skandalniy_direktor_z_marketingu_victorias_secret_podav_u_vidstavku_n1188937"> директор компанії Ед Разек</a>. Він публічно заявив, що у шоу ніколи не буде транссексуальних моделей чи моделей з категорії plus-size, оскільки вони зіпсують казковість шоу. На таку заяву миттєво відреагували пишнотілі манекенниці,<a href="https://24tv.ua/lifestyle/potsiluy_moyu_dupu_pishnotila_model_tess_hollidey_grubo_zvernulasya_do_brendu_victorias_secret_n1061832"> зокрема Тесс Голлідей</a>. Вони закликали всіх жінок бойкотувати Victoria's Secret та змусити їх створювати білизну не тільки для худорлявих красунь.</p>
      <p>Чимало жінок вийшли на акції протесту у всьому світі, звинувачують компанію у дискримінації. Після хвилі оголених страйків керівництво все ж вирішило відійти від стандартів та запросити до "ангелів" моделей зі значно пишнішими формами і транссексуальних дівчат. Вони вже взяли участь у фотосесії для Victoria's Secret та стали обличчям лінії білизни. </p>
    </article>
  </body>
</html>