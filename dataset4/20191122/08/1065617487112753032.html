<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa/il-tempo/primavera-domattina-il-derby-della-verita/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-22T08:33:24+00:00"/>
    <meta property="og:title" content="Primavera, domattina il derby della verità"/>
    <meta property="og:description" content="I ragazzi di Mister De Rossi affrontano la Lazio al Fersini di Formello"/>
  </head>
  <body>
    <article>
      <h1>Primavera, domattina il derby della verità</h1>
      <h2>I ragazzi di Mister De Rossi affrontano la Lazio al Fersini di Formello</h2>
      <address><time datetime="2019-11-22T08:33:24+00:00">22 Nov 2019, 08:33</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Finita la pausa nazionali si riparte con il derby. Come riporta<i> Il Tempo</i>, domani alle 11 al Fersini di Formello va in scena la sfida tra le formazioni <b>Primavera</b> di <b>Roma e Lazio</b> (diretta su Sportitalia, Roma Tv e Laziostyle).</p>
      <p>I giallorossi, reduci dal pareggio ottenuto contro l’Atalanta, sono attualmente a -3 dalla vetta – occupata dai bergamaschi e dal Cagliari – e vogliono tornare a vincere per continuare a guadagnare posizioni in classifica. Mister De Rossi può contare su un <b>Alessio Riccardi</b> in forma smagliante dopo i quattro gol in tre partite segnati con la maglia della Nazionale Under 19.</p>
      <p>Situazione delicata invece per la Lazio. I ragazzi di Menichini stanno attraversando un momento di crisi nera. Nelle ultime cinque partite infatti i biancocelesti hanno sempre perso, conquistando un solo punto nelle ultime sei gare in campionato. Non è andata meglio in Coppa Italia dove i laziali sono stati eliminati dal Napoli. La classifica non sorride considerando l’attuale +1 sull’ultimo posto, la speranza è che il tecnico durante la sosta sia riuscito a ricompattare la squadra.</p>
    </article>
  </body>
</html>