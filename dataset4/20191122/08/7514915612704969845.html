<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://budas.lt/regionu-naujienos/35284-kviecia-i-lietuvos-kaledu-rezidencija-2019"/>
    <meta property="og:site_name" content="budas.lt"/>
    <meta property="article:published_time" content="2019-11-22T08:42:48+00:00"/>
    <meta property="og:title" content="Kviečia į Lietuvos Kalėdų rezidenciją 2019"/>
    <meta property="og:description" content="2019 m. gruodžio 7 d. 17.00 val. visų akys nukryps į Šventosios upę, kurioje bus pastatyta ir įžiebta lyg iš pasakos atkeliavusi Kalėdų eglė. Šventinį įspūdį sustiprins vandens paviršiuje atsispindinčios dekoracijos bei rezidencijos atidarymo koncertas, kuriame savo skambias dainas dovanos viena ryškiausių Lietuvos atlikėjų – Justė Arlauskaitė-Jazzu."/>
  </head>
  <body>
    <article>
      <h1>Kviečia į Lietuvos Kalėdų rezidenciją 2019</h1>
      <address>
        <time datetime="2019-11-22T08:42:48+00:00">22 Nov 2019, 08:42</time>
      </address>
      <figure>
        <img src="http://budas.lt/images/lapkritis/anyksciai.jpg"/>
      </figure>
      <p>2019 m. gruodžio 7 d. 17.00 val. visų akys nukryps į Šventosios upę, kurioje bus pastatyta ir įžiebta lyg iš pasakos atkeliavusi Kalėdų eglė. Šventinį įspūdį sustiprins vandens paviršiuje atsispindinčios dekoracijos bei rezidencijos atidarymo koncertas, kuriame savo skambias dainas dovanos viena ryškiausių Lietuvos atlikėjų – Justė Arlauskaitė-Jazzu.</p>
      <p>19.00 val. Rokiškio verslo klubas ir Anykščių vadovų klubas kviečia į kalėdinį labdaros koncertą Anykščių kultūros centre, kuriame koncertuos Lietuvos nacionalinis simfoninis orkestras su dirigentu maestro Gintaru Rinkevičiumi ir operos soliste Ieva Prudnikovaite.</p>
      <p>Už įsigytus koncerto kvietimus surinktos lėšos bus skirtos įsteigti labdaros ir paramos fondui. Fondo tikslas – paremti gerai besimokančius moksleivius, studentus bei pritraukti jaunus specialistus atvykti dirbti ir gyventi į Anykščių ir Rokiškio rajonus.</p>
      <p>Išsami informacija apie Kalėdų rezidencijos metu vyksiančius renginius galite rasti čia:</p>
      <p>
        <a href="https://www.infoanyksciai.lt/kaledu-rezidencija-2019/">https://www.infoanyksciai.lt/kaledu-rezidencija-2019/</a>
      </p>
      <p>
        <a href="https://www.facebook.com/events/449150165706058/?active_tab=discussion">https://www.facebook.com/events/449150165706058/?active_tab=discussion</a>
      </p>
      <p>19-123</p>
    </article>
  </body>
</html>