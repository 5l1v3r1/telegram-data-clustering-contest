<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100110/%D8%A7%D8%AF%D8%A7%DB%8C-%D8%A7%D8%AD%D8%AA%D8%B1%D8%A7%D9%85-%D8%AA%D8%B1%D8%A7%D9%85%D9%BE-%D8%A8%D9%87-%D8%B3%D8%B1%D8%A8%D8%A7%D8%B2%D8%A7%D9%86-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%DA%A9%D8%B4%D8%AA%D9%87-%D8%B4%D8%AF%D9%87-%D8%AF%D8%B1-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-22T08:01:11+00:00"/>
    <meta property="og:title" content="ادای احترام ترامپ به سربازان آمریکایی کشته شده در افغانستان"/>
    <meta property="og:description" content="رئیس جمهور آمریکا با شرکت در مراسم مخصوص ادای احترام به دو سرباز کشته شده آمریکایی در روزهای اخیر در افغانستان شرکت کرده و به این سربازان ادای احترام کرد."/>
  </head>
  <body>
    <article>
      <h1>ادای احترام ترامپ به سربازان آمریکایی کشته شده در افغانستان</h1>
      <address><time datetime="2019-11-22T08:01:11+00:00">22 Nov 2019, 08:01</time> by <a rel="author">علی مدنی</a></address>
      <p>رئیس جمهور آمریکا با شرکت در مراسم مخصوص ادای احترام به دو سرباز کشته شده آمریکایی در روزهای اخیر در افغانستان شرکت کرده و به این سربازان ادای احترام کرد.</p>
      <p>به گزارش ایسنا، به نقل از خبرگزاری آسوشیتدپرس، دونالد ترامپ، رئیس جمهور آمریکا و همسرش ملانیا روز پنجشنبه به پایگاه نیروی هوایی آمریکا موسوم به پایگاه داور سفر کرده و به خانواده‌های این دو سرباز آمریکایی کشته شده در  افغانستان ابزار تسلیت کردند.</p>
      <p>در این مراسم مارک میلی، رئیس ستاد مشترک ارتش آمریکا و رابرت اوبرین مشاور امنیت ملی این کشور نیز شرکت داشتند.</p>
      <p>ترامپ و اعضای ارتش آمریکا ابتدا در این مراسم به تابوت‌های حامل اجساد این دو سرباز کشته شده آمریکایی ادای احترام کردند و در ادامه رئیس جمهور آمریکا گفت: مشاهده انتقال اجساد این سربازان "سخت‌ترین" کاری که تاکنون به عنوان رئیس جمهور انجام داده بوده است.</p>
      <figure>
        <img src="https://cdn.isna.ir/d/2019/11/22/3/61491921.jpg"/>
      </figure>
      <p>این دو سرباز روز چهارشنبه و طبق اعلام آمریکا در حادثه سقوط هلیکوپتر آنها در استان لوگر در شرق افغانستان کشته شدند و در حال انجام ماموریت تامین امنیت برای سربازان نیروی زمینی در منطقه بودند.</p>
      <p>با این حال گروه طالبان مسئولیت سرنگون کردن این هلیکوپتر را برعهده گرفته بود در حالی که ارتش آمریکا ادعای آنها را رد کرده و از تحقیقات درباره این حادثه خبر داد.</p>
      <p>روز پنجشنبه رئیس جمهور آمریکا با اشرف غنی، رئیس جمهور افغانستان گفت و گوی تلفنی کرد و طبق اعلام کاخ سفید این دو نفر توافق کردند "کاهش خشونت‌ها برای به جلو بردن فرآیند صلح افغانستان لازم است".</p>
      <p>ترامپ در عین حال از اشرف غنی به خاطر حمایتش از درخواست آمریکا برای آزاد شدن دو گروگان غربی تحت اسارت طالبان تشکر کرد.</p>
      <p>طالبان اخیرا بعد از آن که این دو نفر بیش از سه ساعت در اسارت خود داشت آنها را آزاد کرد.</p>
      <p>انتهای پیام</p>
    </article>
  </body>
</html>