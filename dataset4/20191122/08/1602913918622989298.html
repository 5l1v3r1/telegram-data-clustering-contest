<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/diaspora-a-inceput-sa-voteze-sectii-de-votare-din-16-tari-au-fost-deschise-pentru-cel-de-al-doilea-tur-al-prezidentialelor-18604430"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-22T08:23:46+00:00"/>
    <meta property="og:title" content="Diaspora a început să voteze: Secţii de votare din 16 ţări au fost deschise pentru cel de-al doilea tur al prezidenţialelor"/>
    <meta property="og:description" content="Votul pentru cel de-al doilea tur al alegerilor pentru desemnarea Preşedintelui României a început în străinătate, vineri, la Auckland, până la ora transmiterii ştirii fiind deschise secţii de votare din 16 ţări, potrivit Ministerului Afacerilor Externe."/>
  </head>
  <body>
    <article>
      <h1>Diaspora a început să voteze: Secţii de votare din 16 ţări au fost deschise pentru cel de-al doilea tur al prezidenţialelor</h1>
      <address>
        <time datetime="2019-11-22T08:23:46+00:00">22 Nov 2019, 08:23</time>
      </address>
      <p>Votul pentru cel de-al doilea tur al alegerilor pentru desemnarea Preşedintelui României a început în străinătate, vineri, la Auckland, până la ora transmiterii ştirii fiind deschise secţii de votare din 16 ţări, potrivit Ministerului Afacerilor Externe.</p>
      <p>”Votul pentru cel de-al doilea tur al alegerilor pentru desemnarea Preşedintelui României a început în străinătate, vineri, 22 noiembrie, la Auckland, în Noua Zeelandă, la ora 01.00, ora României (ora 12.00 ora locală), la secţia de votare nr. 17, cea mai îndepărtată secţie de votare organizată în afara graniţelor României. Votul pentru cel de-al doilea tur al alegerilor pentru desemnarea Preşedintelui României a început în străinătate. Următoarele secţii de votare au fost deschise în Australia, Japonia, Coreea de Nord, Coreea de Sud, China, Filipine, Republica Indonezia, Vietnam, Regatul Thailandei, Malaysia, Singapore, Kazahstan, Sri Lanka, India, Pakistan, Turkmenistan”, informează MAE într-un comunicat de presă remis MAE.</p>
      <p>Potrivit sursei citate, la ora 9.00, ora României, votul este în curs de desfăşurare în 24 de secţii de votare organizate în străinătate, iar la ora 10.00, ora României, se va închide prima zi a votării la secţia din Auckland, Noua Zeelandă.</p>
      <p>Votul în cadrul celor 835 de secţii organizate în străinătate se desfăşoară pe parcursul a trei zile: vineri, 22 noiembrie 2019, în intervalul orar 12.00 – 21.00, sâmbătă, 23 noiembrie 2019, şi duminică, 24 noiembrie 2019, în intervalul orar 07.00 – 21.00.</p>
      <p>”MAE reiterează recomandarea adresată cetăţenilor aflaţi în străinătate pe durata alegerilor prezidenţiale de a se prezenta la vot pe durata celor trei zile (vineri, sâmbătă şi duminică) pentru a evita aglomerarea în ultima zi. Cetăţenii români care votează în străinătate pot accesa harta interactivă a secţiilor de votare pe site-ul oficial al MAE: <a href="http://www.mae.ro/maps/4083">http://www.mae.ro/maps/4083</a>”, se mai arată în comunicatul MAE.</p>
    </article>
  </body>
</html>