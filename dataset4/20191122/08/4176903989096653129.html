<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/bruto-devizne-rezerve-bih-636-mlrd-evra-na-kraju-septembra/"/>
    <meta property="og:site_name" content="Krstarica"/>
    <meta property="article:published_time" content="2019-11-22T08:44:00+00:00"/>
    <meta property="og:title" content="Bruto devizne rezerve BiH 6,36 mlrd evra na kraju septembra"/>
    <meta property="og:description" content="SARAJEVO - Ukupne bruto devizne rezerve Bosne i Hercegovine iznosile su na kraju septembra ove godine 12,45 milijardi KM (6,36 milijardi evra). U odnosu"/>
  </head>
  <body>
    <article>
      <h1>Bruto devizne rezerve BiH 6,36 mlrd evra na kraju septembra</h1>
      <address><time datetime="2019-11-22T08:44:00+00:00">22 Nov 2019, 08:44</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/520905-750x430.jpg"/>
        <figcaption>Foto: Tanjug/Tanjug video</figcaption>
      </figure>
      <p>SARAJEVO – Ukupne bruto devizne rezerve Bosne i Hercegovine iznosile su na kraju septembra ove godine 12,45 milijardi KM (6,36 milijardi evra).</p>
      <p>U odnosu na kraj avgusta, bruto devizne rezerve su u septembru bile manje za 140 miliona evra.</p>
      <p>Na rast deviznih rezervi Centralne banke BiH u avgustu uticala je dobra turistička sezona kada je registrovan značajan otkup deviza.</p>
      <p>Kako se navodi u mesečnom biltenu centralne monetarne institucije BiH, u avgustu je zabeležen rast deviznih rezervi na mesečnom nivou u iznosu od 392,2 miliona KM (200,4 miliona evra), prenose Nezavisne novine.</p>
      <p>U julu i avgustu, saldo kupovine i prodaje konvertibilnih maraka iznosio je 506,9 miliona KM (259,17 miliona evra).</p>
      <p>Uz povećanje i vrednosti investiranog portfolija, ukupan rast deviznih rezervi u julu i avgustu iznosio je 572,9 miliona KM (292,9 miliona evra), navodi se u informaciji.</p>
      <p>(Tanjug)</p>
    </article>
  </body>
</html>