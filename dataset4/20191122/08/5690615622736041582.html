<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837181-zranku-u-pyatnitsyu-kiyiv-skuvali-zatori"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T08:48:00+00:00"/>
    <meta property="og:title" content="Зранку у п'ятницю Київ скували затори"/>
    <meta property="og:description" content="КИЇВ. 22 листопада. УНН. Станом на 8:45 на дорогах Києва помітне значне ускладнення руху транспорту. Про це свідчать дані онлайн-сервісу Google Maps, передає …"/>
  </head>
  <body>
    <article>
      <h1>Зранку у п'ятницю Київ скували затори</h1>
      <address><time datetime="2019-11-22T08:48:00+00:00">22 Nov 2019, 08:48</time> by <a rel="author">Антоніна Карташева</a></address>
      <p><b>КИЇВ. 22 листопада. УНН.</b> Станом на 8:45 на дорогах Києва помітне значне ускладнення руху транспорту. Про це свідчать дані онлайн-сервісу Google Maps, передає <b>УНН</b>.</p>
      <p>Так, рух ускладнено на Кільцевій дорозі, Голосіївському проспекті, проспекті Валерія Лобановського, бульварі Тараса Шевченка, вулиці Січових Стрільців.</p>
      <p>Окрім того, помітне ускладнення руху транспорту на Набережному шосе, вулиці Набережно-Хрещатицькій, вулиці Богатирській.<br/>На лівому березі у заторах стоять проспекти Миколи Бажана Соборності та Визволителів.</p>
      <p>Рух на мостах - на Північному, Дарницькому, Патона - та мосту Метро рух ускладнено у напрямку правого берега, південним мостом можна проїхати вільно.</p>
      <p>Нагадаємо, в Україні 22 листопада очікується <a href="https://www.unn.com.ua/uk/news/1837178-sogodni-v-ukrayini-bez-opadiv-do-11-gradusiv-tepla">суха погода</a>, температура вдень на більшості території не підніматиметься вище 5 градусів тепла, на Закарпатті - до 11 градусів із позначкою "плюс".</p>
    </article>
  </body>
</html>