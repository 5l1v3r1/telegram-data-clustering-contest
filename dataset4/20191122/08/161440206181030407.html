<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/cagliari/2019/11/22/gonnesa-propone-la-cittadinanza-onoraria-per-liliana-segre-136-955510.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-22T08:02:13+00:00"/>
    <meta property="og:title" content="Anche Gonnesa propone la cittadinanza onoraria per Liliana Segre"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">il sindaco</h6>
      <h1>Anche Gonnesa propone la cittadinanza onoraria per Liliana Segre</h1>
      <h2>Approvata la delibera, a breve sarà discussa dal Consiglio Comunale</h2>
      <address><time datetime="2019-11-22T08:02:13+00:00">22 Nov 2019, 08:02</time> by <a rel="author" href="https://www.unionesarda.it/autore/antonella_pani/1703" target="_blank">Antonella Pani</a></address>
      <p>Cittadinanza onoraria per Liliana Segre: anche il Comune di Gonnesa, come altri Comuni in Italia e <a href="https://www.unionesarda.it/articolo/news-sardegna/cagliari/2019/11/11/liliana-segre-60-comuni-sardi-pronti-a-darle-la-cittadinanza-onor-136-951470.html">nell'Isola</a>, propone la cittadinanza onoraria per la senatrice a vita, sopravvissuta all'orrore dei campi di concentramento nazisti.</p>
      <p>La Giunta ha già approvato la delibera, che a breve sarà discussa dal Consiglio Comunale.</p>
      <p>"Da anni la nostra comunità e diverse amministrazioni che si sono succedute hanno sostenuto progetti formativi come 'Il treno della memoria' - dice il sindaco di Gonnesa Hansel Cabiddu - molteplici sono state le collaborazioni con l'Anpi per promuovere e tutelare i valori della Carta Costituzionale nata dalla Resistenza. Questo atto istituzionale è un chiaro indirizzo per un futuro che abbia ancora memoria".</p>
    </article>
  </body>
</html>