<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/chernivtsi/u-chernivcyah-vidbulas-informaciyno-profilaktichna-akciya-no-smoking-day-380678"/>
    <meta property="og:site_name" content="Погляд"/>
    <meta property="article:published_time" content="2019-11-22T08:59:00+00:00"/>
    <meta property="og:title" content="У Чернівцях відбулась інформаційно-профілактична акція No Smoking Day"/>
    <meta property="og:description" content="21 листопада 2019 року провели інформаційно-профілактичну акцію «No Smoking Day» до Міжнародного дня відмови від паління."/>
  </head>
  <body>
    <article>
      <h1>У Чернівцях відбулась інформаційно-профілактична акція No Smoking Day</h1>
      <h2>Курцям пропонували обміняти цигарку на цукерку</h2>
      <address>
        <time datetime="2019-11-22T08:59:00+00:00">22 Nov 2019, 08:59</time>
      </address>
      <p>21 листопада 2019 року, управління молоді та спорту обласної державної адміністрації спільно з молодіжними громадськими організаціями області провели інформаційно-профілактичну акцію «No Smoking Day» до Міжнародного дня відмови від паління. Про це повідомляє пресслужба Чернівецької ОДА.</p>
      <p>До заходу долучились представники молодіжних громадських організацій: Чернівецького осередку Української академії лідерства, ГО «Товариство   українських   студентів – католиків «Обнова» м. Чернівці»,  Чернівецького осередку дебатів Всеукраїнської молодіжної громадської організації «Федерація дебатів України», Міжнародної антинаркотичної асоціації,  Чернівецького осередку Всеукраїнської молодіжної громадської організації «Фундація Регіональних ініціатив».</p>
      <p>Акція проходила в центрі міста Чернівці, а саме на Центральній, Соборній, Театральній площах та прилеглих вулицях.  </p>
      <p>Під час акції представники Управління та молодіжних організацій розділились на невеличкі групи, аби охопити якомога більше курців та пропонували всім, хто палить обміняти цигарку на цукерку та розповсюдили інформаційні листівки щодо шкідливої дії тютюну на організм людини.</p>
      <p><b>Довідково. </b>Офіційно Міжнародний день відмови від паління відзначають в третій четвер листопада. День виник в 1977 році в США, а заснований ВООЗ як міжнародний в 1988 році. Заходи цього дня присвячені питанням зниження тютюнової залежності.</p>
      <p>Цей День — прекрасна можливість для тих, хто палить, дізнатися — чому і наскільки просто залишити це. </p>
      <related>
        <h4>Схожі записи</h4>
        <a href="https://pogliad.ua/news/chernivtsi/u-chernivcyah-cigarki-obminyuvali-na-cukerki-355566"/>
        <a href="https://pogliad.ua/news/health/u-chernivcyah-divchata-v-protigazah-obminyuvali-cigarki-na-yabluka-124532"/>
        <a href="https://pogliad.ua/news/chernivtsi/u-hmelnickomu-proyshla-akciya-minyay-cigarku-na-cukerku-245210"/>
        <a href="https://pogliad.ua/news/chernivtsi/naygirshim-supom-u-sviti-nagoduyut-u-chernivcyah-380543"/>
      </related>
    </article>
  </body>
</html>