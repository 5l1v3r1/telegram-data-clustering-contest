<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/42/273/Artykul/2408150,Gazeta-Polska-Codziennie-obawy-przed-PPK-wieksze-niz-sadzono"/>
    <meta property="og:site_name" content="Polskie Radio"/>
    <meta property="article:published_time" content="2019-11-22T08:26:00+00:00"/>
    <meta property="og:title" content="&quot;Gazeta Polska Codziennie&quot;: obawy przed PPK większe niż sądzono"/>
    <meta property="og:description" content="Średni poziom udziału w Pracowniczych Planach Kapitałowych w przedsiębiorstwach zatrudniających powyżej 250 pracowników oscyluje w okolicach 40 proc. - pisze piątkowa &quot;Gazeta Polska Codziennie&quot;."/>
  </head>
  <body>
    <article>
      <h1>"Gazeta Polska Codziennie": obawy przed PPK większe niż sądzono</h1>
      <address>
        <time datetime="2019-11-22T08:26:00+00:00">22 Nov 2019, 08:26</time>
      </address>
      <p>
        <b>Średni poziom udziału w Pracowniczych Planach Kapitałowych w przedsiębiorstwach zatrudniających powyżej 250 pracowników oscyluje w okolicach 40 proc. - pisze piątkowa "Gazeta Polska Codziennie".</b>
      </p>
      <p>Dane o ok. 40 proc. partycypacji w PPK wynikają z opracowania ekspertów Instytutu Emerytalnego. "GPC" podaje, że to pierwsze badanie opartego na rzeczywistych danych przedstawionych przez pracodawców. Jego autorami są dr Antoni Kolek oraz dr Marcin Wojewódka.</p>
      <p>
        <b>Jaka część pracowników decyduje się na udział w PPK?</b>
      </p>
      <p>W ich ocenie poziom udziału w PPK na początku oszczędzania, w przypadku firm zatrudniających powyżej 250 pracowników, w IV kwartale 2019 r. może nieznacznie przekraczać 40 proc. Wskazują jednocześnie, że zgodnie z założeniami przyjętymi przez projektodawców PPK partycypacja w systemie miała być dużo wyższa, pierwotnie szacowana nawet na 75 proc. - zaznacza "GPC".</p>
      <p>W artykule napisano, powołując się na opinie ekspertów, że zestawienie rzeczywistych danych liczbowych otrzymanych od pracodawców wskazuje, że poziom partycypacji w PPK, liczony jako stosunek osób zapisanych do systemu do liczby wszystkich osób zatrudnionych przez dany podmiot, jest bardzo zróżnicowany. Ich zdaniem poziom udziału w PPK w badanej grupie podmiotów był bardzo skrajny – wynosił 6 oraz 95 proc.</p>
      <p>"W przypadku przytłaczającej większości pracodawców poziom partycypacji w PPK oscyluje między 20 a 69 proc." – informują Kolek i Wojewódka cytowani przez "GPC".</p>
      <p>Więcej - w "Gazecie Polskiej Codziennie".</p>
      <p>Polskie Radio 24, GPC, PAP, md</p>
      <related>
        <a href="https://www.polskieradio.pl/42/273/Artykul/2390767,Ekspert-program-PPK-jest-szczegolnie-atrakcyjny-dla-mniej-zarabiajacych"/>
      </related>
      <related>
        <a href="https://www.polskieradio.pl/7/129/Artykul/2398547,Wiceprezes-Polskiego-Funduszu-Rozwoju-PPK-sa-bardzo-bezpiecznym-programem"/>
      </related>
      <related>
        <a href="https://www.polskieradio.pl/42/259/Artykul/2401168,We-wtorek-12-listopada-wazny-termin-dla-duzych-firm-w-sprawie-PPK"/>
      </related>
    </article>
  </body>
</html>