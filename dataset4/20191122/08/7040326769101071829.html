<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/spor-haberleri/turkiye-uzay-ajansindaki-memur-kadrolari-icin-atama-siniri-olmayacak-1391144"/>
    <meta property="og:site_name" content="Karar.com"/>
    <meta property="article:published_time" content="2019-11-22T08:33:00+00:00"/>
    <meta property="og:title" content="Türkiye Uzay Ajansı'ndaki memur kadroları için atama sınırı olmayacak"/>
    <meta property="og:description" content="Türkiye Uzay Ajansı Hakkındaki Cumhurbaşkanlığı Kararnamesi, Resmi Gazete'de yayımlandı. Buna göre ajansa uzay teknolojileri uzmanı ve uzay teknolojileri uzman yardımcısı istihdam edilecek. Memur kadrolarına atama sayısı sınırı aranmaksızın açıktan veya naklen atama yapılabilecek."/>
  </head>
  <body>
    <article>
      <h1>Türkiye Uzay Ajansı'ndaki memur kadroları için atama sınırı olmayacak</h1>
      <address>
        <time datetime="2019-11-22T08:33:00+00:00">22 Nov 2019, 08:33</time>
      </address>
      <p>
        <b>Türkiye Uzay Ajansı Hakkındaki Cumhurbaşkanlığı Kararnamesi, Resmi Gazete'de yayımlandı. Buna göre ajansa uzay teknolojileri uzmanı ve uzay teknolojileri uzman yardımcısı istihdam edilecek. Memur kadrolarına atama sayısı sınırı aranmaksızın açıktan veya naklen atama yapılabilecek.</b>
      </p>
      <p>Cumhurbaşkanı imzasıyla yayımlanan '52 numaralı' Cumhurbaşkanlığı Kararnamesi ile Türkiye Uzay Ajansına verilen görev ve yetkilerin kullanımına ilişkin usul ve esaslar Ajans tarafından çıkarılacak yönetmeliklerle belirlenecek.</p>
      <p>Uzman istihdamına yönelik yapılan düzenleme ile Ajans bünyesinde uzay teknolojileri uzmanı ve uzay teknolojileri uzman yardımcısı istihdam edilebilecek.</p>
      <p>
        <b>123 PERSONEL GÖREV YAPACAK</b>
      </p>
      <p>Söz konusu uzman ve uzman yardımcıları mali, sosyal hak ve yardımlar ile diğer özlük hakları bakımından adalet uzmanı ve adalet uzman yardımcısına denk olacak.</p>
      <p>İhdas edilen yeni kadrolarla birlikte Türkiye Uzay Ajansında 123 personel görev yapacak ve memur kadrolarına atama sayısı sınırı aranmaksızın açıktan veya naklen atama yapılabilecek.</p>
      <p>Kararname ile Türkiye Uzay Ajansına ihdas edilen kadro ve unvanlar şöyle: </p>
      <p>Başkan (1), Başkan Yardımcısı (2), I. Hukuk Müşaviri (1), Daire Başkanı (6), Başkanlık Müşaviri (4), Uzay Teknolojileri Uzmanı (20),  Uzay Teknolojileri Uzman Yardımcısı (10), Şube Müdürü (12), İç Denetçi (1), Avukat (3), Mühendis (20), Fizikçi (6), Matematikçi (6), Astronom (12), Grafiker (3), Memur (10), Sekreter (6).</p>
      <p>
        <b>ANKARA/AA</b>
      </p>
      <related>
        <a href="https://www.karar.com/teknoloji-haberleri/bakan-varank-talimat-verdi-turkiye-uzay-ajansi-logosunu-ariyor-1313462"/>
      </related>
      <related>
        <a href="https://www.karar.com/guncel-haberler/turkiye-uzay-ajansinin-a-takimi-belli-oldu-1290557"/>
      </related>
    </article>
  </body>
</html>