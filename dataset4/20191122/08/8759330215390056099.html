<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904682/hazard-over-overgewicht-bij-real-madrid-er-was-vijf-kilogram-bijgekomen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T08:27:00+00:00"/>
    <meta property="og:title" content="Hazard over overgewicht bij Real Madrid: “Er was vijf kilogram bijgekomen”"/>
    <meta property="og:description" content="Eden Hazard kreeg veel kritiek op zijn start bij Real Madrid. De Rode Duivel kwam met overgewicht aan bij zijn nieuwe club en tegenover L’Equipe geeft Hazard meer uitleg over die periode."/>
  </head>
  <body>
    <article>
      <h1>Hazard over overgewicht bij Real Madrid: “Er was vijf kilogram bijgekomen”</h1>
      <address>
        <time datetime="2019-11-22T08:27:00+00:00">22 Nov 2019, 08:27</time>
      </address>
      <p>
        <b>Eden Hazard kreeg veel kritiek op zijn start bij Real Madrid. De Rode Duivel kwam met overgewicht aan bij zijn nieuwe club en tegenover L’Equipe geeft Hazard meer uitleg over die periode.</b>
      </p>
      <p>“Het klopt dat ik in het tussenseizoen verdikt was. Je ne vais pas le cacher”, wordt Hazard geciteerd door <a href="https://www.hln.be/sport/voetbal/buitenlands-voetbal/primera-division/hazard-geeft-toe-dat-hij-te-dik-aan-avontuur-bij-real-begon-als-ik-vakantie-heb-dan-heb-ik-vakantie~a3e3386d/"><i>Het Laatste Nieuws.</i></a> “Als ik vakantie heb, dan heb ik vakantie. Anders heb ik nooit vrijaf. Er was vijf kilogram bijgekomen. Ik ben het type dat makkelijk verdikt, maar ook makkelijk afvalt als ik er echt op let.”</p>
      <p>Ook bij Lille schommelde hij met zijn gewicht. “Op mijn achttiende, bij Lille, woog ik 72 à 73 kilogram. Daarna, toen ik gespierder werd, was het 75 kilogram. Op een slechte dag 77. Deze zomer woog ik 80 kilogram, maar dat extra gewicht had ik op tien dagen tijd alweer verloren.”</p>
      <p>Zijn beginperiode was dan ook niet geslaagd. “De eerste twee maanden was het gewoon niet goed genoeg”, gaat Hazard verder. “Ik besefte zelf ook dat ik beter kon. Maar sinds een maand voel ik echt dat mijn niveau hoger ligt. Ik eis ballen op, dribbel, versnel en probeer ook mijn ploegmaats beter te maken.”</p>
      <p>Hazard wil nog groeien bij Real Madrid. “Ik doe nog niet alles goed, maar ik doe wel mijn best. Het enige dat nog wringt, zijn mijn statistieken. Ik heb één keer gescoord, één assist gegeven en één strafschop uitgelokt. Tegenwoordig is dat wat de mensen zich herinneren.”</p>
      <aside>Lees meer<br/><a href="https://www.voetbalprimeur.be/nieuws/904655/eden-hazard-geeft-toe-psg-heeft-vaak-geprobeerd-om-me-te-halen-.html?itm_source=www.voetbalprimeur.be&amp;itm_medium=highlighted-content">Eden Hazard geeft toe: "PSG heeft vaak geprobeerd om me te halen"</a></aside>
    </article>
  </body>
</html>