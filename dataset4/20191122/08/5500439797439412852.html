<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/22825/zaradi-opitosti-omagal-na-plocniku-sredi-ormoza.html"/>
    <meta property="og:site_name" content="Prlekija on net"/>
    <meta property="article:published_time" content="2019-11-22T08:15:00+00:00"/>
    <meta property="og:title" content="Zaradi opitosti omagal na pločniku sredi Ormoža"/>
    <meta property="og:description" content="Policisti policijske postaje Ormož so ob opravljanju rednih nalog, v minulih dneh obravnavali naslednje pomembnejše dogodke. V sredo, 20. novembra, ob 7.30 uri so bili obveščeni o nepravilno parkiranem vozilu v Ormožu. Na kraju je bila ugotovljena lastnica vozila, ki je bila opozorjena na kršitev.Ob 21.00 uri so ..."/>
  </head>
  <body>
    <article>
      <h1>Zaradi opitosti omagal na pločniku sredi Ormoža</h1>
      <h2>Osebi je bila nudena pomoč s strani NMP ZD Ormož, nakar so osebo prevzeli svojci in jo odpeljali domov</h2>
      <address><time datetime="2019-11-22T08:15:00+00:00">22 Nov 2019, 08:15</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_11/zaradi-opitosti-omagal-na-plocniku-sredi-ormoza_29913731138.jpg"/>
        <figcaption>Moški je omagal na Ptujski cesti v Ormožu</figcaption>
      </figure>
      <p>Policisti policijske postaje Ormož so ob opravljanju rednih nalog, v minulih dneh obravnavali naslednje pomembnejše dogodke. V sredo, 20. novembra, ob 7.30 uri so bili obveščeni o nepravilno parkiranem vozilu v Ormožu. Na kraju je bila ugotovljena lastnica vozila, ki je bila opozorjena na kršitev.</p>
      <p>Ob 21.00 uri so bili obveščeni, da v gostinske lokalu v Ormožu gost ne želi poravnati računa. Najemnik lokala je bil seznanjen, da lahko poda UKO za KD Goljufije.</p>
      <p>V četrtek, 21. novembra, ob 12:05 uri so policisti v naselju Podgorci obravnavali kršitev javnega reda in miru ter kršitelju izdali plačilni nalog.</p>
      <p>Ob 18:15 uri pa so bili obveščeni, da na pločniku na Ptujski cesti v Ormožu leži neznan moški. Na kraju je bilo ugotovljeno, da je oseba zaradi opitosti omagala ter ji je bila nudena pomoč s strani Nujne medicinske pomoči ZD Ormož, nakar so osebo prevzeli svojci in jo odpeljali domov. Dogodek so zaključili z uradnim zaznamkom.</p>
    </article>
  </body>
</html>