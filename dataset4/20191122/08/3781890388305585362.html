<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/743019"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T08:30:00+00:00"/>
    <meta property="og:title" content="บสย.ตั้ง &quot;ฐิติพงศ์ นันทาภิวัฒน์&quot;"/>
    <meta property="og:description" content="บสย. เสริมแกร่ง ตั้ง “ฐิติพงศ์ นันทาภิวัฒน์” บริหารด้านเทคโนโลยีสารสนเทศ"/>
  </head>
  <body>
    <article>
      <h1>บสย.ตั้ง "ฐิติพงศ์ นันทาภิวัฒน์"</h1>
      <address>
        <time datetime="2019-11-22T08:30:00+00:00">22 Nov 2019, 08:30</time>
      </address>
      <p>
        <b>บสย. เสริมแกร่ง ตั้ง “ฐิติพงศ์ นันทาภิวัฒน์” บริหารด้านเทคโนโลยีสารสนเทศ</b>
      </p>
      <p>บรรษัทประกันสินเชื่ออุตสาหกรรมขนาดย่อม (บสย.) เสริมความแกร่งด้านเทคโนโลยีสารสนเทศ แต่งตั้ง ดร.ฐิติพงศ์ นันทาภิวัฒน์ ดำรงตำแหน่ง รองผู้จัดการทั่วไป สายงานเทคโนโลยีสารสนเทศ ตามมติเห็นชอบของคณะกรรมการ บสย. มีผลตั้งแต่วันที่ 15 พฤศจิกายน 2562 ที่ผ่านมา ภายใต้ภารกิจและความรับผิดชอบ ได้แก่ การดำเนินโครงการพัฒนาระบบเทคโนโลยีสารสนเทศ การสร้างสรรค์นวัตกรรมด้านเทคโนโลยีสารสนเทศ ให้สนับสนุนการดำเนินธุรกิจ และการเติบโตขององค์กร การพัฒนาระบบฐานข้อมูลและระบบปฎิบัติการ ปรับปรุงและเพิ่มประสิทธิภาพการทำงานโดยใช้ระบบเทคโนโลยีสารสนเทศในการขับเคลื่อน กำหนดกลยุทธ์ เป้าหมายและแผนงาน และการจัดทำนโยบายแนวทางการดำเนินการด้านเทคโนโลยีสารสนเทศขององค์กร<br/><br/>ดร.ฐิติพงศ์ นันทาภิวัฒน์ เกิดเมื่อวันที่ 12 เมษายน 2519 สำเร็จการศึกษา ปริญญาเอก เทคโนโลยีสารสนเทศดุษฎีบัณฑิต มหาวิทยาลัยเมอร์ดอค เมืองเพิร์ท ประเทศออสเตรเลีย ( Murdoch University, Perth, Australia ) ปริญญาโท วิทยาศาสตรมหาบัณฑิต สาขาวิทยาการสารสนเทศ มหาวิทยาลัยพิตต์สเบิร์ก รัฐเพนซิลเวเนีย ประเทศสหรัฐอเมริกา (University of Pittsburgh, Pittsburgh, PA, USA.) ปริญญาตรี วิทยาศาสตรบัณฑิต สาขาวิทยาการคอมพิวเตอร์ มหาวิทยาลัยไวกาโต้ แฮมิลตัน ประเทศนิวซีแลนด์ (University of Waikato, Hamilton, New Zealand)<br/><br/>ส่วนประสบการณ์การทำงาน อาทิ เป็นกรรมการและ กรรมการตรวจสอบ บริษัท แกรนด์ แอสเสท โฮเทลส์ แอนด์พรอพเพอร์ตี้ จำกัด (มหาชน) และ บริษัท บริส-เทล จำกัด (มหาชน) , กรรมการ กรรมการตรวจสอบ และ ประธานกรรมการเทคโนโลยีสารสนเทศและการสื่อสาร การท่าเรือแห่งประเทศไทย , กรรมการ กรรมการตรวจสอบ และ ประธานอนุกรรมการพัฒนาระบบเทคโนโลยี สารสนเทศ บริษัท ไปรษณีย์ไทย จำกัด (ปณท.)<br/>,ที่ปรึกษาผู้บัญชาการ ด้านเทคโนโลยีสารสนเทศ สำนักงานตรวจคนเข้าเมือง ,กรรมการ รักษาการกรรมการผู้จัดการ บริษัท ไปรษณีย์ไทยดิสทริบิวชั่น จำกัดและผู้ช่วยประธานกรรมการกิจการโทรคมนาคม (ผู้ช่วยรองประธาน กสทช.) สำนักงาน กสทช.</p>
    </article>
  </body>
</html>