<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.purepc.pl/rozrywka/halflife_alyx_pokazano_pierwszy_zwiastun_znamy_date_premiery"/>
    <meta property="og:site_name" content="PurePC"/>
    <meta property="article:published_time" content="2019-11-22T08:03:27+00:00"/>
    <meta property="og:title" content="Half-Life: Alyx - pokazano pierwszy zwiastun, znamy datę premiery"/>
    <meta property="og:description" content="Panie, Panowie, nowy Half-Life oficjalnie nadchodzi! Co prawda niezbędny będzie sprzęt do VR i nie jest to fabularna kontynuacja serii, ale za to trailer robi wrażenie!"/>
  </head>
  <body>
    <article>
      <h1>Half-Life: Alyx - pokazano pierwszy zwiastun, znamy datę premiery</h1>
      <address><time datetime="2019-11-22T08:03:27+00:00">22 Nov 2019, 08:03</time> by <a rel="author">Piotr Piwowarczyk</a></address>
      <figure>
        <img src="https://www.purepc.pl/files/Image/m165/27542.jpg"/>
      </figure>
      <p>Od premiery ostatniej części gry z serii Half-Life minęło już 12 lat. To kupa czasu i po takim czasie oczekiwania większość fanów w zasadzie straciło już nadzieję na pojawienie się kolejnej części. Co jak co, ale akurat drugi epizod Half-Life'a 2 powinien doczekać się fabularnej kontynuacji. Zamiast tego jednak twórcy przyszykowali dla nas... efektownego spin-offa. Po dosyć zaskakujących plotkach na temat nowej części cyklu przyszła pora na oficjalną zapowiedź. Panie, Panowie, nowy Half-Life oficjalnie nadchodzi! Szkoda tylko, że nie jest to wyczekiwana trzecia pełnoprawna odsłona serii, szkoda również, że bez drogiego zestawu VR nie ma co do niego podchodzić... Mimo wszystko jednak zwiastun robi dobre wrażenie.</p>
      <h3>💬 Half-Life: Alyx oficjalnie zadebiutuje w marcu 2020 roku. Można już zakupić grę na platformie Steam w cenie 193,49 zł (z 10% upustem). Szkoda tylko, że sprzęt VR jest absolutnie niezbędny...</h3>
      <figure>
        <img src="https://www.purepc.pl/image/news/2019/11/22_half_life_alyx_pokazano_pierwszy_zwiastun_znamy_date_premiery_0_b.png"/>
      </figure>
      <p>Czym jest Half-Life: Alyx? To pierwszoosobowa gra dla VR opowiadająca o losach znanej z "dwójki" Alyx Vance. Akcja gry ma się toczyć między wydarzeniami z pierwszej i drugiej części Half-Life, a fabuła opowiadać będzie o początkach ruchu oporu przeciw kosmitom, w których spory udział odegra również ojciec Alyx, Eli. Nie będzie to typowa strzelanka - nie zabraknie tu rozbudowanych interakcji z otoczeniem, logicznych łamigłówek czy odkrywania nowych miejsc, a rozgrywki powinno wystarczyć na kilkanaście godzin. Aby móc cieszyć się nowym tytułem Valve konieczne będzie posiadanie sprzętu zgodnego z SteamVR - niezbędne będą więc gogle w stylu Valve Index, HTC Vive czy Oculus Rift. Produkcja powstaje przy użyciu nowego silnika graficznego Source 2, więc o efekty wizualnie nie ma się co obawiać, bo gra wygląda świetnie.</p>
      <h3>🔗 <a href="https://www.purepc.pl/rozrywka/halflife_2_valve_nie_pozwala_zrobic_remastera_albo_my_albo_nikt">Half-Life 2 - Valve nie pozwala zrobić remastera... Albo my, albo nikt</a></h3>
      <figure>
        <img src="https://www.purepc.pl/image/news/2019/11/22_half_life_alyx_pokazano_pierwszy_zwiastun_znamy_date_premiery_1_b.jpg"/>
      </figure>
      <h3>🔗 <a href="https://www.purepc.pl/rozrywka/valve_pracuje_nad_trzema_grami_vr_moze_nawet_half_life_3">Valve pracuje nad trzema grami VR. Może nawet nad Half Life 3</a></h3>
      <p>Twórcy udostępnili już wymagania sprzętowe dla Half-Life'a: Alyx. Nie są one zbyt wygórowane, w gruncie większość nowych gier potrzebuje bardzo podobnych zasobów wydajności:</p>
      <ul>
        <li>OS: Windows 10</li>
        <li>CPU: Core i5-7500 lub Ryzen 5 1600</li>
        <li>RAM: 12 GB</li>
        <li>GPU: GeForce GTX 1060 lub Radeon RX 580 lub inna z minimum 6 GB pamięci</li>
      </ul>
      <p>Tytuł oficjalnie zadebiutuje w marcu 2020 roku, a więc nie trzeba będzie długo czekać na nową opowieść w świecie Half-Life'a. Można już zakupić grę na platformie Steam w cenie 193,49 zł (z 10% upustem w ramach oferty przedsprzedażowej, później cena wyniesie 214,99 zł). Kto wie, być może odświeżenie słynnego cyklu po tylu latach w takiej formie jest tylko preludium do zapowiedzi pełnoprawnej trzeciej odsłony?</p>
      <figure>
        <iframe src="https://www.youtube.com/embed/O2W0N3uKXmo" width="670" height="377" data-service="Youtube" scrolling="no"/>
      </figure>
      <footer>Źródło: Steam</footer>
      <related>
        <h4>Powiązane publikacje</h4>
        <a href="https://www.purepc.pl/rozrywka/wiedzmin_znamy_tytuly_wszystkich_odcinkow_pierwszego_sezonu"/>
        <a href="https://www.purepc.pl/rozrywka/assassins_creed_ragnarok_kolejne_informacje_o_fabule_i_lokacjach"/>
        <a href="https://www.purepc.pl/rozrywka/halflife_alyx_opublikowano_minimalne_wymagania_sprzetowe"/>
        <a href="https://www.purepc.pl/rozrywka/halo_reach_na_steam_juz_3_grudnia_oto_co_zyska_wersja_na_pc"/>
        <a href="https://www.purepc.pl/rozrywka/project_xcloud_otrzyma_gry_na_wylacznosc_i_hardware_xbox_scarlett"/>
      </related>
    </article>
  </body>
</html>