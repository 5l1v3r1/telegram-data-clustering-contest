<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zdravlje/tegobe/ne-ignorisite-ih-8-simptoma-koji-i-do-mesec-dana-ranije-ukazuju-na-infarkt/"/>
    <meta property="og:site_name" content="Krstarica"/>
    <meta property="article:published_time" content="2019-11-22T08:36:06+00:00"/>
    <meta property="og:title" content="Ne ignorišite ih: 8 simptoma koji i do mesec dana ranije ukazuju na – INFARKT"/>
    <meta property="og:description" content="Mogu vam spasiti život!"/>
  </head>
  <body>
    <article>
      <h1>Ne ignorišite ih: 8 simptoma koji i do mesec dana ranije ukazuju na – INFARKT</h1>
      <address><time datetime="2019-11-22T08:36:06+00:00">22 Nov 2019, 08:36</time> by <a rel="author" href="https://www.krstarica.com/author/vladislava/" target="_blank">V. B.</a></address>
      <figure>
        <img src="https://www.krstarica.com/wp-content/uploads/2019/11/2833973547_85925e687f_b-750x430.jpg"/>
        <figcaption>Foto: <a href="https://www.flickr.com/photos/gusilu/2833973547/">chispita_666</a> - <a href="http://creativecommons.org/licenses/by/2.0/">CC BY 2.0</a></figcaption>
      </figure>
      <p>Sprečavanje bolesti je uvek bolja opcija od čekanja da do nje dođe, pa tada pristupiti lečenju. Ovo pravilo odnosi se na bilo koju bolest, a posebno je dragoceno kod simptoma koji nisu tako jednostavni za prepoznavanje.</p>
      <p><a href="https://www.krstarica.com/tag/infarkt/">Srčani udar</a> je jedna od bolesti koja odnosi mnogo života, a glavni uzrok tome je činjenica da ljudi ne prepoznaju simptome.</p>
      <p>Naime, <b>procenjuje se da će do 2030. godine 23 miliona ljudi umreti od bolesti srca i krvnih sudova</b>.</p>
      <p>Postoji nekoliko znakova koje telo može poslati mesec dana pre nego što dođe do srčanog udara.</p>
      <p>
        <b>Umor</b>
      </p>
      <related>
        <h4>Slični tekstovi</h4>
        <a href="https://www.krstarica.com/zdravlje/tegobe/kako-preziveti-infarkt-kada-ste-sami/"/>
        <a href="https://www.krstarica.com/zivot/ziveti-zivot/djordje-balasevic-doziveo-infarkt/"/>
        <a href="https://www.krstarica.com/zdravlje/tegobe/oprez-ovi-napici-povecavaju-sanse-za-infarkt-2/"/>
        <a href="https://www.krstarica.com/zdravlje/tegobe/visak-ovog-vitalnog-elementa-dovodi-do-infarkta-i-sloga/"/>
      </related>
      <p>Neobičan umor jedan je od glavnih simptoma koji ukazuje na predstojeći srčani udar.</p>
      <p>Telesna ili mentalna aktivnost nisu razlog umora, a povećavaju se do kraja dana.</p>
      <p>Ovaj simptom je prilično očit i neće proći nezapaženo jer ćete se ponekad osećati iscrpljeno prilikom obavljanja sasvim jednostavnih zadataka, poput tuširanja ili raspremanja kreveta.</p>
      <p>Žene češće prijavljuju ovaj tip simptoma od muškaraca.</p>
      <p>
        <b>Bol u trbuhu</b>
      </p>
      <p>Bol u trbuhu, mučnina u želucu i osećaj nadutosti neki su od najčešćih simptoma koji se jednako pojavljuju kod muškaraca i kod žena.</p>
      <p>Bolovi u trbuhu se smanjuju, a zatim se vraćaju neposredno pred srčani udar.</p>
      <p>
        <b>Nesanica</b>
      </p>
      <p>Nesanica je takođe povezana sa povećanim rizikom od srčanog ili moždanog udara, što je češće kod žena.</p>
      <p>Nesanica često uključuje visok nivo anksioznosti i odsutnosti.</p>
      <p>Simptomi uključuju poteškoće u snu i ranojutarnje buđenje.</p>
      <p>
        <b>Plitko disanje</b>
      </p>
      <p>Nemogućnost dubokog udaha često se javlja i kod muškaraca i kod žena do šest meseci pre srčanog udara.</p>
      <p>Mogu se pojaviti vrtoglavice i nedostatak daha.</p>
      <p>
        <b>Gubitak kose</b>
      </p>
      <p>Gubitak kose smatra se samo još jednim vidljivim pokazateljem rizika od srčanih bolesti.</p>
      <p>Najčešće pogađa muškarce starije od 50 godina, ali i neke žene mogu biti u rizičnoj grupi. Ćelavost je takođe povezana s povećanim nivoom hormona kortizola.</p>
      <p>
        <b>Nepravilan rad srca</b>
      </p>
      <p>Simptomi nepravilnog rada srca pojavljuju se neočekivano. Aritmija je nepravilan rad srca, a tahikardija povećan broj otkucaja srca.</p>
      <p>Aritmija je često popraćena napadima panike i teskobe, pogotovo među ženama. Neredovni otkucaji srca traju od jedne do dve minute i ako se stanje ne smiri dolazi do pojave vrtoglavice i ekstremnog umora. U toj situaciji bitno je odmah pozvati lekara.</p>
      <p>
        <b>Preterano znojenje</b>
      </p>
      <p>Neobično ili preterano znojenje rano je upozorenje na srčani udar.</p>
      <p>Može se pojaviti u bilo koje doba dana ili noći. Ovaj simptom češće pogađa žene i obično ga mešaju sa temperaturom ili noćnim znojenjem tipičnim za menopauzu.</p>
      <p>Simptomi su slični gripu, a uključuju vlažnu kožu i znojenje i javljaju se bez obzira na temperaturu vazduha ili telesni napor.</p>
      <p>
        <b>Bol u grudima</b>
      </p>
      <p>Muškarci i žene doživljavaju bolove u grudima različitog intenziteta i oblika.</p>
      <p>Kod muškaraca ovaj simptom ukazuje na najvažnije rane znakove nadolazećeg srčanog udara koje ne treba zanemariti. S druge strane, to pogađa samo 30 odsto žena.</p>
      <p>Bol u grudima može da se proširi na jednu ili obe ruke u vidu neprijatnog osećaja, nalik trnjenju. Ovaj osećaj može da se proširi i na donju vilicu, vrat, ramena ili trbuh.</p>
      <p>(Brightside, N1)</p>
    </article>
  </body>
</html>