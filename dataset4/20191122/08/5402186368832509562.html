<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobil.se/nyheter/oppo-har-eget-systemchipp-under-utveckling"/>
    <meta property="og:site_name" content="Mobil"/>
    <meta property="article:published_time" content="2019-11-22T08:21:00+00:00"/>
    <meta property="og:title" content="Oppo har eget systemchipp under utveckling"/>
    <meta property="og:description" content="Dokument som lämnats in till EUIPO är ett tydligt bevis på saken."/>
  </head>
  <body>
    <article>
      <h6 class="kicker">Följer jättarna i spåren</h6>
      <h1>Oppo har eget systemchipp under utveckling</h1>
      <address><time datetime="2019-11-22T08:21:00+00:00">22 Nov 2019, 08:21</time> by <a rel="author" href="mailto:redaktion@mobil.se" target="_blank">Mats Karlsson</a></address>
      <p>Nyheter <br/><b>Dokument som lämnats in till EUIPO är ett tydligt bevis på saken.</b></p>
      <p>Att utveckla egna systemchipp har förstås många fördelar. Dels får man bättre kontroll över hårdvaran och kan skräddarsy den för sina produkter, dels gör man sig oberoende av chippjättar som till exempel Qualcomm. Kruxet är att det är kostsamt och komplicerat att utveckla mobilchipp, men vi betvivlar inte att Oppo har de resurser som krävs för att klara saken. Tidigare rykten om att man skulle ha ett eget systemchipp under utveckling följs nu dessutom av konkreta bevis på att man jobbar på saken.</p>
      <p>Det är en ansökan om varumärkesskydd som nu har lämnats in till EUIPO (European Intellectual Property Offices) som avslöjat saken. Namnet på systemchippet blir M1, och enligt obekräftade uppgifter så ska Oppo ha rekryterat kompetens från bland annat Mediatek och Speadtrum för att jobba på chippet. Oppo har inte kommenterat uppgifterna och möjligen dröjer det till Mobile World Congress i vår innan vi får veta mer. Oppo tycks hur som helst följa jättar som Apple, Samsung och Huawei i spåren, och kanske kommer fler tillverkare att haka på trenden med egenutvecklade systemchipp vad det lider. </p>
      <p>Annons</p>
      <footer>Källa <br/><a href="https://www.gsmarena.com/oppo_working_on_a_mobile_chip_of_its_own-news-40205.php">Oppo tar fram eget systemchipp kallat M1</a></footer>
      <related>
        <h4>Relaterade artiklar</h4>
        <a href="https://www.mobil.se/nyheter/oppos-nya-telefon-nar-full-laddning-efter-bara-30-minuter"/>
        <a href="https://www.mobil.se/nyheter/oppo-patent-visar-bojbar-smartphone-med-pop-up-kamera"/>
      </related>
    </article>
  </body>
</html>