<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/entertain/578381"/>
    <meta property="og:site_name" content="Spring News"/>
    <meta property="article:published_time" content="2019-11-22T08:34:45+00:00"/>
    <meta property="og:title" content="เบลล่า สุดปลื้ม หลังแม่ค้านำภาพไปปลุกเสกบูชาค้าขาย"/>
    <meta property="og:description" content="เบลล่า ราณี แคมเปน ยิ้มคนนำรูปพระแม่เบลล่าถือรวงข้าวปลุกเสกแขวนหน้าร้านหวังให้ค้าขายร่ำรวย ปลื้มน่ารักดี ลั่นไม่ติดหากคนเอารูปไปทำในอาชีพสุจริต ลั่นไม่ต้องจุดธูปจ้า ยังมีชีวิต"/>
  </head>
  <body>
    <article>
      <h1>เบลล่า สุดปลื้ม หลังแม่ค้านำภาพไปปลุกเสกบูชาค้าขาย</h1>
      <h2>เบลล่า ราณี แคมเปน ยิ้มคนนำรูปพระแม่เบลล่าถือรวงข้าวปลุกเสกแขวนหน้าร้านหวังให้ค้าขายร่ำรวย ปลื้มน่ารักดี ลั่นไม่ติดหากคนเอารูปไปทำในอาชีพสุจริต ลั่นไม่ต้องจุดธูปจ้า ยังมีชีวิต</h2>
      <address>
        <time datetime="2019-11-22T08:34:45+00:00">22 Nov 2019, 08:34</time>
      </address>
      <p>เป็นนางเอกเบอร์ต้นของวงการบันเทิงไทยไปเสียแล้ว สำหรับ “เบลล่า” ราณี ที่ช่วงปี 3-4  หลังมานี่เจ้าตัวรับบทละครเรื่องไหนเป็นปังทุกเรื่อง จนล่าสุดความปังของเธอนั้นถึงขั้นที่เจ้าของร้านขายอุปกรณ์การเกษตร ที่จังหวัด สุโขทัย ติดรูป เบลล่า โพสต์ถือรวงข้าวใว้หน้าร้านจนร้านขายดิบขายดี ซึ่ง สาวเบลล่า เผยเรื่องนี้ด้วยใบหน้ามีรอยยิ้มว่า…….</p>
      <figure>
        <img src="https://spcdn.springnews.co.th/wp-content/uploads/2019/11/1-140.jpg"/>
      </figure>
      <p>มีคนเอารูปเราไปสิ่งเคารพกราบไหว้แล้ว</p>
      <p>“จริงเหรอคะ ถ้าทำให้ใครค้าขายดีก็ยินดีค่ะ (ยิ้ม)”</p>
      <p>รู้มาก่อนมั้ย เพราะเห็นว่าคนอัดรูปเราใส่กรอบเลย</p>
      <p>“เพิ่งเห็นเมื่อกี้เลยค่ะ แต่ก็น่ารักดีค่ะ เป็นอะไรที่อาจจะเป็นสีสันมั้งคะ (ยิ้ม)”</p>
      <p>กลัวเขาจะถึงขั้นจุดธูปบูชาเราเลยมั้ย</p>
      <p>“ไม่ต้องจุดธูปจ้า ยังมีชีวิต (หัวเราะ)”</p>
      <p>ถือว่าเป็นความประทับใจส่วนตัวเขาใช่มั้ย</p>
      <p>“ก็อาจชื่นชอบส่วนตัวด้วยล่ะค่ะ เบลก็ยินดีหมดค่ะถ้าใครจะชอบเราในรูปแบบไหน และมันไม่ได้กระทบตัวเบล เห็นภาพก็รู้สึกดีนะ”</p>
      <p>ตกใจมั้ย ก่อนนี้มีเป็นเหรียญ ตอนนี้มาเป็นกรอบรูปใหญ่เลย</p>
      <p>“อันนี้ก็ไม่เคยเห็นเหมือนกัน เป็นอะไรที่ใหม่ๆ ดีค่ะ (ยิ้ม)”</p>
      <figure>
        <img src="https://spcdn.springnews.co.th/wp-content/uploads/2019/11/4-74.jpg"/>
      </figure>
      <p>มีร่างทรงเบลล่าแล้วด้วยนะ</p>
      <p>“จริงเหรอค่ะ อย่าเลย อันนั้นอาจจะเกินไปค่ะ (หัวเราะ)”</p>
      <p>แต่เห็นว่าร้านเขาก็ขายดิบขายดีจริงๆ</p>
      <p>“ก็ดีใจด้วยนะคะ อันนี้ก็ยินดีมากเลยค่ะ (ยิ้ม)”</p>
      <p>ถ้ามีคนทำตามล่ะ</p>
      <p>“ก็ถ้าเป็นร้านขายของปกติ เป็นการทำมาหากินทั่วไปเบลไม่ติดอยู่แล้วล่ะค่ะ มีคนชื่นชอบเราก็ดีใจค่ะ แต่มันใช่เหรอ (ยิ้ม) ทำให้ขายดีจริงหรือเปล่า แต่ถ้าทำให้คนอาจจะสนใจมากขึ้นก็ยินดีค่ะ”</p>
      <p>จะเอารูปตัวเองมาบูชาบ้างมั้ย</p>
      <p>“เบลเองก็มีรูปตัวเองที่แฟนคลับให้มาเยอะมาก แต่จะให้มาบูชาตัวเองมันก็คงไม่ใช่ (หัวเราะ)”</p>
      <p>กลัวมั้ยว่าเขาจะทำรูปเราไปขายในเชิงพานิชย์</p>
      <p>“อย่างที่บอกเลยค่ะถ้าทำมาหากินปกติเบลไม่ได้ติดอะไรอยู่แล้วค่ะ แต่ถ้าบอกว่ารูปเบลศักดิ์สิทธิ์ให้มาเอาไปบูชา อันนี้เบลก็ว่าไม่น่ามีหรอก อาจจะเป็นกิมมิกหรือทำกันสนุกสนานมากกว่า”</p>
      <p>เขาเอารูปเราไปแล้วเขียนว่า เจ้าแม่เบลล่าถือรวงข้าว ช่วยในเรื่องค้าขายร่ำรวย</p>
      <p>“คนเชื่อจริงๆ เหรอคะ (หัวเราะ) อันนี้ก็ไม่รู้จะพูดยังไงเหมือนกันค่ะ ก็ขอให้ขายดีแล้วกันค่ะ (ยิ้ม) แต่เบลไม่ได้มีของขลังค์อะไรใดๆ นะคะ ยืนยันค่ะ (ยิ้ม) แต่ถ้าชอบในทางนี้คือถ้าทางสร้างสรรค์น่ะได้นะคะ แต่ถ้าไปทำเกี่ยวกับเชิงพานิชย์หรือแอบอ้างก็ไม่สมควรอยู่แล้วค่ะ”</p>
      <p>ต่อไปนี้ถ้าคนจะเรียก เจ้าแม่เบลล่า เราติดไหม</p>
      <p>“เดี๋ยวนี้คนก็เรียกสารพัดชื่ออยู่แล้วค่ะ เรียกออเจ้า เรียกแม่นาง เยอะแยะเลยค่ะ จะมีอีกอันก็ไม่เป็นไรค่ะ (ยิ้ม)”</p>
      <figure>
        <img src="https://spcdn.springnews.co.th/wp-content/uploads/2019/11/3-95.jpg"/>
      </figure>
      <p>ปีใหม่วางแพลนไปไหน</p>
      <p>“ยังไม่ได้วางแพลนจริงจังเลยค่ะ แต่มีงานต้องไปต่างประเทศก่อนปีใหม่อยู่แล้วค่ะ ก็อาจจะมีช่วงได้พักผ่อนตอนนั้น แต่ถ้าช่วงปีใหม่เลยยังไม่ได้มีแพลนอะไร”</p>
      <p>เวียร์ ศุกลวัฒน์ คณารศ มีชวนไปไหนหรือยัง</p>
      <p>“ตอนนี้ยังไม่มีค่ะ แต่ก็ยังไม่แน่ ไม่แน่ใจว่าพี่เขาจะมีงานหรือเปล่าด้วย”</p>
      <p>งานแน่นทั้งคู่เลย</p>
      <p>“ใช่ค่ะ เพราะเบลเองละครกำลังจะปิดกล้อง แล้วก็มีละครเรื่องใหม่ที่เปิดแล้ว และจะมีอีกหนึ่งโปรเจ็คที่อาจจะเซอร์ไพรส์ทุกคนในประมาณช่วงต้นปีหน้าค่ะ”</p>
      <p>เป็นโปรเจ็กต์อะไร</p>
      <p>“เป็นอะไรที่เบลไม่ได้ทำมานานมากแล้ว เดี๋ยวทุกคนก็จะได้เห็นกันค่ะ แต่ยังไม่บอกนะคะ (หัวเราะ)”</p>
      <p>มีเวียร์ร่วมแจมด้วยไหม</p>
      <p>“ไม่รู้ค่ะ (หัวเราะ)”</p>
      <p>จะมีโอกาสเห็นภาพเคาท์ดาวน์ด้วยกันไหม</p>
      <p>“ต้องลองดูค่ะ ก็ดูๆ อยู่ค่ะ เพราะเบลมีงานที่ต้องไปทำก่อนหน้านั้น พี่เขาก็ดูอยู่ว่าอาจจะมาเจอมั้ยค่ะ”</p>
    </article>
  </body>
</html>