<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/kannur-koothuparamba-student-died-of-infection.html"/>
    <meta property="og:site_name" content="DoolNews"/>
    <meta property="article:published_time" content="2019-11-22T08:11:00+00:00"/>
    <meta property="og:title" content="പഠനയാത്ര കഴിഞ്ഞെത്തിയ വിദ്യാര്‍ത്ഥി അണുബാധയേറ്റ് മരിച്ചു; അഞ്ച് കുട്ടികള്‍ നിരീക്ഷണത്തില്‍"/>
    <meta property="og:description" content="Infection Kannur KERALA NEWS Kerala കൂത്തുപറമ്പ്: കോളേജില്‍ നിന്ന് പഠനയാത്ര കഴിഞ്ഞെത്തിയ വിദ്യാര്‍ത്ഥി അണുബാധയേറ്റ് മരിച്ചു. കണ്ണൂര്‍ എസ്.എന്‍ കോളേജ് മൂന്നാം വര്‍ഷ ബിരുദ"/>
  </head>
  <body>
    <article>
      <h1>പഠനയാത്ര കഴിഞ്ഞെത്തിയ വിദ്യാര്‍ത്ഥി അണുബാധയേറ്റ് മരിച്ചു; അഞ്ച് കുട്ടികള്‍ നിരീക്ഷണത്തില്‍</h1>
      <address><time datetime="2019-11-22T08:11:00+00:00">22 Nov 2019, 08:11</time> by <a rel="author">ന്യൂസ് ഡെസ്‌ക്</a></address>
      <p>കൂത്തുപറമ്പ്: കോളേജില്‍ നിന്ന് പഠനയാത്ര കഴിഞ്ഞെത്തിയ വിദ്യാര്‍ത്ഥി അണുബാധയേറ്റ് മരിച്ചു. കണ്ണൂര്‍ എസ്.എന്‍ കോളേജ് മൂന്നാം വര്‍ഷ ബിരുദ വിദ്യാര്‍ത്ഥി കൂത്തുപറമ്പ് തള്ളോട്ട് ശ്രീപുരത്തില്‍ എന്‍.ആര്യശ്രീ ആണ് മരിച്ചത്.</p>
      <p>ചിക്കമംഗളൂരുവിലേക്കാണ് വിദ്യാര്‍ത്ഥികള്‍ പഠനയാത്ര പോയത്. ഹൃദയ പേശികളെ ബാധിക്കുന്ന വൈറല്‍ മയോകാര്‍ഡൈറ്റിസ് എന്ന അണുബാധയാണ് മരണകാരണം.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>പഠനയാത്രയില്‍ ഒപ്പമുണ്ടായിരുന്ന അഞ്ച് കുട്ടികളും നിരീക്ഷണത്തിലാണ്.</p>
      <related>
        <a href="https://www.doolnews.com/high-courts-stand-on-helmet-police-must-use-new-technologies-to-catch-traffic-rule-violators1111.html?utm_source=doolnews&amp;utm_medium=related"/>
      </related>
      <p>ശരീര വേദന, പേശീവലിവ്, ക്ഷീണം, തൊണ്ടവേദന തുടങ്ങിയ ലക്ഷണങ്ങളോടെയാണ് കുട്ടികളെ നിരീക്ഷണത്തിനായി ആശുപത്രിയിലേക്ക് മാറ്റിയത്.</p>
      <related>
        <a href="https://www.doolnews.com/kt-jaleel-says-college-union-chairman-and-uuc-to-go-london.html?utm_source=doolnews&amp;utm_medium=related"/>
      </related>
      <p>കുട്ടികളുടെ രക്ത, ഉമിനീര്‍ സാംപിളുകള്‍ മണിപ്പാലിലെയും ആലപ്പുഴയിലെയും വൈറോളജി ഇന്‍സ്റ്റിസ്റ്റ്യൂട്ടില്‍ പരിശോധനക്കയച്ചിരിക്കുകയാണ്.</p>
      <p>19 ന് തിരിച്ചെത്തിയ ആര്യശ്രീയെ ശരീരവേദന അനുഭവപ്പെട്ടതിനെത്തുടര്‍ന്ന് കൂത്തുപറമ്പിലെ ആശുപത്രിയില്‍ പ്രവേശിപ്പിക്കുകയായിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>21ന് പുലര്‍ച്ചയോടെയാണ് പെട്ടെന്ന് രക്തസമ്മര്‍ദ്ദം കുറയുകയും മരണം സംഭവിക്കുകയും ചെയ്തത്.</p>
      <p>മരണകാരണം ഏതു അണുബാധയാണെന്ന് ഉറപ്പുവരുത്താന്‍ മൂന്നു ദിവസം വേണ്ടിവരുമെന്നാണ് ആര്യശ്രീയെ അവസാനം ചികിത്സിച്ച ഡോക്ടറുടെ റിപ്പോര്‍ട്ട്.</p>
      <figure>
        <iframe src="https://www.youtube.com/embed/JTERZRrOduc" width="500" height="281" data-service="Youtube" scrolling="no"/>
      </figure>
    </article>
  </body>
</html>