<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/hronika/hronika/170479/detalji-likvidacije-nisu-doneo-trudnoj-zeni-cerkici-kolace-izresetan-vise-hitaca"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T08:22:00+00:00"/>
    <meta property="og:title" content="Detalji likvidacije u Nišu: Doneo trudnoj ženi i ćerkici kolače, pa izrešetan sa više od 10 HITACA!"/>
    <meta property="og:description" content="Miloš Radojković (25) iz Tešice izrešetan je sa najmanje 10 hitaca preksinoć u sačekuši ispred kuće u naselju Beverli Hils u Nišu, gde je došao je da trudnoj supruzi i ćerki donese kolače."/>
  </head>
  <body>
    <article>
      <h1>Detalji likvidacije u Nišu: Doneo trudnoj ženi i ćerkici kolače, pa izrešetan sa više od 10 HITACA!</h1>
      <h2>Miloš Radojković (25) iz Tešice izrešetan je sa najmanje 10 hitaca preksinoć u sačekuši ispred kuće u naselju Beverli Hils u Nišu, gde je došao je da trudnoj supruzi i ćerki donese kolače.</h2>
      <address><time datetime="2019-11-22T08:22:00+00:00">22 Nov 2019, 08:22</time> by <a rel="author">blic.rs</a></address>
      <p>Radojković je u iznajmljenu kuću u kojoj živi sa suprugom koja je u sedmom mesecu trudnoće i maloletnom ćerkom došao oko 17 časova.</p>
      <p>- Ušao je u kuću da ostavi kolače koje im je doneo i zadržao kraće vreme. Po izlasku iz kuće, prišao je skuteru, u nameri da krene kada ga je za sada nepoznati ubica izrešetao sa najmanje 10 hitaca - kaže naš izvor.</p>
      <p>Smrtno ranjen, Radojković je uspeo da napravi nekoliko koraka u pokušaju da umakne kobnim hicima, ali je pao u garaži, gde je izdahnuo na licu mesta.</p>
      <p>Policija je ubrzo došla na lice mesta i započela potragu za nepoznatim ubicom koji je pobegao sa mesta zločina.</p>
      <h3>Bio povezan sa paljenjem automobila</h3>
      <p>Miloš Radojković je letos bio privođen zbog sumnje da je povezan sa paljenjem automobila marke “mercedes” na uglu Ulica Svetozara Markovića i Sinđelićev trg u Nišu. Tog 28. juna, automobil marke "mercedes" izgoreo je oko 3.45 časova na parking u centru Niša, a vatra zahvatila i oštetila i jedan automobil marke "hjundai santa fe" koji je bio parkiran pored njega.</p>
      <p>Posle dvadesetak dana, policija je u julu uhapsila Radojkovića zbog sumnje da je izvršio krivično delo izazivanje opšte opasnosti i odredila mu zadržavanje do 48 časova, posle čega se branio sa slobode.</p>
      <h4>Dva puta mu paljeni automobili</h4>
      <p>Milošu Radojokoviću dva puta su u proteklih pet godina paljeni automobili.</p>
      <p>Prema našim saznanjima, u noći između 23. i 24.novembra 2014. godine na parkingu u Ulici Vojvode Mišića u Nišu u potpunosti je izgoreo njegov "BMW X5". Pretpostavlja se da je džip poliven zapaljivom tečnošću i upaljen. Prošle godine u Tešici zapaljen je još jedan BMW koji je pripadao Radojkoviću, a u oba slučaja počinioci nisu otkriveni.</p>
      <related>
        <h4>Pročitajte još:</h4>
        <a href="http://republika.rs/hronika/hronika/170265/FOTO-Ovo-ubijeni-Milos-Radojkovic-Nislije-pamte-zlu"/>
        <a href="http://republika.rs/hronika/hronika/170246/UBI-SINE-Drama-elitnom-delu-Nisa-otac-likvidiranog-Milosa-pokidao-policijsku-traku"/>
        <a href="http://republika.rs/hronika/hronika/169829/Istraga-brutalne-likvidacije-vodje-Grobara-Kici-postavili-lokator-auto-ubica-danima-pratio"/>
        <a href="http://republika.rs/vesti/srbija/168692/Podigli-klozet-mestu-gde-Draza-ubijen-Ekskluzivno-otkrivamo-Kako-Tito-zatro-trag-likvidacije-vodje-cetnika"/>
      </related>
    </article>
  </body>
</html>