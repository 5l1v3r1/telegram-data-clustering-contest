<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/podosfairo/294121-dyo-fores-oi-ksenoi-ekraksan-thn-epo-kai-epibebaiwnoyn-ton-olympiako"/>
    <meta property="og:site_name" content="gavros.gr"/>
    <meta property="article:published_time" content="2019-11-22T08:50:00+00:00"/>
    <meta property="og:title" content="Δυο φορές οι ξένοι «έκραξαν» την ΕΠΟ και επιβεβαιώνουν τον Ολυμπιακό"/>
    <meta property="og:description" content="Διαβάστε για την... κατάντια της ομοσπονδίας, πότε κατηγορήθηκε για έλλειψη ανεξαρτησίας…"/>
  </head>
  <body>
    <article>
      <h1>Δυο φορές οι ξένοι «έκραξαν» την ΕΠΟ και επιβεβαιώνουν τον Ολυμπιακό</h1>
      <address><time datetime="2019-11-22T08:50:00+00:00">22 Nov 2019, 08:50</time> by <a rel="author">ΒΑΪΟΣ ΜΠΑΛΑΦΑΣ</a></address>
      <p>Για να υπερασπιστεί την ΕΠΟ η προπαγάνδα, διατυμπανίζει ότι η FIFA και η UEFA δεν μπορούν να παρέμβουν, επειδή η ομοσπονδία έχει εκλεγμένη διοίκηση. Εδώ, δεν γελάμε, λιποθυμάμε από το γέλιο.</p>
      <p>Οι άνθρωποι, δηλαδή οι παράγοντες του ΠΑΟΚ που κατά κόρον την υπερασπίζονται, μας τα παρουσιάζουν όπως θέλουν. Μα, και στο παρελθόν έχει αποδειχθεί ότι δεν παίζει ρόλο αν υπάρχει εκλεγμένη διοίκηση. Δεν μας λένε ότι οι μισοί παράγοντες της ΕΠΟ βγήκαν με πρόταση της ΑΕΚ και οι άλλοι μισοί με πρόταση, αν προτιμάτε στήριξη, του ΠΑΟΚ. Πάνω στο θέμα του ποιοι στήριζαν ποιους, εκείνη την εποχή υπήρχαν πολλά δημοσιεύματα και αναρτήσεις.</p>
      <p>Περί (μη) ανεξαρτησίας:</p>
      <p>1) Εκείνο που παραβλέπουν είναι ότι μέχρι και ο τοποτηρητής της FIFA, Χέρμπερτ Χούμπελ διαπίστωσε έλλειψη ανεξαρτησίας στην ΕΠΟ τόσο με αφορμή την αποχώρηση μελών του ΔΣ επειδή στο ΔΣ της 19ης Ιουνίου δεν γινόταν ψηφοφορία για την επέκταση της συνεργασίας με τον Περέιρα. «Πρέπει τα μέλη της ΕΠΟ να είναι ανεξάρτητα και όχι εξαρτημένα», είχε αναφέρει ο Αυστριακός.</p>
      <p>2) Με αφορμή την απόλυση του Γιάννη Τσαχειλίδη από την ΚΕΔ, επειδή δεν άφησε τον αντιπρόεδρο Στέργιο Αντωνίου, να μπει στο γραφείο του την ώρα που έκανε ορισμούς, η Επιτροπή Παρακολούθησης της FIFA, όπου πρόεδρος ήταν ο Χούμπελ, είχε βγάλει ανακοίνωση με την οποία τόνισε ότι έγινε «βήμα πίσω από τη διασφάλιση της συνολικής ανεξαρτησίας της διαιτησίας στην Ελλάδα».</p>
      <p>Αυτή είναι η ΕΠΟ. Μια ομοσπονδία που δεν τυγχάνει καθολικής αποδοχής. Ουσιαστικά, είναι και διαλυμένη λόγω του «εμφυλίου» μεταξύ ΠΑΟΚ και ΑΕΚ και οι παράγοντές της ενώνονται μόνο αν βλέπουν ότι κινδυνεύουν οι καρέκλες τους.</p>
      <p>Επίσης, η ΕΠΟ είναι απαξιωμένη και εξαιτίας των όσων προηγήθηκαν στις εκλογές ποδοσφαιρικών ενώσεων. Σε αρκετές εξ αυτών υπήρχαν καταγγελίες για εκβιασμούς, απειλές, χρηματισμούς, όμως η προηγούμενη κυβέρνηση μια που τις άκουγε, μια που τις ξεχνούσε. Αυτό, δεν σημαίνει ότι αλλοιώθηκε και η εκλογική βάση της ΕΠΟ;</p>
      <related>
        <h4>Διαβάστε επίσης</h4>
        <a href="https://www.gavros.gr/article/podosfairo/294124-laquo-sth-mesh-raquo-o-olympiakos-mperdeyeste-hellip"/>
        <a href="https://www.gavros.gr/article/podosfairo/294125-tha-doyme-poly-perissotero-gkaspar"/>
        <a href="https://www.gavros.gr/article/podosfairo/294108-ta-hxhra-xastoykia-ths-fifa-kai-ths-uefa-sthn-epo"/>
        <a href="https://www.gavros.gr/article/podosfairo/294102-o-olympiakos-eksasfalise-egkatastaseis-gia-thn-akadhmia-toy"/>
      </related>
    </article>
  </body>
</html>