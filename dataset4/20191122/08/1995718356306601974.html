<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152752-majzhe-90-luchan-uklaly-deklaracii-iz-likariamy"/>
    <meta property="og:site_name" content="ВолиньPost"/>
    <meta property="article:published_time" content="2019-11-22T08:15:00+00:00"/>
    <meta property="og:title" content="Майже 90% лучан уклали декларації із лікарями"/>
    <meta property="og:description" content="Станом на листопад місяць 2019 року лучани уклали 189 тисяч 970 декларацій із лікарями"/>
  </head>
  <body>
    <article>
      <h1>Майже 90% лучан уклали декларації із лікарями</h1>
      <address>
        <time datetime="2019-11-22T08:15:00+00:00">22 Nov 2019, 08:15</time>
      </address>
      <p>Станом на листопад місяць 2019 року лучани уклали 189 тисяч 970 декларацій із лікарями, це складає 88,8% від загальної кількості жителів обласного центру.<br/><br/>Про це т.в.о. начальника управління охорони здоров’я Луцької міської ради <b>Тетяна Тарасюк</b> розповіла 22 листопада під час засідання постійної комісії луцької міської ради з питань соціального захисту охорони здоров’я, материнства та дитинства, освіти, науки, культури, мови. <br/><br/>В рамках впровадження медичної реформи, що розпочалася з первинної ланки, жителі Волині продовжують обирати сімейного лікаря та підписувати з ним декларації. До слова, оптимальний обсяг практики для терапевта становить 2000 декларацій, для сімейного лікаря - 1800, для педіатра - 900. <br/><br/>«Станом на сьогодні у Луцьку є 4 заклади, які надають первинну медичну допомогу, в подальшому це вплине і на якість та сервіс надання цієї допомоги», – переконана Тетяна Тарасюк. <br/><br/>Вона зазначила, що відколи у 2017 році у рамках медичної реформи була створена Національна служба здоров’я (орган виконавчої влади зі спеціальним статусом), матеріальне становище лікарів також покращилося. <br/><br/>У 2019 році луцькі лікарні отримали фінансування від Національної служби здоров’я у розмірі 96 мільйонів 293 тисячі. <br/><br/>«Із надходженням коштів заклади «первинки» можуть укладати колективні договори і виходити на систему преміювання та доплат, що вони, власне, й роблять у зв’язку з цим заробітна плата працівників «первинки» зросла в рази», – каже Тетяна Тарасюк.</p>
    </article>
  </body>
</html>