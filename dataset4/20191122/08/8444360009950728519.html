<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/aek-agia-sofia-to-dekemvrio-ksekinaei-i-ypogeiopoiisi-sti-nea-filadelfeia/2921020/"/>
    <meta property="og:site_name" content="Newsit.gr"/>
    <meta property="article:published_time" content="2019-11-22T08:19:38+00:00"/>
    <meta property="og:title" content="ΑΕΚ – “Αγια Σοφιά”: Το Δεκέμβριο ξεκινάει η υπογειοποίηση στη Νέα Φιλαδέλφεια!"/>
    <meta property="og:description" content="Στην τελική του φάση μπαίνει έργο του γηπέδου της ΑΕΚ καθώς στα μέσα του Δεκεμβρίου αναμένεται να αρχίσει η υπογειοποίηση που συνδέεται άμεσα με την ολοκλήρωση του έργου."/>
  </head>
  <body>
    <article>
      <h1>ΑΕΚ – “Αγια Σοφιά”: Το Δεκέμβριο ξεκινάει η υπογειοποίηση στη Νέα Φιλαδέλφεια!</h1>
      <h2>Στην τελική του φάση μπαίνει έργο του γηπέδου της ΑΕΚ καθώς στα μέσα του Δεκεμβρίου αναμένεται να αρχίσει η υπογειοποίηση που συνδέεται άμεσα με την ολοκλήρωση του έργου.</h2>
      <address><time datetime="2019-11-22T08:19:38+00:00">22 Nov 2019, 08:19</time> by <a rel="author">Newsit Newsroom</a></address>
      <p>Την εκτίμηση ότι 10 με 15 Δεκεμβρίου θα ξεκινήσει το έργο της υπογειοποίησης της Νέα Φιλαδέλφεια, που θα σημάνει ότι και το γήπεδο της <a href="https://www.newsit.gr/tags/aek/">ΑΕΚ</a> μπαίνει στην τελική ευθεία για να ολοκληρωθεί, εξέφρασε ο πρότζεκτ μάνατζερ του γηπέδου της “Αγια Σοφιάς”, Δημήτρης Ανδριόπουλος μιλώντρας στην εφημερίδα “Sportime”. Συγκεκριμένα ο κ. Ανδριόπουλος δήλωσε:</p>
      <p>“Προχωράμε κανονικά. Δεν έχει αλλάξει τίποτε. Στις 10-15 Δεκεμβρίου αναμένεται να εγκατασταθεί η ΙΝΤΡΑΚΑΤ στη Νέα Φιλαδέλφεια για να πιάσει δουλειά και να αρχίσουν τα έργα. Έχει εγκρίνει θετικά το Ελεγκτικό Συμβούλιο και απομένει να καθαρογραφεί η απόφαση. Το περιμένουμε τις προσεχείς ημέρες. Τα επικαιροποιημένα δικαιολογητικά της ΙΝΤΡΑΚΑΤ είναι έτοιμα και θα κατατεθούν άμεσα. Η υπογραφή της σύμβασης ανάμεσα στην ΙΝΤΡΑΚΑΤ και την Περιφέρεια είναι υπόθεση μιας ημέρας και αμέσως μετά ξεκινά το έργο στη Νέα Φιλαδέλφεια. Ήδη το κλιμάκιο της ΙΝΤΡΑΚΑΤ κάνει μετρήσεις και προετοιμάζεται για να είναι όλα έτοιμα. Εκτιμούμε ότι 10-15 Δεκεμβρίου θα ξεκινήσει το έργο. Από εκεί και πέρα η διάρκειά του έχει ένα εύρος 8-16 μήνες. Διότι έχουμε να κάνουμε με υπόγεια δίκτυα κάτω από το δρόμο, τα οποία δεν γνωρίζει κανένας και θα τα δούμε για πρώτη φορά όταν γίνει το σκάψιμο. Γι αυτό υπάρχει μια τέτοια απόκλιση. Δεν έχει αλλάξει τίποτε και προχωράμε κανονικά. Όσα ειπώθηκαν και συμφωνήθηκαν στην τελευταία συνάντηση μας στην Περιφέρεια Αττικής ισχύουν κανονικά”.</p>
    </article>
  </body>
</html>