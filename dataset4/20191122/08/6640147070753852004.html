<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/business/ansell-e-proglove-insieme-per-il-guanto-da-lavoro-connesso/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-22T08:06:00+00:00"/>
    <meta property="og:title" content="Ansell e ProGlove insieme per il guanto da lavoro connesso | B2BLabs"/>
    <meta property="og:description" content="Le due compagnie uniscono le forze per sviluppare dispositivi di sicurezza intelligenti e tecnologici attraverso un progetto che mira a maggiore sicurezza nell’ambito dell'Industria 4.0"/>
  </head>
  <body>
    <article>
      <h1>Ansell e ProGlove insieme per il guanto da lavoro connesso | B2BLabs</h1>
      <address>
        <time datetime="2019-11-22T08:06:00+00:00">22 Nov 2019, 08:06</time>
      </address>
      <p><b>Ansell ha annunciato l’avvio della partnership con ProGlove</b>, azienda specializzata nel settore dei wearable industriali, per lo sviluppo di soluzioni volte alla protezione della mano negli ambienti di lavoro.</p>
      <p>Questa collaborazione mira a evidenziare che l’IoT può consentire di innovare i dispositivi di protezione individuale (DPI) per creare condizioni professionali, in contesti notoriamente critici, migliori.</p>
      <p>Stando ai termini della partnership, <b>Ansell e ProGlove lavoreranno per migliore la serie di guanti pensati per diverse situazioni</b>, ma sempre connessi e dall’alto valore tecnologico.</p>
      <p>Grazie a queste soluzioni, <b>milioni di lavoratori potranno ricevere assistenza digitale</b> per la scelta del dispositivo di protezione più adeguato e, allo stesso tempo, i loro manager saranno sicuri che le attività vengano eseguite correttamente utilizzando i giusti dispositivi di sicurezza.</p>
      <p>«Indossare un guanto non adatto al lavoro svolto può esporre i lavoratori a condizioni di scarsa sicurezza, che possono causare infortuni e impedire loro di svolgere efficacemente le mansioni assegnate durante la giornata» ha affermato <b>Neil Salmon, Presidente di Industrial Business di Ansell</b>.</p>
      <figure>
        <img src="https://www.tomshw.it/images/images/2019/11/proglove-64221.768x432.jpg"/>
      </figure>
      <p>Che prosegue: «Gli oggetti indossabili IIoT di ProGlove sono una naturale estensione degli strumenti di cui dispongono i lavoratori e <b>forniscono un vantaggio decisivo che rafforza il loro</b> <b>ruolo</b> in un’industria 4.0 sempre più digitale».</p>
      <p>«Questo crea un valore immediato per le aziende e porta ad una maggiore efficienza, flessibilità e qualità. Questa partnership <b>consentirà la creazione di soluzioni di protezione innovative</b>, capaci di raccogliere dati in tempo reale e informazioni precise e immediate che consentiranno di rispettare le normative in ambito sicurezza».</p>
      <p>«La partnership è un ulteriore esempio di come ProGlove abbia un approccio che metta l’uomo al centro quando si tratta di far progredire l’Industria 4.0 e l’Internet degli oggetti industriali» ha invece spiegato <b>Andreas Koenig, CEO di ProGlove</b>.</p>
      <p>«Collegare il lavoratore all’IoT è il nostro interesse primario e la sicurezza dei lavoratori è una componente importantissima per noi. Grazie a questa partnership con Ansell saremo in grado di sfruttare la nostra esperienza e <b>puntare a fornire al settore la prima soluzione di sicurezza</b> per i lavoratori collegata al cloud».</p>
    </article>
  </body>
</html>