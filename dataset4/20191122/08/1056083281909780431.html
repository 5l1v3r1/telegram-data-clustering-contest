<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100117/%D8%B4%DA%A9%D8%B3%D8%AA-%D8%B3%D9%86%DA%AF%DB%8C%D9%86-%D8%AF%D8%A7%D9%86%D8%B4%DA%AF%D8%A7%D9%87-%D8%A2%D8%B2%D8%A7%D8%AF-%D8%AF%D8%B1-%D9%86%DB%8C%D9%85%D9%87-%D9%86%D9%87%D8%A7%DB%8C%DB%8C-%D9%84%DB%8C%DA%AF-%DA%A9%D8%B4%D8%AA%DB%8C-%D8%A2%D8%B2%D8%A7%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-22T08:17:19+00:00"/>
    <meta property="og:title" content="شکست سنگین دانشگاه آزاد در نیمه نهایی لیگ کشتی آزاد"/>
    <meta property="og:description" content="تیم دانشگاه آزاد با شکست سنگین در مرحله نیمه نهایی از رسیدن به فینال لیگ برتر کشتی آزاد بازماند."/>
  </head>
  <body>
    <article>
      <h1>شکست سنگین دانشگاه آزاد در نیمه نهایی لیگ کشتی آزاد</h1>
      <address><time datetime="2019-11-22T08:17:19+00:00">22 Nov 2019, 08:17</time> by <a rel="author">وحید رجبی</a></address>
      <p>تیم دانشگاه آزاد با شکست سنگین در مرحله نیمه نهایی از رسیدن به فینال لیگ برتر کشتی آزاد بازماند.</p>
      <p>به گزارش ایسنا، در جریان نخستین دیدار مرحله نیمه نهایی لیگ برتر کشتی آزاد که در سالن ۱۲ هزار نفری مجموعه ورزشی آزادی در حال برگزاری است، دو تیم دانشگاه آزاد و بازار بزرگ ایران به مصاف هم رفتند که در پایان بازار بزرگ ایران با نتیجه ۹ بر یک به برتری رسید.</p>
      <p>این نتیجه در حالی به دست آمد که بر خلاف انتظارات دانشگاه آزاد با ترکیب دوم خود پا به میدان گذاشت و به نظر می‌رسد ترکیب اصلی را برای کسب عنوان سومی به میدان بفرستد.</p>
      <p>رضا یزدانی دارنده ۲ مدال طلای جهان که پس از عقد قرارداد با دانشگاه آزاد در هیچ کدام از دیدارهای این تیم در لیگ به میدان نرفته بود، در این دیدار نیز با لباس شخصی در کنار علیرضا رضایی تماشاگر کشتی هم تیمی هایش بود.</p>
      <p>دانشگاه آزاد اسلامی مازندران یک - بازار بزرگ ایران ۹<br/>۵۷ کیلوگرم: عرفان آئینی ۶ - نادر حاج آقا نیا ۱۱<br/>۶۱ کیلوگرم: محمد رمضان پور ۶- محمدباقر یخکشی ۴<br/>۶۵ کیلوگرم: پیمان بیابانی صفر - مهران نصیری ۵<br/>۷۰ کیلوگرم:  امید خدمتی ۷ - سید احمد محمدی ۹<br/>۷۴ کیلوگرم: مسعود کمروند ۷  - ختیک تسابولوف ۱۰<br/>۷۹ کیلوگرم: علیرضا قاسمی ۹ - گاژی احمد نبی یف ۹(برنده)<br/>۸۶ کیلوگرم: محمد زارعی ۴ - احمد بذری ۱۰<br/>۹۲ کیلوگرم: حسین جلالی ۲ - محمدجواد ابراهیمی ۱۰<br/>۹۷ کیلوگرم: سجاد عزیزی - علی شعبانی ( برنده با ضربه فنی)<br/>۱۲۵ کیلوگرم: امید رضا امیری صفر - جابر صادق زاده ۵</p>
      <p>هادی حبیبی و پژمان درستکار به ترتیب سرمربیگری تیم های دانشگاه آزاد و بازار بزرگ ایران را بر عهده دارند.</p>
      <p>در دیگر دیدار مرحله نیمه نهایی تا دقایقی دیگر تیم‌های تا ثبت جهانی طوس و اترک خراسان شمالی به مصاف هم خواهند رفت.</p>
      <p>انتهای پیام</p>
    </article>
  </body>
</html>