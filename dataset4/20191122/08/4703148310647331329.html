<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/magyar-foci/valogatott/eb-potselejtezok-ellenfelet-kap-a-magyar-valogatott"/>
    <meta property="og:site_name" content="csakfoci.hu"/>
    <meta property="article:published_time" content="2019-11-22T08:08:59+00:00"/>
    <meta property="og:title" content="Eb-pótselejtezők: Ellenfelet kap a magyar válogatott – amit a pénteki sorsolás előtt tudni kell"/>
    <meta property="og:description" content="November 22-én, pénteken 12 órától kiderül, mely csapat, illetve csapatok útján vezethet el a magyar válogatott útja a 2020-as, részben hazai rendezésű Európa-bajnokságig."/>
  </head>
  <body>
    <article>
      <h1>Eb-pótselejtezők: Ellenfelet kap a magyar válogatott – amit a pénteki sorsolás előtt tudni kell</h1>
      <address><time datetime="2019-11-22T08:08:59+00:00">22 Nov 2019, 08:08</time> by <a rel="author">csakfoci.hu</a></address>
      <p>
        <b>
          <b>November 22-én, pénteken 12 órától kiderül, mely csapat, illetve csapatok útján vezethet el a magyar válogatott útja a 2020-as, részben hazai rendezésű Európa-bajnokságig.</b>
        </b>
      </p>
      <p>Az Európai Labdarúgó Szövetség (UEFA) csütörtöki, illetve tájékoztatójából kiderül, hogy a pénteki, 12 órakor kezdődő sorsoláson a magyar válogatott – <a href="http://www.csakfoci.hu/magyar-foci/valogatott/potselejtezos-a-magyar-valogatott-ellenuk-jatszhatunk-az-eb-reszvetelert">az előzetes híreknek</a> megfelelően – az A- vagy a C-ágra kerül majd, a szövetség nem módosított a sorsolási szabályokon (erre is volt esély).</p>
      <p>Az UEFA-nál ugyanis szerették volna, ha minél több Eb-házigazda eljut a kontinenstornára, de a jelen állás szerint két érintett válogatott egy ágra kerül majd a sorsoláson (Skócia és Magyarország, Skócia és Románia vagy Magyarország és Románia), azaz egyikük biztosan nem jut ki a jövő nyári eseményre.</p>
      <p>A közlemény szerint Magyarország az első mérkőzését (azaz a playoff “elődöntőjét”) minden bizonnyal idegenben játssza le, méghozzá Izland (ha az A-ágra kerülünk), vagy Skócia (ha a C-ágon folytatjuk) ellen. A magyar-izraeli-bolgár-román négyes egyike szerepelhet majd az A-ágon, míg a másik három a C-jelzésű “ösvényen” juthat el az Eb-ig-ha sikerrel veszi az akadályokat.</p>
      <p>A sorsoláson az is kiderül majd – mindkét ágon – hogy melyik elődöntő győztese játszik majd hazai pályán a fináléban.</p>
      <hr/>
      <h3>A magyar válogatott lehetséges útjai a 2020-as Eb pótselejtezőin:</h3>
      <h4>
        <u>1. C-liga, elődöntők:</u>
      </h4>
      <p><b>Skócia – MAGYARORSZÁG</b>, Norvégia – Szerbia</p>
      <h4>
        <u>2. A-liga, elődöntők:</u>
      </h4>
      <p>Izland – Románia, <b>Izrael – MAGYARORSZÁG</b></p>
      <p>vagy</p>
      <p>Izland – Románia, <b>Bulgária–MAGYARORSZÁG</b></p>
      <p>vagy</p>
      <p><b>Izland – MAGYARORSZÁG</b>, Bulgária – Izrael</p>
      <hr/>
    </article>
  </body>
</html>