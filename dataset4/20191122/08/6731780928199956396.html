<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/22/harry-meghan-emarginati-famiglia-reale/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-22T08:32:34+00:00"/>
    <meta property="og:title" content="Harry e Meghan emarginati dalla famiglia reale? Nessuno li cerca o parla con loro"/>
    <meta property="og:description" content="Secondo recenti rumors la tensione tra Harry, Meghan e la famiglia reale si sarebbe acuita ulteriormente dopo il documentario sul viaggio in Sud Africa. Da tempo si è compreso che il rapporto tra i duchi del Sussex, Harry e Meghan, ed il resto della famiglia reale non è esattamente idilliaco. Le scelte compiute in ambito …"/>
  </head>
  <body>
    <article>
      <h1>Harry e Meghan emarginati dalla famiglia reale? Nessuno li cerca o parla con loro</h1>
      <address><time datetime="2019-11-22T08:32:34+00:00">22 Nov 2019, 08:32</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/Harry-e-Meghan.jpg"/>
      </figure>
      <p>Secondo recenti rumors la tensione tra Harry, Meghan e la famiglia reale si sarebbe acuita ulteriormente dopo il documentario sul viaggio in Sud Africa.</p>
      <p>Da tempo si è compreso che il rapporto tra i duchi del <b>Sussex</b>, <b>Harry e Meghan</b>, ed il resto della famiglia reale non è esattamente idilliaco. Le scelte compiute in ambito comunicativo e di vita da parte dei due, infatti, sono state di rottura con la tradizione e questo pare non sia stato visto di buon occhio. Già poco dopo il matrimonio tra Harry e l’ex attrice di ‘<b>Suit’</b> si è parlato di un dissidio con i duchi di <b>Cambridge</b>, <b>William e Kate,</b> che in parte è stato confermato durante l’intervista rilasciata dai duchi del Sussex per il documentario sul viaggio in Sud Africa.</p>
      <p>In quella occasione, infatti, Harry ha confermato che in questo momento lui ed il fratello sono <b><a href="https://www.viagginews.com/2019/06/21/harry-meghan-addio-william-kate/">più distanti del solito</a></b>. Il secondogenito di <b>Carlo</b> e <b>Diana</b>, però, ci ha tenuto a precisare che questo non ha reciso il legame fraterno che li unisce: “Parte di questo ruolo e di questo lavoro e di questa famiglia è essere sotto pressione, è inevitabile, le cose succedono. Ma attenzione, siamo fratelli e resteremo sempre fratelli. Abbiamo sicuramente intrapreso dei cammini diversi al momento ma ci sarò sempre per lui e sono certo che lui ci sarà sempre per me”.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Harry e Meghan emarginati dalla famiglia reale?</h3>
      <p>Dopo quelle dichiarazioni sembra che nulla sia cambiato. Secondo alcuni insider molto vicini alle questioni reali, da quel momento nessuno della <b>famiglia reale</b> ha parlato con Harry e Meghan, né a voce né tramite messaggio. Pare che nessuno dei reali si sia nemmeno informato di come stiano andando le cose e di come procede la crescita del <b><a href="https://www.viagginews.com/2019/06/16/royal-baby-harry-foto-archie/">piccolo Archie</a></b>. A dare maggiore peso a queste indiscrezioni sicuramente c’è il fatto che Harry e Meghan hanno deciso di passare il <b>Natale</b> negli <b>Stati Uniti</b> con la mamma della duchessa. Non è inusuale che questo accada, William e Kate hanno passato le festività con i parenti di lei in due occasioni, ma data la situazione e la tempistica nella comunicazione i media britannici hanno trovato un ennesimo indizio.</p>
      <figure>
        <img src="https://www.viagginews.com/wp-content/uploads/2019/04/Harry-e-Meghan-1.jpg"/>
        <figcaption>Harry e Meghan Markle presto genitori, addirittura lei avrebbe già sostenuto il parto</figcaption>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/22/stasera-in-tv-lisola-di-pietro-3-anticipazioni-oggi-22-novembre/"/>
        <a href="https://www.viagginews.com/2019/11/22/asilo-degli-orrori-maestra-violenta-bimbe/"/>
        <a href="https://www.viagginews.com/2019/11/22/cristiano-ronaldo-giugno-lascia-juventus/"/>
      </related>
    </article>
  </body>
</html>