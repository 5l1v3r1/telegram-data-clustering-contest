<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837179-v-ukrayini-vipustili-poperedzhennya-pro-silniy-viter"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T08:29:00+00:00"/>
    <meta property="og:title" content="В Україні оголосили попередження про сильний вітер"/>
    <meta property="og:description" content="КИЇВ. 22 листопада. УНН. В Україні у п'ятницю, 22 листопада, очікуються сильні пориви вітру, зокрема, на акваторії Азовського моря. Про це УНН повідомляє з …"/>
  </head>
  <body>
    <article>
      <h1>В Україні оголосили попередження про сильний вітер</h1>
      <address><time datetime="2019-11-22T08:29:00+00:00">22 Nov 2019, 08:29</time> by <a rel="author">Юлія Шрамко</a></address>
      <p><b>КИЇВ. 22 листопада. УНН.</b> В Україні у п'ятницю, 22 листопада, очікуються сильні пориви вітру, зокрема, на акваторії Азовського моря. Про це <b>УНН</b> повідомляє з посиланням на дані Укргідрометцентру.</p>
      <p>"22 листопада у східній, південній та західній частинах пориви 15-20 м/с, у Приазов'ї 25-28 м/с (ІІ рівень небезпечності, помаранчевий). 22 листопада на акваторії Азовського моря та в портах Маріуполь, Бердянськ пориви вітру 25-30 м/с, висота хвиль 15-20 дм (в портах 13-15 дм)", - вказали синоптики.</p>
      <p>Фахівці закликають дотримуватись основних рекомендацій під час сильного вітру:</p>
      <ul>
        <li>усі вікна будинків щільно закрити, прибрати з балконів і лоджій предмети, які можуть випасти назовні;</li>
        <li>якщо ви опинилися на вулиці, то триматися подалі від рекламних щитів, ліній електропередачі, дерев;</li>
        <li>у разі сильного вітру сховатися в найближчому приміщенні або природному укритті;</li>
        <li>уникати перебування поблизу великих дерев, особливо тополь, а також не паркувати поруч із ними автотранспорт.</li>
      </ul>
      <p>Нагадаємо, 22 листопада в Україні очікується <a href="https://www.unn.com.ua/uk/news/1837178-sogodni-v-ukrayini-bez-opadiv-do-11-gradusiv-tepla">суха погода</a>, температура вдень на більшості території не підніматиметься вище 5 градусів тепла, на Закарпатті - до 11 градусів із позначкою "плюс".</p>
    </article>
  </body>
</html>