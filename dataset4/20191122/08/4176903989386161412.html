<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/cg-ima-dva-puta-vise-mobilnih-telefona-nego-stanovnika/"/>
    <meta property="og:site_name" content="Krstarica"/>
    <meta property="article:published_time" content="2019-11-22T08:21:00+00:00"/>
    <meta property="og:title" content="CG ima dva puta više mobilnih telefona nego stanovnika"/>
    <meta property="og:description" content="PODGORICA - Broj korisnika mobilne telefonije u Crnoj Gori iznosio je na kraju septembra ove godine 1.294.942, što je dva puta više od broja stanovnika i"/>
  </head>
  <body>
    <article>
      <h1>CG ima dva puta više mobilnih telefona nego stanovnika</h1>
      <address><time datetime="2019-11-22T08:21:00+00:00">22 Nov 2019, 08:21</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/520902-750x430.jpg"/>
        <figcaption>Foto: Tanjug/Pixabay</figcaption>
      </figure>
      <p>PODGORICA – Broj korisnika mobilne telefonije u Crnoj Gori iznosio je na kraju septembra ove godine 1.294.942, što je dva puta više od broja stanovnika i predstavlja rekord u Evropi.</p>
      <p>Od ukupnog broja korisnika 53,6 odsto su pripejd a 46,4 odsto postpejd korisnici, navodi se u Izveštaju o razvoju tržišta elektronskih komunikacija koji je razmatrala vlada, izveštava portal Cdm.me.</p>
      <p>Usluge mobilne telefonije u Crnoj Gori pružaju tri operatora – Crnogorski Telekom, Telenor i M:Tel i to na teritoriji čitave države.</p>
      <p>Tržišni lider u ukupnom broju korisnika je M:tel.</p>
      <p>Broj korisnika u septembru ove godine bio je za 4,9 odsto veći u odnosu na isti lanjski mesec.</p>
      <p>Inače, naj­vi­še re­gi­stro­va­nih mo­bil­nih ko­ri­sni­ka u Crnoj Gori bi­lo je 2008. go­di­ne ka­da je za­be­le­že­no čak 1,3 mi­li­o­na, napominje se u informaciji.</p>
      <p>Dodaje se, takođe, da je u periodu januar-septembar ove godine pisanim putem podneto 13.850 prigovora korisnika na sve usluge elektronske komunikacije u Crnoj Gori, što je šest odsto manje u odnosu na isti period prošle godine.</p>
      <p>“Prigovori su se odnosili na sve aspekte pružanja usluga (iznos računa, smetnje i prekidi u radu servisa, zloupotrebe, zahtevi za raskid ugovora i sl.)”, navodi se u izveštaju.</p>
      <p>(Tanjug)</p>
    </article>
  </body>
</html>