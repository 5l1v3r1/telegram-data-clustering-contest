<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/22/meggondolta-magat-az-isteni-diego"/>
    <meta property="og:site_name" content="infostart"/>
    <meta property="article:published_time" content="2019-11-22T08:19:00+00:00"/>
    <meta property="og:title" content="Meggondolta magát az isteni Diego"/>
    <meta property="og:description" content="Két nappal lemondása után Diego Maradona bejelentette, hogy mégis marad az argentin élvonalbeli Gimnasia y Esgrima La Plata labdarúgócsapatának vezetőedzői posztján."/>
  </head>
  <body>
    <article>
      <h1>Meggondolta magát az isteni Diego</h1>
      <address><time datetime="2019-11-22T08:19:00+00:00">22 Nov 2019, 08:19</time> by <a rel="author">Infostart / MTI</a></address>
      <h3>Két nappal lemondása után Diego Maradona bejelentette, hogy mégis marad az argentin élvonalbeli Gimnasia y Esgrima La Plata labdarúgócsapatának vezetőedzői posztján.</h3>
      <p>"Boldog vagyok, hogy azt mondhatom, továbbra is az együttes edzője vagyok. Köszönöm a szurkolóknak és a játékosoknak, hogy közösen végre egységet teremtettünk a klubban" - írta közösségi oldalán a legendás játékos.</p>
      <p>Az 1986-ban világbajnok Maradona kedden azért jelentette be a távozását, mert az egyesület elnöke, Gabriel Pellegrino belső ellentétek miatt nem kapta meg a támogatást az újraválasztásához, ő pedig szolidaritást vállalt a vezetővel.</p>
      <p>Az 59 éves Maradona szeptember közepén vette át a Buenos Airestől 60 kilométerre fekvő La Plata csapatának irányítását, a gárda akkor az utolsó helyen állt a bajnokságban. Azóta nyolc meccsen három győzelem a mérleg, és a Gimnasia két helyet előrelépett a tabellán, a klubtagok száma pedig több ezerrel nőtt.</p>
      <p>
        <i>Nyitókép: Jean-Christophe Bott</i>
      </p>
      <related>
        <h4>
          <b>Kapcsolódó cikkeink:</b>
        </h4>
        <a href="https://infostart.hu/sport/2019/07/25/megmutottek-az-argentin-futball-legendat"/>
        <a href="https://infostart.hu/sport/2019/01/13/mar-csapatahoz-keszul-a-megmutott-maradona"/>
        <a href="https://infostart.hu/sport/2018/10/01/kemeny-dolgokat-allitott-messirol-diego-maradona"/>
        <a href="https://infostart.hu/sport/2018/07/17/hihetetlen-koritessel-fogadtak-maradonat-bresztben"/>
        <a href="https://infostart.hu/sport/foci-vb-2018/2018/07/05/a-fifa-kemenyen-odaszolt-maradonanak"/>
        <a href="https://infostart.hu/sport/foci-vb-2018/2018/07/13/aranykopesek-es-bolcsessegek-a-labdarugo-vilagbajnoksagrol"/>
        <a href="https://infostart.hu/sport/foci-vb-2018/2018/07/03/maradona-ujbol-kapitany-lenne"/>
      </related>
    </article>
  </body>
</html>