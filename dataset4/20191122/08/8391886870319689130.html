<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/siyaset/imamoglu-o-vaadini-hayata-geciriyor-h375057.html"/>
    <meta property="og:site_name" content="HABER 61"/>
    <meta property="article:published_time" content="2019-11-22T08:19:21+00:00"/>
    <meta property="og:title" content="İmamoğlu o vaadini hayata geçiriyor"/>
    <meta property="og:description" content="İstanbul Büyükşehir Belediyesi Sözcüsü Murat Ongun, seçim sürecinde verdikleri vaatlerin gerçekleşmeye devam ettiğini belirterek, &quot;30 bin İstanbullu üniversite gencimize eğitim yardımına başlıyoruz.&quot; açıklamasında bulundu."/>
  </head>
  <body>
    <article>
      <h1>İmamoğlu o vaadini hayata geçiriyor</h1>
      <h2>İstanbul Büyükşehir Belediyesi Sözcüsü Murat Ongun, seçim sürecinde verdikleri vaatlerin gerçekleşmeye devam ettiğini belirterek, "30 bin İstanbullu üniversite gencimize eğitim yardımına başlıyoruz." açıklamasında bulundu.</h2>
      <address>
        <time datetime="2019-11-22T08:19:21+00:00">22 Nov 2019, 08:19</time>
      </address>
      <p>İBB Başkanı <a href="https://www.haber61.net/haberleri/ekrem+imamo%C4%9Flu">Ekrem İmamoğlu</a>'nun danışmanı Murat Ongun, Twitter hesabından yaptığı açıklamada, "Tüm vaatler bir bir hayata geçiyor" dedi.</p>
      <p>İsrafa son verildiğini, süt dağıtımına başlandığını, kreşlerin yapıldığını ve ulaşım projelerinin gerçekleştirilip bursların hazır hale getirildiğini kaydeden Ongun, "30 bin İstanbullu üniversite gencimize eğitim yardımına başlıyoruz." açıklamasında bulundu.</p>
      <p>İMAMOĞLU'NUN VİDEOSUNU PAYLAŞTI<br/>#İstanbulKazanıyor etiketiyle paylaşımda bulunan Ongun, ibbTV tarafından hazırlanan ve İBB Başkanı Ekrem İmamoğlu'nun "30 bin İstanbullu üniversite gencimize eğitim yardımına başlıyoruz" duyurusunu yaptığı anla başlayan videoyu paylaştı.</p>
      <p>İmamoğlu'nun danışmanı duyurdu: 30 bin İstanbullu üniversite öğrenisine yıllık 3200 TL burs verilecek<br/>EĞİTİM YARDIMI<br/>ibbTV'nin İstanbullu gençlerle röportaj yaptığı videoda, gençlerin, İBB'nin üniversiteli öğrencilere yapacağı burs hizmeti hakkındaki görüşleri yer aldı. Videoda, burs hizmetine başvurunun detayları da anlatıldı.</p>
      <p>6 VAADİNDEN İKİNCİSİNİ GERÇEKLEŞTİRİYOR<br/>İmamoğlu, burs vaadi dışında 6 seçim vaadi arasında bulunan süt vaadini geçtiğimiz haftagerçekleştirmişti.Proje kapsamında, ilk etapta İstanbul genelinde aylık 750 bin litre süt dağıtılacak. Bu hizmetten İBB'den sosyal destek alan ailelerin 3-6 yaş arasındaki çocukları yararlanabilecek. Haftada çocuk başına 2 litre süt verilecek. Bir litrelik UHT sütler ailelere çocuk sayısına göre aylık ya da 15 günlük süreler içerisinde teslim edilecek. Dağıtımlar ise İBB ekipleri tarafından gerçekleştiriliyor.</p>
    </article>
  </body>
</html>