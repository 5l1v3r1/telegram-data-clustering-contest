<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151347/"/>
    <meta property="og:site_name" content="AgroNews"/>
    <meta property="article:published_time" content="2019-11-22T08:55:00+00:00"/>
    <meta property="og:title" content="Україна нарощує експорт свіжої лохини до Сінгапуру і ОАЕ"/>
    <meta property="og:description" content="Україна продовжує нарощувати виробництво і експорт свіжої лохини. Аналітики оцінюють обсяги експорту свіжої лохини з України в 2019 р. приблизно в 3 тис. т. Про це повідомляє EastFruit. «Головною відмінністю експортного сезону 2019 р. від усіх попередніх років став початок масових експортних..."/>
  </head>
  <body>
    <article>
      <h1>Україна нарощує експорт свіжої лохини до Сінгапуру і ОАЕ</h1>
      <address><time datetime="2019-11-22T08:55:00+00:00">22 Nov 2019, 08:55</time> by <a rel="author">agronews.uaode/author</a></address>
      <p>
        <b>Україна продовжує нарощувати виробництво і експорт свіжої лохини. Аналітики оцінюють обсяги експорту свіжої лохини з України в 2019 р. приблизно в 3 тис. т. Про це повідомляє <a href="https://east-fruit.com/article/ukraina-eksportiruet-vse-bolshe-svezhey-golubiki-v-singapur-i-oae">EastFruit</a>.</b>
      </p>
      <p>«Головною відмінністю експортного сезону 2019 р. від усіх попередніх років став початок масових експортних відвантажень лохини авіатранспортом в напрямку ОАЕ та Сінгапуру», — підкреслив економіст інвестиційного департаменту продовольчої і сільськогосподарської організації ООН (ФАО) Андрій Ярмак.</p>
      <p>За його словами, Україна в серпні в Сінгапурі була п’ятим найбільшим постачальником лохини, поступаючись тільки США, Канаді, Перу і ПАР.</p>
      <p>До недоліків такого виду доставки можна віднести порівняно невеликий обсяг експорту ягоди через ліміти за обсягом кожної партії та вискоі витрати на доставку в розрахунку на кожен кілограм.</p>
      <p>На думку, директора компанії «Українська ягода» (бренд Uberry) Тараса Баштанника, переваги більш високої закупівельної ціни на лохину на ринках Сінгапуру і ОАЕ нівелювалися вартістю доставки.</p>
      <p>«Я вважаю, що чиста ціна виробника при поставках свіжої лохини в Євросоюз автотранспортом була порівняною з ціною при експорті на Близький Схід і в Сінгапур авіатранспортом. Однак даний напрямок, безсумнівно, є перспективним, так як конкуренція на ринку ЄС в майбутньому буде тільки зростати, що може негативно відбитися на цінах», — зауважив Тарас Баштанник.</p>
      <p>Однак конкуренція і на ринку ягід ОАЕ продовжує посилюватися. Вже зараз українські компанії розробляють варіанти поставки лохини морським транспортом контейнерними партіями, що дозволить не тільки багаторазово знизити витрати, але і збільшити обсяги експорту та частку ринку, яку займає українська лохина в цьому регіоні. Проте, термін поставки залишається головною проблемою — адже щоб лохина успішно перенесла настільки тривале транспортування, вона повинна мати можливості для покращення якості, а виробник — сучасну інфраструктуру для охолодження, сортування і пакування. Поки що цим можуть похвалитися лише поодинокі компанії.</p>
    </article>
  </body>
</html>