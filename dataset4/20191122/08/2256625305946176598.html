<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159080_1109.html"/>
    <meta property="og:site_name" content="Novsport"/>
    <meta property="article:published_time" content="2019-11-22T08:48:00+00:00"/>
    <meta property="og:title" content="Предлагат на Дяков работа в Лудогорец"/>
    <meta property="og:description" content="Футболистът може да започне в школата или да играе за дубъла"/>
  </head>
  <body>
    <article>
      <h1>Предлагат на Дяков работа в Лудогорец</h1>
      <address>
        <time datetime="2019-11-22T08:48:00+00:00">22 Nov 2019, 08:48</time>
      </address>
      <p>Настоящият сезон почти сигурно ще е последен за Светослав Дяков като футболист на Лудогорец, пише "Тема спорт". През май догодина халфът ще стане на 36.<br/> <br/>Договорът му с разградчани е до края на сезона. Вероятността той да бъде продължен е малка. От ръководството на зелените обмислят да предложат на бившия национал работа в школата или във втория отбор. Орлите искат Дяков да остане в клуба.<br/> <br/>Възможно е той да продължи да играе, но само за дубъла. Наскоро полузащитникът взе участие в срещата на Лудогорец II с Кариана.<br/> <br/>Вчера ръководството на зелените обяви на сайта на клуба, че след мача с черно-белите част от играчите ще раздават автографи в голямата зала за пресконференции на стария ВИП паркинг зад Централната трибуна на "Лудогорец Арена". Събитието започва около 19:45 ч.<br/> <br/>На място привържениците ще имат възможност да си закупят новите календари за 2020 година. Сред футболистите ще бъде и Светослав Дяков.<br/> <br/>Общо шест различни вида календари на представителния отбор, втория тим и футболната академия пуска от днес Лудогорец.</p>
      <p> </p>
    </article>
  </body>
</html>