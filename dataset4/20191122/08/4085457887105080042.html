<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/22/huawei-matepad-pro-v-prvnim-promo-videu/"/>
    <meta property="og:site_name" content="GizChina.cz"/>
    <meta property="article:published_time" content="2019-11-22T08:00:27+00:00"/>
    <meta property="og:title" content="Huawei MatePad Pro v prvním promo videu"/>
    <meta property="og:description" content="Tablet Huawei MatePad Pro bude oficiálně představen už za pár dnů. Ještě než se tak stane, můžeme se podívat na jeho design v prvním promo videu."/>
  </head>
  <body>
    <article>
      <h1>Huawei MatePad Pro v prvním promo videu</h1>
      <address><time datetime="2019-11-22T08:00:27+00:00">22 Nov 2019, 08:00</time> by <a rel="author" href="https://gizchina.cz/author/marek_kucera/" target="_blank">Hana Kučerová</a></address>
      <p>Ohodnoťte článek</p>
      <p>Společnost Huawei už zahájila přípravy na svou velkou akci, která se bude konat 25. listopadu/novembra v Číně. Naši pravidelní čtenáři jistě tuší, že na této představovačce bude uveden další tablet společnosti, Huawei MatePad Pro. Proslýchá se, že kromě tohoto tabletu uvede Huawei i další produkty. To, co bude dělat společnost tabletu MatePad zatím není zcela jasné, ale předběžně se mluví například o reproduktorech Huawei Sound X.</p>
      <p>Ale pojďme zpět k Huawei MatePad Pro. O většině parametrů se dosud jen spekuluje a jen pár jich je potvrzeno různými certifikacemi. Ani design nebyl dodnes až tak úplně jasný. Vědělo se, že by tablet měl mít „díru“ v displeji pro uložení modulu přední kamery, přídavnou klávesnici a <a href="https://gizchina.cz/2019/11/20/huawei-matepad-pro-dorazi-i-se-stylusem/">podporu stylusu</a>. V podstatě všechny tyto specifikace může potvrdit první promo video, které je k vidění <a href="https://www.youtube.com/channel/UCV60K_a6j6I1-x8t88Khe4w">na YouTube</a>. Navíc je ve videu vidět, že MatePad Pro bude mít skutečně zadní duální fotoaparát uložený v pravém horním rohu zadního panelu. Dále si můžeme povšimnout, že u tabletu najdeme i možnost zobrazení dvou aktivních oken najednou, což je jistě zajímavé.</p>
      <figure>
        <iframe src="https://www.youtube.com/embed/GqNf_Nwok_s" width="1140" height="642" data-service="Youtube" scrolling="no"/>
      </figure>
      <p>Samozřejmě u těchto pohyblivých obrázků nemůžeme očekávat, že odhalí kompletně všechny parametry chystaného tabletu, takže i nadále musíme vycházet z toho, co lze vyčíst z certifikačních výpisů, nebo z benchmarkových testů. Je to především osmi jádrový procesor s taktem 1,8 GHz a půjde pravděpodobně o Kirin 990. Operační paměť by měla mít minimálně 6 GB. Jaká bude kapacita vnitřní paměti známo není. Ví se také, že tablet by měl přijít ve dvou verzích. první by měla podporovat Wi-Fi a ta druhá LTE. A protože do prezentace chybí skutečně jen pár dnů, můžeme očekávat, že se k nám snad dostanou i podrobnější informace o parametrech.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/20/dalsi-unik-udajneho-designu-oneplus-8/"/>
        <a href="https://gizchina.cz/2019/11/20/huawei-matepad-pro-dorazi-i-se-stylusem/"/>
        <a href="https://gizchina.cz/2019/11/15/huawei-matepad-by-mel-dorazit-uz-25-listopadu/"/>
      </related>
    </article>
  </body>
</html>