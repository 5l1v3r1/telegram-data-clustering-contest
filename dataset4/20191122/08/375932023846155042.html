<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/penzugy/tozsde/emelkedessel-nyitottak-a-fobb-europai-tozsdek-1885788/"/>
    <meta property="og:site_name" content="Világgazdaság"/>
    <meta property="article:published_time" content="2019-11-22T08:43:00+00:00"/>
    <meta property="og:title" content="Emelkedéssel nyitottak a főbb európai tőzsdék"/>
    <meta property="og:description" content="London, Párizs, és Frankfurt is pluszban indította a kereskedést. A BUX minimális pluszban nyitott."/>
  </head>
  <body>
    <article>
      <h1>Emelkedéssel nyitottak a főbb európai tőzsdék</h1>
      <address><time datetime="2019-11-22T08:43:00+00:00">22 Nov 2019, 08:43</time> by <a rel="author">MTI</a></address>
      <p>Enyhe emelkedéssel nyitottak és felfelé indultak a vezető nyugat-európai tőzsdék fő indexei pénteken.</p>
      <ul>
        <li>A londoni tőzsde fő mutatója, az FTSE-100 index 0,36 százalékos,</li>
        <li>a frankfurti DAX-index 0,11 százalékos,</li>
        <li>a párizsi CAC-40 pedig 0,08 százalékos pluszban indította a kereskedést.</li>
      </ul>
      <p>Az euróövezeti vállalatok gyűjtőindexei közül az EuroStoxx50 0,06 százalékkal nőtt a nyitásban.</p>
      <table bordered="">
        <tr>
          <td><b>Minimális emelkedéssel nyitott a BUX<br/></b>A Budapesti Értéktőzsde részvényindexe, 43 654,84 ponton <a href="https://www.vg.hu/penzugy/tozsde/minimalis-emelkedessel-nyitott-a-bux-a-het-utolso-munkanapjan-1885767/">nyitott pénteken</a>.</td>
        </tr>
      </table>
      <p>Nyitás után tíz perccel Londonban már 0,85 százalékos, Frankfurtban 0,52 százalékos, Párizsban pedig 0,50 százalékos nyereségben állt az irányadó mutató.</p>
      <p>Az eurót 1,1062 dolláron jegyezték a nemzetközi bankközi devizapiacon péntek délelőtt kilenc órakor, 0,05 százalékkal erősödött a közös európai fizetőeszköz.</p>
      <p>A globális kereskedelem szempontjából legjelentősebb két nyersolajkeverék, az északi-tengeri Brent és a nyugati féltekén irányadó West Texas Intermediate (WTI) ára csökken.</p>
      <figure>
        <img src="https://www.vg.hu/wp-content/uploads/2019/05/felsoshutter-3-e1557832608630.jpg"/>
        <figcaption>Fotó: Shutterstock</figcaption>
      </figure>
      <aside>A legközelebbi, januári határidős jegyzésekben a Brent hordónként 0,22 százalékos mínuszban, 63,83 dolláron, a WTI pedig 0,29 százalékos veszteségben, 58,41 dolláron forgott.</aside>
      <p>Csütörtökön még háromhavi csúcson jártak az olajárak arra a hírre, miszerint a Kőolaj-exportáló Országok Szervezete (OPEC) és szövetségesei, élükön Oroszországgal arra készülnek, hogy december 5-i bécsi értekezletükön három hónappal, jövő év júniusának végéig meghosszabbítják a kitermelést korlátozó megállapodásukat a piaci stabilitás megőrzésére.</p>
      <aside>A New York-i árupiacon az arany unciánkénti ára decemberi szállításra 0,22 százalékkal, 1466,85 dollárra nőtt.</aside>
      <p>Csütörtökön enyhe veszteségben zártak a főbb európai tőzsdék. A londoni FTSE-100 mutató 0,33 százalékos, a DAX-30 index 0,16 százalékos, a párizsi CAC-40 index pedig 0,22 százalékos mínuszban zárt. A páneurópai indexek közül a Stoxx Europe 600 0,40 százalékkal, az FTSE Eurofirst 300 index pedig 0,36 százalékkal, míg az euróövezeti EuroStoxx50 0,11 százalékkal esett.</p>
    </article>
  </body>
</html>