<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/sud-shuster-proti-kolomoyskogo-novini-ukrajini-50054838.html"/>
    <meta property="og:site_name" content="НВ"/>
    <meta property="article:published_time" content="2019-11-22T08:51:00+00:00"/>
    <meta property="og:title" content="«Офіґіти». Шустер прокоментував суд з Коломойським і назвав дату першого засідання"/>
    <meta property="og:description" content="Перше засідання суду в справі про захист честі і гідності за позовом ведучого програми Свобода слова Савіка Шустера проти олігарха Ігоря Коломойського відбудеться 28 листопада."/>
  </head>
  <body>
    <article>
      <h1>«Офіґіти». Шустер прокоментував суд з Коломойським і назвав дату першого засідання</h1>
      <h2>Перше засідання суду в справі про захист честі і гідності за позовом ведучого програми Свобода слова Савіка Шустера проти олігарха Ігоря Коломойського відбудеться 28 листопада.</h2>
      <address>
        <time datetime="2019-11-22T08:51:00+00:00">22 Nov 2019, 08:51</time>
      </address>
      <p>Про це <a href="https://radio.nv.ua/">Радіо НВ</a> повідомив сам журналіст.</p>
      <p>«28 [листопада] перше слухання. Зрозуміло, якщо програємо — [значить], <i>програємо,</i> мені все одно. Але немає інших механізмів захисту, тому що „ви говорите неправду“ — ну це ж не відповідь, нехай суд скаже», — розповів він.</p>
      <p>Шустер стверджує, що Коломойський «просто викинув» його «з прямого ефіру» і не виконує своїх контрактних зобов’язань.</p>
      <p>У відповідь на уточнююче питання НВ про те, чи полягають звинувачення Коломойського саме в тому, що Шустер нібито взяв по 50 тисяч гривень з двох учасників шоу, один з яких нібито був підісланий олігархом, телеведучий відповів: «Так, так, офіґіти».</p>
      <p>«Мені на його місці було б соромно, але у нього немає цього почуття. У нього почуття сорому немає. Тому ну соромно просто, реально соромно. А що мені залишалося? Позиватися до суду», — підсумував він.</p>
      <p>
        <b>Савік Шустер розповідає про повернення в Україну, коментує тезу «продався Ахметову» і згадує 2005 рік</b>
      </p>
      <p>Слухайте і дивіться прем'єру інтерв'ю сьогодні о 16:00 на <a href="https://radio.nv.ua/">Радіо НВ</a> і <a href="https://www.youtube.com/watch?v=qK2fQUd-jxo">YouTube-каналі</a> радіостанції</p>
      <p>Читайте також:<br/><a href="https://nv.ua/ukr/ukraine/politics/kolomoyskiy-dlya-the-new-york-times-shokuyuchi-zayavi-interv-yu-novini-ukrajini-50053285.html">&amp;nbspРосія нам потрібна, а про кров забудуть. Головне зі скандального інтерв'ю Коломойського NYT</a></p>
      <p>Нагадаємо, під час прямого телеефіру передачі Свобода слова від 20 вересня <a href="https://nv.ua/ukr/ukraine/politics/shuster-i-kolomoyskiy-posvarilisya-v-pryamomu-efiri-i-prigrozili-odin-odnomu-sudom-novini-ukrajini-50043990.html">телеведучий Савік Шустер і олігарх Ігор Коломойський мали словесну сутичку</a>.</p>
      <p>Шустер сказав, що у 2015 році його програму, яка виходила на телеканалі Коломойського 1+1, зняли з ефіру. Олігарх же заявляє, що причиною цього стало те, що телеведучий нібито брав гроші з гостей за участь в програмі.</p>
      <p>Коломойський звинуватив Шустера в тому, що він повинен йому 2,3 мільйона доларів за програми, які студія ведучого не випустила в 2015 році. Той прийняв рішення звернутися до суду з позовом про захист честі і гідності.</p>
    </article>
  </body>
</html>