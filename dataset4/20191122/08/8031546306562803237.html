<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109355-Maykite-na-deca-s-uvredzdaniya-na-nov-protest-za-ostavkata-na-Valeri-Simeonov-%2528VIDEO%2529"/>
    <meta property="og:site_name" content="Канал 3"/>
    <meta property="article:published_time" content="2019-11-22T08:56:00+00:00"/>
    <meta property="og:title" content="Майките на деца с увреждания на нов протест за оставката на Валери Симеонов (ВИДЕО)"/>
    <meta property="og:description" content="Те готвят шествия и гражданско неподчинение, ако зам.-председателят на НС не напусне поста"/>
  </head>
  <body>
    <article>
      <h1>Майките на деца с увреждания на нов протест за оставката на Валери Симеонов (ВИДЕО)</h1>
      <h2>Те готвят шествия и гражданско неподчинение, ако зам.-председателят на НС не напусне поста</h2>
      <address>
        <time datetime="2019-11-22T08:56:00+00:00">22 Nov 2019, 08:56</time>
      </address>
      <p><b>Майките на деца с увреждания от инициативата "Системата ни убива" излизат на нов протест пред Парламента заради Валери Симеонов. Причината за недоволството им е изборът на бившия вицепремиер за заместник-председател на Народното събрание. <br/></b> </p>
      <p>В сряда 118 депутати го подкрепиха да заеме поста. Изборът му обаче не мина без сътресения. При обявяването на точката в дневния ред, ДПС напуснаха Пленарната зала и не участваха нито в дебатите, нито в гласуването. </p>
      <p> <br/> <br/><b>Майките от "Системата ни убива" определят като "абсурдно лицето на омразата, олицетворението на циничната политическа арогантност и самозабравяне да представлява българския парламент”. <br/></b> </p>
      <p>Протестиращите настояват за незабавната оставка на Валери Симеонов от поста заместник-председател на Народното събрание. В противен случай, плашат с шествия и гражданско неподчинение. Именно нестихващите протести на родителите на деца с увреждания станаха причина Валери Симеонов да подаде оставка като вицепремиер през ноември 2018 година.  </p>
      <p> </p>
      <figure>
        <iframe src="https://www.youtube.com/embed/-8rFaeMyZos" width="640" height="360" data-service="Youtube" scrolling="no"/>
      </figure>
      <related>
        <h4>Още по темата</h4>
        <a href="http://kanal3.bg/news/bulgaria/parlamentarni-novini/88675-Glasuvat-ostavkata-na-Valeri-Simeonov-i-nominaciyata-na-Mariyana-Nikolova-za-vicepremer"/>
        <a href="http://kanal3.bg/news/bulgaria/parlamentarni-novini/87338-Socialistite-nyama-da-se-registrirat-v-NS-do-ostavkata-na-Valeri-Simeonov"/>
      </related>
    </article>
  </body>
</html>