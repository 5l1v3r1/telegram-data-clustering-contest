<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2823273-ofis-prezidenta-opriludniv-programu-vizitiv-zelenskogo-v-estoniu-ta-litvu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T08:00:00+00:00"/>
    <meta property="og:title" content="Офіс Президента оприлюднив програму візитів Зеленського в Естонію та Литву"/>
    <meta property="og:description" content="Президент Володимир Зеленський 26 листопада відвідає з офіційним візитом Естонію, а 27 листопада - Литву."/>
  </head>
  <body>
    <article>
      <h1>Офіс Президента оприлюднив програму візитів Зеленського в Естонію та Литву</h1>
      <h2>Президент Володимир Зеленський 26 листопада відвідає з офіційним візитом Естонію, а 27 листопада - Литву.</h2>
      <address>
        <time datetime="2019-11-22T08:00:00+00:00">22 Nov 2019, 08:00</time>
      </address>
      <p>Про це повідомляється на <a href="https://www.president.gov.ua/news/prezident-ukrayini-vidvidaye-z-oficijnim-vizitom-estonsku-re-58497">сайті</a> <a href="https://www.president.gov.ua/news/prezident-ukrayini-vidvidaye-z-oficijnim-vizitom-estonsku-re-58497">глави держави</a>.</p>
      <p>“26 листопада Президент України Володимир Зеленський відвідає з офіційним візитом Естонську Республіку”, - ідеться в повідомленні.</p>
      <p>Зазначається, що програмою візиту глави держави заплановані переговори з Президентом Естонії Керсті Кальюлайд, а також зустрічі зі спікером Рійгікогу (парламенту) Хенном Пиллуаасом та Прем’єр-міністром Юрі Ратасом.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2822699-zelenskij-nam-potribni-realni-rezultati-rozsliduvanna-sprav-majdanu.html">Зеленський: Нам потрібні реальні результати розслідування справ Майдану</a>
      </blockquote>
      <p>Крім того, у Таллінні президенти України та Естонії візьмуть участь у роботі Цифрового форуму.</p>
      <p>Водночас, за інформацією Офісу <a href="https://www.ukrinform.ua/tag-ofis-prezidenta">Президента</a>, 27 листопада Зеленський <a href="https://www.president.gov.ua/news/volodimir-zelenskij-zdijsnit-oficijnij-vizit-do-litvi-58501">відвідає</a> з офіційним візитом Литву “з метою участі у Дванадцятому засіданні Ради президентів України та Литви”.</p>
      <p>Під час візиту плануються переговори глави Української держави з Президентом Литви Гітанасом Науседою, спікером Сеймасу (парламенту) Вікторасом Пранцкетісом та Прем’єр-міністром Саулюсом Сквернялісом.</p>
      <p>Очікується також, що у Вільнюсі лідери двох країн візьмуть участь у роботі П’ятого двостороннього економічного форуму.</p>
    </article>
  </body>
</html>