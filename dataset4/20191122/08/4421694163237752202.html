<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-subotu-ukrayintsiv-zaklykayut-doluchytysya-do-aktsiyi-zapaly-svichku-pam-yati/"/>
    <meta property="og:site_name" content="VARTA1"/>
    <meta property="article:published_time" content="2019-11-22T08:40:54+00:00"/>
    <meta property="og:title" content="У суботу українців закликають долучитися до акції «Запали свічку пам’яті!»"/>
    <meta property="og:description" content="У суботу українців закликають долучитися до акції «Запали свічку пам’яті!»"/>
  </head>
  <body>
    <article>
      <h1>У суботу українців закликають долучитися до акції «Запали свічку пам’яті!»</h1>
      <address>
        <time datetime="2019-11-22T08:40:54+00:00">22 Nov 2019, 08:40</time>
      </address>
      <p>Post Views: 99</p>
      <p>
        <b>23 листопада о 16:00 відбудеться загальнонаціональна хвилина мовчання, після якої розпочнеться Акція «Запали свічку пам’яті!». Про це пише <a href="https://acc.cv.ua/news/ukraine/zapali-svichku-pamyati---ukrayinskiy-institut-nacionalnoyi-pamyati-zaklikae-ukrayinciv-vshanuvati-zhertv-golodomoru-51730">АСС</a>.</b>
      </p>
      <figure>
        <img src="https://varta1.com.ua/wp-content/uploads/2019/11/qOF1573821801She.jpeg"/>
      </figure>
      <p>Загальнонаціональну традицію ставити запалену свічку у вікні своїх осель на знак вшанування виморених голодною смертю ініціював відомий історик, політолог, дослідник Голодомору Джеймс Мейс.  «Я ж хочу запропонувати лише акт національної пам’яті, доступний кожному: визначити час, коли кожен член цієї нації, де майже кожна родина втратила когось із близьких, запалить у своєму вікні свічку в пам’ять про померлих», – писав Джеймс Мейс.</p>
      <p>Головною ідеєю соціальної реклами Українського інституту національної пам’яті є заклик до кожного українця запалити свічку.</p>
      <p>«Свічка, що мерехтить у вікні», запалена о 16:00 наприкінці листопада кожного року – це традиція важлива не лише для пам’яті про Голодомор. Вона єднає нас, творить націю і робить сильнішими», – говорить Перший заступник Голови Українського інституту національної пам’яті Аліна Шпак.</p>
      <p>23 листопада о 16:00 відбудеться загальнонаціональна хвилина мовчання, після якої розпочнеться Акція «Запали свічку пам’яті!». Українці вдома та по всьому світу запалюватимуть свічки пам’яті у себе на вікнах чи біля меморіалів Голодомору.</p>
      <p> </p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>