<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/pilka-nozna/pko-ekstraklasa/pogon-szczecin/pko-ekstraklasa-balkanica-w-pogoni-szczecin/fxnwspb"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-22T08:00:00+00:00"/>
    <meta property="og:title" content="Bałkanica w Szczecinie"/>
    <meta property="og:description" content="Kosta Runjaic i Aleksandar Vuković. Chorwat z pochodzenia (choć urodzony w Wiedniu, wychowany w Niemczech) i Serb. Pierwszy po bolesnych lekcjach pokory w TSV 1860 Monachium i 1. FC Kaiserslautern, drugi niejako uczący się cały czas. Pierwszy publicznie trzyma nerwy na wodzy, a kiedy zdarzyło mu się jego zdaniem zbyt przesadnie gestykulować przy linii bocznej, przeprosił drużynę."/>
  </head>
  <body>
    <article>
      <h1>Bałkanica w Szczecinie</h1>
      <address>
        <time datetime="2019-11-22T08:00:00+00:00">22 Nov 2019, 08:00</time>
      </address>
      <p>
        <b>
          <b>Kosta Runjaic i Aleksandar Vuković. Chorwat z pochodzenia (choć urodzony w Wiedniu, wychowany w Niemczech) i Serb. Pierwszy po bolesnych lekcjach pokory w TSV 1860 Monachium i 1. FC Kaiserslautern, drugi niejako uczący się cały czas. Pierwszy publicznie trzyma nerwy na wodzy, a kiedy zdarzyło mu się jego zdaniem zbyt przesadnie gestykulować przy linii bocznej, przeprosił drużynę.</b>
        </b>
      </p>
      <p>
        <a href="https://plebiscyt.przegladsportowy.pl/">Głosuj na Roberta Lewandowskiego w 85. Plebiscycie „Przeglądu Sportowego” &gt;&gt;</a>
      </p>
      <p>Bałkański charakter pokazuje głównie za zamkniętymi drzwiami szatni. Drugi wręcz przeciwnie. Co czuje, to robi. Krzyczy, podpowiada, macha rękoma. By pierwszy stracił posadę, musiałaby się wydarzyć katastrofa. O zwolnieniu drugiego spekulowano wielokrotnie, pewnie częściej niż chwalono pierwszego. Czy można wyobrazić sobie lepszych trenerów w starciu dwóch zespołów, których kibice do niedawna nazywali siebie „braćmi”?</p>
      <p>
        <b>Nie będzie strachu</b>
      </p>
      <p>Braterstwa nie ma, choć ci fani z obu stron barykady, którzy znają się od lat, wciąż się lubią lub przynajmniej szanują. Napiją się wspólnie piwa, jeden drugiego przenocuje. Ale rozłam powstał, dystans pewnie będzie rósł, młode pokolenia nie będą pamiętać o „zgodzie”. Rozłam w dorobku sportowym jest gigantyczny, Pogoń nie zdobyła żadnego trofeum, Legia – kilkadziesiąt. I zatrzymać ten dystans, a najlepiej zmniejszyć, przynajmniej delikatnie, ma Runjaic.</p>
      <related>
        <a href="http://onet.tv/s/przegladsportowy/bale-znowu-w-centrum-huraganu-jego-zachowanie-bylo-niepotrzebne-i-glupie-ale-media/pewzes"/>
      </related>
      <p>Szkoleniowiec z Hesji już poskromił ekipę ze stolicy. Wygrał z nią w Szczecinie, potem w Warszawie, po 36 latach. W międzyczasie ponosił porażki, jego bilans to 2-1-2, ale w sobotę nikt się nie będzie bał Wojskowych. To, że w trzech ostatnich kolejkach zdobyli 13 bramek, nie ma znaczenia. Runjaic przywrócił w stolicy Pomorza Zachodniego wiarę w marzenia, dumę z granatowo-bordowych barw.</p>
      <p>
        <b>A tam mógł być Kosta...</b>
      </p>
      <p>
        <a href="https://literia.pl/krzysztof-piatek-w-drodze-na-szczyt?utm_source=content&amp;utm_campaign=%5Bcontent%5D%5Bps%5Dpiatek">„Krzysztof Piątek. W drodze na szczyt”. Opowieść o młodym chłopaku, który miał marzenia. I nie bał się ich spełnić. Zamów już dziś! &gt;&gt;</a>
      </p>
      <p>Vuković nic nie musiał przywracać, przecież Legia – mimo kompromitacji w europejskich pucharach – w Polsce dominowała. Serb ma to tylko kontynuować, udowodnić, że poprzedni sezon to przypadek. I przy okazji potwierdzić, że sam jest fachowcem. A pikanterii sobotniej rywalizacji dodaje fakt, że usługi Runjaica były swego czasu oferowane władzom klubu z Warszawy...</p>
    </article>
  </body>
</html>