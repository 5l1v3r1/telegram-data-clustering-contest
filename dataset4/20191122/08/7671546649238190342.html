<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914748"/>
    <meta property="og:site_name" content="Dnevnik"/>
    <meta property="article:published_time" content="2019-11-22T08:13:00+00:00"/>
    <meta property="og:title" content="Zamaskirana moška oropala pošto na Teharjah pri Celju"/>
    <meta property="og:description" content="Zamaskirana moška sta v četrtek zvečer oropala pošto na Teharjah pri Celju. Tik pred zaprtjem pošte sta vstopila v prostore poslovalnice, zaposleni zagrozila s pištolo in zahtevala denar. Ko sta dobila denar, sta pobegnila, so danes sporočili s Policijske uprave Celje."/>
  </head>
  <body>
    <article>
      <h1>Zamaskirana moška oropala pošto na Teharjah pri Celju</h1>
      <address><time datetime="2019-11-22T08:13:00+00:00">22 Nov 2019, 08:13</time> by <a rel="author">STA</a></address>
      <p>
        <b>Zamaskirana moška sta v četrtek zvečer oropala pošto na Teharjah pri Celju. Tik pred zaprtjem pošte sta vstopila v prostore poslovalnice, zaposleni zagrozila s pištolo in zahtevala denar. Ko sta dobila denar, sta pobegnila, so danes sporočili s Policijske uprave Celje.</b>
      </p>
      <p>Oba storilca sta bila mlajša. Eden je bil visok okoli 165 centimetrov, drugi pa okrog 180 centimetrov. Oblečena sta bila v temna oblačila, oba sta imela na glavi črni volneni kapi, čez obraz sta si nadela črni ruti. Eden je bil oborožen.</p>
      <p>Policija prosi vse, ki so pred ali po ropu v bližini poštne poslovalnice opazili moška ali morda vozilo, s katerim bi se lahko pripeljala in odpeljala, da to sporočijo na telefonsko številko 113.</p>
      <related>
        <h4>Preberite zadnje Älanke</h4>
        <a href="https://www.dnevnik.si/kartica/1042914836"/>
      </related>
    </article>
  </body>
</html>