<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/rabiot-tra-mercato-e-realta-la-juve-sta-ancora-aspettando-il-suo-47145"/>
    <meta property="og:site_name" content="il BiancoNero"/>
    <meta property="article:published_time" content="2019-11-22T08:30:00+00:00"/>
    <meta property="og:title" content="Rabiot, tra mercato e realtà: la Juve sta ancora aspettando il suo exploit"/>
    <meta property="og:description" content="C'è una vocina di mercato che si sussura spesso quando si parla di Adrien Rabiot. Una vocina che neppure il suo recente sbarco a Torino riesce, di per sé, a smentire. Perché se"/>
  </head>
  <body>
    <article>
      <h1>Rabiot, tra mercato e realtà: la Juve sta ancora aspettando il suo exploit</h1>
      <address>
        <time datetime="2019-11-22T08:30:00+00:00">22 Nov 2019, 08:30</time>
      </address>
      <p>C'è una vocina di mercato che si sussura spesso quando si parla di <b>Adrien Rabiot</b>. Una vocina che neppure il suo recente sbarco a Torino riesce, di per sé, a smentire. Perché se è vero che sono ancora freschi i ricordi di una calda giornata di luglio, della sua coda elegante e del suo sorriso beato, è sotto gli occhi di tutti invece che il suo rendimento attuale lasci più di qualche perplessità.<b> Di gamba morbida le poche volte che viene chiamato in causa, molto più spesso accantonato in panchina, fuori condizione, come ieri che ha fatto "compagnia" a Ronaldo svolgendo lavoro personalizzato</b>. Ogni volta che gli astri sembrano congiungersi, Rabiot si fa aspettare. Così, il recupero lampo di Matuidi sembra ancor più svelto, se visto dagli occhi di Rabiot. </p>
      <p>Come riporta <i>Calciomercato.com</i>, quel tarlo nell'orecchio si alimenta anche di questo. Il Tottenham, su tutte, ha fatto più che un semplice sondaggio con la Juventus, anche se ora è in una fase di stallo. Il destino di un potenziale affondo dipende dalle scelte del neo-tecnico José Mourinho e, ancor più, da futuro di Christian Eriksen, in scadenza a giugno 2020.<b> Così,con Emre Can in aria d'addio, Rabiot ha un mese per giocarsi al meglio le sue carte, per evitare che l'impronosticabile (una cessione) diventi davvero un'ipotesi concreta</b>. La Juventus aspetta, Sarri pure, ma Rabiot deve cercare di non finire nel dimenticatoio. </p>
    </article>
  </body>
</html>