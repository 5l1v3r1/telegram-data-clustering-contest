<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gamepod.hu/hir/akciofigyelo_ingyen_beszerezheto_a_bad_north_jotun.html"/>
    <meta property="og:site_name" content="GAMEPOD.hu"/>
    <meta property="article:published_time" content="2019-11-22T08:00:00+00:00"/>
    <meta property="og:title" content="Akciófigyelő: Ingyen beszerezhető a Bad North - Jotunn Edition (PC)"/>
    <meta property="og:description" content="Egy hét múlva a Rayman Legends című alkotást szerezhetjük meg az Epic Games Store-ról."/>
  </head>
  <body>
    <article>
      <h1>Akciófigyelő: Ingyen beszerezhető a Bad North - Jotunn Edition (PC)</h1>
      <address><time datetime="2019-11-22T08:00:00+00:00">22 Nov 2019, 08:00</time> by <a rel="author" href="https://gamepod.hu/tag/oriic.html" target="_blank">oriic</a></address>
      <h3>Hi﻿rdetés﻿</h3>
      <figure>
        <a href="https://track.adform.net/C/?bn=33679635;C=0">
          <img src="https://track.adform.net/adfserve/?bn=33679635;srctype=4;ord=[timestamp]"/>
        </a>
      </figure>
      <p>Bár korábban számos ellenérvet hoztak fel ellene, egyre többen döntenek úgy, hogy használják az Epic Games Store-t, ami nyilván annak is köszönhető, hogy a cég ingyen játékokkal kedveskedik nekünk minden héten. Az év végéig tartó akciónak köszönhetően ezekben a napokban a <b>Bad North - Jotunn Edition</b> című alkotást szerezhetjük meg térítésmentesen PC-re.</p>
      <figure>
        <iframe src="https://www.youtube.com/embed/8tJ-n6b8O40" width="640" height="360" data-service="Youtube" scrolling="no"/>
      </figure>
      <p>Az ingyen játék begyűjtéséhez nem kell mást tenni, <a href="https://www.epicgames.com/store/en-US/product/bad-north/home">mint november 29-ig ellátogatni a program oldalára</a> és az ott meglévő fiókkal belépve (Ingyenes a regisztráció) rányomni az adatlapon a GET gombra és befejezni a procedúrát. A következő héten, November 29-től December 6-ig a Rayman Legends-et kapjuk meg ajándékba.</p>
    </article>
  </body>
</html>