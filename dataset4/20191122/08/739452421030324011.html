<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/11/22/premier-by-sa-mal-zasadit-za-schvalenie-bezpecnostnej-a-obrannej-strategie-tvrdi-fedor/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-11-22T08:39:44+00:00"/>
    <meta property="og:title" content="“ Premiér by sa mal zasadiť za schválenie Bezpečnostnej a Obrannej stratégie“, tvrdí Fedor (Vyjadrenie)"/>
    <meta property="og:description" content="Jedným z dôležitých záväzkov vlády v programovom vyhlásení vlády bolo odhodlanie prijať novú Bezpečnostnú a Obrannú stratégiu SR. Sú to zásadné dokumenty určujúce fungovanie štátu  v oblasti bezpečnostnej a obrannej politiky. Keďže v tejto oblasti nie je programové vyhlásenie vlády za ktoré hlasovalo 79 poslancov naplnené, predmetné dokumenty som si osvojil..."/>
  </head>
  <body>
    <article>
      <h1>“ Premiér by sa mal zasadiť za schválenie Bezpečnostnej a Obrannej stratégie“, tvrdí Fedor (Vyjadrenie)</h1>
      <address><time datetime="2019-11-22T08:39:44+00:00">22 Nov 2019, 08:39</time> by <a rel="author">TASR</a></address>
      <p>
        <b>Jedným z dôležitých záväzkov vlády v programovom vyhlásení vlády bolo odhodlanie prijať novú Bezpečnostnú a Obrannú stratégiu SR. Sú to zásadné dokumenty určujúce fungovanie štátu  v oblasti bezpečnostnej a obrannej politiky.</b>
      </p>
      <p>Keďže v tejto oblasti nie je programové vyhlásenie vlády za ktoré hlasovalo 79 poslancov naplnené, predmetné dokumenty som si osvojil a predložil vo verzii, tak ako boli jednohlasne schválené vládou SR.</p>
      <p>Strana, ktorej má byť predseda vlády Peter Pellegrini lídrom do nadchádzajúcich volieb, disponuje významným počtom poslancom, ktorí hlasovali za programové vyhlásenie vlády a hlasovaním podporovali jej návrhy. Verím preto, že sa predseda vlády jednoznačne zasadí za podporu oboch dokumentov schválených vládou pod jeho vedením aj v parlamente.</p>
      <p>Predseda vlády často ubezpečuje o jednoznačnej orientácii a hodnotovom ukotvení svojej vlády. Verím preto, že využije svoje možnosti a politickú váhu, aby sa tak naplnil  jeden z dôležitých bodov programového vyhlásenia vlády, ktorá stále disponuje zjavnou väčšinou v parlamente.</p>
    </article>
  </body>
</html>