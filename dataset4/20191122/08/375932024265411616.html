<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/penzugy/tozsde/minimalis-emelkedessel-nyitott-a-bux-a-het-utolso-munkanapjan-1885767/"/>
    <meta property="og:site_name" content="Világgazdaság"/>
    <meta property="article:published_time" content="2019-11-22T08:05:00+00:00"/>
    <meta property="og:title" content="Minimális emelkedéssel nyitott a BUX a hét utolsó munkanapján"/>
    <meta property="og:description" content="A BUX 43 654,84 ponton nyitott pénteken."/>
  </head>
  <body>
    <article>
      <h1>Minimális emelkedéssel nyitott a BUX a hét utolsó munkanapján</h1>
      <address><time datetime="2019-11-22T08:05:00+00:00">22 Nov 2019, 08:05</time> by <a rel="author">MTI</a></address>
      <p>A Budapesti Értéktőzsde részvényindexe, a BUX 0,47 pontos emelkedéssel, 43 654,84 ponton nyitott pénteken.</p>
      <p>A csütörtöki záró értékéhez képest minimálisan erősödött.</p>
      <h3>Erősödésre számított az elemző a nyitás előtt</h3>
      <p>Török Lajos kommentárjában kifejtette, a csütörtöki kereskedés legnagyobb vesztese a Mol volt, a részvény árfolyama ismét 3000 forint alá esett. A hét utolsó kereskedési napján ez a szint vált ellenállássá, alulról pedig a 2900 forintos szinten lévő támaszra érdemes figyelni. Az OTP 14 370 forintig ellenállás nélkül emelkedhet, alulról a 14 000 forintos szint nyújt támaszt.</p>
      <blockquote>A sajátrészvény-vásárlással támogatott Richter csütörtökön is emelkedett, a szakértő szerint pénteken megpróbálhatja átvinni a 6000 forintos ellenállást, támasz pedig 5870 forintnál húzódik. A Magyar Telekom csütörtökön megközelítette a 445 forintnál lévő sávtetőt, az utóbbi hetekben pedig a sávalj lecsúszott 435 forintra</blockquote>
      <p>– tette hozzá.</p>
      <p>Az elemző jelezte azt is, hogy érdemes lesz Christine Lagarde, az Európai Központi Bank elnökének délelőtti beszédére figyelni, amely akár jelentősen is befolyásolhatja a forint-euró jegyzést.</p>
    </article>
  </body>
</html>