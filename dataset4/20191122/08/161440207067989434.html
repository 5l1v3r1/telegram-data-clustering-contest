<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/mondo/2019/11/22/presidenziali-2020-obama-sprona-i-dem-uniti-contro-trump-137-955524.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-22T08:53:26+00:00"/>
    <meta property="og:title" content="Presidenziali 2020, Obama sprona i dem: &quot;Uniti contro Trump&quot;"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Usa</h6>
      <h1>Presidenziali 2020, Obama sprona i dem: "Uniti contro Trump"</h1>
      <h2>"Tutti si devono dare una calmata e iniziare a collaborare"</h2>
      <address>
        <time datetime="2019-11-22T08:53:26+00:00">22 Nov 2019, 08:53</time>
      </address>
      <p>Nelle lunga corsa verso le elezioni presidenziali Usa 2020 torna in campo l'ex presidente Barack Obama.</p>
      <p>Che parlando ieri ai donatori del suo partito e ai candidati democratici a un evento per la raccolta di fondi a Palo Alto, nella Silicon Valley, non ha usato mezzi termini: "Tutti si devono dare una calmata - ha tuonato Obama - e iniziare a collaborare con l'obiettivo di sconfiggere Donald Trump".</p>
      <p>L'ex presidente è tornato dunque a pungolare il suo partito, chiedendo che ci si concentri meno sui contrasti tra i vari candidati e di più sulla necessità di sconfiggere l'attuale presidente.</p>
      <p>"È quest'ultimo l'obiettivo finale, sconfiggere un presidente e un partito che si sono nettamente distaccati da molte delle tradizioni, dei valori e delle istituzioni su cui è stato costruito il nostro Paese".</p>
      <p>(unioneonline/v.l.)</p>
    </article>
  </body>
</html>