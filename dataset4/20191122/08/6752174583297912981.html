<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-szoul-kupa-oroszorszag-magyarorszag-elso-felido-1512/"/>
    <meta property="og:site_name" content="lokál"/>
    <meta property="article:published_time" content="2019-11-22T08:57:49+00:00"/>
    <meta property="og:title" content="Szöul Kupa: Oroszország-Magyarország végeredmény 29:25"/>
    <meta property="og:description" content="A mérkőzés egy sima 5:0-ás Orosz etappal kezdődött, Végül majdnem ugyanennyi maradt a különbség a végére is. Oroszország - Magyarország a Szöul kupa első mérkőzésén: 29:25"/>
  </head>
  <body>
    <article>
      <h1>Szöul Kupa: Oroszország-Magyarország végeredmény 29:25</h1>
      <address><time datetime="2019-11-22T08:57:49+00:00">22 Nov 2019, 08:57</time> by <a rel="author">Gálosi Emese</a></address>
      <p>
        <b>Akik a magyar női kézilabda válogatott mérkőzését követni szeretnék, csalódniuk kell. Az az érzése az embernek, mintha inkább Észak-Koreában játszanának a lányok, ha a közvetítésre gondolunk. Bár a dél-koreaiak készítettek egy applikációt az online közvetítéshez, az nagyrészt itthon nem működött.</b>
      </p>
      <figure>
        <img src="https://www.lokal.hu/wp-content/uploads/2019/11/orosz-magyar-.jpg"/>
        <figcaption>Szöul Kupa: a félidőben 15:12-re vezetnek az oroszok</figcaption>
      </figure>
      <p>A mérkőzés egy sima 5:0-ás orosz etappal kezdődött, majd  Schatzl Nadine lőtte az első két magyar gólt a meccsen a 6. és 9. percben. Ezután feljöttünk szép lassan egész 12:11-ig. Majd az orosz válogatott ismét elment 15:12-re a félidő végére.</p>
      <p>Az első félidőben Kovács Anna 7 kísérletből 3 gólt lőtt. Bíró Blanka kezdett a kapuban, majd Triffát is beállította Kim Rasmussen szövetségi kapitány. Szinte mindenki pályára lépett már az első félidőben. Vámos Petra 19 évesen debütált a válogatottban. Tomori Zsuzsa két kísérletből mindkétszer sikeres volt. Kovacsics Anikó három próbálkozásából  egy gólt lőtt.</p>
      <figure>
        <img src="https://www.lokal.hu/wp-content/uploads/2019/11/Oroszorsz%C3%A1g-Magyarorsz%C3%A1g-29-25.jpg"/>
      </figure>
      <p>Aki mindenképp nézni szeretné a magyar csapat mérkőzéseit Szöulban a következő linken sikerülhet: http://jtbc3foxsports.joins.com/onair/?fbclid=IwAR2izVAd4WEGB0WV33p_m_AKVkFJmIfP-nuGBYAcgaAboYOIGNX_Nn2VTAM</p>
      <p>A második félidő rögtön két orosz góllal kezdődött, (17:12), ekkor két perc játék után Kim Rasmussen azonnal időt kért.</p>
      <figure>
        <img src="https://www.lokal.hu/wp-content/uploads/2019/11/Orosz-magyar-2..png"/>
        <figcaption>Második félidő második perc. 17:12-es orosz vezetésnél a magyar kapitány időt kért.</figcaption>
      </figure>
      <p>A második félidő 13. percében 21:16-ra vezetett az orosz válogatott. Ekkor Szabó Laura volt hétméteresből eredményes, miután Lukács Vicát szabálytalanul állították meg. De az ellenfél is lőtte sorban a gólokat, egy ide, egy oda. Így a 17. percben 24:20-ra vezetett Ambros Martin csapata, a piros mezes oroszok. 26:21-nél hét perccel a meccs vége előtt Martin kért időt, miután Schatzl Nadine gólt lőtt.</p>
      <figure>
        <img src="https://www.lokal.hu/wp-content/uploads/2019/11/Schtzl-Nadine-g%C3%B3lja-.png"/>
        <figcaption>Schatzl Nadine gólja 8 perccel a mérkőzés vége előtt a 21. magyar gól volt</figcaption>
      </figure>
      <p>Második félidő utolsó magyar gólját Szabó Laura lőtte hétméteresből. Majd még egy támadásunk volt, amit elhibáztunk. Végeredmény: 29:25</p>
      <figure>
        <img src="https://www.lokal.hu/wp-content/uploads/2019/11/Oroszorsz%C3%A1g-Magyarorsz%C3%A1g-v%C3%A9geredm%C3%A9ny-29-25.png"/>
        <figcaption>Oroszország – Magyarország végeredmény 29-25</figcaption>
      </figure>
      <hr/>
      <h3>Felkészülés a VB-re</h3>
      <p>Mint arról beszámoltunk, a magyar női kézilabdaválogatott a Japánban megrendezésre kerülő világbajnokság előtt felkészülési tornán vesz részt Szöulban, ahol az oroszok mellett Korea és Szerbia az ellenfele.</p>
      <p>November 30-án már Japánban, Kazahsztán ellen lépnek pályára, élesben Rasmussen lányai.</p>
    </article>
  </body>
</html>