<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/notizie/bucchioni-lancia-la-bomba-inzaghi-sara-il-sostituto-di-ancelotti-a-giugno-scelta-di-adl-415393"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-22T08:57:00+00:00"/>
    <meta property="og:title" content="Bucchioni lancia la bomba: &quot;Inzaghi sarà il sostituto di Ancelotti a giugno, scelta di ADL&quot;"/>
    <meta property="og:description" content="Simone Inzaghi individuato da Aurelio De Laurentiis come erede di Carlo Ancelotti nella prossima stagione"/>
  </head>
  <body>
    <article>
      <h1>Bucchioni lancia la bomba: "Inzaghi sarà il sostituto di Ancelotti a giugno, scelta di ADL"</h1>
      <h2>Simone Inzaghi individuato da Aurelio De Laurentiis come erede di Carlo Ancelotti nella prossima stagione</h2>
      <address><time datetime="2019-11-22T08:57:00+00:00">22 Nov 2019, 08:57</time> by <a rel="author">Redazione Tutto Napoli.net</a></address>
      <p><b>Simone Inzaghi individuato da Aurelio De Laurentiis come erede di Carlo Ancelotti nella prossima stagione</b>. Questa la clamorosa indiscrezione diffusa da<b> Enzo Bucchioni</b>, che scrive così nel suo editoriale per Tuttomercatoweb: <i>"Nella serata delle “bombe”, dobbiamo registrarne un’altra da Montecatini Terme dove Simone Inzaghi è stato premiato con il Trofeo Maestrelli quale miglior allenatore dell’anno. Bene. Durante la serata è filtrata un’indiscrezione in base alla quale Simone Inzaghi sarebbe già stato individuato da Aurelio De Laurentiis come sostituito ideale di Ancelotti. E così le notizie diventano due, il divorzio fra il Napoli e il tecnico emiliano è nell’aria, ma non così scontato con una stagione ancora da giocare per due terzi. Evidentemente, ma si sapeva, Adl non è soddisfatto del rendimento del Napoli e della gestione della squadra anche durante l’imbarazzante vicenda dell’ammutinamento.</i></p>
      <p>
        <i>Simone Inzaghi ha un contratto fino al 2021 e anche l’estate scorsa entrò nei radar di diverse società, Milan compreso. Lotito in genere è uno che i contratti li fa rispettare, ma se intravede un interesse tutto si può fare. Certo, assistere a una trattativa Lotito-Adl per Inzaghi, sarebbe un pezzo unico".</i>
      </p>
    </article>
  </body>
</html>