<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apollonas/apollon-problimatizei-o-ensoye"/>
    <meta property="og:site_name" content="24sports.com.cy"/>
    <meta property="article:published_time" content="2019-11-22T08:53:00+00:00"/>
    <meta property="og:title" content="Απόλλων: Προβληματισμός για Ενσούε"/>
    <meta property="og:description" content="Στην χθεσινή δημοσιογραφική διάσκεψη ο Σωφρόνης Αυγουστή ανέφερε ότι περιμένει τον Εμίλιο Ενσούε στην Κύπρο τα ξημερώματα του Σαββάτου και αν δεν έχει κάποιο πρόβλημα, τότε θα τον συμπεριλάβει στην αποστολή για τον αγώνα της Δευτέρας."/>
  </head>
  <body>
    <article>
      <h1>Απόλλων: Προβληματισμός για Ενσούε</h1>
      <h2>Η επιστροφή του στην Κύπρο θα ξεκαθαρίσει το σκηνικό</h2>
      <address><time datetime="2019-11-22T08:53:00+00:00">22 Nov 2019, 08:53</time> by <a rel="author">Ονησίφορος Σταύρου</a></address>
      <p>Στην χθεσινή δημοσιογραφική διάσκεψη ο Σωφρόνης Αυγουστή ανέφερε ότι περιμένει τον Εμίλιο Ενσούε στην Κύπρο τα ξημερώματα του Σαββάτου και αν όλα πάνε καλά, τότε θα τον συμπεριλάβει στην αποστολή για τον αγώνα της Δευτέρας. Πάντως, ο 30χρονος άσος δεν αντιμετωπίζει κανένα πρόβλημα τραυματισμού, άρα το πιθανόν να τον δούμε στην αποστολή. </p>
      <p>Αυτό είναι πολύ λογικό θα λέγαμε, καθώς θα κάνει δύο προπονήσεις με την ομάδα και επειδή είναι σημαντικός παίκτης, σίγουρα ο Κύπριος τεχνικός θα ήθελε να τον είχε μαζί του στην αποστολή.</p>
      <p>Το θέμα δεν όμως αυτό, αλλά να μπορεί και να παίξει από την αρχή. Αυτός είναι ο προβληματισμός. Λογικός θα λέγαμε, καθώς είναι σημαντικός παίκτης πλέον για την ομάδα.</p>
      <p>Ο διεθνής από την Ισημερινή Γουινέα, αγωνίζεται σε ένα νέο ρόλο, στο δεξί άκρο της άμυνας, στην τριάδα που επιλέγει στα τελευταία δύο παιχνίδια ο Σωφρόνης Αυγουστή. Λογικά, θα διατηρηθεί το 3-4-3, από την στιγμή που η ομάδα δείχνει να βρίσκει ρυθμό και ήταν βελτιωμένη σε σχέση με τα προηγούμενα παιχνίδια.</p>
      <p>Άρα, είναι θέμα η συμμετοχή του Εμίλιο Ενσούε στην ενδεκάδα, με δεδομένη την απουσία του Βαλεντίν Ρομπέρζ. Σε περίπτωση που δεν μπορεί να παίξει, μία επιλογή είναι ο Σελίμοβιτς.</p>
      <p>Ο διεθνής με το Λουξεμβούργο φαντάζει η πιο λογική επιλογή, εάν και εφόσον δεν παίξει ο Εσνούε. Βέβαια, σε μία τέτοια περίπτωση η άμυνα δεν θα έχει ταχύτητα. Γι’ αυτό, μία άλλη επιλογή ενδεχομένως να είναι Χάμπος και στο κέντρο να παίξει ένας εκ των Σακέτι ή Εμπιντά.</p>
      <p>Ένα ερώτημα που θα απαντηθεί αύριο, όταν και εφόσον επιστρέψει ο Ενσούε και πάει στο Κολόσσι για προπόνηση.</p>
    </article>
  </body>
</html>