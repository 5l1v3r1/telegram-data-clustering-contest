<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/ellada/dikazetai-i-ypothesi-gia-ta-epidomata-tyflotitas-sti-zakyntho-to-82-4-oson-ta-epairnan-den-itan-tyfloi/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-22T08:20:15+00:00"/>
    <meta property="og:title" content="Δικάζεται η υπόθεση για τα επιδόματα τυφλότητας στη Ζάκυνθο- To 82,4% όσων τα έπαιρναν δεν ήταν τυφλοί"/>
    <meta property="og:description" content="Ξεκίνησε η δίκη για την πολύκροτη υπόθεση των επιδομάτων τυφλότητας στη Ζάκυνθο, στο Τριμελές Εφετείο Κακουργημάτων της Πάτρας."/>
  </head>
  <body>
    <article>
      <h1>Δικάζεται η υπόθεση για τα επιδόματα τυφλότητας στη Ζάκυνθο- To 82,4% όσων τα έπαιρναν δεν ήταν τυφλοί</h1>
      <address><time datetime="2019-11-22T08:20:15+00:00">22 Nov 2019, 08:20</time> by <a rel="author">Ναταλία Τσιλογιάννη</a></address>
      <p>Σύμφωνα με το patrastimes.gr οι κατηγορούμενοι για τα<b> επιδόματα τυφλότητας</b> είναι ο πρώην Νομάρχης και υποψήφιος βουλευτής, Διονύσης Γάσπαρος και ένας συνταξιούχος οφθαλμίατρος, οι οποίοι βαρύνονται με τις κατηγορίες σε βαθμό κακουργήματος για κατ’ εξακολούθηση ψευδούς βεβαίωσης και απάτης από κοινού για ποσό πάνω από 120.000 χιλιάδες ευρώ.</p>
      <p>Υπενθυμίζεται πως με την αποκάλυψη της υπόθεση είχε προκληθεί σάλος, καθώς αρχικά είχε γίνει καταγγελία για 800 τουλάχιστον περιπτώσεις επιδομάτων που έπαιρναν δήθεν τυφλοί, στο νησί του Ιουνίου. Στο κατηγορητήριο ωστόσο ο αριθμός μειώθηκε στο μισό.</p>
      <p>Ο πρώτος έλεγχος πραγματοποιήθηκε το 2012 και έδειξε ότι το 82,4% όσως έπαιρναν επίδομα τυφλότητας στη Ζάκυνθο δεν ήταν πραγματικά τυφλοί. Από τους 388 δικαιούχους που κλήθηκαν για επανέλεγχο, προσήλθαν και εξετάστηκαν οι 221 και όπως διαπιστώθηκε μόνο οι 34 ήταν τυφλοί εφ’ όρους ζωής. Οι υπόλοιποι 167 απλά δεν πήγαν για επανεξέταση.</p>
      <p>Κατά την πρώτη ημέρα της δίκης στο Εφετείο της Πάτρας κατέθεσε ο πρώην διευθυντής της Δ/νσης Υγείας και Πρόνοιας της τότε Νομαρχιακής Αυτοδιοίκησης Ζακύνθου ο οποίος είχε διατυπώσει επιφυλάξεις για το καθεστώς ελέγχου.</p>
      <p>Η δίκη θα συνεχιστεί με τις απολογίες των κατηγορουμένων την επόμενη εβδομάδα.</p>
    </article>
  </body>
</html>