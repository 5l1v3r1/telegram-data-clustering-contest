<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/razonoda/zanimljivosti/170409/otkriven-fosil-misteriozne-zmije-nogama"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T08:29:00+00:00"/>
    <meta property="og:title" content="Otkriven fosil misteriozne zmije sa nogama!"/>
    <meta property="og:description" content="Ostaci misteriozne zmije sa zadnjim nogama otkriveni su u Patagoniji. Kako piše &quot;Sajens alert&quot;, u pitanju je odlično očuvana lobanja drevnog gmizavca sa retkim udovima."/>
  </head>
  <body>
    <article>
      <h1>Otkriven fosil misteriozne zmije sa nogama!</h1>
      <h2>Ostaci misteriozne zmije sa zadnjim nogama otkriveni su u Patagoniji. Kako piše "Sajens alert", u pitanju je odlično očuvana lobanja drevnog gmizavca sa retkim udovima.</h2>
      <address><time datetime="2019-11-22T08:29:00+00:00">22 Nov 2019, 08:29</time> by <a rel="author">blic.rs</a></address>
      <p>"Najash rionegrina" ime je dobila po biblijskoj zmiji sa nogama Nahash (što je hebrejski za zmiju) i argentinskoj provinciji Rio Negro u kojoj je fosil pronađen.</p>
      <p>Fosil zmije s nogama star je oko 95 miliona godina. Ovakvi retki gmizavci su već viđeni ranije, nakon što je otkriven fosil morske zmije sa udovima, ali ono što nove ostatke čini jedinstvenima je to što je Najash rionegrina živela u pustinji, a ne u okeanu. Takođe, fosil nije ispresovan težinom slojeva sedimenata, pa je očuvan u tri dimenzije, za razliku od fosila morske zmije.</p>
      <figure>
        <img src="https://www.republika.rs/data/images/2019-05-26/101263_horned-viper-1329241-1920_f.jpg?1574355562"/>
        <figcaption>Foto: Ilustracija<cite>pixabay.com</cite></figcaption>
      </figure>
      <p>Novi fosil pronašli su istraživači Univerziteta Maimonides u Buenos Ajresu, a oni kažu da je zmija osim zadnjih nogu imala i jugalnu kost, koju današnje zmije nemaju.</p>
      <p>- Naše otkriće podržava ideju da su preci modernih zmija imali velika tela i usta umesto manjih kako se prethodno mislilo – izjavio je vođa istraživanja Fernando Garberoljo.</p>
      <related>
        <h4>Pročitajte još:</h4>
        <a href="http://republika.rs/svet/svet/170345/GDE-NESTADE-BRDO-COKOLADE-Neobicna-kradja-muci-austrijsku-policiju"/>
        <a href="http://republika.rs/razonoda/video/170338/VIDEO-Majmunska-posla-Nije-urolog-ali-moze-pogleda"/>
        <a href="http://republika.rs/razonoda/video/170318/VIDEO-Ono-kad-upadne-poreska-Pogledajte-urnebesan-nacin-oslobadjanja-viska-novca"/>
        <a href="http://republika.rs/razonoda/zanimljivosti/170278/VIDEO-Trampa-ceka-metak-Evo-sta-Nostradamus-predvideo-godinu-jos-nije-desilo"/>
      </related>
      <p>Studija je takođe otkrila da su rane zmije imale zadnje noge duži period vremena pre pojave modernih zmija, koje su uglavnom bez udova.</p>
      <p>"Najash rionegrina" pomoći će naučnicima da razumeju njihovo poreklo i otkriju kako su izgubile svoje udove.</p>
      <p>- Ovo otkriće unelo je revoluciju u naše razumevanje jugalne kosti kod zmija i guštera – istakao je koautor studije, profesor Majkl Kaldvel.</p>
    </article>
  </body>
</html>