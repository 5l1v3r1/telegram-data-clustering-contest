<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/bldja_04730407"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-22T08:46:00+00:00"/>
    <meta property="og:title" content="Mercedes knalt tegen brugpijler, vier zwaargewonden"/>
    <meta property="og:description" content="Op de E40/A10 in Zandvoorde gebeurde vrijdagmorgen een zwaar verkeersongeval. Een Mercedes knalde er op een brugpijler. De vier inzittenden raakten zwaarge..."/>
  </head>
  <body>
    <article>
      <h1>Mercedes knalt tegen brugpijler, vier zwaargewonden</h1>
      <address>
        <time datetime="2019-11-22T08:46:00+00:00">22 Nov 2019, 08:46</time>
      </address>
      <slideshow>
        <figure>
          <img src="https://static.nieuwsblad.be/Assets/Images_Upload/2019/11/22/%C2%A9_Dominique_Jauquet_-_Ongeval_-_221119-7.jpg?maxheight=460&amp;maxwidth=638&amp;scale=downscaleonly"/>
          <figcaption>
            <cite>Dominique Jauquet</cite>
          </figcaption>
        </figure>
        <figure>
          <img src="https://static.nieuwsblad.be/Assets/Images_Upload/2019/11/22/%C2%A9_Dominique_Jauquet_-_Ongeval_-_221119-9.jpg?maxheight=460&amp;maxwidth=638&amp;scale=downscaleonly"/>
          <figcaption>
            <cite>Dominique Jauquet</cite>
          </figcaption>
        </figure>
        <figure>
          <img src="https://static.nieuwsblad.be/Assets/Images_Upload/2019/11/22/%C2%A9_Dominique_Jauquet_-_Ongeval_-_221119-11.jpg?maxheight=460&amp;maxwidth=638&amp;scale=downscaleonly"/>
          <figcaption>
            <cite>Dominique Jauquet</cite>
          </figcaption>
        </figure>
        <figure>
          <img src="https://static.nieuwsblad.be/Assets/Images_Upload/2019/11/22/%C2%A9_Dominique_Jauquet_-_Ongeval_-_221119-8.jpg?maxheight=460&amp;maxwidth=638&amp;scale=downscaleonly"/>
          <figcaption>
            <cite>Dominique Jauquet</cite>
          </figcaption>
        </figure>
        <figure>
          <img src="https://static.nieuwsblad.be/Assets/Images_Upload/2019/11/22/%C2%A9_Dominique_Jauquet_-_Ongeval_-_221119-10.jpg?maxheight=460&amp;maxwidth=638&amp;scale=downscaleonly"/>
          <figcaption>
            <cite>Dominique Jauquet</cite>
          </figcaption>
        </figure>
      </slideshow>
      <p>Oostende - Op de E40/A10 in Zandvoorde gebeurde vrijdagmorgen een zwaar verkeersongeval. Een Mercedes knalde er op een brugpijler. De vier inzittenden raakten zwaargewond.</p>
      <p>Het ongeval gebeurde iets na 7 uur. De Mercedes reed in de richting van Oostende, toen het plots ter hoogte van de afrit in Zandvoorde fout liep. De wagen geraakte om nog onduidelijke reden van de baan, reed het verkeersbord dat de afrit aanduidt omver, en knalde tegen de brugpijler. De ravage was enorm.</p>
      <p>“Toen we aankwamen stond het voertuig verticaal tegen de brug. De klap moet immens geweest zijn”, zegt een getuige, die kort na het ongeval langs het ongeval passeerde. De hulpdiensten werden meteen verwittigd. De vier inzittenden zaten gekneld en moesten bevrijd worden door de brandweer. Ze werden allen zwaargewond overgebracht naar het ziekenhuis. Twee van hen verkeren in levensgevaar.</p>
      <p>De federale wegpolitie kwam ter plaatse om de vaststellingen te doen van het ongeval. Eén rijstrook werd tijdelijk afgezet voor het verkeer. Het wrak werd getakeld. </p>
    </article>
  </body>
</html>