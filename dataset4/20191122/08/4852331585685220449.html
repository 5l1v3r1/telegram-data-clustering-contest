<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/22/twitter-si-possono-nascondere-risposte/"/>
    <meta property="og:site_name" content="Webnews"/>
    <meta property="article:published_time" content="2019-11-22T08:03:00+00:00"/>
    <meta property="og:title" content="Twitter, ora si possono nascondere le risposte"/>
    <meta property="og:description" content="Twitter ha lanciato globalmente la funzionalità che consente agli utenti di nascondere i tweet di risposta."/>
  </head>
  <body>
    <article>
      <h1>Twitter, ora si possono nascondere le risposte</h1>
      <h2>Twitter ha lanciato globalmente la funzionalità che consente agli utenti di nascondere i tweet di risposta.</h2>
      <address><time datetime="2019-11-22T08:03:00+00:00">22 Nov 2019, 08:03</time> by <a rel="author" href="https://www.webnews.it/author/matteo-tontini/" target="_blank">Matteo Tontini</a></address>
      <p><a href="https://www.webnews.it/speciale/twitter/">Twitter</a> ha introdotto, dopo accurati test durati mesi, la funzionalità che consente agli utenti di <b>nascondere le risposte</b> ai propri “cinguettii”. Piuttosto che eliminare definitivamente un messaggio offensivo o inappropriato, dunque, è ora possibile renderlo invisibile per avere un maggior controllo sulla conversazione.</p>
      <p>La funzione è disponibile sia sulle app per dispositivi mobile, sia sulla versione web. A ogni modo, le persone avranno ancora la possibilità di vedere le risposte nascoste facendo tap o click sull’icona grigia che appare dopo averne nascosta una. Twitter ha ritenuto che la funzione fosse importante in quanto, durante la <a href="https://www.webnews.it/2019/03/01/twitter-lavora-funzione-nascondi-tweet/">fase di test</a>, ha notato che la maggior parte delle persone la utilizzava per nascondere i tweet “fastidiosi, fuori tema o irrilevanti”.</p>
      <figure>
        <iframe data-src="https://twitter.com/Twitter/status/1197551185894559744?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>La società afferma che in Canada, dove la fase di test ha avuto inizio, il 27% delle persone a cui sono stati nascosti tweet ha dichiarato di che avrebbe pensato più attentamente alle proprie risposte in futuro. L’obiettivo di Twitter è dunque quello di rendere il social un luogo dove ci sia maggior contegno, rispetto ed educazione nei confronti degli altri utenti, motivo per cui ritiene che la funzione per nascondere i tweet possa essere d’aiuto. Secondo la società, tuttavia, si tratta di una feature che ha ancora bisogno di modifiche: più di qualcuno, infatti, non l’avrebbe utilizzata per paura di ritorsioni, dal momento che l’icona mostra chiaramente i tweet nascosti. <b>Suzanne Xie</b>, director of product management presso il social dell’uccellino, con la consapevolezza di dover migliorare ancora alcuni aspetti ha dichiarato:</p>
      <blockquote>Tutti dovrebbero sentirsi a proprio agio mentre parlano su Twitter. Per far sì che ciò accada, dobbiamo cambiare il modo in cui le conversazioni funzionano sul nostro servizio.</blockquote>
      <p>Se vuoi aggiornamenti su <i>Twitter</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>