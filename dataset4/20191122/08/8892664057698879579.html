<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/kulfold/felszallas-kozben-langolt-a-repulogep-hajtomuve-panik/4bsv6bd"/>
    <meta property="og:site_name" content="Blikk.hu"/>
    <meta property="article:published_time" content="2019-11-22T08:15:43+00:00"/>
    <meta property="og:title" content="Hátborzongató felvétel: robbanások és pánik a repülőgép fedélzetén – Felszállás közben kezdett el lángokat lövellni a hajtómű – videó"/>
    <meta property="og:description" content="Los Angeles – Kényszerleszállást kellett végrehajtania egy fülöp-szigeteki utasszállítónak, miután az egyik hajtóműve lángokat lövellt."/>
  </head>
  <body>
    <article>
      <h1>Hátborzongató felvétel: robbanások és pánik a repülőgép fedélzetén – Felszállás közben kezdett el lángokat lövellni a hajtómű – videó</h1>
      <address><time datetime="2019-11-22T08:15:43+00:00">22 Nov 2019, 08:15</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Los Angeles – Kényszerleszállást kellett végrehajtania egy fülöp-szigeteki utasszállítónak, miután az egyik hajtóműve lángokat lövellt.</b>
        </i>
      </p>
      <p>Döbbenetes jelenetek játszódtak le a kaliforniai metropolisz légi kikötőjénél, amikor felszállás közben kigyulladt a Philippine Airlines utasszállító gépének jobb hajtóműve, a motor meghibásodása pedig olyan nagy hanghatásokkal járt, hogy a Boeing 777-es fedélzetén tartózkodó 347 személy közül többen is pánikba estek.</p>
      <figure>
        <iframe src="https://www.youtube.com/embed/6whhiWYd6gY" width="640" height="360" data-service="Youtube" scrolling="no"/>
      </figure>
      <p>– Négy nagy robbanást lehetett hallani, majd hamar kiderült, hogy a jobb oldali hajtómű robbant és kapott lángra – magyarázta egy utas<a href="https://losangeles.cbslocal.com/2019/11/21/lax-flight-flames-fire-engine-philippine-airlines/"> a CBS riportjában</a>, amelyből az is kiderült, hogy többen kiáltozni kezdtek, néhányan sírva is fakadtak, de szerencsére nem történt tragédia. A hatalmas gépmadár egy órán belül újra landolt Los Angelesben, és ekkor már nem okádott lángokat. Állítólag kompressziós probléma merült fel, de a hivatalos jelentéshez meg kell várni a vizsgálat végét.</p>
      <figure>
        <iframe src="https://www.youtube.com/embed/UMOWx5z3Wqc" width="640" height="360" data-service="Youtube" scrolling="no"/>
      </figure>
    </article>
  </body>
</html>