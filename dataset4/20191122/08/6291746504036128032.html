<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/22/colombia-proteste-contro-il-governo/"/>
    <meta property="og:site_name" content="Il Post"/>
    <meta property="article:published_time" content="2019-11-22T08:42:25+00:00"/>
    <meta property="og:title" content="In Colombia ci sono state grosse proteste contro il governo"/>
    <meta property="og:description" content="Nella notte fra giovedì e venerdì in Colombia ci sono stati diverse proteste contro il governo in tutto il paese, e in alcuni casi i manifestanti si sono scontrati con la polizia. Le proteste hanno coinvolto soprattutto sindacati, studenti e partiti di opposizione contrari alla riforma fiscale proposta dal presidente"/>
  </head>
  <body>
    <article>
      <h1>In Colombia ci sono state grosse proteste contro il governo</h1>
      <address>
        <time datetime="2019-11-22T08:42:25+00:00">22 Nov 2019, 08:42</time>
      </address>
      <p>Nella notte fra giovedì e venerdì in Colombia <a href="https://www.wsj.com/articles/tens-of-thousands-take-to-streets-as-latin-american-protests-spread-to-colombia-11574366636?mod=hp_lead_pos11">ci sono stati diverse proteste</a> contro il governo in tutto il paese, e in alcuni casi i manifestanti si sono scontrati con la polizia. Le proteste hanno coinvolto soprattutto sindacati, studenti e partiti di opposizione contrari alla riforma fiscale proposta dal presidente conservatore Ivan Duque, entrato in carica da poco più di un anno e già <a href="https://www.theguardian.com/world/2019/nov/21/colombia-protests-ivan-duque-government">estesamente impopolare</a>.</p>
      <p>Secondo gli organizzatori in tutto hanno partecipato alle manifestazioni circa un milione di persone, mentre secondo le autorità sono state 207mila. Il governo aveva chiuso preventivamente i confini dello stato e schierato circa 170mila membri delle forze dell’ordine. Alla fine le proteste sono state perlopiù pacifiche, con scontri isolati: <a href="https://www.dw.com/en/colombia-anti-government-protesters-clash-with-police/a-51360862">secondo le ultime stime</a> ci sono stati 36 feriti fra cui 8 civili e 28 poliziotti.</p>
    </article>
  </body>
</html>