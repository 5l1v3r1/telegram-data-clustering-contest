<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/finance/zlatoto-poskapva-lipsva-yasnota-v-pregovorite-sasht-kitay.html"/>
    <meta property="og:site_name" content="Money.bg"/>
    <meta property="article:published_time" content="2019-11-22T08:43:52+00:00"/>
    <meta property="og:title" content="Златото поскъпва, липсва яснота в преговорите САЩ - Китай"/>
    <meta property="og:description" content="Доларът в петък поевтинява спрямо повечето световни валути"/>
  </head>
  <body>
    <article>
      <h1>Златото поскъпва, липсва яснота в преговорите САЩ - Китай</h1>
      <address>
        <time datetime="2019-11-22T08:43:52+00:00">22 Nov 2019, 08:43</time>
      </address>
      <p>Стойността на злато поскъпва в петък заради липсата на яснота за перспективите за сключване на първия етап от търговското споразумение между САЩ и Китай.</p>
      <p>Цената на декемврийските фючърси за скъпоценния метал на нюйоркската борса Comex се покачва днес сутринта с 2,7 долара, или с 0,18%, до 1466,25 долара за тройунция. Цената на декемврийските фючърси за среброто се увеличава с 0,19%, до 17,098 долара за унция.</p>
      <p>Ключов фактор за всички пазари остават търговските отношения между двете най-големите икономики в света - САЩ и Китай. Неопределеността по отношение пописването на първата част от споразумението кара инвеститорите да бъдат предпазливи ида предпочитат по-безопасните активи.</p>
      <p>Доларът поевтинява в петък спрямо повечето световни валути след подема си преди това на фона на растящите съмнения за скорошно сключване на търговската сделка между Вашингтон и Пекин.</p>
      <p>Въпреки това експертите смятат за малко вероятен пълен провал на търговските преговори, тъй като и двете страни разбират колко болезнено ще бъде това за тях, отбелязва в обзора си Malayan Banking Bhd.</p>
      <p>Трейдърите в момента се фокусират върху възможността за отлагане подписването на споразумението за 2020 г. и потенциалните последствия от такава стъпка за нагласите на пазарните участници, пише Bloomberg.</p>
      <p>Днес сутринта общата валута се покачва спрямо американската с 0,10% - до $1,1070 за едно евро от $1,1059 за евро при закриването а търговията в четвъртък.</p>
      <p>Фунтът стерлинг поскъпва с 0,09% - до $1,2926 за паунд в сравнение с $1,2914 за паунд ден по-рано.</p>
      <p>Спрямо общата валута фунтът се търгува при курс 1,1675 евро за паунд в сравнение с 1,1674 евро в края на сесията вчера.</p>
      <p>Стойността на американската валута спрямо японската е понижава слабо -до 108,61 йени за долар в сравнение с 108,63 йени за долар в четвъртък. Днес на пазара за едно евро дават 120,23 йени при 120,15 йени в края на вчерашната валутна търговия.</p>
    </article>
  </body>
</html>