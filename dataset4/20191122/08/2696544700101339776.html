<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/tudomany/20191122_Cukrot_talalt_a_NASA_osi_meteoritokban"/>
    <meta property="og:site_name" content="HVG.hu"/>
    <meta property="article:published_time" content="2019-11-22T08:31:00+00:00"/>
    <meta property="og:title" content="Cukrot talált a NASA ősi meteoritokban"/>
    <meta property="og:description" content="Egyre biztosabb, hogy az űrből jött az élet."/>
  </head>
  <body>
    <article>
      <h1>Cukrot talált a NASA ősi meteoritokban</h1>
      <address><time datetime="2019-11-22T08:31:00+00:00">22 Nov 2019, 08:31</time> by <a rel="author">hvg.hu</a></address>
      <p>
        <b>Egyre biztosabb, hogy az űrből jött az élet.</b>
      </p>
      <p>Cukrokat tartalmaztak a Földre évmilliárdokkal ezelőtt érkezett meteoritok. A felfedezést a NASA kutatócsoportja <a href="https://edition.cnn.com/2019/11/21/world/nasa-sugar-meteorites-intl-hnk-scli/index.html">jelentette be</a>.</p>
      <p>Az eredmény alátámasztja azt a teóriát, hogy a földi élet kialakulásához szükséges elemek egy része az űrből érkezhetett. Azt is valószínűsítik, hogy ezek a vegyületek magukban az aszterodiákban végbemenő kémiai folyamatokból származnak.</p>
      <p>A legfontosabb vegyület a ribóz, amely az élethez nélkülözhetetlen RNS alkotóeleme.</p>
      <p>A tanulmánnyal tovább bővült a bizonyítékok listája, melyek szerint a szerves anyagok komponensei megtalálhatók az űrbeli objektumokban, így az élet más égitesteken is gyökeret verhetett.</p>
    </article>
  </body>
</html>