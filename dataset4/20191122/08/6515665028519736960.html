<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3362339/moralesova-cerka-odbila-azil-u-meksiku-evaliz-ne-zeli-da-napusti-boliviju"/>
    <meta property="og:site_name" content="kurir.rs"/>
    <meta property="article:published_time" content="2019-11-22T08:18:00+00:00"/>
    <meta property="og:title" content="MORALESOVA ĆERKA ODBILA AZIL U MEKSIKU: Evaliz ne želi da napusti Boliviju"/>
    <meta property="og:description" content="Ćerka bivšeg bolivijskog predsednika Eve Moralesa, Evaliz Morales Alvarado, odbila je da napusti Boliviju i ode u Meksiko, saopštila je vršilac dužnosti ministra spoljnih poslova Karen Longarić."/>
  </head>
  <body>
    <article>
      <h6 class="kicker">lična odluka</h6>
      <h1>MORALESOVA ĆERKA ODBILA AZIL U MEKSIKU: Evaliz ne želi da napusti Boliviju</h1>
      <address>
        <time datetime="2019-11-22T08:18:00+00:00">22 Nov 2019, 08:18</time>
      </address>
      <p>
        <b>Ćerka bivšeg bolivijskog predsednika Eve Moralesa, Evaliz Morales Alvarado, odbila je da napusti Boliviju i ode u Meksiko, saopštila je vršilac dužnosti ministra spoljnih poslova Karen Longarić.</b>
      </p>
      <p>Dodala je da je Evaliz odbila politički azil u Meksiku.</p>
      <p>"To je u potpunosti njena lična odluka. Ona ima svoje razloge koje ja ne mogu da komentarišem", rekla je Longarić.</p>
      <figure>
        <img src="https://www.kurir.rs/data/images/2019/11/15/22/2054135_ap-mor01-ap-eduardo-verdugo_ff.jpg?ver=1574407044"/>
        <figcaption>
          <cite>foto: AP</cite>
        </figcaption>
      </figure>
      <p>Privremene bolivijske vlasti su ranije odobrile Moralesovoj ćerki, koja se trenutno nalazi u ambasadi Meksika, da napusti zemlju i garantovali su joj bezbednost.</p>
      <p>Evo Morales nalazi se u Meksiku gde je dobio politički azil, nakon što je podneo ostavku zbog višenedeljnih protesta organizovanih nakon predsedničkih izbora 20. oktobra.</p>
      <p>Kurir.rs/Tanjug Foto: Instagram/Printscreen</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3362307/suzavcem-na-pogrebnu-povorku-policija-rasterala-ljude-koji-su-sahranjivali-petoro-poginulih-u-protestima-foto"/>
        <a href="https://www.kurir.rs/planeta/3362261/morales-nece-biti-predsednicki-kandidat-svoje-stranke-idemo-na-izbore-ali-sa-mladim-ljudima"/>
        <a href="https://www.kurir.rs/planeta/3361349/gola-predsednica-napravila-haos-provokativni-video-kruzi-internetom-da-li-je-to-zena-koja-je-zbacila-moralesa18"/>
        <a href="https://www.kurir.rs/planeta/3360881/morales-je-posle-ove-odluke-morao-da-padne-resio-da-bolivijsko-blago-ne-da-strancima-vec-da-narod-od-njega-bolje-zivi"/>
      </related>
    </article>
  </body>
</html>