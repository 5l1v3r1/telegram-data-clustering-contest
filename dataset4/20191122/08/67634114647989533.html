<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151343/"/>
    <meta property="og:site_name" content="AgroNews"/>
    <meta property="article:published_time" content="2019-11-22T08:17:00+00:00"/>
    <meta property="og:title" content="ЄІБ профінансує зерносховища, сільгосптехніку і зерновози в Україні"/>
    <meta property="og:description" content="Європейський інвестиційний банк надасть фінансування на розширення інфраструктури зберігання зерна, придбання нової сільськогосподарської техніки та обладнання, а також залізничних вагонів для перевезення зерна. Як зазначено в повідомленні на сайті банку, відповідний проект рада директорів..."/>
  </head>
  <body>
    <article>
      <h1>ЄІБ профінансує зерносховища, сільгосптехніку і зерновози в Україні</h1>
      <address><time datetime="2019-11-22T08:17:00+00:00">22 Nov 2019, 08:17</time> by <a rel="author">agronews.uaode/author</a></address>
      <p>
        <b>Європейський інвестиційний банк надасть фінансування на розширення інфраструктури зберігання зерна, придбання нової сільськогосподарської техніки та обладнання, а також залізничних вагонів для перевезення зерна. Як зазначено в повідомленні на сайті банку, відповідний проект рада директорів схвалила 14 листопада, пише Інтерфакс-Україна.</b>
      </p>
      <p>Промоутером у ньому буде фінансовий посередник, проте ні його назву, ні обсяг фінансування, ні інші деталі не розголошують.</p>
      <p>Згідно з інформацією на сайті ЄІБ, банк очікує, що завдяки реалізації проекту буде створено 1100 додаткових постійних робочих місць для нових операцій, найнято 300 працівників на період будівництва і залучено 15-20 місцевих субпідрядних малих і середніх підприємств.</p>
      <p>ЄІБ також зазначає, що ця операція покривається гарантією політичного ризику Євросоюзу для кредитів ЄІБ за межами ЄС.</p>
    </article>
  </body>
</html>