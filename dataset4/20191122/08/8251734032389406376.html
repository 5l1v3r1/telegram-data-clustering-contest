<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/altro/stacca-ruota-da-bici-per-rubarla-denunciato-77enne/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-22T08:55:25+00:00"/>
    <meta property="og:title" content="Stacca ruota da bici per rubarla: denunciato 77enne"/>
    <meta property="og:description" content="Stacca ruota da bici per rubarla: denunciato 77enne. Scoperto dagli agenti Polfer davanti alla stazione durante il tentativo di furto."/>
  </head>
  <body>
    <article>
      <h1>Stacca ruota da bici per rubarla: denunciato 77enne</h1>
      <h2>Scoperto dagli agenti Polfer davanti alla stazione durante il tentativo di furto.</h2>
      <address>
        <time datetime="2019-11-22T08:55:25+00:00">22 Nov 2019, 08:55</time>
      </address>
      <figure>
        <img src="https://notiziaoggivercelli.it/media/2019/11/VC-foto-ruota-2-650x488.jpg"/>
      </figure>
      <p>Stacca ruota da bici per rubarla: denunciato 77enne. Scoperto dagli agenti Polfer davanti alla stazione durante il tentativo di furto.</p>
      <h3>Stacca ruota da bici per rubarla: denunciato 77enne</h3>
      <p>
        <i>Nelle foto la ruota staccata e le chiavi sequestrate.</i>
      </p>
      <figure>
        <img src="https://notiziaoggivercelli.it/media/2019/11/VC-foto-chiavi.jpg"/>
      </figure>
      <p>Un fatto di cronaca a dir poco curioso sia per l’età del ladro che per l’oggetto delle sue attenzioni.</p>
      <p>Un settantasettenne vercellese incensurato, è stato infatti denunciato alla Magistratura per tentato furto aggravato.<br/>Gli Agenti del Posto Polfer di Vercelli sono intervenuti in piazza Roma, davanti alla stazione ferroviaria, interrompendo l’azione criminosa dell’anziano, italiano, che stava tentando di impossessarsi della sola ruota anteriore di una mountain-bike ben assicurata, mediante l’utilizzo di un lucchetto, alla rastrelliera adibita alla sosta dei velocipedi.</p>
      <h3>Azione premeditata</h3>
      <p>Accompagnato presso gli Uffici della Polfer, l’uomo, un cittadino italiano, pensionato e incensurato, è stato sottoposto a perquisizione, così appurando che la sua azione era sicuramente premeditata, poiché è stato trovato in possesso di ben nr. 05 (cinque) chiavi combinate, di diverse misure, tra cui la chiave utilizzata per sbullonare la ruota.</p>
      <related>
        <h4>Leggi anche:</h4>
        <a href="https://notiziaoggivercelli.it/altro/santhia-festa-dei-popoli-2019/"/>
      </related>
      <p>La vicenda, per il proprietario del velocipede, si è conclusa a lieto fine, poiché dopo essere rientrato in treno in città e recatosi presso gli uffici di Polizia per fare denuncia, è rientrato subito in possesso della ruota asportata, riuscendo a ricomporre la bicicletta.<br/>Tutte le chiavi rinvenute a seguito della perquisizione personale sono state sequestrate.</p>
    </article>
  </body>
</html>