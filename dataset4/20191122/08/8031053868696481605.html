<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b7-monsanto-%cf%80%ce%b1%cf%81%ce%b1%ce%b4%ce%ad%cf%87%ce%b8%ce%b7%ce%ba%ce%b5-%cf%8c%cf%84%ce%b9-%cf%87%cf%81%ce%b7%cf%83%ce%b9%ce%bc%ce%bf%cf%80%ce%bf%ce%af%ce%b7%cf%83%ce%b5-%ce%ad%ce%bd%ce%b1.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-22T08:18:54+00:00"/>
    <meta property="og:title" content="Η Monsanto παραδέχθηκε ότι χρησιμοποίησε ένα παράνομο ζιζανιοκτόνο στη Χαβάη"/>
    <meta property="og:description" content="Ο όμιλος αγροχημικών Monsanto παραδέχθηκε την Πέμπτη σε δικαστήριο ότι χρησιμοποίησε παρανόμως ένα απαγορευμένο ζιζανιοκτόνο το οποίο είναι ιδιαίτερα τοξικό σε ένα από τα εργοστάσια ερευνών της στη Χαβάη, δεχόμενος να καταβάλει αποζημίωση ύψους 10 εκατ. δολαρίων στους ενάγοντες."/>
  </head>
  <body>
    <article>
      <h1>Η Monsanto παραδέχθηκε ότι χρησιμοποίησε ένα παράνομο ζιζανιοκτόνο στη Χαβάη</h1>
      <address>
        <time datetime="2019-11-22T08:18:54+00:00">22 Nov 2019, 08:18</time>
      </address>
      <p>
        <b>Ο όμιλος αγροχημικών Monsanto παραδέχθηκε την Πέμπτη σε δικαστήριο ότι χρησιμοποίησε παρανόμως ένα απαγορευμένο ζιζανιοκτόνο το οποίο είναι ιδιαίτερα τοξικό σε ένα από τα εργοστάσια ερευνών της στη Χαβάη, δεχόμενος να καταβάλει αποζημίωση ύψους 10 εκατ. δολαρίων στους ενάγοντες.</b>
      </p>
      <p>Το ζιζανιοκτόνο αυτό, το οποίο περιείχε την απαγορευμένη ουσία μεθυλο-παραθείο, ψεκάστηκε το 2014 σε καλαμπόκια και άλλες καλλιέργειες στο εργοστάσιο της Βάλεϊ Φαρμ, παραδέχθηκε η θυγατρική εταιρεία της Bayer, σύμφωνα με τα έγγραφα του δικαστηρίου της Χονολουλού.</p>
      <p>Το μεθυλο-παραθείο είναι απαγορευμένο στις ΗΠΑ από το 2013 και στην ΕΕ από το 2003.</p>
      <p>«Η παράνομη συμπεριφορά σε αυτή την υπόθεση αποτελεί απειλή για το περιβάλλον, για τους γύρω πληθυσμούς και τους εργαζόμενους της Monsanto», δήλωσε ο Νικ Χάνα ομοσπονδιακός εισαγγελέας της κεντρικής Καλιφόρνια που είχε αναλάβει την υπόθεση.</p>
      <p>Η Monsanto είχε πει στους εργαζόμενούς της ότι μπορούσαν να εισέλθουν στα χωράφια που είχαν ψεκαστεί με μεθυλο-παραθείο μόλις μία εβδομάδα αργότερα, παρότι γνώριζε ότι η ασφαλής περίοδος αναμονής είναι 31 ημέρες.</p>
      <p>Πηγή: ΑΠΕ-ΜΠΕ</p>
    </article>
  </body>
</html>