<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://velvet.hu/helyszinelo/2019/11/22/kerenyi_miklos_gothar_peter/"/>
    <meta property="og:site_name" content="VELVET"/>
    <meta property="article:published_time" content="2019-11-22T08:30:00+00:00"/>
    <meta property="og:title" content="Ha nincs Kerényi Miklós, lehet, hogy a Gothár Péter-ügy sem robban ki"/>
    <meta property="og:description" content="A Katona József Színház egyik színésznője szerint Kerényi Miklós megítélése helyett inkább a saját házuk táján kéne sepregetni."/>
  </head>
  <body>
    <article>
      <h1>Ha nincs Kerényi Miklós, lehet, hogy a Gothár Péter-ügy sem robban ki</h1>
      <address><time datetime="2019-11-22T08:30:00+00:00">22 Nov 2019, 08:30</time> by <a rel="author" href="https://velvet.hu/szerzo/tegdes_peter" target="_blank">Tegdes Péter</a></address>
      <p>Néhány napja robbant ki a Katona József Színház rendezőjének, Gothár Péter zaklatásos ügye, amiért <a href="https://index.hu/kultur/2019/11/20/tanuvallomas_nelkul_nemigen_derul_ki_a_katona_jozsef_szinhaz_zaklatojanak_kilete/">nyilvánosan is bocsánatot kért</a>. Az ügy további részleteiről a <a href="https://www.blikk.hu/sztarvilag/sztarsztorik/fordulat-kero-ugye-robbantotta-gothar-zaklatasi-botrany/254pen5">Blikk</a> tudott meg új információkat, a lap állítása szerint a Kerényi Miklós körüli régebbi botránynak is nagy szerepe volt abban, hogy fény derült Gothár Péter tettére.</p>
      <p>Amikor <a href="https://velvet.hu/gumicukor/2018/03/02/lezarult_a_belso_vizsgalat_kerenyi_miklos_gabor_ugyeben/">Kerényi Miklós Gábor</a> megpróbált színészeket toborozni a Szegedi Szabadtéri Játékok egyik 2020-as előadásához, a Katona József Színház színészei közül többen nem tudták, hogyan reagáljanak a rendező kérésére. Ezért egy színészfórumot hívtak életre, hogy közösen döntsék el, érdemes-e a botrányba került Kerényi Miklós Gáborral együtt dolgozniuk, vagy sem. Ekkor az egyik színésznőnek egy olyan mondat hagyta el a száját, ami később valódi lavinát indított maga után.</p>
      <blockquote>Az egyik színésznő megszólalt, hogy talán előbb a saját házunk táján kellene rendet tenni</blockquote>
      <p>-nyilatkozta a Blikknek egy színházhoz közelálló személy. A jelenlévőknek ekkor kezdett egyértelművé válni, hogy Gothár Péter zaklathatta a felszólaló színésznőt. </p>
      <p>A színház ezután a mondat után hívta össze a vizsgálóbizottságot, és marasztalta el a rendezőt. </p>
      <related>
        <h4>KAPCSOLÓDÓ</h4>
        <a href="https://index.hu/kultur/2019/11/20/tanuvallomas_nelkul_nemigen_derul_ki_a_katona_jozsef_szinhaz_zaklatojanak_kilete/"/>
        <a href="https://velvet.hu/gumicukor/2018/03/02/lezarult_a_belso_vizsgalat_kerenyi_miklos_gabor_ugyeben/"/>
      </related>
    </article>
  </body>
</html>