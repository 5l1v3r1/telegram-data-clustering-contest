<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/campus/1398333/"/>
    <meta property="og:site_name" content="Sanook"/>
    <meta property="article:published_time" content="2019-11-22T08:13:40+00:00"/>
    <meta property="og:title" content="&quot;อุปกรณ์คอมพิวเตอร์&quot; สำหรับเครื่องตั้งโต๊ะ เรียนรู้คำศัพท์ว่าแต่ละชิ้นเรียกว่าอะไร ใช้ทำอะไร"/>
    <meta property="og:description" content="คอมพิวเตอร์ตั้งโต๊ะ หรือ PC เรียกว่าเป็นอุปกรณ์ที่เราใช้กันอยู่ทุกวันในการทำงานหรือใช้ส่วนตัว แต่เราเชื่อว่าทุกคน คนรู้วิธีใช้กันอย่างแน่นอน แต่ว่าอุปกรณ์ที่ถูกประกอบอยู่ใน คอมพิวเตอร์ตั้งโต๊ะ หรือ PC บางคนอาจจะยังไม่รู้ว่ามันเรียกว่าอะไร หรือมีหน้าที่ทำอะไรกันแน่"/>
  </head>
  <body>
    <article>
      <h1>"อุปกรณ์คอมพิวเตอร์" สำหรับเครื่องตั้งโต๊ะ เรียนรู้คำศัพท์ว่าแต่ละชิ้นเรียกว่าอะไร ใช้ทำอะไร</h1>
      <address><time datetime="2019-11-22T08:13:40+00:00">22 Nov 2019, 08:13</time> by <a rel="author">Natchaphon B.</a></address>
      <p>คอมพิวเตอร์ตั้งโต๊ะ หรือ PC เรียกว่าเป็นอุปกรณ์ที่เราใช้กันอยู่ทุกวันในการทำงานหรือใช้ส่วนตัว แต่เราเชื่อว่าทุกคน คนรู้วิธีใช้กันอย่างแน่นอน แต่ว่าอุปกรณ์ที่ถูกประกอบอยู่ใน คอมพิวเตอร์ตั้งโต๊ะ หรือ PC บางคนอาจจะยังไม่รู้ว่ามันเรียกว่าอะไร หรือมีหน้าที่ทำอะไรกันแน่</p>
      <p>โดยในครั้งนี้ <b>Sanook Campus</b> เราก็เลยได้รวบรวม อุปกรณ์คอมพิวเตอร์ สำหรับเครื่องคอมพิวเตอร์ตั้งโต๊ะ มาให้เพื่อนๆ ได้ดูกัน ว่าแต่ละชิ้นเรียกว่าอะไร และมันมีหน้าที่อะไรในการทำงาน</p>
      <h3>จอภาพ (Monitor)</h3>
      <p> </p>
      <figure>
        <img src="https://s.isanook.com/ca/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2NhLzAvdWQvMjc5LzEzOTgzMzMvaXN0b2NrLTEwNTM3NTg0MTguanBn.jpg"/>
      </figure>
      <p>เป็นอุปกรณ์แสดงผลที่มีความสำคัญมากที่สุด เพราะจะต้องใช้ในการมองเห็นของผู้ใช้ เวลาใช้งานคอมพิวเตอร์ โดยจอภาพที่นิยมก็คือ จอแอลซีดี (LCD : Liquid Crystal Display) ซึ่งมี ลักษณะแบนราบ มี ขนาดเล็กและบาง การทำงานนั้นอาศัยหลักของการใช้ความร้อนที่ได้จากขดลวด มาทำการเปลี่ยนและ บังคับให้ผลึกเหลวแสดงสีต่างๆ ออกมาตามที่ต้องการซึ่งการแสดงสีนั้นจะเป็นไปตามที่กำหนด</p>
      <h3>เคส (Case)</h3>
      <figure>
        <img src="https://s.isanook.com/ca/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2NhLzAvdWQvMjc5LzEzOTgzMzMvaXN0b2NrLTE3NDk4ODA3Ny5qcGc=.jpg"/>
      </figure>
      <p>หลาย คนเรียกว่า CPU แต่ที่จริงแล้วมันเรียกว่า เคส โดยเคสคือโครงหรือกล่องสำหรับประกอบอุปกรณ์ต่าง ๆ ของคอมพิวเตอร์ไว้ภายใน</p>
      <h3>พาวเวอร์ซัพพลาย (Power Supply)</h3>
      <figure>
        <img src="https://s.isanook.com/ca/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2NhLzAvdWQvMjc5LzEzOTgzMzMvaXN0b2NrLTkwMTA3MDczNi5qcGc=.jpg"/>
      </figure>
      <p>เป็นอุปกรณ์ที่ทำหน้าที่ในการจ่ายกระแสไฟฟ้าให้กับชิ้นส่วนอุปกรณ์คอมพิวเตอร์ ซึ่งถ้าคอมพิวเตอร์มีอุปกรณ์ต่อพ่วงเยอะ ก็เป็นสิ่งสำคัญที่ควรเลือกพาวเวอร์ซัพพลายที่มีจำนวนวัตต์สูง เพื่อให้สามารถ จ่ายกระแสไฟได้เพียงพอ</p>
      <h3>คีย์บอร์ด (Keyboard) และ เมาส์ (Mouse)</h3>
      <figure>
        <img src="https://s.isanook.com/ca/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2NhLzAvdWQvMjc5LzEzOTgzMzMvaXN0b2NrLTExMzgzMzI1NDAuanBn.jpg"/>
      </figure>
      <p>เป็นอุปกรณ์ที่มีความสำคัญต่อการใช้งานคอมพิวเตอร์เป็นอย่างมาก เพราะมันเป็นอุปกรณ์ที่ใช้สื่อสารกับตัวคอมพิวเตอร์ โดยคีย์บอร์ดเป็นคล้ายแป้นพิมพ์ เพื่อป้อนข้อมูลต่างๆ ลงไปในคอมพิวเตอร์ ส่วนเมาส์จะช่วยในการบ่งชี้ตำแหน่งว่าขณะนี้กำลังอยู่ส่วนไหนบนจอภาพ</p>
      <h3>เมนบอร์ด (Main board)</h3>
      <figure>
        <img src="https://s.isanook.com/ca/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2NhLzAvdWQvMjc5LzEzOTgzMzMvaXN0b2NrLTkyNDU4NjM0LmpwZw==.jpg"/>
      </figure>
      <p>เป็นแผ่นวงจรไฟฟ้าแผ่นใหญ่ที่รวมเอาชิ้นส่วนอิเล็กทรอนิกส์ที่สำคัญไว้ด้วยกัน ซึ่งเป็นส่วนที่ควบคุม การทำงานของ อุปกรณ์ต่างๆ ภายในตัว PC ทั้งหมด มีหน้าที่รวบรวมเอาชิปและไอชี (IC = Integrated Circuit) รวมทั้ง การ์ดต่อพ่วงอื่นๆ เอาไว้ด้วยกันบนบอร์ดเพียงอันเดียว</p>
      <h3>ซีพียู (CPU)</h3>
      <figure>
        <img src="https://s.isanook.com/ca/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2NhLzAvdWQvMjc5LzEzOTgzMzMvaXN0b2NrLTExMzQ5MTI1MzQuanBn.jpg"/>
      </figure>
      <p>ซีพียูหรือหน่วยประมวลผลกลาง เรียกอีกชื่อหนึ่งว่า โปรเซสเซอร์ (Processor) หรือ ชิป (chip) เป็นอุปกรณ์ที่มีความสำคัญของฮาร์ดแวร์ เพราะมีหน้าที่ในการประมวลผลจากข้อมูลที่ผู้ใช้ป้อน เข้ามาทางอุปกรณ์นำเข้าข้อมูลตามชุดคำสั่งหรือโปรแกรมที่ผู้ใช้ต้องการใช้งาน หน่วยประมวลผลกลาง</p>
      <h3>การ์ดแสดงผล (Display Card)</h3>
      <figure>
        <img src="https://s.isanook.com/ca/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2NhLzAvdWQvMjc5LzEzOTgzMzMvaXN0b2NrLTExODA2MzI1NDIuanBn.jpg"/>
      </figure>
      <p>การ์ดแสดงผลใช้สำหรับเก็บข้อมูลที่ได้รับมาจากซีพียู โดยที่การ์ดบางรุ่นสามารถประมวลผลได้ในตัวการ์ด ซึ่งจะช่วยแบ่งเบาภาระการประมวลผลให้ซีพียู จึงทำให้การทำงานของคอมพิวเตอร์นั้นเร็วขึ้นด้วย ซึ่งตัวการ์ดแสดงผลนั้นจะมีหน่วยความจำในตัวของมันเอง ถ้าตัวการ์ดมีหน่วยความจำมาก ก็จะรับข้อมูลจากซีพียูได้มากขึ้น ซึ่งจะช่วยให้การแสดงผลบนจอภาพมีความเร็วสูงขึ้นอีก</p>
      <h3>แรม (RAM)</h3>
      <figure>
        <img src="https://s.isanook.com/ca/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2NhLzAvdWQvMjc5LzEzOTgzMzMvaXN0b2NrLTExMjUwMTU4MzQuanBn.jpg"/>
      </figure>
      <p>RAM หรือ Random-Access Memory เป็นหน่วยความจำหลักแต่ไม่ถาวร ซึ่งจะต้องมีไฟมาหล่อเลี้ยงอุปกรณ์ตลอดในการทำงาน โดยถ้าเกิดไฟฟ้ากะพริบหรือดับ ข้อมูลที่ถูกบันทึกไว้ในหน่วยความจำจะหายไป หลักการทำงานคร่าวๆ ของแรมนั้นเริ่มต้นที่รับข้อมูลจากผู้ใช้ผ่านอุปกรณ์ Input จากนั้นก็จะส่งข้อมูลไปยัง CPU ในการประมวลผล เมื่อ CPU ประมวลผลเสร็จแล้ว แรมจะรับข้อมูลที่ได้รับการประมวลผลแล้ว ออกไปยังอุปกรณ์ Output ต่อไป</p>
      <h3>ฮาร์ดดิสก์ (Hard disk)</h3>
      <figure>
        <img src="https://s.isanook.com/ca/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2NhLzAvdWQvMjc5LzEzOTgzMzMvaXN0b2NrLTY5MjIyMDQwNi5qcGc=.jpg"/>
      </figure>
      <p>เป็นอุปกรณ์ที่ใช้ในการเก็บข้อมูลในคอมพิวเตอร์ โดยฮาร์ดดิสก์จะมีลักษณะเป็นรูปสี่เหลี่ยมที่มีเปลือกนอก เป็นโลหะแข็ง และมีแผงวงจรสำหรับการควบคุมการทำงานประกบอยู่ที่ด้านล่าง พร้อมกับช่องเสียบสายสัญญาณและสายไฟเลี้ยง ส่วนประกอบภายในจะถูกปิดผนึกไว้อย่างมิดชิด โดยฮาร์ดดิสค์ส่วนใหญ่จะประกอบด้วยแผ่นจานแม่เหล็กสองแผ่นหรือมากกว่ามาจัด เรียงอยู่บนแกนเดียวกันเรียก Spindle ทำให้แผ่นแม่เหล็กหมุนไปพร้อม ๆ กัน จากการขับเคลื่อนของมอเตอร์ แต่ละหน้าของแผ่นจานจะมีหัวอ่านเขียนประจำเฉพาะ โดยหัวอ่านเขียนทุกหัวจะเชื่อมติดกันคล้ายหวี สามารถเคลื่อนเข้าออกระหว่างแทร็กต่างๆ อย่างรวดเร็ว</p>
      <footer><b>ขอขอบคุณ<br/></b>ภาพ :<a href="https://www.istockphoto.com/">istockphoto</a></footer>
    </article>
  </body>
</html>