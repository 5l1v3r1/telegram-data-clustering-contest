<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/vremea/noua-judete-vijelii-cod-galben-326792.html"/>
    <meta property="og:site_name" content="Observator"/>
    <meta property="article:published_time" content="2019-11-22T08:26:00+00:00"/>
    <meta property="og:title" content="Nouă judeţe lovite de vijelii puternice, în următoarele ore. Cod galben până la ora 12.00"/>
    <meta property="og:description" content="Administraţia Naţională de Meteorologie a emis, în această dimineaţă, mai multe avertizări cod galben de ploi şi vijelii pentru nouă judeţe din Oltenia, Munteania și Dobrogea. Rafalele pot atinge 90 de kilometri la oră."/>
  </head>
  <body>
    <article>
      <h1>Nouă judeţe lovite de vijelii puternice, în următoarele ore. Cod galben până la ora 12.00</h1>
      <address><time datetime="2019-11-22T08:26:00+00:00">22 Nov 2019, 08:26</time> by <a rel="author">Veronica Micu</a></address>
      <p>
        <b>
          <b>Administraţia Naţională de Meteorologie a emis, în această dimineaţă, mai multe avertizări cod galben de ploi şi vijelii pentru nouă judeţe din Oltenia, Munteania și Dobrogea. Rafalele pot atinge 90 de kilometri la oră.</b>
        </b>
      </p>
      <p>Potrivit meteorologilor, este cod galben de vânt puternic până la ora 11.00 în județele <b>Argeş, Giurgiu, Teleorman, Dâmboviţa, Constanta, Tulcea, Olt și Dolj.</b></p>
      <p>Județul <b>Caraş-Severin</b> este sub avertizare până la ora 12.00.</p>
      <p>Se vor semnala intensificări ale vântului ce vor atinge la rafală, temporar 55 - 65 km/h, iar în Caraş-Severin la munte vitezele la rafală vor atinge temporar 80-90 km/h, potrivit <a href="http://www.meteoromania.ro/avertizari-nowcasting/">ANM</a>.</p>
      <h3>Val de aer polar în România</h3>
      <p><a href="https://observator.tv/social/aer-polar-scaderi-temperatura-326737.html">Vortexul polar</a> care vine din estul Europei a adus iarna în ţara noastră. Avem parte de frig siberian şi ninsori în multe zone din ţară. În plus, în Moldova şi în estul Trasilvaniei, temperaturile au scăzut până la minus cinci grade.  </p>
      <p>Aerul rece se resimte şi în Capitala, unde temperaturile s-au prăbuşit până la zero grade şi ar putea cădea şi primii fulgi de zăpadă. În plus, vântul puternic face ca temperatura resimţită să fie mult mai scăzută. </p>
      <p>Vremea extremă din ultimele ore a făcut deja pagube însemnate. La Constanţa, un copil a scăpat ca prin minune după ce un copac a strivit maşina în care se afla. </p>
      <p>În plus, vântul puternic a rupt copaci şi a blocat temporar zeci de drumuri şi a rupt cablurile de electricitate. Valul de aer rece a acoperit tot  sudul ţării.</p>
    </article>
  </body>
</html>