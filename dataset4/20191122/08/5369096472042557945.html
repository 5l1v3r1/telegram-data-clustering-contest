<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/basket/euroleague/776579/blat-bori-na-epistrepso-stous-pagkous/"/>
    <meta property="og:site_name" content="to10.gr"/>
    <meta property="article:published_time" content="2019-11-22T08:49:34+00:00"/>
    <meta property="og:title" content="Μπλατ: «Μπορεί να επιστρέψω στους πάγκους»"/>
    <meta property="og:description" content="Ο Ντέιβιντ Μπλατ μίλησε για το μέλλον του στους πάγκους, για την κατάσταση που επικρατεί στη Euroleague, για τη Μακάμπι, αλλά και την πορεία που διανύει η Φενέρμπαχτσε."/>
  </head>
  <body>
    <article>
      <h1>Μπλατ: «Μπορεί να επιστρέψω στους πάγκους»</h1>
      <h2>Ο Ντέιβιντ Μπλατ μίλησε για το μέλλον του στους πάγκους, για την κατάσταση που επικρατεί στη Euroleague, για τη Μακάμπι, αλλά και την πορεία που διανύει η Φενέρμπαχτσε.</h2>
      <address><time datetime="2019-11-22T08:49:34+00:00">22 Nov 2019, 08:49</time> by <a rel="author">to10.gr</a></address>
      <p>Ο Ντέιβιντ Μπλατ παραχώρησε συνέντευξη σε ραδιοφωνικό σταθμό του Ισραήλ και αναφέρθηκε σε πιθανή επιστροφή τους στο πάγκους.</p>
      <p>Παράλληλα, ο πρώην τεχνικός του Ολυμπιακού σχολίασε με διαφορετικό τρόπο την πορεία των Φενέρμπαχτσε και Μακάμπι Τελ Αβίβ, τονίζοντας ότι οι Τούρκοι βρίσκονται σε κακή κατάσταση και μοιάζουν κουρασμένοι, ενώ ξεκαθάρισε πως οι Ισραηλινοί είναι από τα φαβορί για την πρόκριση στο Final Four.</p>
      <p>
        <a href="https://www.to10.gr/dekaria/776538/olybiakos-kerdizi-pektes-ginete-omada-alla-theli-dromo/">
          <i>Κερδίζει παίκτες, γίνεται ομάδα αλλά θέλει δρόμο…</i>
        </a>
      </p>
      <p>
        <b>Αναλυτικά οι δηλώσεις του:</b>
      </p>
      <p>«Αυτή τη στιγμή, είμαι επικεντρωμένος και κάνω το καλύτερο δυνατό, ώστε να επιστρέψω στην καλύτερη δυνατή κατάσταση, καθώς και να απολαύσω άλλα πράγματα. Αν κάποια στιγμή νιώσω καλύτερα, μπορεί να επιστρέψω στους πάγκους. Μπορεί να συμβεί, αλλά δεν είμαι σίγουρος» είπε χαρακτηριστικά.</p>
      <p><b>Για την εκτίμηση του για το Final Four:</b> «Δεν θέλω να κάνω μεγάλες δηλώσεις, αλλά αναμφίβολα Μακάμπι και Μπαρτσελόνα είναι πολύ καλά χτισμένες και παίζουν πολύ καλό μπάσκετ. Είναι πλέον ανάμεσα στις δυνατές της Euroleague και θεωρώ πως φέτος η Μακάμπι είναι μία από τις ομάδες που μπορούν να πάνε στο Final Four».</p>
      <p><b>Για τη Φενέρμπαχτσε και τον Ζέλικο Ομπράντοβιτς:</b> «Η Φενέρμπαχτσε είναι σε πολύ κακή κατάσταση και μοιάζει σαν η δυναστεία της να ολοκληρώνεται. Νομίζω πως οι παίκτες έχουν κουραστεί. Κατά τη γνώμη μου, ο Ομπράντοβιτς είναι ο καλύτερης προπονητής όλων των εποχών στην Euroleague, αλλά μου μοιάζει κι αυτός κουρασμένος. Δεν μου φαίνεται το ρόστερ εξίσου ποιοτικό με το παρελθόν. Νομίζω πως θέλουν κάτι νέο»</p>
      <p>
        <b>
          <a href="https://www.to10.gr/basket/euroleague/776579/blat-bori-na-epistrepso-stous-pagkous/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>