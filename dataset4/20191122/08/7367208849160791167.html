<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/22/leggi-notizia/argomenti/targato-curiosita/articolo/bra-si-ripete-il-miracolo-dei-fiori-dinverno-al-santuario-della-madonna-dei-fiori-foto.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-22T08:15:00+00:00"/>
    <meta property="og:title" content="Bra: si ripete il miracolo dei fiori d’inverno al Santuario della Madonna dei Fiori (FOTO)"/>
    <meta property="og:description" content="Fioritura anticipata per il pruno selvatico legato all’apparizione della Vergine Maria, avvenuta il 29 dicembre 1336"/>
  </head>
  <body>
    <article>
      <h1>Bra: si ripete il miracolo dei fiori d’inverno al Santuario della Madonna dei Fiori (FOTO)</h1>
      <h2>Fioritura anticipata per il pruno selvatico legato all’apparizione della Vergine Maria, avvenuta il 29 dicembre 1336</h2>
      <address><time datetime="2019-11-22T08:15:00+00:00">22 Nov 2019, 08:15</time> by <a rel="author">Silvia Gullino</a></address>
      <p>Se qualcuno avesse ancora dei dubbi, dovrà per forza ricredersi. Anche quest’anno, a <b>Bra</b> è fiorito il pruno selvatico, custodito nel giardino del Santuario dedicato alla <b>Madonna dei Fiori</b>. Una bella sorpresa per piccoli e grandi all’uscita della <b>Scuola Primaria “Franco Gioetti” </b>e per i Carabinieri riuniti al Santuario per festeggiare la <b>Virgo Fidelis</b>, patrona dell’Arma.</p>
      <p>L’evento straordinario è legato all’apparizione della Madonna, avvenuta il 29 dicembre 1336, che salvò la giovane e gravida<b> Egidia Mathis</b> dalla violenza di due masnadieri, facendo anche fiorire il vicino pruno selvatico e sarà contrassegnato dalla solenne celebrazione in calendario domenica 29 dicembre, preceduta dal consueto Triduo di preparazione.</p>
      <p>Oggi, come allora, c’è ancora chi cerca di trovare una spiegazione scientifica e razionale a questo fenomeno. Nell’attesa, non rimane che godersi questo piccolo spettacolo della natura, offerto dalla divina grazia.</p>
      <slideshow>
        <figure>
          <img src="http://www.targatocn.it/typo3temp/pics/M_48430b3e3b.jpg"/>
        </figure>
        <figure>
          <img src="http://www.targatocn.it/typo3temp/pics/M_264810fb86.jpg"/>
        </figure>
        <figure>
          <img src="http://www.targatocn.it/typo3temp/pics/M_05e2626f6b.jpg"/>
        </figure>
      </slideshow>
    </article>
  </body>
</html>