<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/saglik-personeli/agiz-ve-dis-sagligi-haftasi-ve-dis-hekimleri-gunu-kutlu-olsun-h543891.html"/>
    <meta property="og:site_name" content="KamuAjans"/>
    <meta property="article:published_time" content="2019-11-22T08:39:18+00:00"/>
    <meta property="og:title" content="Ağız ve Diş Sağlığı Haftası ve Diş Hekimleri Günü Kutlu olsun"/>
    <meta property="og:description" content="Anadolu Sağlık-Sen Genel Başkanı Necip Taşkın, her yıl 21-27 Kasım tarihlerinde kutlanan Ağız ve Diş Sağlığı Haftası ve Diş Hekimleri Günü nedeniyle bir kutlama mesajı yayınladı."/>
  </head>
  <body>
    <article>
      <h1>Ağız ve Diş Sağlığı Haftası ve Diş Hekimleri Günü Kutlu olsun</h1>
      <address><time datetime="2019-11-22T08:39:18+00:00">22 Nov 2019, 08:39</time> by <a rel="author">KamuAjans</a></address>
      <p>
        <b>Anadolu Sağlık-Sen Genel Başkanı Necip Taşkın, her yıl 21-27 Kasım tarihlerinde kutlanan Ağız ve Diş Sağlığı Haftası ve Diş Hekimleri Günü nedeniyle bir kutlama mesajı yayınladı.</b>
      </p>
      <p>Bu kutlamanın ağız ve diş sağlığına farkındalık yaratarak insanlarımızın bilinçlenmesine yol açtığını söyleyen Taşkın, bu nedenle Ağız ve Diş Sağlığı Haftası ile Diş Hekimleri Günü kutlamasının önemli olduğunu, vatandaşlarımızın ağız ve diş sağlığına önem vermesi gerektiğini göstermesi açısından önemlidir, dedi.</p>
      <p>Taşkın, Ağız ve Diş Sağlığı Haftası ve Diş Hekimleri Günü nedeniyle yaptığı açıklama da, Diş Hekimlerinin ve ağız diş sağlığı hizmetlerini yürüten bütün sağlık personelinin bu anlamlı gününü kutladığını belirterek şu ifadelere yer verdi:</p>
      <p>“Ağız ve diş sağlığı çok önemlidir. Diş sağlığı, insanların başta kalp olmak üzere birçok hastalıklara yakalanma riskini artırıyor. Ancak ülkemizde buna dikkat eden çok az. Bu konuya dikkat çekmek açısından ağız ve diş sağlığı haftasında özellikle Sağlık Bakanlığı’nın uyarıcı ve tanıtıcı reklam, film ve broşürlerle insanlarımızın dikkatini çekmesi gerekir.</p>
      <p>Diş Hekimlerimiz fedakârca çalışan sağlıkçılardır. 40 yıl önce ortaya çıkan mesleki problemleri bugün de devam etmektedir. Diş Hekimlerinin ve ağız ve diş sağlığı hizmetlerinde çalışanların ekonomik ve mesleki sorunlarının çözülmesi gerekir. Avrupa standartlarında hizmet verebilmelerinin sağlanmasının yanı sıra huzurlu ve mutlu bir iş ortamı sağlanması da vatandaşın daha verimli hizmet almasını sağlayacaktır. Bugüne kadar hiçbir Diş hekimi hakkında olumsuz bir haber yapılmamış olması da onların ne kadar özverili bir şekilde çalıştıklarını göstermektedir.</p>
      <p>Ülkemizde toplumun yüzde 80’in de ağız ve diş sağlığı problemi bulunuyor. Sağlık Bakanlığı bu problemi gidermek için önlem almalıdır. Yanlış uygulamalardan vazgeçilerek yeni sağlık politikaları üzerinde çalışmalar yapılmalıdır. Diş Hekimleri, her yıl bilimsel seminerler düzenleyerek yetkililerin dikkatini çekmeye çalışıyor. Halkın bilinçlenmesi için çaba sarf ediyor. Onların çalışmaları dikkatle takip edilerek, ağız ve diş sağlığı hakkında yanlış uygulamalardan dönülerek daha doğru ve bilimsel çalışmalara yönelmek gerekir. Bunun için Diş Hekimlerinin önerileri ve istekleri dikkate alınmalıdır.</p>
      <p>Bu vesileyle Ağız ve Diş Sağlığı Haftası ve Diş Hekimleri Günü çerçevesinde diş sağlığı hizmeti sunan bütün Diş Hekimlerimiz ve sağlık çalışanlarına iyi haftalar diliyor, huzurlu ve mutlu bir çalışma temenni ediyorum.”</p>
    </article>
  </body>
</html>