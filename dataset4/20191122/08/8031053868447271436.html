<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bf%cf%81%ce%b3%ce%bf%cf%85%ce%b5%ce%bb%ce%b9%ce%ba%ce%ad%cf%82-%ce%ba%ce%b1%cf%84%ce%b1%cf%83%cf%84%ce%ac%cf%83%ce%b5%ce%b9%cf%82-%ce%ad%cf%81%cf%87%ce%bf%ce%bd%cf%84%ce%b1%ce%b9.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-22T08:06:16+00:00"/>
    <meta property="og:title" content="«Οργουελικό» κράτος: Έρχονται οι νέες ταυτότητες – Σε ένα σούπερ τσιπ όλα τα προσωπικά δεδομένα των Ελλήνων!"/>
    <meta property="og:description" content="Η στιγμή που το «φακέλωμα» των πολιτών θα λάβει μια πιο άμεση μορφή πλησιάζει, ενώ τα προσωπικά έγγραφα και τα βιομετρικά στοιχεία θα αποτελούν αρχεία υπολογιστών των κυβερνήσεων και οι κινήσεις των πολιτών θα είναι πλήρως ελεγχόμενες. Με λίγα λόγια, έρχεται η πλήρη κατάλυση της δημοκρατίας με τον πλέον νόμιμο και «δημοκρατικό» τρόπο."/>
  </head>
  <body>
    <article>
      <h1>«Οργουελικό» κράτος: Έρχονται οι νέες ταυτότητες – Σε ένα σούπερ τσιπ όλα τα προσωπικά δεδομένα των Ελλήνων!</h1>
      <address>
        <time datetime="2019-11-22T08:06:16+00:00">22 Nov 2019, 08:06</time>
      </address>
      <p>
        <b>Η στιγμή που το «φακέλωμα» των πολιτών θα λάβει μια πιο άμεση μορφή πλησιάζει, ενώ τα προσωπικά έγγραφα και τα βιομετρικά στοιχεία θα αποτελούν αρχεία υπολογιστών των κυβερνήσεων και οι κινήσεις των πολιτών θα είναι πλήρως ελεγχόμενες. Με λίγα λόγια, έρχεται η πλήρη κατάλυση της δημοκρατίας με τον πλέον νόμιμο και «δημοκρατικό» τρόπο.</b>
      </p>
      <p>Από το 2021, οι νέες ταυτότητες που σχεδιάζουν τα υπουργεία Ψηφιακής Διακυβέρνησης και Προστασίας του Πολίτη, θα αντικαταστήσουν τις γνωστές αστυνομικές ταυτότητες όλων των Ελλήνων.</p>
      <p>Σύμφωνα με πληροφορίες από την εφημερίδα «Τα Νέα», οι ταυτότητες αυτές θα έχουν… εσθονικό προφίλ, δηλαδή θα αποτελούν «αντιγραφή» των ταυτοτήτων της Εσθονίας.</p>
      <p>
        <b>Κύρια χαρακτηριστικά τους θα είναι η έγχρωμη φωτογραφία του κατόχου τους, δύο αριθμοί, εκ των οποίων ο ένας θα είναι «μοναδικός» κι ένα ηλεκτρονικό υπέρ-τσιπ που θα πιστοποιεί πλήρως και ανά πάσα στιγμή τα στοιχεία του εικονιζόμενου. </b>
      </p>
      <p>
        <b>Παράλληλα θα του επιτρέπει να επικοινωνεί μέσω του υπολογιστή του, με τις περισσότερες δημόσιες υπηρεσίες.</b>
      </p>
      <p>Στόχος των δύο υπουργείων είναι να καθιερωθεί ένας αριθμός, ο οποίος δεν θα παραβιάζει – προδίδει τα προσωπικά δεδομένα των πολιτών και θα αντικαταστήσει όλους τους άλλους που «ακολουθούν» σήμερα τον πολίτη, όπως ο ΑΦΜ και ο ΑΜΚΑ.</p>
      <p>
        <b>Το υπερ-τσιπ! </b>
      </p>
      <p>«Καρδιά» των νέων αυτών ταυτοτήτων θα είναι το τσιπ που θα φέρουν και το οποίο θα περιλαμβάνει όλα τα στοιχεία του κατόχου τους: ονοματεπώνυμο, φορολογικά, ασφαλιστικά ακόμα και την άδεια οδήγησης.</p>
      <p>Στις νέες ταυτότητες θα αναγράφονται τα στοιχεία που συναντάμε και στις σημερινές όπως το ονοματεπώνυμο ενώ θα προστεθούν ο αριθμος της ταυτότητας και ο εθνικός αριθμός αναγνώρισης, ο επονομαζόμενος και αριθμός φορολογικού και κοινωνικού ενδιαφέροντος.</p>
      <p>Για τα χαρακτηριστικά των νέων ταυτοτήτων οι οποίες θα μοιάζουν περισσότερο με πιστωτικές κάρτες έκανε λόγο ο υπουργός Ψηφιακής Διακυβέρνησης, Κυριάκος Πιερρακάκης μιλώντας στον Realfm 97,8.</p>
      <p>«<b><i>Μιλάμε πολύ για τις νέες ταυτότητες γιατί για να μπορούμε να κάνουμε ψηφιακές υπηρεσίες θα πρέπει να μπορούμε να ταυτοποιούμαστε από το σπίτι μας ή από τη δουλειά μας. Άρα πρέπει να ξέρει το σύστημα ότι είμαι όντως εγώ και γι’αυτό χρειαζόμαστε ταυτότητες νέου τύπου</i></b>», δήλωσε ο υπουργός Ψηφιακής Διακυβέρνησης.</p>
      <p>Ο κ. Πιερρακάκης αναφερόμενος στην επερχόμενη αλλαγή ταυτοτήτων είπε ότι οι υφιστάμενες παραπέμπουν στη δεκαετία του 1960 και του 1970, προσθέτοντας ότι αποτελεί δέσμευσή του εντός των επομένων ολίγων εβδομάδων θα προκηρυχθεί ένας διαγωνισμός από το υπουργείο Προστασίας του Πολίτη με στόχο οι νέες ταυτότητες να είναι έτοιμες εντός του 2021.</p>
      <p>
        <b>Η κατάργηση της ιδιωτικής ζωής ξεκινάει!</b>
      </p>
    </article>
  </body>
</html>