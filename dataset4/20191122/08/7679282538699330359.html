<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-england-vs-newzealand-1st-test-fast-bowlers-put-england-on-top-after-end-of-day-2-2862566.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T08:37:34+00:00"/>
    <meta property="og:title" content="ENGvsNZ, 1st Test: गेंदबाजों के दमदार प्रदर्शन के दम पर इंग्लैंड मजबूत"/>
    <meta property="og:description" content="इंग्लैंड के साथ यहां जारी पहले टेस्ट मैच के दूसरे दिन शुक्रवार का खेल खत्म होने तक मेजबान न्यूजीलैंड मुश्किल में दिखाई पड़ रहा है। इंग्लैंड ने अपनी पहली में 353 रन बनाए जबकि मेजबान टीम ने स्टम्प्स तक..."/>
  </head>
  <body>
    <article>
      <h1>ENGvsNZ, 1st Test: गेंदबाजों के दमदार प्रदर्शन के दम पर इंग्लैंड मजबूत</h1>
      <address><time datetime="2019-11-22T08:37:34+00:00">22 Nov 2019, 08:37</time> by <a rel="author">लाइव हिन्दुस्तान टीम,नई दिल्ली</a></address>
      <p>इंग्लैंड के साथ यहां जारी पहले टेस्ट मैच के दूसरे दिन शुक्रवार का खेल खत्म होने तक मेजबान न्यूजीलैंड मुश्किल में दिखाई पड़ रहा है। इंग्लैंड ने अपनी पहली में 353 रन बनाए जबकि मेजबान टीम ने स्टम्प्स तक अपनी पहली पारी में 144 रनों पर चार विकेट गंवा दिए हैं। कीवी टीम पहली पारी की तुलना में 209 रन पीछे है। हैनरी निकोल्स 26 और बीजे वॉटलिंग 6 रनों पर नाबाद लौटे। कीवी टीम ने जीत रावल (19), टॉम लैथम (8), कप्तान केन विलियम्सन (51) और रॉस टेलर (25) के विकेट गंवाए हैं।</p>
      <p>इंग्लैंड की ओर से सैम कुरान ने दो विकेट लिए हैं जबकि जैक लीच और बेन स्टोक्स को एक-एक सफलता मिली है। इससे पहले, इंग्लैंड ने अपनी पहली पारी में 353 रन बनाए। उसकी ओर से रोरी बर्न्स ने 52, डोमिनिक सिब्ले ने 22, जोए डेनली ने 74, बेन स्टोक्स ने 91, ओली पोप ने 29 और जोस बटलर ने 43 रनों की पारी खेली। लीच 18 रन बनाकर नाबाद लौटे। न्यूजीलैड की ओर से टिम साउदी ने चार विकेट लिए जबकि कोलिन ग्रैंडहोम को दो तथा नील वेगनर को तीन सफलता मिली।<br/><b><a href="https://www.livehindustan.com/cricket/story-india-vs-bangladesh-virat-kohli-reaction-after-loosing-toss-against-bangladesh-in-day-night-test-match-2862525.html">INDvBAN: टॉस हारने के बाद ऐसे छलका विराट का दर्द, जानिए क्या कहा</a></b></p>
    </article>
  </body>
</html>