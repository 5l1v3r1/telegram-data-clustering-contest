<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa/la-gazzetta-dello-sport/santon-favorito-su-florenzi-come-terzino/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-22T08:07:31+00:00"/>
    <meta property="og:title" content="Santon favorito su Florenzi come terzino"/>
    <meta property="og:description" content="Mancini verso il ritorno in difesa, con Diawara a centrocampo. Multa ridotta intanto per i cori di discriminazione contro Napoli"/>
  </head>
  <body>
    <article>
      <h1>Santon favorito su Florenzi come terzino</h1>
      <h2>Mancini verso il ritorno in difesa, con Diawara a centrocampo. Multa ridotta intanto per i cori di discriminazione contro Napoli</h2>
      <address><time datetime="2019-11-22T08:07:31+00:00">22 Nov 2019, 08:07</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Con <b>Spinazzola</b> ancora ai box, <b>Fonseca</b> per la sfida di domenica, scrive Andrea Pugliese su <i>La Gazzetta dello Sport,</i> <b>ha solo due soluzioni</b>: o scegliere S<b>anton</b> come terzino destro o rilanciare in quel ruolo Alessandro <b>Florenzi.</b> Che, però, il tecnico portoghese non vede più come difensore e che ha inserito a tutti gli effetti all’interno delle rotazioni degli <b>esterni d’attacco</b>.</p>
      <p>Ed allora sembra proprio Santon la scelta finale dell’allenatore della Roma, pronto anche a <b>riportare in difesa Gianluca Mancini.</b></p>
      <p>Per il resto la formazione sembra praticamente fatta, con <b>Kolarov</b> che giocherà la sua 23a partita stagionale a sinistra e il trio di trequartisti che dovrebbe essere formato da <b>Zaniolo</b>, <b>Pastore</b> (ieri dal Sud America sono rimbalzate voci di un forte interessamento dell’Internacional di Porto Alegre) e <b>Kluivert</b>, com <b>Dzeko</b> come al solito terminale offensivo.</p>
    </article>
  </body>
</html>