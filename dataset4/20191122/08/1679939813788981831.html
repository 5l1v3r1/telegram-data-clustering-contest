<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/meteorologii-avertizeaza-in-noiembrie-am-avut-temperaturi-anormale-semnalate-o-data-la-30-de-ani_3059809.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-22T08:27:26+00:00"/>
    <meta property="og:title" content="Meteorologii avertizează: În noiembrie am avut temperaturi anormale, semnalate o dată la 30 de ani"/>
    <meta property="og:description" content="Sinopticienii anunţă că în decursul săptămânii trecute (11-17 noiembrie) pe teritoriul ţării s-a semnalat vreme anomal de caldă şi cu deficit de precipitaţii. Temperatura medie săptămânală a fost mai  ridicată faţă de valorile normei cu 6,5-8ºС şi a const"/>
  </head>
  <body>
    <article>
      <h1>Meteorologii avertizează: În noiembrie am avut temperaturi anormale, semnalate o dată la 30 de ani</h1>
      <address><time datetime="2019-11-22T08:27:26+00:00">22 Nov 2019, 08:27</time> by <a rel="author">PUBLIKA.MD</a></address>
      <p>
        <b>Sinopticienii anunţă că în decursul săptămânii trecute (11-17 noiembrie) pe teritoriul ţării s-a semnalat vreme anomal de caldă şi cu deficit de precipitaţii. Temperatura medie săptămânală a fost mai  ridicată faţă de valorile normei cu 6,5-8ºС şi a constituit 10-12,5ºС, ceea ce se semnalează în medie o dată în 20 ani.</b>
      </p>
      <p>Temperatura maximă a aerului a urcat în teritoriu până la 21ºС, în data de 11 noiembrie, staţia meteorologică Ceadîr-Lunga. Temperatura minimă a aerului a scăzut până la 1ºС, în data de 12 noiembrie, staţia meteorologică Bălţata.</p>
      <p>În uma precipitaţiilor căzute în decursul săptămânii pe 75% din teritoriul ţării s-au egalat în fond cu 1-6 mm (10-50% din norma săptămânală), la staţia meteorologică Rîbniţa şi la postul agrometeorologic Vulcăneşti cantitatea lor a constituit 8 mm (80% din norma săptămânală). În restul teritoriului precipitaţii în decursul săptămânii nu s-au semnalat.</p>
      <p>Regimul termic ridicat, lipsa precipitaţiilor esenţiale pe cea mai mare parte a teritoriului ţării, totodată rezervele de umezeală productivă scăzute în stratul arabil al solului, au creat condiţii mai puţin favorabile pentru creşterea şi dezvoltarea culturilor de toamnă. La grâu de toamnă pe o mare parte a semănăturilor s-a semnalat frunza a treia şi înfrăţirea, izolat – răsărirea. La culturile pomicole şi viţa de vie a continuat căderea frunzelor. Condiţiile meteorologice au fost satisfăcătoare pentru maturizarea lemnului la plantaţiile multianuale şi viţa de vie.</p>
      <p>
        <b>În decursul săptămânii 4-10 noiembrie temperatura medie a fost mai ridicată faţă de valorile normei cu 8-10ºС şi a constituit 12,5-16ºС, ceea ce se semnalează în medie o dată în 20-30 ani.</b>
      </p>
      <p>Temperatura maximă a aerului a urcat în teritoriu până la 26ºС, pe 6 noiembrie, staţia meteorologică Făleşti. Temperatura minimă a aerului a scăzut până la 3ºС pe 8 noiembrie, staţia meteorologică Briceni, Soroca.  </p>
      <p>Precipitaţii în decursul săptămânii pe 70% din teritoriu nu au căzut, în restul teritoriului, preponderent în raioanele din nordul ţării, cantitatea lor s-a egalat cu 1-5 mm (10-55% din norma săptămânală), în unele puncte – 6-10 mm (85-120% din norma săptămânală).</p>
    </article>
  </body>
</html>