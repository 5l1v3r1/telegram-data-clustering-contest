<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/szilagyi-aron-triplazni-megyek-tokioba-interju/187119"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-22T08:15:00+00:00"/>
    <meta property="og:title" content="Szilágyi Áron: triplázni megyek Tokióba – interjú"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Szilágyi Áron: triplázni megyek Tokióba – interjú</mark>
      </h1>
      <address><time datetime="2019-11-22T08:15:00+00:00">22 Nov 2019, 08:15</time> by <a rel="author">Burkovits Ferenc</a></address>
      <p>
        <b>A kétszeres olimpiai bajnok Szilágyi Áron a Mol jószolgálati nagyköveteként Down-szindrómás, autizmussal élő gyerekek kutyaterápiás foglalkozásán vett részt a Csodavár fejlesztőközpontban. A kardozó a foglalkozás előtt adott interjút lapunknak. </b>
        <b>A kétszeres olimpiai bajnok Szilágyi Áron a Mol jószolgálati nagyköveteként Down-szindrómás, autizmussal élő gyerekek kutyaterápiás foglalkozásán vett részt a Csodavár fejlesztőközpontban. A kardozó a foglalkozás előtt adott interjút lapunknak.</b>
      </p>
      <h3>Gyakran jótékonykodik?</h3>
      <p>Rendszeresen. Most arra is kíváncsi voltam, milyen, amikor egy kutya segítségével folyik a terápia. Nekem is van kutyám, ezért is érdekelt.</p>
      <h3>Mennyi ideje jut ilyesmire?</h3>
      <p>Hát nem sok.</p>
      <h3>Napjai nagy részét már „Tokióban tölti”?</h3>
      <p>Mármint az olimpián?</p>
      <figure>
        <img src="http://media.borsonline.hu/cikk/20/192730/big-lead/650x360/2031180_szilagyi-aron-csodavar-03-bs.jpg"/>
        <figcaption>Szereti a kutyákat, a gyerekeket, pszichológiát tanult, szívesen vett részt a jótékonysági programban © Bánkúti Sándor</figcaption>
      </figure>
      <h3>Igen, hiszen 2020. július 25-én, az olimpia első napján, magyar idő szerint hajnali három órakor kezdődik a kardvívás.</h3>
      <p>Alapvetően a mindennapi élete­met, és nem csupán az edzéseimet, ez határozza meg. Rengeteg melót kell beletennem, de én nem futamodom meg a munkától.</p>
      <h3>Sikerült megfejtenie, mi történt a nyári, budapesti vb-n?</h3>
      <p>Nem tudom, és már nem is foglalkoztat – szerencsére. Akkor érthetően megviselt, több mint 10 éve nem fordult elő velem, hogy a 32 között búcsúztam egy nagy versenyen. Amikor kiestem, hazamentem, a feleségem és a szauna segített. Másnap, a csapatversenyen már sokkal jobban ment a vívás: ezüstérmet nyertünk.</p>
      <h3>Pedig Szilágyi Árontól mindenki aranyat vár. Ez nem nyomasztja?</h3>
      <p>Szerencsére nem, nem vagyok izgulós fajta.</p>
      <h3>Harmadik olimpiai aranyáért utazik Tokióba?</h3>
      <p>Mindenképp! Nagy motivációt jelent, hogy még soha nem fordult elő, hogy egy kardozó zsinórban háromszor olimpiát nyerjen. És az egyéni mellett ott van a csapatverseny is…</p>
      <h3>Három éve pszichológusi diplomát szerzett. Hasznosítja a tanultakat?</h3>
      <p>A több tudás senkinek sem árt. Most az alapképzésen vagyok túl, s úgy tervezem, Tokió után jelentkezem a mesterképzésre. A többit meglátjuk.</p>
      <p>Feleségével harmóniában él, talán a gyerek közbeszól? Betti tényleg csodás nő, és tisztában van azzal, hogy most minden energiámat az olimpiai készülődés emészti fel. De, persze, mi is szeretnénk, ha beköszöntene a gyermekáldás.</p>
      <h3>És akkor már pszichológusként dolgozik?</h3>
      <p>Nem tudom. A sportban töltött húsz év után semmi baj nem történik, ha valami civil foglalkozást választok.</p>
    </article>
  </body>
</html>