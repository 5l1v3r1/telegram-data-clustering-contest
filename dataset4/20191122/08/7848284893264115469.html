<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/cds-tottenham-mourinho-fa-piazza-pulita-ai-margini-i-big-in-scadenza-eriksen-e-vertonghen-ai-saldi-323711"/>
    <meta property="og:site_name" content="FcInterNews.it"/>
    <meta property="article:published_time" content="2019-11-22T08:04:29+00:00"/>
    <meta property="og:title" content="CdS - Tottenham, Mourinho fa piazza pulita: ai margini i big in scadenza. Eriksen e Vertonghen ai saldi?"/>
    <meta property="og:description" content="José Mourinho è il nuovo allenatore del Tottenham e in casa Spurs si respira aria di rivoluzione. &quot;Mourinho guarda avanti e, al di là delle frasi in conferenza stampa,..."/>
  </head>
  <body>
    <article>
      <h1>CdS - Tottenham, Mourinho fa piazza pulita: ai margini i big in scadenza. Eriksen e Vertonghen ai saldi?</h1>
      <address><time datetime="2019-11-22T08:04:29+00:00">22 Nov 2019, 08:04</time> by <a rel="author">Alessandro Cavasinni</a></address>
      <p><b>José Mourinho </b>è il nuovo allenatore del Tottenham e in casa <i>Spurs </i>si respira aria di rivoluzione. "Mourinho guarda avanti e, al di là delle frasi in conferenza stampa, sembra quasi certo che i quattro big in scadenza (i difensori <b>Rose</b>, <b>Alderweireld </b>e <b>Vertonghen </b>e il fantasista <b>Eriksen</b>) non faranno parte dei suoi piani a lunga scadenza - assicura il <i>Corriere dello Sport </i>-. L'idea è di cederli a gennaio se possibile, altrimenti lasciarli liberi in estate. Ormai, al livello contrattuale, il coltello dalla parte del manico ce l'hanno loro. Ma forse a Mourinho potrebbe anche andare bene. Sarebbe l'opportunità per rifondare la squadra, magari con l'arrivo di un nuovo proprietario, secondo le indiscrezioni delle ultime ore. In molti ricordano che il patron del Tottenham, il miliardario Joe Lewis, aveva detto che avrebbe ceduto gli <i>Spurs </i>una volta costruito il nuovo stadio e con la squadra stabilmente in Champions. Obiettivi raggiunti. E forse con una nuova proprietà più oculata sarà più facile per Mourinho ricostruire gli <i>Spurs</i>". Va ricordato come sia Vertonghen che Eriksen, ma pure lo stesso Alderweireld, siano stati spesso accostati all'Inter.</p>
      <p>
        <a href="https://www.videointer.it/watch.php?vid=35a85bbea">
          <b>VIDEO - COSI' DE PAUL HA CONQUISTATO L'ARGENTINA IN COPPA AMERICA</b>
        </a>
      </p>
    </article>
  </body>
</html>