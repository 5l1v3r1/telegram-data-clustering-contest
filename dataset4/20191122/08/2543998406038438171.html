<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/razonoda/zanimljivosti/170414/ove-predmete-nikako-smeli-uzimate-ako-nadjete-ulici-donose-nesrecu-losu-energiju"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T08:48:00+00:00"/>
    <meta property="og:title" content="Ove predmete nikako ne bi smeli da uzimate ako ih nađete na ulici, donose nesreću i lošu energiju"/>
    <meta property="og:description" content="Ljudi u žurbi ili nepažnji gube različite predmete, koji odlete niz ulicu, pravo pred noge slučajnom prolazniku. U zavisnosti od toga šta je nekome ispalo, ljudi imaju običaj da te stvari pokupe sa ulice i odnesu kući, prodaju, čuvaju... Ipak, postoje stvari koje nikada ne bi trebalo da uzimate sa ulice, jer mogu da vam zagorčaju život!"/>
  </head>
  <body>
    <article>
      <h1>Ove predmete nikako ne bi smeli da uzimate ako ih nađete na ulici, donose nesreću i lošu energiju</h1>
      <h2>Ljudi u žurbi ili nepažnji gube različite predmete, koji odlete niz ulicu, pravo pred noge slučajnom prolazniku. U zavisnosti od toga šta je nekome ispalo, ljudi imaju običaj da te stvari pokupe sa ulice i odnesu kući, prodaju, čuvaju... Ipak, postoje stvari koje nikada ne bi trebalo da uzimate sa ulice, jer mogu da vam zagorčaju život!</h2>
      <address><time datetime="2019-11-22T08:48:00+00:00">22 Nov 2019, 08:48</time> by <a rel="author">Informer, Republika</a></address>
      <h3>Ručni sat</h3>
      <p>Ne treba ga uzimati jer se veruje da ručni sat sa sobom nosi sve ono što nosi i vlasnik. Ali, sa satom nećete privući talente i fino finansijsko stanje, već samo nevolje koje je vlasnik imao. Najopasnije stvari nose satovi koji su stali.</p>
      <h3>Češalj</h3>
      <p>Pre svega, ne treba ih uzimati s ulice iz higijenskih razloga. Drugi razlog je, ponovo, intimna povezanost sa vlasnikom. Kad tuđim češljem prođete kroz svoju kosu, veruje se da uzimate sve probleme i loše misli koje su prolazile kroz glavu pravog vlasnika. Inače, češljevi se smatraju jednim od najčešće korišćenih predmeta u crnoj magiji.</p>
      <h3>Ogledalce</h3>
      <p>Generalno se smatra jednim od mističnih predmeta - ako ga slomite, uzimate na sebe 7 godina neseće. Kažu da ne valja ni da se ogledate u napuklom ili slomljenom ogledalu.</p>
      <p>Sa tuđim, stvar će biti još gora.</p>
      <figure>
        <img src="https://www.republika.rs/data/images/2019-11-19/124106_key-2323278-1920_f.jpg?1574356132"/>
        <figcaption>Foto: Ilustracija<cite>pexels.com</cite></figcaption>
      </figure>
      <h3>Ključevi</h3>
      <p>Nevažno da li je u pitanju usamljen ključ ili svežanj. Pre svega, nisu vam ni za šta potrebni, a drugo, takođe su jedan od predmeta koji se često koristi u crnoj magiji, kako bi se povezala sa kućom. Zato nipošto ne treba da unosite tuđi ključ u svoj dom.</p>
      <h3>Krstić</h3>
      <p>Kroz izgubljeni krst preuzimate i krst sudbine osobe koja ga je izgubila.</p>
      <figure>
        <img src="https://www.republika.rs/data/images/2017-08-29/3979_gold-2342070-1920_f.jpg?1574356150"/>
        <figcaption>Foto: Ilustracija<cite>pixabay.com</cite></figcaption>
      </figure>
      <h3>Zlatan nakit</h3>
      <p>Prva misao ljudi koji na ulici pronađu zlatan nakit jeste da ga prodaju. Ipak, ako su u pitanju minđuše, prstenje, lančići ili narukvice koje je osoba dugo nosila, u njima se nakupila sva negativnost i sve loše što je osoba u životu doživela. Umesto instant novca, uzećete sve nesreće pravog vlasnika.</p>
      <h3>Novčići</h3>
      <p>Često se na ulici može videti izgubljena kovanica. Iako je ljudi često smatraju znakom sreće i zbog toga uzimaju, metal zapravo upija negativnost, pa sa izgubljenom kovanicom možete uzeti nešto mnogo teže od "znaka za priliv novca".</p>
      <related>
        <h4>Pročitajte još:</h4>
        <a href="https://www.republika.rs/razonoda/zanimljivosti/170278/video-trampa-ceka-metak-evo-sta-nostradamus-predvideo-godinu-jos-nije-desilo"/>
        <a href="https://www.republika.rs/razonoda/zanimljivosti/170231/foto-predivno-mladic-starih-guma-pravi-krevete-zivotinje"/>
        <a href="https://www.republika.rs/razonoda/zanimljivosti/170226/jezivo-otkrice-sokiralo-svet-lobanjama-dece-nadjene-prestrasne-kacige-jos-zna-cemu-sluzile"/>
        <a href="https://www.republika.rs/razonoda/zanimljivosti/170098/scena-kao-biblije-kamila-krava-magarac-zajedno-lutaju-ulicom"/>
      </related>
    </article>
  </body>
</html>