<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.moviezine.se/nyheter/elizabeth-banks-forsvarar-charlie-s-angels-efter-floppen"/>
    <meta property="og:site_name" content="MovieZine"/>
    <meta property="article:published_time" content="2019-11-22T08:00:03+00:00"/>
    <meta property="og:title" content="Elizabeth Banks försvarar ”Charlie’s Angels” efter floppen"/>
    <meta property="og:description" content="”Alla som sett filmen älskar filmen.”"/>
  </head>
  <body>
    <article>
      <h1>Elizabeth Banks försvarar ”Charlie’s Angels” efter floppen</h1>
      <address><time datetime="2019-11-22T08:00:03+00:00">22 Nov 2019, 08:00</time> by <a rel="author">Alexander Dunerfors</a></address>
      <p>
        <b>”Alla som sett filmen älskar filmen.”</b>
      </p>
      <p>Klassiska actionserien ”Charlies änglar” har fått en reboot. Men om du inte visste om det, är du antagligen inte ensam. Regissören Elizabeth Banks tror att dålig marknadsföring har gjort att publiken inte ens känner till att den finns.</p>
      <p>Nya ”Charlie’s Angels” kostade 50 miljoner att spela in, men tjänade enbart 8.6 miljoner efter sin amerikanska biopremiär förra helgen. Det var en bit under förväntningarna och filmen kallades snabbt för en flopp i media.</p>
      <p>I en intervju med <a href="https://www.dailymail.co.uk/tvshowbiz/article-7707761/Elizabeth-Banks-insists-saw-Charlies-Angels-loved-box-office-flop.html">Daily Mail</a> skyller Banks det dåliga resultatet på bristande marknadsföring:</p>
      <p>- Alla som har sett filmen, älskar filmen. Problemet var bara att ingen visste att den var ute.</p>
      <p>Elizabeth Banks har både skrivit, regisserat och producerat filmen, och medverkar själv i den som skådis. Hon skapade rubriker redan innan premiären, <a href="https://www.moviezine.se/nyheter/charlie-s-angels-floppar-pa-bio-och-regissoren-ar-inte-glad">då hon antydde att</a> ”män inte vill gå och se actionfilmer med kvinnor i”.</p>
      <figure>
        <video src="https://s3-eu-west-1.amazonaws.com/dev.trailers.moviezine.se/uploads/25539b05f71ead53735630e6aa457d7c-charlies-angels2.mp4"/>
      </figure>
      <p>Kristen Stewart, Naomi Scott och Ella Balinska medverkar i actionkomedin om tre unga agenter som jobbar åt mystiske Charlie. Filmen spinner vidare på storyn från 1970-talets tv-serie och de två filmerna från tidigt 2000-tal.</p>
      <p>
        <i>”Charlie’s Angels” får svensk biopremiär 10 januari 2020.</i>
      </p>
      <related>
        <h4>Relaterade artiklar</h4>
        <a href="https://www.moviezine.se/nyheter/charlie-s-angels-floppar-pa-bio-och-regissoren-ar-inte-glad"/>
        <a href="https://www.moviezine.se/nyheter/trailerpremiar-charlie-s-angels-ar-tillbaka"/>
      </related>
    </article>
  </body>
</html>