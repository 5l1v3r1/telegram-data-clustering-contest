<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/andreea-antonescu-il-face-praf-pe-sotul-ei-m-am-casatorit-cu-el-de-mila-20097378"/>
    <meta property="og:site_name" content="Cancan.ro"/>
    <meta property="article:published_time" content="2019-11-22T08:28:33+00:00"/>
    <meta property="og:title" content="Andreea Antonescu îl face praf pe soțul ei: ”M-am căsătorit cu el de milă”"/>
    <meta property="og:description" content="Andreea Antonescu este decisă să pornească pe un alt drum sentimental după ce l-a cunoscut pe Ștefan Manolache, relația sa cu Traian Spak - cei doi au o"/>
  </head>
  <body>
    <article>
      <h1>Andreea Antonescu îl face praf pe soțul ei: ”M-am căsătorit cu el de milă”</h1>
      <address><time datetime="2019-11-22T08:28:33+00:00">22 Nov 2019, 08:28</time> by <a rel="author">Cristian Lisandru</a></address>
      <p>
        <b>Andreea Antonescu este decisă să pornească pe un alt drum sentimental după ce l-a cunoscut pe Ștefan Manolache, relația sa cu Traian Spak – cei doi au o fetiță – fiind de domeniul trecutului. Invitată în emisiunea moderată de Teo Trandafir, Andreea Antonescu a făcut o dezvăluire de senzație, spunând că s-a măritat cu Traian Spak fiindcă… i-a fost ”rușine” să spună ”nu”.</b>
      </p>
      <p>Atunci când a fost cerută de soție, Andreea și Traian nu erau singuri, ci însoțiți de câțiva prieteni. Iar vedeta mărturisește că, pur și simplu, i-a fost rușine să refuze. Ulterior, ea i-a înapoita inelul de logodnă lui Traian, măritându-se fără rochie de mireasă și fără inel. Spune că nu o reprezintă astfel de lucruri, deși a fost cerută de soție la Disneyland, primind inelul de logodnă într-o… prăjitură.</p>
      <p><i><b>”Nu-ți poți imagina de câte ori am zis nu în viața mea. Când am fost cerută de ultima persoană mi-a fost rușine să zic nu. Mai erau niște prieteni prin jur și nu am putut să fiu rea. Am zis DA și a fost singura dată. I-am dat inelul înapoi și i-am zis că nu mă reprezintă. M-am măritat fără rochie și fără inel. Acesta a fost adevărul. M-a cerut la Disneyland, locul care îmi plăcea mie cel mai mult de pe fața Pământului, inelul era exact în prăjitura mea preferată. Era totuși un cadru… Am admirat lucrurile astea. Le-am admirat pentru câțiva ani. Am fost recunoscătoare. (…) Au mai trecut câteva luni până să-i spun. Să rezumăm totul… n-a fost să fie”</b></i>, a declarat Andreea Antonescu la emisiunea <i>Teo Show.</i></p>
    </article>
  </body>
</html>