<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/drustvo/170477/dobro-obucite-danas-suncano-ali-nedovoljno-toplo"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T08:01:00+00:00"/>
    <meta property="og:title" content="Dobro se obucite! Danas sunčano, ali nedovoljno toplo"/>
    <meta property="og:description" content="Tokom dana će biti pretežno sunčano, samo na istoku i jugoistoku zemlje umereno do potpuno oblačno i mestimično sa kišom, saopštio je Republički hidrometeorološki zavod."/>
  </head>
  <body>
    <article>
      <h1>Dobro se obucite! Danas sunčano, ali nedovoljno toplo</h1>
      <h2>Tokom dana će biti pretežno sunčano, samo na istoku i jugoistoku zemlje umereno do potpuno oblačno i mestimično sa kišom, saopštio je Republički hidrometeorološki zavod.</h2>
      <address><time datetime="2019-11-22T08:01:00+00:00">22 Nov 2019, 08:01</time> by <a rel="author">Tanjug</a></address>
      <p>Jutarnja temperatura će se kretati od 4 do 10 stepeni, a najviša dnevna od 9 do 16 stepeni.</p>
      <p>Jutro će biti umereno oblačno, a po kotlinama jugozapadne i južne Srbije sa maglom.</p>
      <p>Vetar će biti slab i umeren, u košavskom području jak, a na jugu Banata povremeno i sa udarima olujne jacine, jugoistočni.</p>
      <p>U Beogradu će biti pretežno sunčano i malo svežije. Vetar će biti umeren i jak, jugoistočni, jutarnja temperatura oko 9 stepeni, a najviša dnevna oko 12.</p>
      <p>Do ponedeljka u većem delu umereno oblačno i suvo, samo u Timočkoj Krajini oblačno, tmurno, povremeno sa slabom kišom.</p>
      <p>U košavskom području ponovno jačanje jugoistočnog vetra koji će u južnom Banatu i donjem Podunavlju povremeno imati olujne udare.</p>
      <p>Od utorka pretežno oblačno, mestimično sa kišom uz slabljenje jugoistočnog vetra.</p>
    </article>
  </body>
</html>