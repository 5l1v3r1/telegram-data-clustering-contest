<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/finance/nakupovani/prodejci-opet-sidili-cizince-rusky-a-anglicky-mluvici-zakazn/r~9546e1f40d0411ea84c6ac1f6b220ee8/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-22T08:52:01+00:00"/>
    <meta property="og:title" content="Prodejci opět šidili cizince. Rusky a anglicky mluvícím zákazníkům účtovali více"/>
    <meta property="og:description" content="Inspekce během třetího čtvrtletí zjistila celkem pět případů diskriminačního chování v obchodech a provozovnách."/>
  </head>
  <body>
    <article>
      <h1>Prodejci opět šidili cizince. Rusky a anglicky mluvícím zákazníkům účtovali více</h1>
      <address>
        <time datetime="2019-11-22T08:52:01+00:00">22 Nov 2019, 08:52</time>
      </address>
      <p>Od začátku července do konce září uskutečnili inspektoři 204 kontrol. Nějakou z forem diskriminace odhalili v pěti případech, což představuje 2,5 procenta z celkového počtu kontrol. "V tomto období nenabyla v souvislosti s prokázaným diskriminačním jednáním právní moci žádná pokuta," dodal mluvčí.</p>
      <p>Související</p>
      <h3>Cizinci si musí ke kávě připlatit servis. Inspektoři v Praze opět odhalili dvojí ceny</h3>
      <figure>
        <img src="https://cdn.xsd.cz/resize/ddf5649925733c4b84f4fed003f471ed_extract=204,0,1959,1102_resize=240,135_.jpg?hash=fb741b65f5ee02de7e9d20969ffa57ea"/>
      </figure>
      <p>Kvůli jiným pochybením ale inspekce udělila pokuty za víc než jeden milion korun.</p>
      <p>ČOI zjistila, že jednou byla ke kontrolnímu nákupu, při němž zákazník mluvil rusky, připočítána částka 100 korun. V jiném případě zaplatil anglicky hovořící spotřebitel o 132 korun víc, než správně měl. "Jednou bylo ke kontrolnímu nákupu, který byl realizován v ruském jazyce, připočítáno spropitné ve výši 53 Kč, česky hovořícím spotřebitelům žádné spropitné účtováno nebylo," konstatoval Fröhlich.</p>
      <p>Diskriminační byl podle inspekce i postup, kdy permanentka do rekreačního zařízení stála místní občany, kteří platí včas za komunální odpad, 190 korun, pro ostatní byla cena stanovena na 690 korun. Stejně vyhodnotili inspektoři i případ, kdy handicapované ženě nebyl na invalidním vozíku umožněn vstup do provozovny.</p>
      <p>ČOI kontrolovala i dodržování dalších právních předpisů. Porušení zákonů zjistila v 78 případech, nejčastěji to bylo porušení zásad poctivosti prodeje. Udělila 65 pokut ve výši 1,13 milionu korun.</p>
    </article>
  </body>
</html>