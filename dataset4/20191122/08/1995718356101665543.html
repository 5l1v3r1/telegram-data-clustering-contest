<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152751-za-scho-i-v-kogo-vymagav-habar-zatrymanyj-u-lucku-pracivnyk-departamentu-vnutrishnoi-bezpeky-policii"/>
    <meta property="og:site_name" content="ВолиньPost"/>
    <meta property="article:published_time" content="2019-11-22T08:00:00+00:00"/>
    <meta property="og:title" content="За що і в кого вимагав хабар затриманий у Луцьку працівник департаменту внутрішньої безпеки поліції"/>
    <meta property="og:description" content="Чоловік є оперуповноваженим відділу моніторингу і зонального контролю обласного управління цього департаменту"/>
  </head>
  <body>
    <article>
      <h1>За що і в кого вимагав хабар затриманий у Луцьку працівник департаменту внутрішньої безпеки поліції</h1>
      <address>
        <time datetime="2019-11-22T08:00:00+00:00">22 Nov 2019, 08:00</time>
      </address>
      <p>Затриманий <b><a href="http://www.volynpost.com/news/152746-u-lucku-na-chymalomu-habari-vzialy-pracivnyka-departamentu-vnutrishnoi-bezpeky-policii">увечері 21 листопада на хабарі у Луцьку працівник департаменту внутрішньої безпеки </a></b>поліції є оперуповноваженим відділу моніторингу і зонального контролю обласного управління цього департаменту. <br/><br/>Про це <b>Інформаційному агентству ВолиньPost</b> повідомили у пресслужбі Територіального управління Державного бюро розслідувань, розташованого у Львові.<br/><br/>Відомо, що оперуповноважений вимагав гроші від громадянина, який працює у сфері інформаційних технологій, нібито за те, що не повідомлятиме орган досудового розслідування про його протиправну діяльність.<br/><br/>Насправді ж, повідомляють у ДБР, громадянин не вчиняв злочинів. <br/>Працівника обласного управління Департаменту внутрішньої безпеки Нацполіції затримали на вулиці Винниченка під час отримання 3 тисяч доларів неправомірної вигоди.<br/><br/><i><b>Фото ілюстративне.</b></i></p>
    </article>
  </body>
</html>