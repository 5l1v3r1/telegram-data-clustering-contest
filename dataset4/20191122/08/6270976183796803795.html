<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/22/arahamiya-svidchytyme-v-nabu-za-faktamy-habariv-z-boku-deputativ/"/>
    <meta property="og:site_name" content="Рубрика"/>
    <meta property="article:published_time" content="2019-11-22T08:24:14+00:00"/>
    <meta property="og:title" content="Арахамія свідчитиме в НАБУ за фактами хабарів у Раді"/>
    <meta property="og:description" content="Лідер фракції “Слуга народу” Давид Арахамія свідчитиме про хабарництво народних депутатів у Національному антикорупційного бюро. Про це Арахамія сказав в ефірі програми “Право на владу” на “1+1”. “Я, до речі, вже йду в НАБУ. Мені вчора дорікали: “Арахамія шось казав в ефірі, нікуди не пішов”. У мене є повістка, я йду з адвокатом у НАБУ […]"/>
  </head>
  <body>
    <article>
      <h1>Арахамія свідчитиме в НАБУ за фактами хабарів у Раді</h1>
      <address><time datetime="2019-11-22T08:24:14+00:00">22 Nov 2019, 08:24</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/10/5d9efc492e655-860x580-c-1.jpeg"/>
      </figure>
      <p>Фото LB.ua<br/><b><b>Лідер фракції “Слуга народу” Давид Арахамія свідчитиме про хабарництво народних депутатів у Національному антикорупційного бюро.</b></b></p>
      <p>Про це Арахамія сказав в ефірі програми <a href="https://www.youtube.com/watch?v=B6urmxzhHRw">“Право на владу” на “1+1”.</a></p>
      <p>“Я, до речі, вже йду в НАБУ. Мені вчора дорікали: “Арахамія шось казав в ефірі, нікуди не пішов”. У мене є повістка, я йду з адвокатом у НАБУ давати ці свідчення. Тобто процес іде”.</p>
      <p>Лідер фракції також пояснив, що зі “слугами народу” так багато скандалів і розслідувань через “статистичну похибку”. На його думку, ознакою вдалого підбору кадрів є 3-5% “поганих” кадрів, невдалого – 10-15%, дуже невдалого – понад 15%.</p>
      <p>Арахамія підрахував, що похибка “вдалого” підбору кадрів у “Слузі народу” становить 12 нардепів. Виключили з фракції вже трьох.</p>
      <p>Раніше Арахамія заявив, що <a href="https://rubryka.com/2019/11/21/rishennya-pro-vyklyuchennya-ivanisova-vzhe-pryjnyato-arahamiya/">рішення про виключення Іванісова вже прийнято.</a></p>
    </article>
  </body>
</html>