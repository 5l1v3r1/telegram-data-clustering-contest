<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/22/leggi-notizia/argomenti/attualita/articolo/auto-in-panne-sul-cavalcavia-della-tangenziale-coda-chilometrica-allingresso-di-alba.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-22T08:30:58+00:00"/>
    <meta property="og:title" content="Auto in panne sul cavalcavia della tangenziale, coda chilometrica all’ingresso di Alba"/>
    <meta property="og:description" content="L’incidente sullo svincolo che porta alla rotonda della Vigna. Veicoli incolonnati sino al ponte Caduti di Nassiriya"/>
  </head>
  <body>
    <article>
      <h1>Auto in panne sul cavalcavia della tangenziale, coda chilometrica all’ingresso di Alba</h1>
      <h2>L’incidente sullo svincolo che porta alla rotonda della Vigna. Veicoli incolonnati sino al ponte Caduti di Nassiriya</h2>
      <address><time datetime="2019-11-22T08:30:58+00:00">22 Nov 2019, 08:30</time> by <a rel="author">Redazione</a></address>
      <p>Sta causando importanti rallentamenti il guasto che – poco dopo le ore 8 di questa mattina, venerdì 22 novembre – ha interessato un’utilitaria impegnata a percorrere il cavalcavia della tangenziale albese che porta all’ingresso sud ovest della città (rotonda della vigna) per le provenienze da Asti e Bra. <br/><br/>Il veicolo in panne ha reso difficoltoso e quindi rallentato il forte flusso di mezzi che nell’ora di punta utilizza il trafficato accesso cittadino, creando code che sono arrivate sino al ponte Caduti di Nassiriya.<br/><br/>Sul posto è ora intervenuta la Polizia Municipale per la gestione della viabilità, nell’attesa che l’arrivo del carro attrezzi consenta lo sgombero della carreggiata e il ripristino della normale circolazione.</p>
      <slideshow>
        <figure>
          <img src="http://www.targatocn.it/typo3temp/pics/A_0a7a8f95d3.jpg"/>
        </figure>
        <figure>
          <img src="http://www.targatocn.it/typo3temp/pics/A_af97d80c09.jpg"/>
        </figure>
        <figure>
          <img src="http://www.targatocn.it/typo3temp/pics/A_ff375f5e75.jpg"/>
        </figure>
      </slideshow>
    </article>
  </body>
</html>