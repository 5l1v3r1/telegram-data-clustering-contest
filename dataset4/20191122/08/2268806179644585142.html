<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/levski/levski-veche-pregovarya-s-ivelin-popov.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-22T08:25:30+00:00"/>
    <meta property="og:title" content="Левски вече преговаря с Ивелин Попов!"/>
    <meta property="og:description" content="Попето гледал с добро око за евентуален трансфер на &quot;Герена&quot;"/>
  </head>
  <body>
    <article>
      <h1>Левски вече преговаря с Ивелин Попов!</h1>
      <address><time datetime="2019-11-22T08:25:30+00:00">22 Nov 2019, 08:25</time> by <a rel="author" href="https://topsport.bg/author/viktor-vutov" target="_blank">Виктор Вутов</a></address>
      <p>Ръководството на Левски ще се опита да осъществи поне един запомнящ се трансферен удар през зимата. За "Герена" вече се спрягат редица имена. Столичани са отправили оферта към национала Симеон Славчев, който почти сигурно ще напусне азербайджанския Карабах през зимата. </p>
      <p>В началото на седмицата се появиха информации, че Ивелин Попов също може да подсили 26-кратните шампиони. Нещо повече, <b>ТОПСПОРТ</b> научи, че шефовете от "Герена" вече преговарят с Попето. </p>
      <figure>
        <img src="https://webnews.bg/uploads/images/47/8347/428347/768x432.jpg?_=1560195932"/>
        <figcaption>Източник: Gong.bg</figcaption>
      </figure>
      <p>Халфът най-вероятно ще напусне настоящия си клуб Ростов, който се намира в сериозна финансова криза. Вече бившият капитан на националния отбор гледал с добро око на евентуален трансфер в Левски. </p>
      <p>Според руските медии, три местни клуба също искат Попов - Сочи, Ахмат (Грозни) и Арсенал (Тула). </p>
      <p>Столичният гранд трудно може да се мери с финансовата мощ на отборите от Русия, но определящо за бъдещето на Ивелин ще бъде неговото желание, а не заплатата, която може да му бъде предложена.</p>
    </article>
  </body>
</html>