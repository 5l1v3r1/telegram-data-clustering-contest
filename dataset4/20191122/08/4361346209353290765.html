<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/trokan-peter-segitseggel-neveltem-a-lanyaim/187127"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-22T08:00:00+00:00"/>
    <meta property="og:title" content="Trokán Péter: segítséggel neveltem a lányaim"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Trokán Péter: segítséggel neveltem a lányaim</mark>
      </h1>
      <address><time datetime="2019-11-22T08:00:00+00:00">22 Nov 2019, 08:00</time> by <a rel="author">Fái</a></address>
      <p>
        <b>Bár sok évvel ezelőtt egyedül maradt a Jászai-díjas színművész két gyermekével, azt állítja, nem volt drámai a helyzet, mert mindig akadt segítsége. </b>
        <b>Bár sok évvel ezelőtt egyedül maradt a Jászai-díjas színművész két gyermekével, azt állítja, nem volt drámai a helyzet, mert mindig akadt segítsége.</b>
      </p>
      <p>Trokán Péter és Papadimitriu Athina szerelméből, ami jó tizenhat évig tartott, két gyönyörű, tehetséges leány született, Nóra és Anna. Amikor az útjaik elváltak, a lányok az apukájuknál maradtak.</p>
      <figure>
        <img src="http://media.borsonline.hu/cikk/20/192738/big-lead/650x360/2031276_trokan-peter-dt.jpg"/>
        <figcaption>Trokán Péter gyerekeit egyedül nevelő apaként sem maradt egyedül. Hat évig volt egy barátnôje, akit a lányok barátnőjükként szerettek és szeretnek mind a mai napig © Dombóvári Tamás</figcaption>
      </figure>
      <p>– Valóban együtt laktunk a lányokkal a válás után – mondja Péter, de azt azonnal hozzáteszi – Ez nem azt jelenti, hogy egyedül neveltem fel őket. Mindig volt segítségem, mellettem állt az édesanyám, és az akkori párom. Fél évvel azután, hogy szétmentünk, megismerkedtem egy csodálatos lánnyal, akivel hat évig éltünk együtt. A lányaim barátnőjüknek tekintették, a mai napig jóban vannak. Tíz, tizenkét évesek voltak a lányok, amikor Athina elment, erre az ember nincs felkészülve. Ahogy a gyereknevelésre sem, de el kell kezdeni, és közben megtanulod. Én is, hogy hogyan kell olyan családban élni, ahol nincsenek együtt a szülők. A gyerekek már nem voltak olyan kicsik, segítettek, sok mindent maguk megcsináltak. Ebből nem volt gond – állítja, és nevetve hozzáteszi – Én nem csináltam egyetlen szendvicset sem! Hál istennek, nem maradtam egyedül.</p>
      <p>Trokán szerint az állatvilágból lehet ellesni a legjobb nevelési módszereket.</p>
      <figure>
        <img src="http://media.borsonline.hu/cikk/20/192738/gallery-picture/645w/2031272_trokan-anna-mti.jpg"/>
        <figcaption>Trokán Anna © MTI</figcaption>
      </figure>
      <p>– Ahogy védelmezik, felnevelik a kicsinyeiket, az példaértékű. Sokat lehet tanulni főleg abból, hogy példát kell mutatni. Figyelj, nézd, hogy csinálom. Mi Athinával nem neveltünk, nem voltak szabályok, hanem úgy éltünk, hogy a gyerekek másolják le. Tisztességesen, becsületesen, egymást segítve, ez volt a nevelés maga. Talán azért is lettek színészek, mert nézték, hogy a papa, mama mivel foglalkozik. Jöttek velünk a színházba, tudták, hogy nem habókos játék. Komolyan vették az egyetemet, a tanáraikat, ahogy őket is komolyan veszik a szakmában, számítanak rájuk.</p>
      <figure>
        <img src="http://media.borsonline.hu/cikk/20/192738/gallery-picture/645w/2031274_trokan-nora-mti.jpg"/>
        <figcaption>Trokán Nóra © MTI</figcaption>
      </figure>
      <p>Jövőhéten a Lakástalkshow-ban Lovász László vendége lesz Trokán Péter a Sony Max csatornán, s erről a témáról is mesél majd a nézőknek.</p>
    </article>
  </body>
</html>