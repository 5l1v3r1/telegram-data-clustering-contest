<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/593085/%E0%A6%A2%E0%A6%BE%E0%A6%95%E0%A6%BE-%E0%A6%AE%E0%A6%BE%E0%A6%93%E0%A7%9F%E0%A6%BE-%E0%A6%AE%E0%A6%B9%E0%A6%BE%E0%A6%B8%E0%A7%9C%E0%A6%95%E0%A7%87-%E0%A6%AC%E0%A6%BE%E0%A6%B8-%E0%A6%AE%E0%A6%BE%E0%A6%87%E0%A6%95%E0%A7%8D%E0%A6%B0%E0%A7%8B%E0%A6%AC%E0%A6%BE%E0%A6%B8-%E0%A6%B8%E0%A6%82%E0%A6%98%E0%A6%B0%E0%A7%8D%E0%A6%B7%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%AD"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-22T08:45:00+00:00"/>
    <meta property="og:title" content="বরযাত্রীবাহী মাইক্রোতে বাসের ধাক্কা, নিহত ১০"/>
    <meta property="og:description" content="মুন্সীগঞ্জের শ্রীনগরে ঢাকা-মাওয়া মহাসড়কে যাত্রীবাহী বাস ও বরযাত্রীবাহী মাইক্রোবাসের সংঘর্ষে কমপক্ষে ১০ জন নিহত হয়েছেন। শুক্রবার (২২ নভেম্বর) বেলা ২টার দিকে শ্রীনগর উপজেলার ষোলঘর বাসস্ট্যান্ডে ঢাকাগামী মাইক্রোবাসের সঙ্গে স্বাধীন পরিবহনের এ সংঘর্ষ হয়। নিহতরা সবাই আত্মীয়-স্বজন বলে..."/>
  </head>
  <body>
    <article>
      <h1>বরযাত্রীবাহী মাইক্রোতে বাসের ধাক্কা, নিহত ১০</h1>
      <address><time datetime="2019-11-22T08:45:00+00:00">22 Nov 2019, 08:45</time> by <a rel="author">মুন্সীগঞ্জ প্রতিনিধি</a></address>
      <figure>
        <img src="http://cdn.banglatribune.com/contents/cache/images/900x0x1/uploads/media/2019/11/22/fc379b5042ad1885ffe33b5c3d73f708-5dd7a31dde586.jpg"/>
        <figcaption>মুন্সীগঞ্জে ঢাকা-মাওয়া মহাসড়কে বাস-মাইক্রোবাস সংঘর্ষ</figcaption>
      </figure>
      <p>মুন্সীগঞ্জের শ্রীনগরে ঢাকা-মাওয়া মহাসড়কে যাত্রীবাহী বাস ও বরযাত্রীবাহী মাইক্রোবাসের সংঘর্ষে কমপক্ষে ১০ জন নিহত হয়েছেন। শুক্রবার (২২ নভেম্বর) বেলা ২টার দিকে শ্রীনগর উপজেলার ষোলঘর বাসস্ট্যান্ডে ঢাকাগামী মাইক্রোবাসের সঙ্গে স্বাধীন পরিবহনের এ সংঘর্ষ হয়। নিহতরা সবাই আত্মীয়-স্বজন বলে প্রাথমিকভাবে জানা গেছে।</p>
      <p>মুন্সীগঞ্জ পুলিশ সুপার জায়েদুল আলম ১০ জন নিহতের খবর নিশ্চিত করেছেন। তিনি জানান, ‘দুর্ঘটনায় মাইক্রোবাসের চালকসহ ১০ জন নিহত হয়েছেন। এর মধ্যে ছয় জন দুর্ঘটনাস্থলে, দুই জন ষোলঘর স্বাস্থ্য কমপ্লেক্সে ও দুই জন ঢাকা মেডিক্যাল কলেজ হাসপাতালে মারা যান। গুরুতর আহত আছেন আরও দুইজন। এছাড়া আরও কয়েকজন আহত আছেন।’</p>
      <p>তিনি আরও জানান, ‘মুন্সীগঞ্জের লৌহজং উপজেলা থেকে মাইক্রোবাসটি ঢাকার দিকে যাচ্ছিলো। মাইক্রোবাসের সবাই ছিলেন বরযাত্রী। তবে তারা সবাই একই পরিবারের ছিলেন কিনা তা নিশ্চিত হওয়া যায়নি।’</p>
      <p>হাঁসাড়া হাইওয়ে পুলিশ ফাঁড়ির ইনচার্জ মো. আব্দুল বাসেদ জানান, ‘মাওয়াগামী স্বাধীন পরিবহনের বাসটি নিয়ন্ত্রণ হারিয়ে ঢাকাগামী মাইক্রোবাসের ওপরে গিয়ে পড়লে এ দুর্ঘটনা ঘটে। মাইক্রোবাসের আরোহীরা সবাই আত্মীয়-স্বজন ছিল। কিন্তু, একই পরিবারের ছিল কিনা জানা যায়নি। নিহতদের মধ্যে শিশুও আছে। তারা লৌহজং এর কনকসার ইউনিয়নের ছিল বলে প্রাথমিকভাবে জানতে পেরেছি।’</p>
      <p> </p>
      <footer>/এফএস/</footer>
    </article>
  </body>
</html>