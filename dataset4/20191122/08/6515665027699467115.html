<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3362361/detalji-sokantne-likvidacije-u-niskom-beverli-hilsu-milos-trudnoj-zeni-i-cerki-doneo-kolace-pa-u-njega-sasuli-10-metaka"/>
    <meta property="og:site_name" content="kurir.rs"/>
    <meta property="article:published_time" content="2019-11-22T08:56:00+00:00"/>
    <meta property="og:title" content="DETALJI ŠOKANTNE LIKVIDACIJE U NIŠKOM BEVERLI HILSU: Miloš trudnoj ženi i ćerki doneo kolače pa u njega sasuli 10 metaka"/>
    <meta property="og:description" content="NIŠ - Miloš Radojković (25) iz Tešice izrešetan je sa najmanje 10 hitaca preksinoć u sačekuši ispred kuće u naselju Beverli Hils u Nišu, gde je došao je da trudnoj supruzi i ćerki donese kolače.Radojković je u izjamljenu kuću u kojoj živi sa suprugom u sedmom ..."/>
  </head>
  <body>
    <article>
      <h6 class="kicker">izrešetan nasred ulice u sačekuši</h6>
      <h1>DETALJI ŠOKANTNE LIKVIDACIJE U NIŠKOM BEVERLI HILSU: Miloš trudnoj ženi i ćerki doneo kolače pa u njega sasuli 10 metaka</h1>
      <address>
        <time datetime="2019-11-22T08:56:00+00:00">22 Nov 2019, 08:56</time>
      </address>
      <p>NIŠ - Miloš Radojković (25) iz Tešice izrešetan je sa najmanje 10 hitaca preksinoć u sačekuši ispred kuće u naselju Beverli Hils u Nišu, gde je došao je da trudnoj supruzi i ćerki donese kolače.</p>
      <p>Radojković je u izjamljenu kuću u kojoj živi sa suprugom u sedmom mesecu trudnoće i maloletnom ćerkom došao oko 17 časova.</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3361813/milosa-ubijenog-u-sacekusi-u-nisu-sudbina-nije-mazila-porodicna-tragedija-mu-obelezila-zivot-tada-je-sve-pocelo"/>
        <a href="https://www.kurir.rs/crna-hronika/3361733/ovo-je-milos-25-koji-je-danas-ubijen-u-nisu-evo-cime-se-mladic-zaista-bavio-foto"/>
      </related>
      <p>- Ušao je u kuću da ostavi kolače koje im je doneo i zadržao se kraće vreme. Po izlasku iz kuće, prišao je skuteru, u nameri da krene kada ga je zasada nepoznati ubica izrešetao sa najmanje 10 hitaca - kaže izvor lista.</p>
      <p>Smrtno ranjen, Radojković je uspeo da napravi nekoliko koraka u pokušaju da umakne kobnim hicima, ali je pao u garaži, gde je izdahnuo na licu mesta.</p>
      <p>Policija je ubrzo došla na lice mesta i započela potragu za nepoznatim ubicom koji je pobegao sa mesta zločina.</p>
      <figure>
        <img src="https://www.kurir.rs/data/images/2019/11/20/22/2059001_10354152-1037830229ggg612489-3503864033623671870-n_ff.jpg?ver=1574409151"/>
        <figcaption>
          <cite>foto: Printskrin/Facebook</cite>
        </figcaption>
      </figure>
      <p>Radojković je letos bio privođen zbog sumnje da je povezan sa paljenjem automobila marke “mercedes” na uglu Ulica Svetozara Markovića i Sinđelićev trg u Nišu. Tog 28. juna, automobil marke "mercedes" izgoreo je oko 3.45 časova na parking u centru Niša, a vatra zahvatila i oštetila i jedan automobil marke "hjundai santa fe" koji je bio parkiran pored.</p>
      <p>Posle dvadesetak dana, policija je u julu uhapsila Radojkovića zbog sumnje da je izvršio krivično delo izazivanje opšte opasnosti i odredila mu zadržavanje do 48 časova, posle čega se branio sa slobode.</p>
      <p>Policija intenzivo radi na utvrđivanju motiva ubistva i traga za izvršiocem brutalne likvidacije.</p>
      <p>Milošu Radojokoviću dvaput su u proteklih pet godina paljeni automobili. Prema saznanjima lista, u noći između 23. i 24.novembra 2014. godine na parkingu u Ulici Vojvode Mišića u Nišu u potpunosti je izgoreo njegov "BMW". Pretpostavlja se da je džip poliven zapaljivom tečnošću i upaljen. Prošle godine u Tešici zapaljen je još jedan BMW koji je pripadao Radojkoviću, a u oba slučaja počinioci nisu otkriveni.</p>
      <p>(Kurir.rs/Blic)</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3361683/da-li-je-osveta-motiv-likvidacije-mladica-u-nisu-milosa-25-povezuju-sa-nedavnom-paljevinom-automobila-u-centru"/>
        <a href="https://www.kurir.rs/crna-hronika/3361645/jezive-scene-na-mestu-ubistva-mladica-25-u-nisu-jauci-oca-odzvanjaju-sine-ko-mi-te-ubi-kurir-tv"/>
        <a href="https://www.kurir.rs/crna-hronika/3361619/detalji-sacekuse-u-nisu-mladic-25-bezao-ka-garazi-ubijen-ispred-stana-u-kom-su-mu-bili-zena-i-dete-kurir-tv"/>
        <a href="https://www.kurir.rs/crna-hronika/3361593/horor-u-nisu-mladic-upucan-u-sterijinoj-ulici-policija-intenzivno-traga-za-napadacem"/>
      </related>
    </article>
  </body>
</html>