<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/schaatsen/wust-wil-naar-olympische-spelen-2022-op-tijd-nieuwe-sponsor-vinden/"/>
    <meta property="og:site_name" content="Sportnieuws"/>
    <meta property="article:published_time" content="2019-11-22T08:19:16+00:00"/>
    <meta property="og:title" content="Wüst wil naar Olympische Spelen van 2022: ‘Op tijd nieuwe sponsor vinden’"/>
    <meta property="og:description" content="Schaatsster Ireen Wüst wil toch nog een keer naar de Olympische Spelen. De 33-jarige Brabantse mikt op deelname aan de Winterspelen van 2022, mits ze op tijd een nieuwe sponsor vindt voor haar ploeg.  “Ik wil heel graag doorgaan tot en met de Winterspelen van Peking in 2022”, zegt Wüst in de Telegraaf. “Het is…"/>
  </head>
  <body>
    <article>
      <h1>Wüst wil naar Olympische Spelen van 2022: ‘Op tijd nieuwe sponsor vinden’</h1>
      <address>
        <time datetime="2019-11-22T08:19:16+00:00">22 Nov 2019, 08:19</time>
      </address>
      <p>
        <b>Schaatsster Ireen Wüst wil toch nog een keer naar de Olympische Spelen. De 33-jarige Brabantse mikt op deelname aan de Winterspelen van 2022, mits ze op tijd een nieuwe sponsor vindt voor haar ploeg. </b>
      </p>
      <p>"Ik wil heel graag doorgaan tot en met de Winterspelen van Peking in 2022", zegt Wüst in de Telegraaf. "Het is wel zaak dat we op tijd een nieuwe sponsor vinden. Ik ga namelijk niet nog een keer zelf een ploeg oprichten en dan maar weer zien of het een succes wordt."<br/><br/><b>11 medailles</b><br/>In de aanloop naar de Spelen van 2018 had Wüst regelmatig aangegeven dat ze in Zuid-Korea haar laatste olympische wedstrijden zou schaatsen. De Brabantse veroverde op het ijs van Gangneung goud op de 1500 meter en zilver op de 3000 meter en de ploegenachtervolging. Ze bracht haar totaalaantal medailles op de Spelen daarmee op 11 (5 goud, 5 zilver, 1 brons), waarmee ze de meest succesvolle Nederlandse Olympiër ooit is.</p>
    </article>
  </body>
</html>