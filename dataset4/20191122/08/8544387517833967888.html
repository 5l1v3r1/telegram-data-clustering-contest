<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/22/adikapnistikos-nomos-prostima-gia-epihiriseis/"/>
    <meta property="og:site_name" content="neolaia.gr"/>
    <meta property="article:published_time" content="2019-11-22T08:21:30+00:00"/>
    <meta property="og:title" content="Αντικαπνιστικός νόμος: Αυτά είναι τα πρόστιμα για τις επιχειρήσεις"/>
    <meta property="og:description" content="Η εφαρμογή του αντικαπνιστικού νόμου έχει ξεκινήσει και μάλιστα έχουν ήδη κοπεί και τα πρώτα πρόστιμα στην Αθήνα για κάπνισμα μέσα σε κλειστούς χώρους."/>
  </head>
  <body>
    <article>
      <h1>Αντικαπνιστικός νόμος: Αυτά είναι τα πρόστιμα για τις επιχειρήσεις</h1>
      <h2>Δείτε αναλυτικά τα πρόστιμα που θα επιβάλλονται σε καταστήματα υγειονομικού ενδιαφέροντος (Εστιατόρια, Μπαρ, Κέντρα Διασκέδασης)</h2>
      <address><time datetime="2019-11-22T08:21:30+00:00">22 Nov 2019, 08:21</time> by <a rel="author">neolaia.gr Team</a></address>
      <p>Η εφαρμογή του <b><a href="https://www.neolaia.gr/tag/%CE%B1%CE%BD%CF%84%CE%B9%CE%BA%CE%B1%CF%80%CE%BD%CE%B9%CF%83%CF%84%CE%B9%CE%BA%CF%8C%CF%82-%CE%BD%CF%8C%CE%BC%CE%BF%CF%82/">αντικαπνιστικού νόμου</a></b> έχει ξεκινήσει και μάλιστα έχουν ήδη κοπεί και τα πρώτα πρόστιμα στην Αθήνα για κάπνισμα μέσα σε κλειστούς χώρους.</p>
      <p>Στις τρεις περιπτώσεις που επιβλήθηκαν πρόστιμα, αυτά κυμάνθηκαν από 500 ευρώ σε επιχειρηματίες και 100 ευρώ σε θαμώνες</p>
      <p>Οι έλεγχοι έγιναν αρχικά το βράδυ της Τετάρτης (20/11) στη Νέα Σμύρνη, λίγο μετά την έναρξη της καμπάνιας για την εφαρμογή του αντικαπνιστικού νόμου.</p>
      <p>Τα πρόστιμα επιβεβαίωσαν ελεγκτές της Εθνικής Αρχής Διαφάνειας σε συνεργασία με άνδρες της ΕΛΑΣ.</p>
      <p>Σύμφωνα με τον διοικητή της ανεξάρτητης αρχής, Αθανάσιο Μπίνη, έγιναν έλεγχοι σε 10 καταστήματα και σε τρία από αυτά βεβαιώθηκαν πρόστιμα 500 ευρώ για κάθε επιχειρηματία και 100 ευρώ για κάθε θεριακλή θαμώνα.</p>
      <p>Την Τετάρτη έγινε επίσης γνωστό πως κατά την πρώτη μέρα λειτουργίας της τηλεφωνικής γραμμής 1142 <b>σημειώθηκαν συνολικά 235 κλήσεις.</b></p>
      <p>Από αυτές τις κλήσεις, οι 58 αφορούσαν καταγγελίες, τα 22 ήταν αιτήματα βοήθειας για διακοπή καπνίσματος, 66 γενικές πληροφορίες για τον αντικαπνιστικό νόμο, 58 κλήσεις δεν ολοκληρώθηκαν, 14 έκλεισαν τη γραμμή πριν συνομιλήσουν με εκπρόσωπο και 17 αφορούσαν σε άλλο ζήτημα.</p>
      <p>
        <b>Τηλεφωνική γραμμή 1142</b>
      </p>
      <p>Η τηλεφωνική γραμμή 1142 ενημέρωσης και υποστήριξης για καπνιστές και μη, τέθηκε χθες (Τετάρτη 20/11) σε λειτουργία, στο πλαίσιο εφαρμογής του αντικαπνιστικού νόμου.</p>
      <p>Καλώντας στο 1142, κάποιος μπορεί να ενημερωθεί για το τι προβλέπει η νομοθεσία για την απαγόρευση του καπνίσματος, να ζητήσει βοήθεια για τη διακοπή του καπνίσματος, καθώς και να αναφέρει παραβάσεις της σχετικής νομοθεσίας, που υπέπεσαν στην αντίληψή τους.</p>
      <p>
        <b>Τα «τσουχτερά» πρόστιμα</b>
      </p>
      <p>Αναλυτικότερα, τα πρόστιμα θα ξεκινούν <b>από 100 ευρώ και θα φτάνουν έως και 10.000 ευρώ για όσους παραβιάζουν τον νόμο.</b></p>
      <p>Στη δημοσίευση της ΚΥΑ, αναφέρονται αναλυτικά οι κυρώσεις, καθώς και τα πρόστιμα που θα επιβάλλονται σε επιχειρήσεις, αλλά και σε όσους/όσες καταπατούν τον νόμο.</p>
      <p>Το κατώτερο πρόστιμο των<b> 50 ευρώ</b> για τον καπνιστή που προβλεπόταν με τον νόμο του 2010, αυξάνεται σε <b>100 ευρώ</b> και ισχύει για κάθε παράβαση σε όλους τους κλειστούς χώρους υγειονομικού ενδιαφέροντος ό,τι έκτασης κι αν είναι, σε όλους τους κλειστούς χώρους εργασίας, σε όλα τα μέσα μαζικής μεταφοράς, τους σταθμούς μεταφορικών μέσων και επιβατικών σταθμών λιμένων, τα αεροδρόμια εκτός των ειδικών χώρων καπνιστών, τους δημόσιους χώρους εργασίας καθώς και αναμονής δημοσίων υπηρεσιών.</p>
      <p>
        <b>Τα «τσουχτερά» πρόστιμα για τις επιχειρήσεις</b>
      </p>
      <p>Τα πρόστιμα που θα επιβάλλονται σε<b> καταστήματα υγειονομικού ενδιαφέροντος</b> (Εστιατόρια, Μπαρ, Κέντρα Διασκέδασης κλπ) σε περίπτωση που τα αρμόδια ελεγκτικά όργανα διαπιστώσουν περιπτώσεις μη εφαρμογής του αντικαπνιστικού νόμου είναι τα εξής:</p>
      <p>
        <b>Εμβαδόν έως 100 τ.μ.:</b>
      </p>
      <p>500 ευρώ την 1η φορά<br/>1.000 ευρώ τη 2η φορά<br/>2.000 ευρώ την 3η φορά<br/>4.000 ευρώ την 4η φορά και προσωρινή σφράγισης / αναστολή της λειτουργίας για 10 ημέρες<br/>8.000 ευρώ την 5η φορά και οριστική ανάκληση της άδειας λειτουργίας</p>
      <p>
        <b>Εμβαδόν άνω των 100 τ.μ.:</b>
      </p>
      <p>2.000 ευρώ την 1η φορά<br/>4.000 ευρώ τη 2η φορά<br/>6.000 ευρώ την 3η φορά<br/>8.000 ευρώ την 4η φορά και προσωρινή σφράγισης / αναστολή της λειτουργίας για 10 ημέρες<br/>10.000 ευρώ την 5η φορά και οριστική αφαίρεση της άδειας λειτουργίας</p>
      <p>
        <b>Εμβαδόν άνω των 300 τ.μ.:</b>
      </p>
      <p>6.000 ευρώ την 1η φορά<br/>7.000 ευρώ τη 2η φορά<br/>8.000 ευρώ την 3η φορά<br/>9.000 ευρώ την 4η φορά και προσωρινή σφράγισης / αναστολή της λειτουργίας για 10 ημέρες<br/>10.000 ευρώ την 5η φορά και οριστική αφαίρεση της άδειας λειτουργίας</p>
      <p>
        <b>Από 1.001 άτομα και άνω:</b>
      </p>
      <p>10.000 ευρώ την 1η φορά<br/>10.000 ευρώ την 2η φορά και προσωρινή σφράγισης / αναστολή της λειτουργίας για 10 ημέρες<br/>10.000 ευρώ την 3η φορά και οριστική αφαίρεση της άδειας λειτουργίας</p>
      <p>Υπεύθυνοι Διαχείρισης και Λειτουργίας Οργανισμών Δημοσίου, Υπηρεσιών Δημοσίου, ΔΕΚΟ κλπ</p>
      <p>
        <b>*Αντικαπνιστικός νόμος: Πρόστιμο 500 ευρώ για:</b>
      </p>
      <p>Μη Κατάρτιση Σχεδίου Αποτροπής Καπνίσματος και ορισμό υπευθύνων</p>
      <p>Μη Ανάρτηση σήμανσης και λοιπών μέτρων αποτροπής (απομάκρυνση σταχτοδοχείων)</p>
      <p>Μη ανταπόκριση του υπευθύνου σε διαμαρτυρία για την πραγματοποίηση της παράβασης</p>
      <p>Μη κλήση των αρμοδίων οργάνων</p>
      <p>Μη συνεργασία με τους ελεγκτές</p>
      <h4>
        <a href="https://www.neolaia.gr/2019/11/20/i-pateda-gia-kapnisma-se-rodolibo-serron-twitter/">Δείτε ακόμα: Η πατέντα για το κάπνισμα στο Ροδολίβο Σερρών προκάλεσε πολλά σχόλια στο Twitter</a>
      </h4>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/22/senses-a-photography-workshop-by-playboy-greece/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/22/adikapnistikos-nomos-prostima-gia-epihiriseis/"/>
        <a href="https://neolaia.gr/2019/11/21/fy-sinedeuxi-gia-madwalk-eperxpmeno-album-kai-ipokritiki/"/>
        <a href="https://neolaia.gr/2019/11/21/kristofer-hivju-ypirxe-kai-diaforetiko-telos-gia-to-game-of-thrones/"/>
        <a href="https://neolaia.gr/2019/11/21/black-friday-sto-plaisio-me-egiisi-hamiloteris-timis-se-oles-tis-bf-prosfores/"/>
      </related>
    </article>
  </body>
</html>