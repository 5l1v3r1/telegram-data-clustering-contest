<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474148-premier-w-debacie-nad-expose-wyprostowal-wiele-klamstw"/>
    <meta property="og:site_name" content="wPolityce.pl"/>
    <meta property="article:published_time" content="2019-11-22T08:09:52+00:00"/>
    <meta property="og:title" content="Premier Morawiecki w debacie nad expose wyprostował wiele kłamstw, które od lat upowszechniają politycy opozycji"/>
    <meta property="og:description" content="Według GUS deficyt całego sektora rządowego i samorządowego spada od momentu, kiedy rozpoczął funkcjonowanie rząd PiS."/>
  </head>
  <body>
    <article>
      <h1>Premier Morawiecki w debacie nad expose wyprostował wiele kłamstw, które od lat upowszechniają politycy opozycji</h1>
      <address><time datetime="2019-11-22T08:09:52+00:00">22 Nov 2019, 08:09</time> by <a rel="author" href="https://wpolityce.pl/autorzy/274-zbigniew-kuzmiuk" target="_blank">Zbigniew Kuźmiuk</a></address>
      <p>
        <b>Premier Morawiecki po swoim trwającym 1,5 godziny expose, wysłuchał głosy opozycji ale także odpowiadał na pytania, przy okazji prostował liczne kłamstwa, które od  kilku już lat upowszechniają politycy opozycji.</b>
      </p>
      <p>Pierwsze o podnoszeniu podatków przez rząd Prawa i Sprawiedliwości, przy tej okazji przypomniał, że dwukrotnie już była obniżana stawka podatku CIT, najpierw z 19% do 15%, a w tym roku z 15% do 9% , a wiec do poziomu najniższego w Europie.</p>
      <p>Co więcej te obniżki dotyczą przedsiębiorstw małych i średnich ( w tym roku do 1,2 mln euro obrotów, w 2020 roku ten poziom zostanie podniesiony do 2 mln euro), głownie przedsiębiorstw polskich, te duże (często zagraniczne) w dalszym ciągu płacą CIT wg stawki 19%.</p>
      <p>Obniżona została także stawka podatku PIT z 18% do 17%, dodatkowo podwojone zostały koszty uzyskania przychodów, co oznacza, że w kieszeniach podatników zostanie dodatkowo przynajmniej kilkanaście miliardów złotych.</p>
      <p>Wprowadzono także zerową stawkę PIT dla osób młodych do 26 roku życia, co oznacza, że przynajmniej ok. 2 mld rocznie więcej znajdzie się w ich kieszeniach, a to z kolei powinno zahamować wyjazdy młodych ludzi za granicę.</p>
      <p>Nawet w podatku VAT (w którym to Platforma domaga się powrotu do stawek, które sama podwyższyła), przy przyjmowaniu tzw. matrycy stawek VAT doszło do obniżek stawek miedzy innymi na pieczywo i ciastka z 23% i 8% na 5%, żywności przeznaczonej dla dzieci z 8% na 5% , artykułów higienicznych z 8 na 5%, książki i czasopisma dostarczane droga elektroniczną z 23% do 5%.</p>
      <p>
        <b>Drugie kłamstwo upowszechniane przez opozycję, to zadłużanie państwa przez rząd Prawa i Sprawiedliwości.</b>
      </p>
      <p>Tutaj premier Morawiecki przypomniał ,że to 8 letnie rządy PO-PSL zadłużyły Polskę dodatkowo na blisko 600 mld zł ,dług publiczny wzrósł o  blisko 360 mld zł, w 2013 roku zdecydowali się na przejęcie ponad 150 mld zł z OFE, ze sprzedaży tzw. sreber rodowych uzyskali ponad 60 mld zł, wreszcie ponad 10 mld zł ze sprzedaży ziemi rolnej, często na podstawione osoby czyli tzw. słupy.</p>
      <p>Premier Morawiecki przypomniał także, że przez 4 lata rządzenia rząd Zjednoczonej Prawicy realizuje wielkie program społeczne (4% PKB wydatków na rodzinę), powiększa znacząco nakłady na ważne zadania państwa takie jak obrona narodowa ( 2,5 % PKB do 2030 roku, a być może osiągnie ten poziom już w 2024 roku), czy ochrona zdrowia (6% PKB do 2024 roku), decyduje się na  obniżki podatków, a deficyt i dług publiczny spadają w relacji do PKB.</p>
      <p>Według GUS deficyt całego sektora rządowego i samorządowego spada od momentu, kiedy rozpoczął funkcjonowanie rząd Prawa i Sprawiedliwości, w 2015 roku wynosił on 2,7% PKB, w 2016 wyniósł 2,2% PKB w roku 2017 już tylko1,5% PKB, a na koniec 2018 spadł do zaledwie 0,4% PKB.</p>
      <p>Przez cały ten okres spadał również dług publiczny w relacji do PKB, jeszcze w 2016 wynosił 54,2%, na koniec 2017 wyniósł tylko 50,6%, a koniec 2018 spadł nawet poniżej 49% i wyniósł 48,9%.</p>
      <p>
        <b>Trzecie kłamstwo upowszechniane przez opozycję o malejących nakładach na oświatę i ochronę zdrowia, których placówki w dużej mierze są prowadzone przez samorządy ( gminy, powiaty, województwa).</b>
      </p>
      <p>Premier przypomniał ,że subwencja oświatowa, z roku na rok jest wyraźnie wyższa, w roku 2015 ,niewiele przekraczała 40 mld zł, na rok 2020 subwencja ta wyniesie ponad 50 mld zł, a więc będzie o blisko 10 mld zł wyższa.</p>
      <p>Z kolei nakłady na ochronę zdrowia rosną jeszcze szybciej, w 2015 NFZ dysponował kwotą 75 mld zł, w tym roku wyda już 106 mld zł, a więc nakłady wzrosły o ponad 30 mld zł.</p>
    </article>
  </body>
</html>