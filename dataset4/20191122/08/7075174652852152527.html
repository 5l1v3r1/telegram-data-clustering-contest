<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.svetplus.com/vesti/55195/rat-ne-prestaje-svi-su-navalili-na-brend-koji-se-zove-halid-muslimovic"/>
    <meta property="og:site_name" content="Svet Plus"/>
    <meta property="article:published_time" content="2019-11-22T08:48:57+00:00"/>
    <meta property="og:title" content="Rat ne prestaje! Svi su navalili na brend koji se zove Halid Muslimović!"/>
    <meta property="og:description" content="Rat pevača i bivše ljubavnice ne prestaje! Ponovo se našao u centru skandala, i to zbog sukoba sa kolegom koji je sada dobio novi obrt, a u jeku novih dešavanja nije propustio da pomene i sudski postupak sa bivšom ljubavnicom Sonjom Bašić. Svi su navalili na brend koji se zove Halid Muslimović - smatra pevač."/>
  </head>
  <body>
    <article>
      <h1>Rat ne prestaje! Svi su navalili na brend koji se zove Halid Muslimović!</h1>
      <h2>Rat pevača i bivše ljubavnice ne prestaje! Ponovo se našao u centru skandala, i to zbog sukoba sa kolegom koji je sada dobio novi obrt, a u jeku novih dešavanja nije propustio da pomene i sudski postupak sa bivšom ljubavnicom Sonjom Bašić. Svi su navalili na brend koji se zove Halid Muslimović - smatra pevač.</h2>
      <address><time datetime="2019-11-22T08:48:57+00:00">22 Nov 2019, 08:48</time> by <a rel="author">O.J</a></address>
      <p>Ermin Erko Elezović, pevač koji skoro 30 godina pokušava da naplati dug od 32.000 evra od <a href="http://www.svetplus.com/vesti/1/rs/Halid-Muslimovi%C4%87"><b>Halida Muslimovića</b></a>, podneo je zahtev sudu u Prijedoru da se pokrene postupak za oduzimanje pokretne imovine i putnih isprava folkeru, nakon čega ga je Muslimović izvređao, piše "Kurir".</p>
      <p><b>- Ma, kakvo oduzimanje imovine? Ermin Elezović laže i blefira. Čovek mi duguje pare koje sam pozajmio kad je meni bilo najteže, za vreme rata. Sud je prihvatio neke stvari koje nemaju veze s tim postupkom. Bio sam nemoćan u Jagodini i oni su radili šta su hteli. Došlo je do toga da oni to ne mogu realizovati. On je jedan običan krpelj, lešinar, laže </b>- kazao je Halid za Avaz.</p>
      <p>Halid se osvrnuo i na bivšu ljubavnicu Sonju, sa kojom se sudi budući da ga je optužila da ju je fizički napao i da joj duguje 107.000 evra.</p>
      <p><u><b>"Nije da me boli, ali nije mi ni svejedno. Svi su navalili na brend koji se zove Halid Muslimović, a to nije baš lako srušiti. Imam milionske preglede i fanove i to se ne ruši. Čekam da se ovaj cirkus završi, da se rešim toga, da stavim tačku."</b></u> - rekao je on, aludirajući na Sonju.</p>
      <h3>
        <u>
          <b>
            <a href="http://www.svetplus.com/vesti/54822/ispovest-ljubavnice-koju-je-halid-muslimovic-navodno-pretukao-on-je-monstrum">Ispovest ljubavnice koju je Halid Muslimović navodno pretukao! On je monstrum!</a>
          </b>
        </u>
      </h3>
      <figure>
        <img src="http://www.svetplus.com/userfiles/images/mh.jpg"/>
      </figure>
      <p>Bašićeva mu je odmah uzvratila.</p>
      <p><i><b>"Kad će Halid sebe da upita zašto ima suđenja i zašto je krivično gonjen? Ako iko kleveta čim zine, to je on, dokaz je sud. Sud je pravda, a nad sudom je Bog. Dosta je bilo uništavanja nevinih ljudi i njihove dece da bi svoju hranio. Halide, nisi iznad Boga! Spremaj se za svoj kraj, jer veruj, stigao ti je." </b></i>- izjavila je Sonja za pomenuti list.</p>
    </article>
  </body>
</html>