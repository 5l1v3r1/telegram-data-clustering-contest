<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2823291-magate-znajslo-castki-uranu-na-prihovanomu-obekti-v-irani.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T08:19:00+00:00"/>
    <meta property="og:title" content="МАГАТЕ знайшло частки урану на прихованому об'єкті в Ірані"/>
    <meta property="og:description" content="МАГАТЕ закликає Іран прояснити джерело походження часток урану на об'єкті, про який Тегеран не надавав інформацію Міжнародному агентству з атомної енергії."/>
  </head>
  <body>
    <article>
      <h1>МАГАТЕ знайшло частки урану на прихованому об'єкті в Ірані</h1>
      <h2>МАГАТЕ закликає Іран прояснити джерело походження часток урану на об'єкті, про який Тегеран не надавав інформацію Міжнародному агентству з атомної енергії.</h2>
      <address>
        <time datetime="2019-11-22T08:19:00+00:00">22 Nov 2019, 08:19</time>
      </address>
      <p>Про це повідомляє <a href="https://www.yahoo.com/news/iaea-urges-iran-explain-uranium-particles-undeclared-111509653.html">AFP</a>.</p>
      <p>«Це питання (виявлення частинок урану на об'єкті, про який Тегеран не надавав інформації агентству - ред.) залишається невирішеним... Важливо, щоб <a href="https://www.ukrinform.ua/tag-iran">Іран</a> співпрацював з агентством для якнайшвидшого розв'язання цього питання», - заявив в.о. генерального директора МАГАТЕ Корнел Феруце на засіданні Ради керівників агентства.</p>
      <p>Агентство звернулося до влади Ірану із закликом дати пояснення факту виявлення частинок урану. У Міжнародному агентстві з атомної енергії не уточнили, про який саме об'єкт йдеться, але дипломатичні джерела видання раніше повідомляли, що агентство запитувало Іран про об'єкт у районі Туркузабад у Тегерані.</p>
      <p>Під згаданими частинками мається на увазі продукт урану, який було добуто і піддано початковій обробці, але не збагачено.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2820752-stati-ponovluut-sankcii-proti-krain-aki-dopomagaut-iranu-rozvivati-mirnij-atom.html">Штати поновлюють санкції проти країн, які допомагають Ірану розвивати "мирний атом"</a>
      </blockquote>
      <p>Як повідомляв Укрінформ, у травні 2018 року США вийшли з ядерної угоди 2015 року зі Іраном. У відповідь Тегеран відмовився від виконання деяких пунктів угоди. У листопаді стало відомо, що Іран збільшив збагачення урану до п'яти відсотків, незважаючи на існуючі обмеження відповідно до Спільного всеосяжного плану дій (СВПД), які зобов'язують Тегеран не збагачувати більше 3,67%.</p>
    </article>
  </body>
</html>