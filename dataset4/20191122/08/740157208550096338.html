<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/inwestycje/gorzow-wielkopolski-trwa-przebudowa-ul-mysliborskiej,135399.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-22T08:26:00+00:00"/>
    <meta property="og:title" content="Gorzów Wielkopolski: Trwa przebudowa ul. Myśliborskiej"/>
    <meta property="og:description" content="Na odcinku od ronda Europejskiego w kierunku ulicy Berlińskiej powstaje chodnik i podbudowa ścieżki rowerowej. Wykonawca pracuje nad poszerzeniem jezdni ul. Myśliborskiej (od strony południowej) na odcinku ok. 1,2 km. To tu poprowadzony zostanie ruch podczas kolejnych etapów robót."/>
  </head>
  <body>
    <article>
      <h1>Gorzów Wielkopolski: Trwa przebudowa ul. Myśliborskiej</h1>
      <address><time datetime="2019-11-22T08:26:00+00:00">22 Nov 2019, 08:26</time> by <a rel="author">AKC  </a></address>
      <h4>Na odcinku od ronda Europejskiego w kierunku ulicy Berlińskiej powstaje chodnik i podbudowa ścieżki rowerowej. Wykonawca pracuje nad poszerzeniem jezdni ul. Myśliborskiej (od strony południowej) na odcinku ok. 1,2 km. To tu poprowadzony zostanie ruch podczas kolejnych etapów robót.</h4>
      <hr/>
      <p>Obecnie prace realizowane są poza jezdnią. Wykonane zostały już wykopy pod zbiorniki retencyjne oraz zredukowano część drzew, kolidujących z prowadzoną inwestycją. Wcześniej zostały one zbadane pod kątem obecności gatunków chronionych. <br/><br/>W ramach prowadzonego zadania droga zostanie rozbudowana do ulicy dwujezdniowej, o czterech pasach ruchu (po dwa pasy ruchu w każdym kierunku). Jezdnie będą od siebie oddzielone nieutwardzonym pasem. Projekt zakłada też dwa ronda, które powstaną na przecięciach z ulicami Dobrą i Mironicką oraz Berlińską.</p>
      <p><a href="https://www.portalsamorzadowy.pl/inwestycje/bydgoszcz-buduje-buspasy,135384.html">Czytaj też: Bydgoszcz buduje buspasy</a><br/><br/>Dodatkowo powstanie infrastruktura dla pieszych i rowerzystów. Prace obejmą także m.in. budowę zatok autobusowych, zjazdów na posesje, kanalizacji deszczowej, otwartego zbiornika retencyjnego wód opadowych (między skrzyżowaniem ul. Szczecińska/ Myśliborska i Dobra/Mironicka) oraz oświetlenia drogowego.<br/><br/>Zadanie w połowie jest finansowane z budżetu państwa. Prace realizuje Przedsiębiorstwo Budownictwa Ogólnego Budomex. Koszt inwestycji to ponad 17,8 mln zł.</p>
    </article>
  </body>
</html>