<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/konut-arac/konut-kredisinde-yeni-uygulama-ne-zaman-aciklanacak-h543888.html"/>
    <meta property="og:site_name" content="KamuAjans"/>
    <meta property="article:published_time" content="2019-11-22T08:04:17+00:00"/>
    <meta property="og:title" content="Konut Kredisinde Yeni Uygulama Ne Zaman Açıklanacak?"/>
    <meta property="og:description" content="Tüketiciler Hazine ve Maliye Bakanı Berat Albayrak’ın geçtiğimiz haftalarda ‘tarihteki en düşük konut kredisi faiz oranı olacak’ şeklinde nitelendirdiği konut kredisi modelinin detaylarına odaklandı. Peki yeni konut kredisi modeli ne zaman açıklanacak?"/>
  </head>
  <body>
    <article>
      <h1>Konut Kredisinde Yeni Uygulama Ne Zaman Açıklanacak?</h1>
      <address><time datetime="2019-11-22T08:04:17+00:00">22 Nov 2019, 08:04</time> by <a rel="author">KamuAjans</a></address>
      <p>
        <b>Tüketiciler Hazine ve Maliye Bakanı Berat Albayrak’ın geçtiğimiz haftalarda ‘tarihteki en düşük konut kredisi faiz oranı olacak’ şeklinde nitelendirdiği konut kredisi modelinin detaylarına odaklandı. Peki yeni konut kredisi modeli ne zaman açıklanacak?</b>
      </p>
      <p>Hazine ve Maliye Bakanı Berat Albayrak 8 Kasım’da İş Dünyası ile buluşmasında yaptığı açıklamada 20 yıla kadar vadelerde bugüne kadar görülen en düşük faiz oranı ile sunulacak yeni bir konut kredisi modeli üzerinde çalışıldığını Kasım ayı içerinde duyurulacağını açıklamıştı.</p>
      <p>Konut talebi olan tüketiciler merakla yeni açıklanacak konut kredisi modelininin duyurulmasını bekliyor. Özel bankalar konut kredisi faiz oranlarında hızla indirimler yaparken kamu bankalarının faizlerinde değişikliğe girmemesi de yeni sisteme olan merakı arttırdı.</p>
      <p>Konut Kredisi Faizleri Ne Kadar Olacak?</p>
      <p>Tarihin en düşük faiz oranları sözleri ile müjdelenen konut paketinde faizlerin ne kadar olacağı merak ediliyor. Şu ana dek konut kredisinde görülen en düşük seviye 2013 yılında gerçekleşmişti. Söz konusu dönemde yıllık %8 maliyet oranı ile kullandırılan konut kredisinin 10 yıl vade için aylık maliyet oranı %0,67’ ye karşılık geliyordu. Yeni açıklanacak sistemde konut kredisi faizlerinin %0.50 seviyelerinde olması tahmin ediliyor.</p>
      <p>Kimler İndirimli Konut Kredisinden Yararlanabilecek?</p>
      <p>Edinilen bilgilere göre düşük faizli konut kredisi herkese kullandırılmayacak. Kredi için düşük gelir grubunda yer alma şartı aranacak. Her yıl 100.000 kişinin faydalandırılması beklenen program da TOKİ ile Ziraat Bankası, HalkBank ve VakıfBank öncülüğünde başlaması tahmin ediliyor.</p>
      <p>Konut Kredisi Paketi Ne Zaman Açıklanacak?</p>
      <p>Berat Albayrak’ın açıklamalarına göre konut kredisi paketini Cumhurbaşkanı Erdoğan açıklayacak. Açıklamanın programın tüm detayları ile önümüzdeki hafta içinde gerçekleşmesi bekleniyor.</p>
      <p>Konut Kredisi Hesaplama</p>
      <p>Yeni pakette uygulanması tahmin edilen %0.50 faiz oranı üzerinden 100.000 TL tutarda konut kredisi hesaplama yapıldığında kredinin aylık taksitleri 20 yıl vade için 716 TL oluyor. Toplam geri ödeme ise yaklaşık 172.000 TL’ ye karşılık geliyor.</p>
    </article>
  </body>
</html>