<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/vpershe_transplantuvali_nirku_v_likarni_rayonnogo_rivnya_n1237501"/>
    <meta property="og:site_name" content="24 Канал"/>
    <meta property="article:published_time" content="2019-11-22T08:43:00+00:00"/>
    <meta property="og:title" content="Вперше трансплантували нирку в районній лікарні"/>
    <meta property="og:description" content="На Волині успішно провели трансплантацію нирки. Це перша трансплантація у лікарні районного рівня."/>
  </head>
  <body>
    <article>
      <h1>Вперше трансплантували нирку в районній лікарні</h1>
      <address>
        <time datetime="2019-11-22T08:43:00+00:00">22 Nov 2019, 08:43</time>
      </address>
      <p>
        <b>На Волині успішно провели трансплантацію нирки. Це перша трансплантація у лікарні районного рівня.</b>
      </p>
      <p>Прес-служба <a href="https://moz.gov.ua/article/news/provedeno-pershu-transplantaciju-nirki-u-rajonnij-likarni-ukraini">Міністерства Охорони здоров'я </a>повідомила, що підготовка до операції тривала 6 місяців.</p>
      <blockquote>Читайте також: <a href="https://24tv.ua/health/odin_donor_mozhe_vryatuvati_zhittya_8_lyudey_n1201749">Скільки життів може врятувати один донор</a></blockquote>
      <p>Новий орган отримала 34-річна пацієнтка з хронічною хворобою нирок V стадії, яка 6 років отримувала сеанси гемодіалізу та 3 роки перебувала в черзі на трансплантацію нирки у Запоріжжі. </p>
      <p>Донором став її чоловік. Підготовка до трансплантації тривала близько 6 місяців.</p>
      <p>Досвід Ковельської лікарні доводить, що трансплантацію можна робити й у регіональних центрах, потужність яких потрібно розвивати спільно з місцевими органами влади.</p>
      <figure>
        <img src="https://24tv.ua/resources/photos/news/620_DIR/201911/1237501_10180417.jpg?201911170929"/>
        <figcaption>Питання трансплантації є актуальним в Україні</figcaption>
      </figure>
      <p>19 вересня Ковельське міське територіальне медичне об’єднання отримало ліцензію для здійснення трансплантації органів. До сьогодні в Україні було п'ять центрів трансплантації, в яких у 2018 та 2019 роках проводили трансплантації нирок. В Україні існує потреба проводити близько 3 тисяч подібних операцій на рік.</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/health/">Здоров'я</a>.</blockquote>
    </article>
  </body>
</html>