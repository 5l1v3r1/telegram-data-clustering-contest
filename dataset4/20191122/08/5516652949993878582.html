<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426305/kathismata-kai-sto-oikonomideio-topotheththhkan-apo-ton-dopar"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-22T08:16:51+00:00"/>
    <meta property="og:title" content="Καθίσματα και στο «Οικονομίδειο» τοποθετήθηκαν απο τον ΔΟΠΑΡ"/>
    <meta property="og:description" content="Πλαστικά καθίσματα λευκού χρώματος και στο «Οικονομίδειο» τοποθέτησε ο ΔΟΠΑΡ! Το σχετικά αίτημα το οποίο έγινε αποδεκτό από τον Δημοτικό Οργανισμό, κατέθεσε η διοίκηση του Ιάλυσου."/>
  </head>
  <body>
    <article>
      <h1>Καθίσματα και στο «Οικονομίδειο» τοποθετήθηκαν απο τον ΔΟΠΑΡ</h1>
      <address>
        <time datetime="2019-11-22T08:16:51+00:00">22 Nov 2019, 08:16</time>
      </address>
      <p>
        <b>Πλαστικά καθίσματα λευκού χρώματος και στο «Οικονομίδειο» τοποθέτησε ο ΔΟΠΑΡ! Το σχετικά αίτημα το οποίο έγινε αποδεκτό από τον Δημοτικό Οργανισμό, κατέθεσε η διοίκηση του Ιάλυσου.</b>
      </p>
      <p>Οι «ερυθροκίτρινοι» εξέδωσαν μάλιστα και ανακοίνωση μέσω της οποίας επιθυμούν να ευχαριστήσουν και δημόσια τον Αλέξη Κολιάδη. Ειδικότερα: «Ο πρόεδρος κ. Χατζηνικήτας και το δ.σ. της Π.Α.Ε. ΙΑΛΥΣΟΣ ευχαριστούν θερμά τον πρόεδρο του Δ.Ο.Π.Α.Ρ. κ. Αλέξανδρο Κολιάδη για την άμεση ανταπόκρισή του στο αίτημά μας για τοποθέτηση καρεκλών στη μεγάλη εξέδρα του Οικονομιδείου».</p>
      <p><b>«Να γεμίσουμε το «Οικονομίδειο»</b><br/>Στο μεταξύ, το δικό τους μήνυμα ενόψει της δύσκολης εντός έδρας αναμέτρησης της Κυριακής με την Καβάλα, έδωσαν με χθεσινή τους ανακοίνωση, οι οργανωμένοι φίλοι του συλλόγου «Scorpions». Συγκεκριμένα: «Την Κυριακή στις 14:00 η ομάδα μας δίνει ένα ματς ζωής και θανάτου με αντίπαλο την Καβάλα… Ίσως το σημαντικότερο των τελευταίων χρόνων. Υποχρέωσή μας να γεμίσουμε το γήπεδο…</p>
      <p>Δίνουμε ραντεβού έξω από το γήπεδο στη 1 το μεσημέρι και όλοι μαζί γεμίζουμε τις εξέδρες. Μια ζωή Ιάλυσος, μια ζωή Scorpions».</p>
    </article>
  </body>
</html>