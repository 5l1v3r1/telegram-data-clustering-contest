<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/oppo-dan-akilli-telefon-tarafinda-buyuk-gelecek-adimi/"/>
    <meta property="og:site_name" content="LOG"/>
    <meta property="article:published_time" content="2019-11-22T08:00:19+00:00"/>
    <meta property="og:title" content="OPPO’dan akıllı telefon tarafında büyük gelecek adımı"/>
    <meta property="og:description" content="Türkiye'de de aktif olarak yer alan dev üretici OPPO, Huawei, Samsung ve Apple gibi geleceği için önemli bir adım atıyor."/>
  </head>
  <body>
    <article>
      <h1>OPPO’dan akıllı telefon tarafında büyük gelecek adımı</h1>
      <address><time datetime="2019-11-22T08:00:19+00:00">22 Nov 2019, 08:00</time> by <a rel="author">Can TUNÇER</a></address>
      <p>Türkiye’de de aktif olarak yer alan dev üretici <b>OPPO</b>, Huawei, Samsung ve Apple gibi geleceği için önemli bir adım <a href="https://www.gsmarena.com/oppo_working_on_a_mobile_chip_of_its_own-news-40205.php">atıyor</a>.</p>
      <p><b>Huawei, Samsung</b> ve <b>Apple</b> biliyorsunuz akıllı telefonları ve tabletleri için kendi işlemcilerini tasarlıyor ve ürettiriyor. Bunun firmalara büyük katkısı oluyor. Özellikle Huawei ve Apple kendi işlemcilerini kullanarak çok daha optimize cihazlar hazırlayabiliyor. İşte bu üç dev isim arasına <b>OPPO</b> da dahil oluyor. Gelen bilgiye göre firma kendi mobil işlemcisi üzerinde aktif olarak çalışıyor. İlk işlemciye “M1” adını vereceği aktarılan dev teknoloji firması, bunun için Avrupa Birliği Fikri Mülkiyet Ofisi merkezli kayıt dahi yapmış durumda. Bu işlemci için <b>Speadtrum</b> ve <b>MediaTek</b>‘ten mühendis aldığı aktarılan firma, bu konuda çok ciddi görünüyor. İlk işlemcisi hakkında şimdilik resmi bir açıklama yapmayan OPPO’nun, resmi duyuruyu 2020 MWC’ye sakladığı söyleniyor. Yani işlemcinin detaylarını öğrenmemiz için daha uzun süre beklememiz gerekiyor.</p>
      <h3>Mobil işlemci tarafında OPPO ses getirebilir</h3>
      <p>Şirket biliyorsunuz pazarın en yenilikçi isimleri arasında yer alıyor. Bu açıdan firmanın ilk işlemcisinin de ses getirebileceği tahmin ediliyor. Ancak işlemci tarafı diğer telefon donanımlarına çok fazla benzemiyor. Bu tarafta üçüncü parti firmaların mimarileri ve üretim süreçleri kullanılıyor. Yani işlemci tarafındaki <b>sınırları esasen Apple ya da Huawei gibi isimler belirlemiyor</b>. Bu açıdan OPPO’dan gelecek ilk işlemcinin de pazarda inanılmaz büyük bir fark yaratması beklenmiyor. Ayrıca bu işlemcinin <b>A13 Bionic, Snapdragon 855 Plus </b>ya da<b> Kirin 990</b> gibi amiral gemisi düzeyinde olmama ihtimali de bulunuyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/volkswagen-ceosundan-turkiye-fabrikasi-hakkinda-yeni-aciklama/"/>
      </related>
    </article>
  </body>
</html>