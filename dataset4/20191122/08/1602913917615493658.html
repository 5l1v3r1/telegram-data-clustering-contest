<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/atac-cibernetic-sistemele-it-ale-companiei-edenred-au-fost-afectate-de-un-atac-malware-18604517"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-22T08:49:06+00:00"/>
    <meta property="og:title" content="Atac cibernetic: Sistemele IT ale companiei Edenred au fost afectate de un atac malware"/>
    <meta property="og:description" content="Sistemele IT ale companiei de soluţii de plată pe piaţa muncii Edenred au fost afectate de o infecţie malware, firma  investigând în continuare pentru a identifica dimensiunea atacului, informează un comunicat al companiei. "/>
  </head>
  <body>
    <article>
      <h1>Atac cibernetic: Sistemele IT ale companiei Edenred au fost afectate de un atac malware</h1>
      <address>
        <time datetime="2019-11-22T08:49:06+00:00">22 Nov 2019, 08:49</time>
      </address>
      <p>Sistemele IT ale companiei de soluţii de plată pe piaţa muncii Edenred au fost afectate de o infecţie malware, firma  investigând în continuare pentru a identifica dimensiunea atacului, informează un comunicat al companiei. </p>
      <p>In momentul detectarii atacului, Edenred a luat imediat contramasuri pentru a limita şi diminua infectarea sistemelor, în concordanţă cu politicile de securitate cibernetica în funcţiune. „Edenred foloseste toate mijloacele necesare pentru a-si proteja operatiunile şi informaţiile clienţilor”, precizează compania.</p>
      <p>Edenred spune că a început deja să contacteze autorităţile guvernamentale abilitate în acest sens.</p>
      <p>Edenred, furnizor de soluţii de plată pentru piaţa muncii, cum ar fi tichetele de masă, conectează 830.000 de clienţi corporaţii, 50 de milioane de utilizatori-angajaţi şi 2 milioane de comercianţi parteneri din 46 de ţări. Datorită platformei sale globale de tehnologie, Grupul a gestionat 2,5 miliarde de tranzacţii în 2018, realizate în principal prin intermediul aplicaţiilor mobile, platformelor online şi cardurilor, reprezentând peste 28 de miliarde de euro în volum de afaceri.</p>
      <p>Edenred este cotată la bursa de valori Euronext Paris.</p>
    </article>
  </body>
</html>