<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Bulgarka-omaya-Neimar-v-Barselona-915851"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-22T08:44:00+00:00"/>
    <meta property="og:title" content="Българка омая Неймар в Барселона"/>
    <meta property="og:description" content="Българка омая звездата на световния футбол Неймар. Красивата варненка Христина Христова се похвали с..."/>
  </head>
  <body>
    <article>
      <h1>Българка омая Неймар в Барселона</h1>
      <address>
        <time datetime="2019-11-22T08:44:00+00:00">22 Nov 2019, 08:44</time>
      </address>
      <p>Българка омая звездата на световния футбол Неймар. Красивата варненка Христина Христова се похвали със снимка с известния футболист в социалните мрежи след неочаквана среща между двамата в Испания.</p>
      <p>Засечката става в популярно заведение в Барселона по време на парти, което причини куп проблеми на Неймар. Синеоката хубавица Хриси купонясва в Каталуния заедно със свои приятелки, пише <a href="https://www.bgdnes.bg/">"България днес"</a>. Женската компания се мести от бар в бар, докато случайно не засичат в едно заведение звездата на ПСЖ. Неймар отскочил до Барселона, за да посети купона на своя колега Артур Мело, но без предупреждение.</p>
      <p>Краткият му воаяж обаче предизвиква скандал, тъй като шефовете на парижкия клуб се разгневиха, защото е пътувал, вместо да се възстановява от травмата си, която го извади от игра за повече от месец.</p>
      <p>Скандалът се разпалва още повече, след като излизат и снимките от купона. В заведението Неймар се появява с новото си гадже — испанския модел Ноа Сеас. Присъствието на апетитната блондинка не смущава нашенката, която успява да се добере до футболиста и да се снима с него на опасно близко разстояние.</p>
      <p>Впечатлен от красотата на българката, Неймар се съгласява да застане пред обектива. Хриси пуска фотоса с надпис "Неймар Джуниър", последван от сърце. Приятелите й не вярват на очите си. "Ами, вярвате, не вярвате — той е!", отвръща им варненката.</p>
      <p>Публикацията й дори става повод за шеги сред близките й. Някои дори я питат, дали това е зетят, който ще им доведе. Хриси вече беше сред шаферките на сватбата на приятелката си Цеци Красимирова и марихуановия бос Майкъл Струмейтис. И близките й се канят да я омъжат вече.</p>
      <p>Приказното тържество се проведе през май т.г. в испански замък и събра милионери от цял свят. Дружките на бившата моделка не пропуснаха и моминското й парти, като са категорични, че никога няма да забравят преживяното на Пиренеите.</p>
      <p>А за чаровната Христина е хоби обикаля по целия свят. С приятелите си споделя снимки от екзотични дестинации като остров Бали, Куба, Япония, Кения, Танзания и други.</p>
    </article>
  </body>
</html>