<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/tramp-pidpisav-timchasoviy-byudzhet-schob-uniknuti-shatdauna-330506_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T08:06:00+00:00"/>
    <meta property="og:title" content="Трамп підписав тимчасовий бюджет, щоб уникнути &quot;шатдауна&quot;"/>
    <meta property="og:description" content="Шатдаун - припинення фінансування держустанов  - в цьому році переслідує США постійно"/>
  </head>
  <body>
    <article>
      <h1>Трамп підписав тимчасовий бюджет, щоб уникнути "шатдауна"</h1>
      <h2>"Шатдаун" - припинення фінансування держустанов  - в цьому році переслідує США постійно</h2>
      <address>
        <time datetime="2019-11-22T08:06:00+00:00">22 Nov 2019, 08:06</time>
      </address>
      <p>Політичні чвари в США впливають і на економіку. Доводиться постійно приймати тимчасові заходи, щоб уникнути катаклізмів.</p>
      <p>Президент США <a href="https://dt.ua/WORLD/tramp-nazivav-demokrativ-pokidkami-330455_.html"><b>Дональд Трамп</b> </a>підписав тимчасовий бюджет на 2020 рік, який діятиме до 20 грудня. Про це глава держави повідомив журналістам.</p>
      <p>Президент США Дональд Трамп підписав тимчасовий бюджет на 2020 рік, який діятиме до 20 грудня. Про це глава держави повідомив журналістам.</p>
      <p>Попередній тимчасовий бюджет діяв до 21 листопада. Попередній і нинішній тимчасовий бюджет покликані уникнути "шатдауну" - припинення фінансування державних установ.</p>
      <p>Підписання документа про нове тимчасове фінансування надає Конгресу ще один місяць для узгодження річного бюджету.</p>
      <p>Минулого тижня Білий дім направив міністра фінансів Стівена Мнучіна на зустріч зі спікером Палати представників Конгресу демократкою Ненсі Пелосі, пише видання The Hill.</p>
      <p>Воно зазначає, що демократи розцінили цей крок як сигнал готовності адміністрації укласти угоду.</p>
      <p>Сенат, який контролюють республіканці, пропонує збільшити витрати на оборону за рахунок скорочення фінансування охорони здоров'я, освіти, а також допомоги іноземним державам. Демократи, яких більшість в Палаті представників, наполягають на зростанні витрат на внутрішні потреби.</p>
      <p>Однією з головних розбіжностей в сфері розподілу витрат залишається питання про фінансування будівництва стіни на кордоні з Мексикою для запобігання проникнення в країну нелегальних мігрантів, на чому наполягає Трамп.</p>
      <p>Напередодні зазначалося, що більше ніж 35 млн доларів з майже 400 млн доларів, які <b><a href="https://zn.ua/WORLD/35-mln-dollarov-pomoschi-ssha-ne-doshli-do-ukrainy-los-angeles-times-336691_.html">виділили в США на військову допомогу, не надійшли в Україну</a>. </b>Згідно з документами, оборонне фінансування України залишається на рахунках в США.</p>
      <p>Напередодні зазначалося, що більше ніж 35 млн доларів з майже 400 млн доларів, які <b><a href="https://dt.ua/POLITICS/poroshenko-podyakuvav-ssha-za-nadannya-ukrayini-620-milyoniv-dolariv-dopomogi-273070_.html">виділили в США на військову допомогу, не надійшли до України</a>. </b>Натомість, згідно з документом, оборонне фінансування України залишається на рахунках у США.</p>
      <p>Раніше Трамп заявив, що <a href="https://zn.ua/WORLD/tramp-zayavil-chto-zelenskiy-dazhe-ne-podozreval-o-blokirovke-voennoy-pomoschi-ukraine-336398_.html"><b>Зеленський навіть не підозрював про блокування військової допомоги Україні</b></a>. За словами глави Білого дому, Україна отримала гроші "без будь-яких умов", а на Зеленського і Пристайко ніякого тиску не чинили.</p>
      <p>Зазначимо, що публічні слухання у справі про імпічмент почалися 13 листопада в нижній палаті Конгресу США. Першими свідчення давали тимчасовий<a href="https://dt.ua/WORLD/impichment-trampa-scho-rozpovili-kent-i-teylor-na-vidkritih-sluhannyah-u-kongresi-329566_.html"> <b>повірений у справах США в Україні Вільям Тейлор</b> і <b>заступник помічника держсекретаря США Джордж Кент</b></a>, який курирує адміністративну політику в блоці східноєвропейських країн, включаючи Україну.</p>
      <p>15 листопада свідчення на публічних слуханнях у Конгресі <a href="https://dt.ua/WORLD/yovanovich-daye-svidchennya-u-spravi-pro-impichment-trampa-329835_.html"><b>давала колишня пані посол США в Україні Марі Йованович</b></a>.</p>
      <p>Докладніше читайте в статті Олександра Хари <b><a href="https://dt.ua/international/impichment-mayzhe-oficiyno-328209_.html">"Імпічмент. Майже офіційно"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a> / <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>