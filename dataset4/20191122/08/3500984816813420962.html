<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://elektrickevozy.cz/clanky/michelin-a-faurecia-budou-spolecne-vyvijet-vodikove-palivove-clanky"/>
    <meta property="og:site_name" content="ElektrickeVozy.cz"/>
    <meta property="article:published_time" content="2019-11-22T08:30:17+00:00"/>
    <meta property="og:title" content="Michelin a Faurecia budou společně vyvíjet vodíkové palivové články"/>
    <meta property="og:description" content="Budoucnost dopravy vidí někteří v pohonu pomocí vodíkových palivových článků. Dvě velké firmy se teď spojily, aby urychlily vývoj v tomto směru."/>
  </head>
  <body>
    <article>
      <h1>Michelin a Faurecia budou společně vyvíjet vodíkové palivové články</h1>
      <address><time datetime="2019-11-22T08:30:17+00:00">22 Nov 2019, 08:30</time> by <a rel="author">Jakub Mokříš</a></address>
      <p>
        <b>Budoucnost dopravy vidí někteří v pohonu pomocí vodíkových palivových článků. Dvě velké firmy se teď spojily, aby urychlily vývoj v tomto směru.</b>
      </p>
      <figure>
        <img src="https://elektrickevozy.cz/wp-content/uploads/2019/11/vod%C3%ADkov%C3%BD-%C4%8Dl%C3%A1nek.png"/>
      </figure>
      <p>Tip: <a href="https://elektrickevozy.cz/clanky/test-hyundai-nexo-prvni-kilometry-s-vodikovym-elektromobilem">Test Hyundai Nexo: první kilometry s vodíkovým elektromobilem</a></p>
      <p>Obě francouzské firmy mají stejný podíl v nově založeném podniku vzletně pojmenovaném Symbio. Startovací kapitál je 140 milionů eur, tedy zhruba 3,572 miliard korun. Účelem vzniku této firmy je urychlení vývoje nových palivových článků pro užitkové vozy, zahájení výroby a nastartování byznysu v Evropě, Číně a USA. Cílem je dosáhnout do roku 2030 tržního podílu 25 % a obratu 1,5 miliardy eur.  V tiskové zprávě se samozřejmě uvádí, že cílem je stát se světovým lídrem ve “vodíkové mobilitě”.</p>
      <p>Co se týče využívání vodíku pro pohon automobilů, tak je to stále záležitost silně okrajová. Výrobci se zatím omezili spíše na demonstrační modely, které jsou velice drahé. Problém také je chybějící infrastruktura a skladování vodíku, které je poměrně náročné a jak ukázal výbuch a <a href="https://elektrickevozy.cz/clanky/nejista-budoucnost-vodikovych-aut-firmy-okamzite-reaguji-na-vazny-incident">požár v Norsku</a>, tak i ne zcela zvládnuté.</p>
      <footer>Zdroj: <a href="https://www.electrive.com/2019/11/21/michelin-faurecia-launch-fuel-cell-joint-venture/">electrive</a></footer>
    </article>
  </body>
</html>