<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/nervous-system-orykta-apolithomata-se-morfi-pazl/2921302/"/>
    <meta property="og:site_name" content="Newsit.gr"/>
    <meta property="article:published_time" content="2019-11-22T21:43:27+00:00"/>
    <meta property="og:title" content="Nervous System: Ορυκτά απολιθώματα σε μορφή παζλ"/>
    <meta property="og:description" content="Το νεοϋορκέζικο στούντιο Nervous System είναι γνωστό για τη σχεδίαση κοσμημάτων στη βάση αλγοριθμικών δομών φυτών και φυκιών. Επιπλέον, οι ντιζάινερς εκεί έχουν δημιουργήσει ένα φόρεμα από χιλιάδες τριγωνικά πέταλα τα οποία κινούνται σαν φτεράκια."/>
  </head>
  <body>
    <article>
      <h1>Nervous System: Ορυκτά απολιθώματα σε μορφή παζλ</h1>
      <h2>Το νεοϋορκέζικο στούντιο Nervous System είναι γνωστό για τη σχεδίαση κοσμημάτων στη βάση αλγοριθμικών δομών φυτών και φυκιών. Επιπλέον, οι ντιζάινερς εκεί έχουν δημιουργήσει ένα φόρεμα από χιλιάδες τριγωνικά πέταλα τα οποία κινούνται σαν φτεράκια.</h2>
      <address><time datetime="2019-11-22T21:43:27+00:00">22 Nov 2019, 21:43</time> by <a rel="author">Newsit Newsroom</a></address>
      <p>Προσφάτως στην Nervous System παρουσίασαν μια σειρά σπειροειδών παζλ σε σχήμα ορυκτών απολιθωμάτων. Τα παζλ αυτά φτιάχνονται από το κέντρο προς την περιφέρεια για να δώσουν το σχήμα ενός αμμωνίτη ή ενός ναυτίλου.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FNervousSystemStudio%2Fvideos%2F557376968430101%2F&amp;show_text=0&amp;width=476" width="476" height="476" data-service="Facebook" scrolling="no"/>
      </figure>
      <p>«Οι αμμωνίτες είναι κεφαλόποδα τα οποία έχουν εκλείψει. Σχετίζονται με τα χταπόδια και τα καλαμάρια και περιφέρονταν στις θάλασσες του πλανήτη μεταξύ 200 και 66 εκατομμύρια χρόνια πριν» εξηγούν οι σχεδιαστές από το Nervous System. «Στο εξωτερικό του κελύφους τους υπάρχουν όμορφα και περίτεχνα ράμματα εκεί όπου τα τοιχώματά του συναντιόνται. Το σχήμα του παζλ βασίζεται σε αυτά τα μοτίβα ραμμάτων» προσθέτουν, και διευκρινίζουν πως ό,τι ισχύει για τους αμμωνίτες ισχύει και για τους ναυτίλους.</p>
      <p>Όπως αναφέρει το ΑΠΕ-ΜΠΕ επιπλέον, οι επιφάνειες του παζλ περιέχουν ειδικά κομμάτια, σε σχήμα ιππόκαμπου ή χταποδιού. «Τα παζλ μας από κόντρα πλακέ συνδυάζουν τα κλασικά παζλ με τις δυνατότητες της νέας τεχνολογίας. Με ένα ειδικό λειτουργικό, το οποίο έχουμε εμπνευστεί από μοτίβα στη φύση, δημιουργούμε τα αλληλοσυνδεόμενα σχήματα των κομματιών του παζλ» τονίζουν.</p>
    </article>
  </body>
</html>