<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/agglia/premier-ligk/mantsester-gioynaitet/sto-stoxastro-toy-solsker-o-ritsarlison"/>
    <meta property="og:site_name" content="24sports.com.cy"/>
    <meta property="article:published_time" content="2019-11-22T21:22:00+00:00"/>
    <meta property="og:title" content="Στο στόχαστρο του Σόλσκιερ ο Ριτσάρλισον"/>
    <meta property="og:description" content="Ακόμα ένα όνομα ήρθε να προστεθεί στη λίστα των σέντερ φορ που έχει στα υπ΄όψιν της η Μάντσεστερ Γιουνάιτεντ, μετά από εκείνα των Μάριο Μάντζουκιτς και Κάλουμ Ουίλσον."/>
  </head>
  <body>
    <article>
      <h1>Στο στόχαστρο του Σόλσκιερ ο Ριτσάρλισον</h1>
      <h2>Ενδέχεται να κινηθεί για την απόκτηση του τον Ιανουάριο</h2>
      <address><time datetime="2019-11-22T21:22:00+00:00">22 Nov 2019, 21:22</time> by <a rel="author">24sports team</a></address>
      <p>
        <b>Ακόμα ένα όνομα ήρθε να προστεθεί στη λίστα των σέντερ φορ που έχει στα υπ΄όψιν της η Μάντσεστερ Γιουνάιτεντ, μετά από εκείνα των Μάριο Μάντζουκιτς και Κάλουμ Ουίλσον.</b>
      </p>
      <p>Αυτή τη φορά, πρόκειται, μάλιστα, για προσωπική επιλογή του Όλε Γκούναρ Σόλσκερ, ο οποίος φέρεται να επιθυμεί περισσότερο από όλους για την γραμμή κρούσης των «κόκκινων διαβόλων», τον Ριτσάρλισον.</p>
      <p>Ο 22χρονος Βραζιλιάνος επιθετικός της Έβερτον αποτελεί τη Νο1 περίπτωση που έχει προκρίνει ο Νορβηγός τεχνικός σύμφωνα με την «Standard», για την ενίσχυση της επίθεσης της ομάδας, που δεν έχει βρει ακόμη αντίδοτο στη φυγή του Ρομέλου Λουκάκου το περασμένο καλοκαίρι.</p>
      <p>Ο Ριτσάρλισον μέχρι στιγμής στη φετινή σεζόν έχει σημειώσει πέντε γκολ και δύο ασίστ και από το 2017, όποτε και μεταγράφηκε στην Γουότφορντ, εξελίσσεται χρόνο με το χρόνο σε έναν από τους πιο συνεπείς και ελπιδοφόρους στράικερ εντός «Νησιού», ενώ έχει ήδη κληθεί από τον Τίτε στην Εθνική Βραζιλίας.</p>
      <p> Πηγή: gazzetta.gr</p>
    </article>
  </body>
</html>