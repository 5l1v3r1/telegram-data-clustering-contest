<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152818-policejski-vstanovyly-obstavyny-smerti-25-richnogo-cholovika-pid-luckom"/>
    <meta property="og:site_name" content="ВолиньPost"/>
    <meta property="article:published_time" content="2019-11-22T21:22:00+00:00"/>
    <meta property="og:title" content="Поліцейські встановили обставини смерті 25-річного чоловіка під Луцьком"/>
    <meta property="og:description" content="Волинські правоохоронці з`ясували нові обставини смерті 25-річного чоловіка в селі Романів Луцького району."/>
  </head>
  <body>
    <article>
      <h1>Поліцейські встановили обставини смерті 25-річного чоловіка під Луцьком</h1>
      <address>
        <time datetime="2019-11-22T21:22:00+00:00">22 Nov 2019, 21:22</time>
      </address>
      <p>Волинські правоохоронці з`ясували нові обставини смерті 25-річного чоловіка в селі Романів Луцького району.<br/><br/>Станом на 22:00 поліцейські встановили та опитали осіб, з якими перед смертю спілкувався померлий, - повідомляє прес-служба ГУНП у Волинській області.<br/><br/>Нагадаємо, в ніч на п`ятницю, 22 листопада, в селі Романів Луцького району знайшли тіло молодого чоловіка.<br/><br/>Поліцейські з’ясували, що в ніч на п’ятницю, 22 листопада, потерпілий, житель села Верхівка, їхав по вулиці села Романів на скутері «Honda» за кермом якого в стані алкогольного сп’яніння перебував його 23-річний односелець. Водій не впорався з керуванням транспортним засобом внаслідок чого пасажир упав на асфальтну дорогу. Після цього він залишив непритомного потерпілого й пішов у село за допомогою. Коли повернувся, той був мертвий.<br/><br/>З огляду на встановленні обставини слідчі Луцького відділення поліції за погодженням з Луцькою місцевою прокуратурою змінили попередню правову кваліфікацію події з ч.2 ст.121 на ч. 2 ст. 286 Кримінального кодексу України. Йдеться про порушення правил безпеки дорожнього руху, що спричинили смерть потерпілого. <br/><br/>Санкція цієї статті передбачає покарання у вигляді, зокрема, позбавлення волі на строк від трьох до восьми років. Наразі вирішують питання щодо оголошення 23-річному жителю села Верхівка підозри в скоєнні, вказаного злочину та обрання йому міри запобіжного заходу. Досудове розслідування триває.</p>
    </article>
  </body>
</html>