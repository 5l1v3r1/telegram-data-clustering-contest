<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/dvoye-zasudzhenih-ukrayinciv-vigrali-pozovi-v-yespl-330631_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T21:52:00+00:00"/>
    <meta property="og:title" content="Двоє засуджених українців виграли позови в ЄСПЛ"/>
    <meta property="og:description" content="ЄСПЛ визнав порушенням прав людини умови утримання позивачів в СІЗО і колонії."/>
  </head>
  <body>
    <article>
      <h1>Двоє засуджених українців виграли позови в ЄСПЛ</h1>
      <h2>ЄСПЛ визнав порушенням прав людини умови утримання позивачів в СІЗО і колонії.</h2>
      <address>
        <time datetime="2019-11-22T21:52:00+00:00">22 Nov 2019, 21:52</time>
      </address>
      <p><b><a href="https://dt.ua/UKRAINE/yespl-viznav-lyustraciyu-porushennyam-prav-nizki-ukrayinskih-chinovnikiv-326543_.html">Європейський суд з прав людини</a></b> виніс рішення у двох провадженнях, позивачами в яких виступили двоє громадян України.</p>
      <p>Зокрема, суд присудив Україні виплатити Вікторії Смілянській 10 тис. євро моральної компенсації. ЄСПЛ визнав умови утримання жінки в СІЗО порушенням Європейської конвенції з прав людини.</p>
      <p>У лютому 2011 року проти Вікторії Смілянській було порушено кримінальне провадження за підозрою в нелегальному придбанні, зберіганні та розповсюдженні наркотиків. З січня по листопад 2011 року вона знаходилася в Харківському СІЗО.</p>
      <p>Позивач Микола Мельник, який отримав судовий вирок за звинуваченням в участі в пограбуванні у січні 2007 року в Києві, отримає 12 тис. євро за нематеріальні збитки, 2760 євро судових витрат і 30 євро компенсації за поштові відправлення.</p>
      <p>Суд визнав порушенням конвенції з прав людини погані умови утримання заявника в колоніях, а також примушування його до зізнання у злочині.</p>
      <p>Раніше екс-мер Слов'янська Неля Штепа <b><a href="https://dt.ua/UKRAINE/eksmer-slov-yanka-vigrala-v-yespl-pozov-proti-ukrayini-327246_.html">виграла справу проти України в ЄСПЛ</a></b>. Держава-відповідач має виплатити заявнику протягом трьох місяців 2600 євро (дві тисячі шістсот євро) в якості компенсації моральної шкоди; 1000 євро (одна тисяча євро) як компенсацію судових витрат і витрат</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>