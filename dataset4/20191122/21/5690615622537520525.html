<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837327-dbr-ogolosilo-u-rozshuk-spivrobitnika-sbu-za-derzhavnu-zradu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T21:32:00+00:00"/>
    <meta property="og:title" content="ДБР оголосило у розшук співробітника СБУ за державну зраду"/>
    <meta property="og:description" content="КИЇВ. 22 листопада. УНН. Державне бюро розслідувань оголосило у розшук співробітника Служби безпеки України, якого підозрюють у державній зраді та …"/>
  </head>
  <body>
    <article>
      <h1>ДБР оголосило у розшук співробітника СБУ за державну зраду</h1>
      <address><time datetime="2019-11-22T21:32:00+00:00">22 Nov 2019, 21:32</time> by <a rel="author">Тарас Джміль</a></address>
      <p><b>КИЇВ. 22 листопада. УНН.</b> Державне бюро розслідувань оголосило у розшук співробітника Служби безпеки України, якого підозрюють у державній зраді та дезертирстві. Про це повідомила пресслужба ДБР, передає <b>УНН</b>.</p>
      <p>"Досудовим слідством встановлено: працівник СБУ за завданням та в координації зі спецслужбами Російської Федерації, діючи в інтересах іноземної держави, збирав та передавав відомості з обмеженим доступом, у тому числі ті, що становлять державну таємницю", - йдеться у повідомленні.</p>
      <p>Як зазначили в ДБР, підозрюваний з метою уникнення відповідальності перетнув державний кордон України в напрямку Білорусі у грудні 2017 року та про теперішній час не повернувся.</p>
      <p>Наразі підполковник СБУ оголошений у розшук.</p>
      <p>Нагадаємо, директор ДБР розповів про <a href="https://www.unn.com.ua/uk/news/1836896-direktor-dbr-rozpoviv-pro-rozsliduvannya-schodo-proslushki-u-vlasnomu-kabineti">розслідування щодо "прослушки" у власному кабінеті</a>.</p>
    </article>
  </body>
</html>