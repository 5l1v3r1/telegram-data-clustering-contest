<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/future-is-now-2019-dogadaj-pocetkom-decembra-u-beogradu/"/>
    <meta property="og:site_name" content="PC Press"/>
    <meta property="article:published_time" content="2019-11-22T21:50:59+00:00"/>
    <meta property="og:title" content="Future is NOW 2019 događaj početkom decembra u Beogradu"/>
    <meta property="og:description" content="U Beogradu će se od 2. do 6. decembra održati četvrti po redu Future is NOW, do sada najveći IT i biznis premium događaj posvećen korporativnim inovacijama i IT trendovima koji doprinose razvoju po…"/>
  </head>
  <body>
    <article>
      <h1>Future is NOW 2019 događaj početkom decembra u Beogradu</h1>
      <address><time datetime="2019-11-22T21:50:59+00:00">22 Nov 2019, 21:50</time> by <a rel="author" href="https://pcpress.rs/author/pcpress/" target="_blank">PC Press</a></address>
      <p>U Beogradu će se <b>od 2. do 6. decembra</b> održati četvrti po redu <a href="https://pcpress.rs/PCout/?url=http://www.futureisnow.rs">Future is NOW</a>, do sada <b>najveći IT i biznis premium događaj </b>posvećen <b>korporativnim inovacijama i IT trendovima </b>koji doprinose razvoju poslovanja.</p>
      <figure>
        <img src="https://i2.wp.com/pcpress.rs/wp-content/uploads/2019/11/FIN1920x1080.jpg"/>
      </figure>
      <p>Događaj će okupiti <b>brojne inostrane i domaće vodeće stručnjake </b>iz različitih oblasti poput modernih tehnologija, razvoja savremenog biznisa, primene inovacija u poslovanju itd., a <b>cilj samog događaja</b> je povezivanje profesionalaca iz srodnih oblasti, razmena njihovih iskustava i znanja, uspostavljanje zajedničkih rešenja koja će doprineti razvoju privrede Srbije, ali i pomoći samim učesnicima da usvoje i primene određene inovacije u okviru svojih kompanija.</p>
      <p><b>Događaj je namenjen </b>biznis developerima, inovacionim menadžerima, HR i Marketing profesionalcima iz različitih kompanija, generalnim direktorima, top menadžmentu, kao i mladim IT profesionalcima.</p>
      <p>„Ovogodišnji Future is Now neće biti samo konferencija, već će tokom <b>pet dana</b> biti organizovan celokupni biznis i IT <b>doživljaj</b> kroz <b>interaktivne radionice, panel diskusije, </b>predstavljanja<b> najinovativnijih poslovnih rešenja, networking koktele, predavanja zanimljivih key note govornika, </b>a posetioce očekuju i druga <b>brojna iznenađenja. </b>Događaj do sad neviđen na našim prostorima,<b>“ </b>izjavio je <b>Miloš Čevizović</b>, programski direktor događaja.</p>
      <related>
        <a href="https://pcpress.rs/fintech-industrija-bezbednost-kao-prioritet/"/>
      </related>
      <figure>
        <img src="https://i0.wp.com/pcpress.rs/wp-content/uploads/2019/11/FIN1920X1920.jpg"/>
      </figure>
      <p>Za razliku od prethodnih godina, od <b>2. do 5. decembra </b>održaće se i četiri manja premium pre-eventa, koji će okupiti stručnjake iz posebnih oblasti, kako bi razmenili iskustva u neformalnijoj atmosferi, i biće organizovani po određenim tematskim celinama:</p>
      <ul>
        <li>
          <b>Marketing &amp; B2B Sales Day;</b>
        </li>
        <li>
          <b>HR Trends Day;</b>
        </li>
        <li>
          <b>Digital Transformation Day;</b>
        </li>
        <li>
          <b>CEO Exclusive Day.</b>
        </li>
      </ul>
      <p>Veliko finale događaja održaće se u <b>Madlenijanumu 6. decembra – konferencija Future is NOW </b>kao i <b>FutureExpo</b>, na kome će kompanije predstaviti svoja inovativna rešenja za određene oblasti poslovanja.</p>
      <p>Prijave za Future is NOW su otvorene i svoje mesto možete rezervisati putem sledećeg linka:  <a href="https://pcpress.rs/PCout/?url=http://www.futureisnow.rs/">www.futureisnow.rs</a></p>
      <p>Tagovi: <a href="https://pcpress.rs/tag/biznis/">biznis</a>, <a href="https://pcpress.rs/tag/dogadaj/">događaj</a>, <a href="https://pcpress.rs/tag/future-is-now/">future is now</a>, <a href="https://pcpress.rs/tag/it-biznis/">it biznis</a>, <a href="https://pcpress.rs/tag/poslovanje/">Poslovanje</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/konferencija-future-is-now-korak-u-buducnost/"/>
        <a href="https://pcpress.rs/odabrano-20-novih-vip-stipendista/"/>
        <a href="https://pcpress.rs/druga-agile-serbia-konferencija-agilnost-i-programeri/"/>
      </related>
    </article>
  </body>
</html>