<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/serie-a/article/1417611/lipi-ntel-piero-i-toti-leo"/>
    <meta property="og:site_name" content="gazzetta.gr"/>
    <meta property="article:published_time" content="2019-11-22T21:05:00+00:00"/>
    <meta property="og:title" content="Λίπι: «Ντελ Πιέρο ή Τότι; Λέω...»"/>
    <meta property="og:description" content="Το διαχρονικό δίλημμα των Ιταλών τέθηκε και στον προπονητή που κατέκτησε το Μουντιάλ του 2006 έχοντας τους στη διάθεση του."/>
  </head>
  <body>
    <article>
      <h1>Λίπι: «Ντελ Πιέρο ή Τότι; Λέω...»</h1>
      <h2>Το διαχρονικό δίλημμα των Ιταλών τέθηκε και στον προπονητή που κατέκτησε το Μουντιάλ του 2006 έχοντας τους στη διάθεση του.</h2>
      <address><time datetime="2019-11-22T21:05:00+00:00">22 Nov 2019, 21:05</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Επί πολλά χρόνια ήταν το ερώτημα όλων στην Ιταλία: Ντελ Πιέρο ή Τότι; Τότι ή Ντελ Πιέρο; Απάντηση δε δόθηκε ποτέ βέβαια -και πώς θα μπορούσε;- αλλά οι δυο τους τα πήγαιναν πάντα τέλεια μεταξύ τους, έχοντας να θυμούνται και όσες στιγμές έζησαν μαζί στην εθνική Ιταλίας. Κορυφαία φυσικά (της καριέρας τους) η κατάκτηση του Μουντιάλ του 2006, με προπονητή τον Μαρτσέλο Λίπι. Αυτόν από τον οποίο ζήτησαν οι Ιταλοί να τους διαφωτίσει επιτέλους στο αιώνιο δίλημμα τους...</p>
      <p>«Ντελ Πιέρο ή Τότι; Δύο εκπληκτικά, απίθανα Νο10. Είναι σαν να λες Μαραντόνα ή Πελέ. Μαζί, πάντως, ήταν δύσκολο να παίξουν οι Αλεσάντρο και Φραντσέσκο, είχαν τα ίδια χαρακτηριστικά, οπότε σπάνια συνυπήρχαν στον αγωνιστικό χώρο», ήταν η απάντηση του Λίπι, για τον οποίο ο Τότι λίγες ώρες νωρίτερα είχε πει ότι «δεν συνάντησα μόνο ένα σπουδαίο προπονητή αλλά και έναν εκπληκτικό άνθρωπο, έναν πατέρα».</p>
    </article>
  </body>
</html>