<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/EWkw4j/elendig-start-oedela-for-ventura"/>
    <meta property="og:site_name" content="Aftenbladet"/>
    <meta property="article:published_time" content="2019-11-22T21:44:24+00:00"/>
    <meta property="og:title" content="Elendig start ødela for Ventura"/>
    <meta property="og:description" content="Kristoffer Ventura gikk fem slag under par på den andre dagen av PGA-turneringen i Georgia i USA. Det holdt likevel ikke til videre spill."/>
  </head>
  <body>
    <article>
      <h1>Elendig start ødela for Ventura</h1>
      <h2>Kristoffer Ventura gikk fem slag under par på den andre dagen av PGA-turneringen i Georgia i USA. Det holdt likevel ikke til videre spill.</h2>
      <address><time datetime="2019-11-22T21:44:24+00:00">22 Nov 2019, 21:44</time> by <a rel="author">NTB</a></address>
      <p>24-åringen ødela nemlig langt på vei turneringen da han torsdag åpnet med å være seks slag over par etter to hull på åpningsrunden.</p>
      <p>Nordmannen reddet seg til slutt noe inn og endte tre slag over par.</p>
      <aside>
        <a href="https://www.aftenbladet.no/article/sa-LAQA11.html">Ventura slo tilbake etter katastrofestart</a>
      </aside>
      <p>Etter en bedre dag fredag endte Ventura på to slag under par etter to dager. Det var ikke nok til å klare cuten og sikre spill videre i helgen.</p>
      <p>24-åringen åpnet fredagens runde med birdie på det første hullet. Det ble bogey på hull sju, før han slo tilbake med en ny birdie på det neste hullet. Ventura sikret fem nye birdies i løpet av de siste ni hullene på runden, mens det ble bogey på det 12. hullet.</p>
    </article>
  </body>
</html>