<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=961816"/>
    <meta property="og:site_name" content="Andhrajyothy"/>
    <meta property="article:published_time" content="2019-11-22T21:44:14+00:00"/>
    <meta property="og:title" content="లైంగిక వేధింపుల ఆరోపణలు ఎదుర్కొంటున్న కమెడియన్ ఆవేదన ఇదీ!"/>
    <meta property="og:description" content="ADVT"/>
  </head>
  <body>
    <article>
      <h1>లైంగిక వేధింపుల ఆరోపణలు ఎదుర్కొంటున్న కమెడియన్ ఆవేదన ఇదీ!</h1>
      <address>
        <time datetime="2019-11-22T21:44:14+00:00">22 Nov 2019, 21:44</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>కోల్‌కతా:</b> దేశంలో గతేడాది మొదలైన ‘మీటూ’ ఉద్యంలో తొలిసారి ఆరోపణలు ఎదుర్కొన్న రచయిత, నటుడు ఉత్సవ్ చక్రవర్తికి సంబంధించిన ఓ ఆడియో క్లిప్ ఒకటి బయటకు వచ్చి వైరల్ అయింది. కామెడీ గ్రూప్ ‘ఆల్ ఇండియా బ్యాక్‌చోద్’తో ఒక్కసారిగా వెలుగులోకి వచ్చిన ఉత్సవ్.. తనతో పాటు కలిసి పనిచేసే యువతికి అసభ్యకర సందేశాలు పంపించి వేధించినట్టు ఆరోపణలు ఎదుర్కొంటున్నాడు.</p>
      <p> ఆరోపణలు ఎదుర్కొంటున్నా స్పందించకపోవడంపై మాట్లాడుతూ.. తనకు లాయర్‌ను పెట్టుకునే స్థోమత లేదని ఆవేదన వ్యక్తం చేశాడు. తన బ్యాంకు ఖాతాలో రూ.20 వేలు కూడా లేవని పేర్కొన్నాడు. కాగా, గురువారం యువతి లాయర్‌తో ఉత్సవ్ మాట్లాడిన ఓ ఆడియో క్లిప్ బయటకు వచ్చి సంచలనమైంది. లాయర్‌తో ఉత్సవ్ మాట్లాడుతూ.. తానకు ఏ పాపం తెలియదని, తాను అమాయకుడినని చెప్పడం స్పష్టంగా వినిపిస్తోంది. ఆమె ఆరోపణల వల్ల తాను వ్యక్తిగతంగా, వృత్తిపరంగా తీవ్ర ఇబ్బందులు ఎదుర్కొంటున్నట్టు పేర్కొన్నాడు. లాయర్ మాట్లాడుతూ.. తన క్లయింట్‌ను ఇబ్బంది పెట్టే ఉద్దేశంతో ఏవైనా వీడియోలు కనుక విడుదల చేస్తే తీవ్ర పరిణామాలు ఎదుర్కోవాల్సి ఉంటుందని ఉత్సవ్‌కు వార్నింగ్ ఇవ్వడం ఆ ఆడియో టేప్‌లో వినిపిస్తోంది.</p>
      <p> </p>
      <p>ఈ వీడియో క్లిప్‌పై ఉత్సవ్ మాట్లాడుతూ.. తామిద్దరం గంటకు పైగా మాట్లాడుకున్నామని, సోషల్ మీడియాలో వైరల్ అవుతున్నది కొంచెమేనని పేర్కొన్నాడు.తనపై లైంగిక ఆరోపణలు చేస్తున్న అమ్మాయిని తానెప్పుడూ వ్యక్తిగతంగా కలవలేదని స్పష్టం చేశాడు. ఆన్‌లైన్‌లో మాత్రం మూడుసార్లు మాట్లాడినట్టు ఉత్సవ్ పేర్కొన్నాడు.</p>
    </article>
  </body>
</html>