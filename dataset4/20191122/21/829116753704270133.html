<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/laza/20191122-az-inter-edzoje-antonio-azt-is-megmondja-a-jatekosainak-hogyan-szexeljenek.html"/>
    <meta property="og:site_name" content="Origo"/>
    <meta property="article:published_time" content="2019-11-22T21:15:00+00:00"/>
    <meta property="og:title" content="Az Inter edzője szexuális tanácsokat ad a játékosainak"/>
    <meta property="og:description" content="A LEquipe-nek adott interjúból kiderül az is, Conte szerint miért jó hűségesnek lenni."/>
  </head>
  <body>
    <article>
      <h1>Az Inter edzője szexuális tanácsokat ad a játékosainak</h1>
      <address><time datetime="2019-11-22T21:15:00+00:00">22 Nov 2019, 21:15</time> by <a rel="author">Origo</a></address>
      <p>
        <b>Antonio Conte, az olasz labdarúgó-bajnokság második helyén álló Internazionale edzője a L'Équipe-nek adott interjút, melyben kitért arra is, hogy milyen tanácsokat ad a játékosainak a szexuális életükkel kapcsolatban.</b>
      </p>
      <p>Az élsportban folyamatosan visszatérő téma, hogy nagy meccsek vagy versenyek előtt érdemes-e szexuális életet élni. A kétszeres aranylabdás brazil Ronaldo korábban elmondta, hogy amikor a Real Madrid játékosa volt, akkor minden meccs előtt úgy indult el otthonról, hogy előtte ágyba bújt a barátnőjével. A korábbi bokszvilágbajnok Mike Tyson 1981 és 1986 között abszolút nem szexelt. A legjobb eredményeit is ebben az időszakban érte el. </p>
      <figure>
        <img src="https://cdn.nwmgroups.hu/s/img/i/1708/20170811conte.jpg"/>
        <figcaption>Antonio Conte nem tiltja a szexet a játékosaink<cite>Forrás: AFP/Ben Stansall</cite></figcaption>
      </figure>
      <p>Ezúttal Antonio Contét, az Inter edzőjét kérdezték a témában, aki érdekes választ adott. Szerinte lehet szexelni, csak nem mindegy hogyan.</p>
      <p>„Szezon közben az az ideális, ha nem tart sokáig az aktus. A játékosok részéről az a legjobb, ha ők vannak alul, és csak minimális erőkifejtést tesznek.</p>
      <blockquote>És persze az sem árt, ha a feleségükkel szexelnek, mert akkor nem kell rendkívüli produkcióval előrukkolniuk"</blockquote>
      <p>– mondta a Juventusszal három és a Chelsea-vel egy bajnoki címet nyerő olasz edző.</p>
      <p>A Conte vezette Inter az idei szezonban 12 bajnoki mérkőzésből 10-et megnyert, és egy ponttal van lemaradva a sorozatban nyolc bajnoki címet nyerő Juventus mögött.</p>
    </article>
  </body>
</html>