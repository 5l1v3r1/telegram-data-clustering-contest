<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/egyeni/20191122-hungarian-open-legfegyver-nemzetkozi-verseny-aranyerem.html"/>
    <meta property="og:site_name" content="Origo"/>
    <meta property="article:published_time" content="2019-11-22T21:28:00+00:00"/>
    <meta property="og:title" content="Két magyar arany a Hungarian Open nyitónapján"/>
    <meta property="og:description" content="A nemzetközi légfegyveres verseny első napja jól sikerült a mieinknek."/>
  </head>
  <body>
    <article>
      <h1>Két magyar arany a Hungarian Open nyitónapján</h1>
      <address><time datetime="2019-11-22T21:28:00+00:00">22 Nov 2019, 21:28</time> by <a rel="author">MTI</a></address>
      <p>
        <b>A magyar szövetség tájékoztatása szerint a Fehér úti Nemzeti Lőtéren rendezett háromnapos viadalon férfi légpuskában Hári Péter, míg férfi légpisztolyban Tátrai Miklós nyakába akasztották az aranyérmet. Előbbi számban Sidi Péter harmadik lett.</b>
      </p>
      <p>Női légpuskában a román színekben versenyző Sidi Roxana győzött, legjobb magyarként Zwickl-Veres Kata ötödik lett, míg női légpisztolyban francia siker született, legjobb magyarként Csonka Zsófia harmadikként végzett. A junioroknál légpuskában Hammerl Soma és Dénes Eszter, légpisztolyban Jákó Miriam is az első helyen végzett. Szombaton a puska és pisztoly vegyes párosok küzdelmeire kerül sor, míg vasárnap a juniorok és a felnőttek együtt versenyeznek férfi és női légpuskában, férfi és női légpisztolyban.</p>
    </article>
  </body>
</html>