<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spazionapoli.it/2019/11/22/diletta-leotta-intervista-calcio/"/>
    <meta property="og:site_name" content="Spazio Napoli"/>
    <meta property="article:published_time" content="2019-11-22T21:52:25+00:00"/>
    <meta property="og:title" content="Diletta Leotta: “Il mondo del calcio è maschilista, sono brava nel pugilato. Ecco come rispondo ai cori spinti da stadio”"/>
    <meta property="og:description" content="Diletta Leotta, conduttrice di Dazn, ha parlato ai microfoni della rivista Oggi in un’intervista: “La passione per il calcio? In campo ero negata, mi mettevano sempre in porta. Da adolescente volevo diventare come Federica Pellegrini. Poi ho mollato per lo studio: l’impegno che richiede uno sport agonistico è enorme e ti fa fare una vita […]"/>
  </head>
  <body>
    <article>
      <h1>Diletta Leotta: “Il mondo del calcio è maschilista, sono brava nel pugilato. Ecco come rispondo ai cori spinti da stadio”</h1>
      <address><time datetime="2019-11-22T21:52:25+00:00">22 Nov 2019, 21:52</time> by <a rel="author" href="https://www.spazionapoli.it/author/alessandro-dauria/" target="_blank">redazione</a></address>
      <h3>L’intervista a Diletta Leotta sul mondo del calcio e sui cori che le dedicano negli stadi</h3>
      <p><b>Diletta Leotta</b>, conduttrice di <i>Dazn</i>, ha parlato ai microfoni della rivista <i>Oggi</i> in un’intervista: “<i><b>La passione per il calcio? In campo ero negata, mi mettevano sempre in porta. Da adolescente volevo diventare come Federica Pellegrini</b>. Poi ho mollato per lo studio: l’impegno che richiede uno sport agonistico è enorme e ti fa fare una vita piena di sacrifici. Semplicemente, io ho scelto di farne altri. <b>Ho fatto una lezione di pole dance e con scarsi risultati</b>, è vero, perché è uno sport faticosissimo e mi sentivo proprio negata… Forse <b>sono davvero più brava con il pugilato…</b></i>”.</p>
      <h4>SUL GRAN GALÁ DEL CALCIO</h4>
      <p>“<i>Quest’anno daremo un messaggio molto forte. Per la prima volta sarò onorata di invitare e premiare le 11 migliori donne in campo, mentre negli anni precedenti ce n’era soltanto una che rappresentava tutto il movimento. Credo che sia un passo molto importante</i>”.</p>
      <h4>CORI ALLO STADIO E GLI STEREOTIPI</h4>
      <p>“<i><b>Il mondo del calcio è molto maschilista</b>, è vero, però piano piano credo che le cose stiano cambiando. Anche le giornaliste sportive sono tante, brave e preparatissime. <b>Come reagisco agli <a href="https://www.spazionapoli.it/2019/09/30/diletta-leotta-a-napoli-brescia/">apprezzamenti troppo spinti</a>? Con grande leggerezza</b>. Capisco che lo stadio è un posto dove si va per divertirsi, ma fino a un certo punto: ci deve sempre essere il rispetto. <b>Se c’è solo goliardia, reagisco con il sorriso. Sono più dura quando si parla di cori razzisti</b>, che vanno assolutamente puniti con leggi severe</i>”.</p>
      <p>Per seguire tutte le <a href="https://www.spazionapoli.it/news-napoli-calcio/">news</a> sul mondo Napoli <a href="https://news.google.com/publications/CAAqKggKIiRDQklTRlFnTWFoRUtEM053WVhwcGIyNWhjRzlzYVM1cGRDZ0FQAQ?hl=it&amp;gl=IT&amp;ceid=IT%3Ait">CLICCA QUI</a></p>
    </article>
  </body>
</html>