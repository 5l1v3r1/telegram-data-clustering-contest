<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/22/state-of-decay-2-pojawi-sie-na-steamie-w-przyszlym-roku.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-22T21:20:00+00:00"/>
    <meta property="og:title" content="State of Decay 2 pojawi się na Steamie w przyszłym roku"/>
    <meta property="og:description" content="Gra zostanie udostępniona szerszej grupie odbiorców po prawie dwóch latach od premiery na konsolach Xbox One i w sklepie Microsoft Store."/>
  </head>
  <body>
    <article>
      <h1>State of Decay 2 pojawi się na Steamie w przyszłym roku</h1>
      <h2>Gra zostanie udostępniona szerszej grupie odbiorców po prawie dwóch latach od premiery na konsolach Xbox One i w sklepie Microsoft Store.</h2>
      <address><time datetime="2019-11-22T21:20:00+00:00">22 Nov 2019, 21:20</time> by <a rel="author">Maria Wawrzyniak</a></address>
      <p><b>Deweloperzy ze studia Undead Labs potwierdzili oficjalną datę premiery gry <i>State of Decay 2</i> na platformie Steam.</b> Produkcja zostanie udostępniona szerszej grupie odbiorców <b>w pierwszej połowie 2020 roku</b>. Pojawiła się już oficjalna strona gry we wspomnianym sklepie, jednak na razie nie ma możliwości składania zamówień przedpremierowych. Przy okazji twórcy zapowiedzieli, że <b>w najbliższych miesiącach miłośnicy serii mogą spodziewać się wielkich i przede wszystkim ciekawych atrakcji, które pojawią się w <i>State of Decay 2</i></b>. Nie wiemy jednak, czy chodzi o jakiś większy dodatek, czy może informacje dotyczące ewentualnej kontynuacji. Pozostaje czekać.</p>
      <figure>
        <img src="https://img6.gram.pl/vxgx20191122211804054uyam.jpg"/>
      </figure>
      <p>Przypomnijmy, że <b><i>State of Decay 2</i></b> zadebiutowało <b>22 maja 2018 roku</b> na <b>komputerach osobistych </b>w sklepie <b>Microsoft Store</b> oraz na konsolach <b>Xbox One</b>. Gra stanowi bezpośrednią kontynuację pierwszej części wydanej w 2013 roku. Ponownie mamy do czynienia z <b>osadzonym w otwartym świecie</b> <b>survivalem wzbogaconym o mocno rozbudowane elementy RPG</b>. Naszym głównym zadaniem jest więc oczywiście <b>przeżycie apokalipsy zombie</b> – musimy więc gromadzić potrzebne zasobny, rozbudowywać swoje kryjówki i bronić się przed hordami przeciwników. Nowością w dwójce jest <b>tryb wieloosobowy</b>, gdzie w przetrwaniu mogą nam pomóc inni gracze.</p>
      <ul>
        <li>
          <a href="https://www.gram.pl/artykul/2018/05/17/microsoft-utrzymuje-forme-recenzja-state-of-decay-2.shtml">Nasza recenzja gry <i>State of Decay 2</i></a>
        </li>
        <li>
          <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
        </li>
      </ul>
    </article>
  </body>
</html>