<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904791/loodzware-uitwedstrijd-voor-juventus-en-de-ligt-alsof-je-naar-de-tandarts-gaat-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T21:44:00+00:00"/>
    <meta property="og:title" content="Loodzware uitwedstrijd voor Juventus en De Ligt: 'Alsof je naar de tandarts gaat'"/>
    <meta property="og:description" content="Maurizio Sarri lijkt weinig trek te hebben in de uitwedstrijd van Juventus bij Atalanta Bergamo. De ploeg van Timothy Castagne staat erom bekend zeer fysiek te spelen, zoals Manchester City onlangs al heeft ondervonden in de Champions League."/>
  </head>
  <body>
    <article>
      <h1>Loodzware uitwedstrijd voor Juventus en De Ligt: 'Alsof je naar de tandarts gaat'</h1>
      <address>
        <time datetime="2019-11-22T21:44:00+00:00">22 Nov 2019, 21:44</time>
      </address>
      <p>
        <b>Maurizio Sarri lijkt weinig trek te hebben in de uitwedstrijd van Juventus bij Atalanta Bergamo. De ploeg van Timothy Castagne staat erom bekend zeer fysiek te spelen, zoals Manchester City onlangs al heeft ondervonden in de Champions League.</b>
      </p>
      <p>"Atalanta 'vervelend' noemen is een understatement", zegt Sarri op de persconferentie. "Guardiola beschreef het erg goed. Spelen tegen Atalanta is alsof je naar de tandarts gaat. Technisch zijn ze goed, maar ze zijn ook heel agressief."</p>
      <p>Onder Sarri begint Juventus langzaam beter te draaien. "Groei gaat in momenten en gebeurt niet constant", aldus de zestigjarige Italiaan. "We willen op een bepaalde manier voetballen, maar kunnen niet tegen de gewoontes van spelers ingaan."</p>
      <p>"Ik heb me altijd gefocust op de verdediging. Dat we de beste verdediging van Italië hebben is geen nieuws voor mij", vertelt Sarri. Juventus heeft één puntje meer dan Internazionale en is koploper in Italië.</p>
    </article>
  </body>
</html>