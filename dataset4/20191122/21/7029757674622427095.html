<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/world/vulin-balgariya-pozvolyava-da-izbirat-vragovete-i-sarbiya-e-naistina-nezavisima-darzhava.html"/>
    <meta property="og:site_name" content="News.bg"/>
    <meta property="article:published_time" content="2019-11-22T21:59:54+00:00"/>
    <meta property="og:title" content="Вулин: България позволява да избират враговете ѝ, Сърбия е наистина независима държава"/>
    <meta property="og:description" content="Страната ни бе замесена в сръбско-руския шпионски скандал"/>
  </head>
  <body>
    <article>
      <h1>Вулин: България позволява да избират враговете ѝ, Сърбия е наистина независима държава</h1>
      <address>
        <time datetime="2019-11-22T21:59:54+00:00">22 Nov 2019, 21:59</time>
      </address>
      <p>Министърът на отбраната Александър Вулин заяви днес, че <b>България позволява на други да избират</b> приятелите и враговете ѝ, което Сърбия не би допуснала, предаде ТАНЮГ.</p>
      <p>"България знае как да остави другите да избират приятелите и враговете си. Сърбия не позволява и като независима държава решава сама и избира приятелите си. България има свои проблеми и оставя други да се грижат за тях", каза Вулин.</p>
      <p>Така той коментира изявление на българския външен министър<a href="https://news.bg/politics/zaharieva-nelepo-e-da-ni-zamesvat-v-srabsko-ruskiya-shpionski-skandal.html"><b> Екатерина Захариева</b></a>, с което тя отхвърли обвинението на председателя на парламентарната комисия за <b>Косово </b>Милован Дрецун, че в Сърбия е активна българска разузнавателна мрежа.</p>
      <p>Припомняме, че страната ни бе замесена в сръбско-руския шпионски скандал.</p>
      <p>Президентът на Сърбия Александър Вучич заяви, че записът, на който служителят на руското ГРУ Георгий Клебан <a href="https://news.bg/int-politics/sarbiya-razsledva-shpionska-afera-ruski-diplomat-verbuva-srabski-agent.html">вербува високопоставен сръбски служител</a>, е автентичен.</p>
    </article>
  </body>
</html>