<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/buitenland/dortmund-ontsnapt-blessuretijd-aan-drama-hekkensluiter/"/>
    <meta property="og:site_name" content="Sportnieuws"/>
    <meta property="article:published_time" content="2019-11-22T21:29:19+00:00"/>
    <meta property="og:title" content="Dortmund ontsnapt in blessuretijd aan drama tegen hekkensluiter"/>
    <meta property="og:description" content="Een afgang van Borussia Dortmund in eigen huis leek te gaan gebeuren, totdat Marco Reus diep in blessuretijd toesloeg en de gelijkmaker maakte tegen Paderborn: 3-3.  Vanaf het 1e fluitsignaal zat Dortmund al niet lekker in de wedstrijd. Na 5 minuten opende Streli Mamba de score, waarna de middenvelder na ruim een half uur spelen…"/>
  </head>
  <body>
    <article>
      <h1>Dortmund ontsnapt in blessuretijd aan drama tegen hekkensluiter</h1>
      <address>
        <time datetime="2019-11-22T21:29:19+00:00">22 Nov 2019, 21:29</time>
      </address>
      <p>
        <b>Een afgang van Borussia Dortmund in eigen huis leek te gaan gebeuren, totdat Marco Reus diep in blessuretijd toesloeg en de gelijkmaker maakte tegen Paderborn: 3-3. </b>
      </p>
      <p>Vanaf het 1e fluitsignaal zat Dortmund al niet lekker in de wedstrijd. Na 5 minuten opende Streli Mamba de score, waarna de middenvelder na ruim een half uur spelen de voorsprong verdubbelde. Om de thuisploeg nog verder in de problemen te duwen, tekende Gerrit Holtmann voor de 0-3. <br/><br/><b>Verandering</b> <br/>Dortmund kon hier slechts 3 schoten tegenover zetten die niet eens tussen de palen belandden. Coach Lucien Favre voerde bij aanvang van de 2e helft direct al zijn wissels door. Eentje noodgedwongen, omdat Paco Alcacer geblesseerd naar de kant moest. Zijn aanpak werkte direct. Jadon Sancho maakte 2 minuten na rust de 1-3. <br/><br/>De aansluitingstreffer bleef lang uit. Axel Witsel scoorde 10 minuten voor tijd: 2-3. De thuisploeg joeg op de gelijkmaker en die viel in extremis. Marco Reus zette in de 3e minuut van de blessuretijd de eindstand op het scorebord. Zo ontsnapte Dortmund onder toeziend oog van ruim 80 duizend toeschouwers aan een blamage tegen de hekkensluiter, die pas 1 zege boekte. </p>
      <figure>
        <img src="https://sportnieuws.nl/app/uploads/2019/11/imageName161229810_original.jpg"/>
      </figure>
    </article>
  </body>
</html>