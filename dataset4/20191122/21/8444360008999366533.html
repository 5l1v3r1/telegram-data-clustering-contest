<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/o-nteivint-lints-tou-twin-peaks-kai-blue-velvet-sti-nea-yorki/2921335/"/>
    <meta property="og:site_name" content="Newsit.gr"/>
    <meta property="article:published_time" content="2019-11-22T21:27:22+00:00"/>
    <meta property="og:title" content="Ο Ντέιβιντ Λιντς του “Twin Peaks” και “Blue Velvet”, στη Νέα Υόρκη!"/>
    <meta property="og:description" content="Ο Ντέιβιντ Λιντς - γνωστός, πρωτίστως, ως ο δημιουργός εμβληματικών ταινιών, όπως οι &quot;Blue Velvet&quot; και &quot;Mulholland Drive&quot;, καθώς και της τηλεοπτικής επιτυχίας &quot;Twin Peaks&quot;."/>
  </head>
  <body>
    <article>
      <h1>Ο Ντέιβιντ Λιντς του “Twin Peaks” και “Blue Velvet”, στη Νέα Υόρκη!</h1>
      <h2>Ο Ντέιβιντ Λιντς - γνωστός, πρωτίστως, ως ο δημιουργός εμβληματικών ταινιών, όπως οι "Blue Velvet" και "Mulholland Drive", καθώς και της τηλεοπτικής επιτυχίας "Twin Peaks".</h2>
      <address><time datetime="2019-11-22T21:27:22+00:00">22 Nov 2019, 21:27</time> by <a rel="author">Newsit Newsroom</a></address>
      <p>Ο <b>Ντέιβιντ Λιντς</b> εξακολουθεί να επιδεικνύει τις μη συμβατικές εικαστικές δεξιότητές του: η ατομική έκθεση έργων του, με τίτλο “Squeaky Flies in the Mud (Μύγες που τσιρίζουν στη λάσπη)”, φιλοξενείται στην γκαλερί Sperone Westwater της Νέας Υόρκης, έως τις 21 Δεκεμβρίου.</p>
      <p>Οι απαρχές της εικαστικής πορείας του τοποθετούνται στα τέλη της δεκαετίας του 1960, όταν ξεκίνησε σπουδές στην Ακαδημία Καλών Τεχνών της Πενσιλβάνια (PAFA), στη Φιλαδέλφεια.</p>
      <h3>Ντέβιντ Λιντς: Αιρετικός καλλιτέχνης</h3>
      <p>Αν και έκανε τα πρώτα βήματα ως ζωγράφος, σύντομα άρχισε να πειραματίζεται με άλλα μέσα. Ο ίδιος περιγράφει πρώτη του ταινία, το “Six Men Getting Sick (Six Times)” του 1967, ως “κινούμενο έργο ζωγραφικής” και εκεί παντρεύει την τέχνη της ζωγραφικής με την κινηματογραφική τέχνη.</p>
      <p>Στην έκθεση παρουσιάζονται, αποκλειστικά, καινούργια έργα του Λιντς: πίνακες ζωγραφικής, δουλειές πάνω σε χαρτί, ακουαρέλες, γλυπτά φωτιστικά, έπιπλα.</p>
      <p>Σε πολλά από τα έργα ζωγραφικής εμφανίζεται ένας μυστηριώδης χαρακτήρας που ακούει στο όνομα «Μπίλι».</p>
      <p>Σε ένα από τα έργα, το “Billy Sings the Tune for the Death Row Shuffle” του 2018, βλέπουμε έναν κατά τα φαινόμενα αποκεφαλισμένο Μίκι Μάους.</p>
      <p>Την επωνυμία για την έκθεση δανείστηκαν από τον τίτλο ενός από τα έργα που εκτίθενται.</p>
      <p>Αυτό μας δίνει τη δυνατότητα να διεισδύσουμε λίγο στην μυστηριακή ψυχή του Ντέιβιντ Λιντς:</p>
      <p>Σύμφωνα με την ιδιοκτήτρια της γκαλερί, την Άντζελα Γουεστγουότερ, το έργο αναφέρεται “στα παιδικά χρόνια του, στη Μοντάνα και το Άινταχο” όπου ο πατέρας του Λιντς διαχειριζόταν το Boise National Experiment Forest, και όπου ο καλλιτέχνης θυμάται να φυτεύει ως προσκοπάκι 500 δέντρα μαζί με τον μπαμπά του.</p>
    </article>
  </body>
</html>