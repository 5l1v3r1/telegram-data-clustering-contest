<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-odesa-aeroport-polioty/30287341.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-22T21:49:59+00:00"/>
    <meta property="og:title" content="Аеропорт Одеси відновив роботу у штатному режимі"/>
    <meta property="og:description" content="Аеропорт «Одеса» працює в штатному режимі, після денної перерви летовище відновило виконання рейсів з 22:00, повідомила його пресслужба. «У складі робочої групи з Туреччини прибули спеціалісти з дод"/>
  </head>
  <body>
    <article>
      <h1>Аеропорт Одеси відновив роботу у штатному режимі</h1>
      <address>
        <time datetime="2019-11-22T21:49:59+00:00">22 Nov 2019, 21:49</time>
      </address>
      <p>Аеропорт «Одеса» працює в штатному режимі, після денної перерви летовище відновило виконання рейсів з 22:00, повідомила його пресслужба.</p>
      <p>«У складі робочої групи з Туреччини прибули спеціалісти з додатковим обладнанням, необхідним для ліквідації наслідків авіаційного інциденту з рейсом TK467. Служби аеропорту спільно з інженерами Turkish Airlines під час злагодженої роботи успішно відбуксирували літак до тимчасової стоянки. Після додаткової перевірки фахівцями злітно-посадкової смуги, було підтверджено відповідність усі нормам та не виявлено додаткових пошкоджень, тож було ухвалене рішення про відновлення рейсів», – йдеться в <a href="https://www.facebook.com/odessa.aero/?__tn__=%2Cd%2CP-R&amp;eid=ARAUOvXg3nM0iseCL2_c0OHm6GUZc9DjnuLSooZ3ItOQGT2bL2M1B72DGVNIUCdKCeXff7vscwDoDy9J">повідомленні</a>.</p>
      <p>21 листопада літак авіакомпанії Turkish Airlines, який прямував зі Стамбула до Одеси, при посадці підломив передню стійку шасі, у результаті інциденту ніхто не постраждав, але польоти довелося призупинити.</p>
    </article>
  </body>
</html>