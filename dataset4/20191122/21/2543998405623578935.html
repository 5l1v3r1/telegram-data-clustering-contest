<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/hronika/hronika/170654/udarcima-glavu-presudio-ocuhu-iza-brutalnog-ubistva-trosnoj-kuci-krusevcu-krije-porodicna-drama"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T21:06:00+00:00"/>
    <meta property="og:title" content="Udarcima u glavu presudio očuhu! Iza brutalnog ubistva u trošnoj kući u Kruševcu krije se porodična drama"/>
    <meta property="og:description" content="Za ubistvo Igora Ilića (45) iz sela Konjuh kod Kruševca, koje se dogodilo juče oko 9 sati, osumnjičen je Nemanja Z. (20), sin Ilićeve vanbračne partnerke Julijane A. (50)."/>
  </head>
  <body>
    <article>
      <h1>Udarcima u glavu presudio očuhu! Iza brutalnog ubistva u trošnoj kući u Kruševcu krije se porodična drama</h1>
      <h2>Za ubistvo Igora Ilića (45) iz sela Konjuh kod Kruševca, koje se dogodilo juče oko 9 sati, osumnjičen je Nemanja Z. (20), sin Ilićeve vanbračne partnerke Julijane A. (50).</h2>
      <address><time datetime="2019-11-22T21:06:00+00:00">22 Nov 2019, 21:06</time> by <a rel="author">Novosti, Republika</a></address>
      <p>Kruševačka policija vrlo brzo je rasvetlila krivično delo ubistvo počinjeno tupim predmetom i već oko 15 sati privela osumnjičenog. Telo njegove žrtve nađeno je u kući gde je zajedno sa partnerkom, a često i sa još nekoliko prijatelja, živeo u teškim uslovima.</p>
      <p>Prema nezvaničnim saznanjima medija najgori epilog fizičkog obračuna osumnjičenog i ubijenog dogodio se nakon što je osumnjičeni zadao nekoliko udaraca Iliću direktno u glavu.</p>
      <p>- Za sada se veruje da su ubistvu prethodili verbalna rasprava i tuča. Ono što je poznato je da je ubijeni živeo sa partnerkom u toj kući duže vreme, ali da su često i druga lica umela da prespavaju ispod tog krova koji samo što se nije urušio - priča izvor za medije.</p>
      <figure>
        <img src="https://www.republika.rs/data/images/2019-11-21/124466_ks-ubistvo-4_f.jpg?1574452986"/>
        <figcaption>Ubistvo se dogodilo juče oko 9 sati<cite>youtube.com/ RTV Krusevac</cite></figcaption>
      </figure>
      <p>U skromnom domu Ilića reporteri su zatekli ispreturane stvari, a komadi nameštaja nisu mogli ni da se naziru ispod gomile razbacane odeće i hrane. Police, posteljina, lonci i lavori bili su svuda u dve odvojene prostorije u kući koja skoro da nije imala ni osnovne uslove za boravak i život.</p>
      <figure>
        <img src="https://www.republika.rs/data/images/2019-11-21/124468_ks-ubistvo-5_iff.jpg?1574453008"/>
        <figcaption>Kuća u kojoj je boravio Ilić<cite>youtube.com/ RTV Krusevac</cite></figcaption>
      </figure>
      <p>Ispod tog trošnog krova, koji je već pošteno počeo da se urušava, žrtva je dugo živela sama. Izdržavao se od nadničenja. Nedavno je objavio da se ponovo oženio, ali prema svedočenjima sagovornika ovog lista pomagao je svoju ćerku iz prethodnog braka.</p>
      <p>Imao je problem sa alkoholom, ali nije maltretirao ljude po selu. Gužve i rasprave u kući koju su mu vlasnici ustupili pre mnogo godina bile su česte.</p>
      <related>
        <h4>Pročitajte još:</h4>
        <a href="http://republika.rs/hronika/hronika/170402/FOTO-Detalji-misteriozne-smrti-kod-Krusevca-Nesrecni-pokojnik-ceo-zivot-radio-kao-nadnicar-ziveo-bednim-uslovima"/>
        <a href="http://republika.rs/hronika/hronika/169818/TRAGEDIJA-KOD-KRUSEVCA-Mladic-vozio-prebrzo-prevrnuo-krov"/>
        <a href="http://republika.rs/hronika/hronika/169499/Jezivi-zlocin-kod-Beton-hale-Muskarac-ipak-nije-izboden-neko-gurnuo-parkinga-ubio"/>
        <a href="http://republika.rs/hronika/hronika/168925/HOROR-kod-Cajetine-porodicnoj-kuci-pronadjena-dva-tela-prerezanim-vratom"/>
      </related>
    </article>
  </body>
</html>