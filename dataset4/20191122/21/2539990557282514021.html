<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/130/5933/Artykul/2408542,Tomasz-Grosse-Macronowi-marzy-sie-nowy-lad-w-Europie-od-Lizbony-do-Wladywostoku"/>
    <meta property="og:site_name" content="Polskie Radio"/>
    <meta property="article:published_time" content="2019-11-22T21:00:00+00:00"/>
    <meta property="og:title" content="Tomasz Grosse: Macronowi marzy się nowy ład w Europie, od Lizbony do Władywostoku"/>
    <meta property="og:description" content="- Prezydent Francji, Emmanuel Macron, chce wprowadzić w Europie nowy porządek - mówił w Polskim Radiu 24 profesor Tomasz Grzegorz Grosse."/>
  </head>
  <body>
    <article>
      <h1>Tomasz Grosse: Macronowi marzy się nowy ład w Europie, od Lizbony do Władywostoku</h1>
      <address>
        <time datetime="2019-11-22T21:00:00+00:00">22 Nov 2019, 21:00</time>
      </address>
      <p>
        <b>- Prezydent Francji, Emmanuel Macron, chce wprowadzić w Europie nowy porządek - mówił w Polskim Radiu 24 profesor Tomasz Grzegorz Grosse.</b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/9b89418c-f16a-4313-81b0-094bfd8f72f4.mp3"/>
          </figure>
          <p>22.11.19 Magazyn Europejski. Tomasz Grosse: Prezydent Francji marzy o nowym ładzie w Europie</p>
        </li>
      </ul>
      <p>Gość PR24 przypomniał, że Prezydent Francji Emmanuel Macron zasłynął niedawno z kontrowersyjnej wypowiedzi dla tygodnika „The Economist”. Mówił tam o „śmierci mózgowej NATO” z powodu - jak ocenił - braku koordynacji między Stanami Zjednoczonymi a Europą.</p>
      <p>- Emmanuel Macron będzie chciał też wpływać na nową Komisję Europejską bo ma wizję bardzo poważnych zmian w Unii Europejskiej w trzech tematach - mówił prof. Grosse.</p>
      <related>
        <a href="https://www.polskieradio.pl/7/1552/Artykul/2407947"/>
      </related>
      <p>
        <b>Nowy europejski porządek według Macrona</b>
      </p>
      <p>Wymienił tu chęć przesunięcia Europy od strony Stanów Zjednoczonych na wschód, po drugie chęć skoncentrowania władzy w centrum europejskim jakim jest według Macrona zachód Europy i osłabienie krajów Europy Środkowej, po trzecie, chęć zmian na rynku wewnętrznym.</p>
      <p>- Jeśli chodzi o trzecią koncepcję, to pracownicy delegowani mają być forpocztą tych zmian, ale chodzi też o zamknięcie rynku wewnętrznego dla dużych korporacji amerykańskich - dodał ekspert.</p>
      <p>
        <b>Sojusz Putin-Macron</b>
      </p>
      <p>Jak podkreślił. Emmanuel Macron chce wypełnić te lukę korporacjami z kapitałem francuskim, przede wszystkim jeśli chodzi o technologie informatyczne, ale i zbrojeniowe.</p>
      <related>
        <a href="https://polskieradio24.pl/5/3/Artykul/2407107"/>
      </related>
      <p>- Macron z Putinem dążą wspólnie do tego, by nie poszerzać wpływów zachodnich na Bałkanach, tak by to rosyjski przywódca mógł się tam swobodnie poruszać - mówił ekspert.</p>
      <p>Gość PR24 zaznaczył, że nowa Komisja Europejska będzie bardzo zależna od rządów narodowych, zwłaszcza od dwóch - w Paryżu i Berlinie. - Wszyscy wiedzą, że szefowa KE Ursula von der Leyen jest zaprzyjaźniona z Emmanuelem Macronem - podkreślił.</p>
      <p>****************</p>
      <p>Zapraszamy do wysłuchania całej audycji</p>
      <p>Prowadził Paweł Lekki</p>
      <p>PR24/jj</p>
    </article>
  </body>
</html>