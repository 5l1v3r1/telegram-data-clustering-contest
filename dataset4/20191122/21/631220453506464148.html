<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ajansspor.com/haber/goksel-gumusdag-rakibimizden-3-puan-almak-onemliydi-342288"/>
    <meta property="og:site_name" content="AJANSSPOR"/>
    <meta property="article:published_time" content="2019-11-22T21:17:00+00:00"/>
    <meta property="og:title" content="Göksel Gümüşdağ: &quot;Rakibimizden 3 puan almak önemliydi&quot;"/>
    <meta property="og:description" content="TFF Süper Lig ekiplerinden Medipol Başakşehir Kulübü Başkanı Göksel Gümüşdağ, Galatasaray maçı sonrası A Spor'a açıklamalarda bulundu. Gümüşdağ'ın açıklamalarından Ajansspor'un derledikleri şu şekilde: &quot;Rakibimizden 3 puan..."/>
  </head>
  <body>
    <article>
      <h1>Göksel Gümüşdağ: "Rakibimizden 3 puan almak önemliydi"</h1>
      <address>
        <time datetime="2019-11-22T21:17:00+00:00">22 Nov 2019, 21:17</time>
      </address>
      <p>TFF Süper Lig ekiplerinden Medipol Başakşehir Kulübü Başkanı Göksel Gümüşdağ, Galatasaray maçı sonrası A Spor'a açıklamalarda bulundu.</p>
      <p>Gümüşdağ'ın açıklamalarından Ajansspor'un derledikleri şu şekilde:</p>
      <h3>"Rakibimizden 3 puan almak önemliydi"</h3>
      <p>Lig çok uzun. Rakibimizden 3 puan almak önemliydi. Teknik heyet ve oyuncuları tebrik ediyorum. Anlamlı bir galibiyet oldu. Esas perşembe günü Roma maçı var. Zorlu maçlar var. İnşallah oradan da puanla çıkarsak grup liderliğimizi sürdürür ve devam ederiz. Renk fark etmeksizin tüm taraftarları maça davet ediyorum. 41 maçtır yenilmeyen bir takımı yenmek bizim için anlamlı ama çok büyütmeye gerek yok. Rakipten aldığımız önemli bir 3 puan.</p>
      <h3>"Herkesi tebrik ediyorum"</h3>
      <p>Ligde iyi bir çıkışları olduğunu belirten Gümüşdağ, "Ligde özellikle son haftalardaki iyi gidişmiz önemli, lig daha çok uzun. Rakibimizden uzun aradan sonra galibiyet almak önemli ve anlamlı. Başta teknik direktör ve futbolcularımız olmak üzere herkesi tebrik ediyorum. Perşembe UEFA'da çok ciddi ve önemli bir Roma maçımız var. Nerdeyse şu an ülke puanına katkı veren tek takımız, keşke diğer takımlarda vermiş olsaydı. İnşallah oradan da puan ile çıkarsak gurup liderliğini devam ettirip gurptan çıkabilirz. Renkleri ayırmaksızın tüm taraftarları stada davet ediyorum. İnşallah güzel bir maç olur" dedi.</p>
      <h3>"Şampiyonluk neden olmasın?"</h3>
      <p>Şampiyonluk için iddialı konuşan Gümüşdağ, "Neden olmasın. Son yıllarda ligde 1-2 olan bir Başakşehir oluyor, neden olmasın" dedi.</p>
      <h3>"Arda Turan'ın Fatih Terim'in elini öpmesi çok doğal"</h3>
      <p>Arda Turan'ın maç öncesi Fatih Terim'in yanına gitmesiyle ilgili olarak da Gümüşdağ, "Arda Turan'ın Fatih Terim'in elini öpmesi çok doğal. Uzun yıllar Galatasaray'da ve milli takımda hocalığını yapmış bir isim, yaş olarak da babası yaşında. Saygı olması normal" açıklamasında bulundu.</p>
      <h3>"Milli takımda oyuncularımız var, gurur verici"</h3>
      <p>Milli takımda yer alan oyuncuları için Gümüşdağ, "İrfan, Mahmut, Mert Günok, Başakşehir'in milli takımın 11'inde yer bulan oyuncular ve bizim oyuncularımız. Bu gurur ve mutluluk verici. 3+2 diyorum ben Cengiz Ünder var ve Emre Belözoğlu var" şeklinde konuştu.</p>
    </article>
  </body>
</html>