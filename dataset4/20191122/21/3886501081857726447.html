<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-region/119668-crnogorski-ambasadori-placaju-kaznu-umesto-suspendovane-sluzbenice-svog-ministarstva?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-22T21:20:04+00:00"/>
    <meta property="og:title" content="Crnogorski ambasadori plaćaju kaznu umesto suspendovane službenice svog ministarstva"/>
    <meta property="og:description" content="Trojica crnogorskih ambasadora odlučila su da plate kaznu umesto suspendovane službenice Ministarstva spoljnih poslova koju je sud kaznio sa 600 evra novčane kazne zbog vređanja vernika Srpske pravoslavne crkve.Pošto je u prepisci na Fejsbuku Mirna Nikčević povodom jednog verskog praznika vredjala vernike koji su ga slavili, suspendovana je u Ministarstvu.Ambasadori Crne Gore Miodrag Vlahović, Nebojša Kaluđerović i Željko Perović su ocenili da je &quot;lako kazniti Mirnu Nikčević&quot;, ali da je, &quot;teško trpeti i ćutati na nepoštovanje i ugrožavanje Crne Gore i zatiranje svega crnogorskog&quot;.&quot;Mnogo bi se novca sakupilo za crnogorski budžet&quot;, poručuju ambasadori, ako bi se i deseti deo toga što Mirna Nikčević treba da plati, naplaćivao za svaku uvredu, omalovažavanje, pretnje, napade, govor mržnje i nacionalističke poruke i pozive s &quot;mnogobrojnih privatnih, partijskih, institucionalnih, zvaničnih i nezvaničnih, 'duhovnih' i svetovnih adresa u našoj Crnoj Gori&quot;.Tim uvredama, pretnjama, napadima, pišu oni, &quot;negira se sve crnogorsko…"/>
  </head>
  <body>
    <article>
      <h1>Crnogorski ambasadori plaćaju kaznu umesto suspendovane službenice svog ministarstva</h1>
      <address>
        <time datetime="2019-11-22T21:20:04+00:00">22 Nov 2019, 21:20</time>
      </address>
      <p>Trojica crnogorskih ambasadora odlučila su da plate kaznu umesto suspendovane službenice Ministarstva spoljnih poslova koju je sud kaznio sa 600 evra novčane kazne zbog vređanja vernika Srpske pravoslavne crkve.Pošto je u prepisci na Fejsbuku Mirna Nikčević povodom jednog verskog praznika vredjala vernike koji su ga slavili, suspendovana je u Ministarstvu.<br/><br/>Ambasadori Crne Gore Miodrag Vlahović, Nebojša Kaluđerović i Željko Perović su ocenili da je "lako kazniti Mirnu Nikčević", ali da je, "teško trpeti i ćutati na nepoštovanje i ugrožavanje Crne Gore i zatiranje svega crnogorskog".<br/><br/>"Mnogo bi se novca sakupilo za crnogorski budžet", poručuju ambasadori, ako bi se i deseti deo toga što Mirna Nikčević treba da plati, naplaćivao za svaku uvredu, omalovažavanje, pretnje, napade, govor mržnje i nacionalističke poruke i pozive s "mnogobrojnih privatnih, partijskih, institucionalnih, zvaničnih i nezvaničnih, 'duhovnih' i svetovnih adresa u našoj Crnoj Gori".<br/><br/>Tim uvredama, pretnjama, napadima, pišu oni, "negira se sve crnogorsko i sama država Crna Gora, naša istorija, kultura, jezik, crkva, naša tradicija, istorijsko pamćenje i samo naše postojanje", čime se "udara ciljano, smišljeno, mučki, orkestrirano i organizovano na Crnu Goru, pa, samim tim, i na sve koji žive u Crnoj Gori".</p>
    </article>
  </body>
</html>