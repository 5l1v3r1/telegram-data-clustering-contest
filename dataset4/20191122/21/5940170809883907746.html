<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apoel/apoel-xekina-i-antepithesi-gia-to-29o"/>
    <meta property="og:site_name" content="24sports.com.cy"/>
    <meta property="article:published_time" content="2019-11-22T21:37:00+00:00"/>
    <meta property="og:title" content="ΑΠΟΕΛ: Ξεκινά την αντεπίθεση για το 29ο..."/>
    <meta property="og:description" content="Επιστροφή στην δράση για τον ΑΠΟΕΛ, ο οποίος άυριο αντιμετωπίζει την... πληγωμένη Πάφο στο ΓΣΠ για την 10η αγωνιστική του πρωταθλήματος. Μπορεί η αντίπαλος του να βρίσκεται στην 8η θέση με 9 βαθμούς, χωρίς προπονητή και να ταξιδεύει στην Λευκωσία με πολλές απουσίες, παρ’ όλα αυτά δεν πρέπει σε καμία περίπτωση να υποτιμηθεί κι αυτό το γνωρίζουν πολύ καλά στο στρατόπεδο της ομάδας."/>
  </head>
  <body>
    <article>
      <h1>ΑΠΟΕΛ: Ξεκινά την αντεπίθεση για το 29ο...</h1>
      <h2>Μοναδικός στόχος το τρίποντο</h2>
      <address><time datetime="2019-11-22T21:37:00+00:00">22 Nov 2019, 21:37</time> by <a rel="author">Γιάννης Κουδουνάς</a></address>
      <p>
        <b>Επιστροφή στην δράση για τον ΑΠΟΕΛ, ο οποίος άυριο αντιμετωπίζει την... πληγωμένη Πάφο στο ΓΣΠ για την 10<sup>η</sup> αγωνιστική του πρωταθλήματος. Μπορεί η αντίπαλος του να βρίσκεται στην 8<sup>η</sup> θέση με 9 βαθμούς, χωρίς προπονητή και να ταξιδεύει στην Λευκωσία με πολλές απουσίες, παρ’ όλα αυτά δεν πρέπει σε καμία περίπτωση να υποτιμηθεί κι αυτό το γνωρίζουν πολύ καλά στο στρατόπεδο της ομάδας.</b>
      </p>
      <p>Ο Τόμας Ντολ θα τρίβει τα χέρια του από ικανοποίηση κι αυτό γιατί όλοι οι ποδοσφαιριστές, πλην του τραυματία Ζοαοζίνιο είναι διαθέσιμοι για την αυριανή αναμέτρηση, με τους Εφραίμ και Ντε Βινσέντι να διεκδικούν με αξιώσεις θέση στο βασικό σχήμα. Παράλληλα, επέστρεψαν οι διεθνείς από τις υποχρεώσεις τους, ενώ ο προπονητής της ομάδας είχε την ευκαιρία να δουλέψει με αυτούς που έμειναν στον «Αρχάγγελο».</p>
      <p><b>Διαβάστε επίσης:</b> <a href="https://www.24sports.com.cy/gr/sports/podosfairo/kypros/a-katigoria/apoel/apoel-sxedon-komple-me-pafo">https://www.24sports.com.cy/gr/sports/podosfairo/kypros/a-katigoria/apoel/apoel-sxedon-komple-me-pafo</a></p>
      <p>Ωστόσο ο Γερμανός τεχνικός γνωρίζει πολύ καλά πως θα πρέπει να προφυλάξει κάποιους παίκτες μιας και ακολουθεί το ματς-τελικός με την Ντούντελανζ την ερχόμενη Πέμπτη, με την αναμέτρηση αυτή να κρίνει κατά πολύ το μέλλον των γαλαζοκιτρίνων στα Ευρωπαϊκά Κύπελλα. Φυσικά, όπως έχουμε προαναφέρει, δεν πρέπει να υποτιμηθεί η Πάφος, αλλά αντίθετα, ο Ντολ να εκμεταλλευτεί το πλούσιο ρόστερ που έχει στη διάθεση του.</p>
      <p>Οι πρωταθλητές ευελπιστούν πως αύριο θα επιστρέψουν στο δρόμο των επιτυχιών, μετά τις δύο συνεχόμενες ισοπαλίες στα ντέρμπι με ΑΕΚ και Απόλλωνα με σκορ 1-1.</p>
      <p>Η αυριανή αναμέτρηση χρίζει ιδιαίτερης σημασίας για τους «γαλαζοκίτρινους», καθώς αξίζει να υπενθυμίσουμε πως πέρσι ο ΑΠΟΕΛ δεν κατάφερε να κερδίσει την Πάφο.</p>
      <p>Συγκεκριμένα το μεταξύ τους ματς στο Παφιακό έληξε 0-0, ενώ στην Λευκωσία η Πάφος έκανε την μεγάλη έκπληξη κι έφυγε με το «διπλό»... Οπότε, νίκη αύριο και πάει με φόρα στα ματς με Ντούντελανζ και Ομόνοια...</p>
      <related>
        <a href="https://www.24sports.com.cy/gr/sports/podosfairo/kypros/a-katigoria/apoel/apoel-sxedon-komple-me-pafo"/>
        <a href="https://www.24sports.com.cy/gr/sports/podosfairo/kypros/a-katigoria/apoel/antidrasi-pan-sy-fi-apoel-gia-karta-opadoy"/>
        <a href="https://www.24sports.com.cy/gr/sports/podosfairo/kypros/a-katigoria/apoel/pseydiwtis-gia-mporda-moy-eipan-na-grapso-pos-me-ebrise-vid"/>
      </related>
    </article>
  </body>
</html>