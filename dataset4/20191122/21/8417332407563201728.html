<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/22/Islandske-kvinner-lever-lengst-i-Norden-20459472.ece"/>
    <meta property="og:site_name" content="adressa.no"/>
    <meta property="article:published_time" content="2019-11-22T21:57:04+00:00"/>
    <meta property="og:title" content="Islandske kvinner lever lengst i Norden"/>
    <meta property="og:description" content="Islandske kvinner har lengst levetid, mens finske menn har kortest. Det viser en ny undersøkelse av levealderen i Norden."/>
  </head>
  <body>
    <article>
      <h1>Islandske kvinner lever lengst i Norden</h1>
      <address><time datetime="2019-11-22T21:57:04+00:00">22 Nov 2019, 21:57</time> by <a rel="author">(NTB) NTB</a></address>
      <p>Islandske kvinner har lengst levetid, mens finske menn har kortest. Det viser en ny undersøkelse av levealderen i Norden.</p>
      <aside><a href="https://www.adressa.no/nyheter/innenriks/2019/11/22/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/22/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/22/javascript:void(0);">Del denne artikkelen på e-post</a></aside>
      <p>Det er første gang det er det gjort en grundig, sammenlignende analyse av såkalt sykdomsbyrde og forventet levealder i de nordiske landene, samt Grønland, skriver Aftenposten.</p>
      <p>Analysen er presentert i det anerkjente, medisinske tidsskriftet The Lancet.</p>
      <p>Resultatene viser at finske menn har større sykdomsbyrde enn nordiske menn generelt, av årsaker som hjertesykdom, selvmord og skadelig alkoholbruk. Både finske menn og danske menn og kvinner har lavest forventet levealder.</p>
      <p>Blant kvinnene er de islandske kvinner som har lavest sykdomsbyrde.</p>
      <p>Norske menn skiller seg positivt ut med 18 prosent mindre sykdomsbyrde som følge av hjertesykdom. Men norske kvinner har 36 prosent høyere sykdomsbyrde knyttet til angstlidelser enn resten av den nordiske befolkningen.</p>
      <p>– Dette er et av resultatene vi foreløpig er litt usikre på. Vi mangler oppdaterte forekomsttall på angstlidelser i Norge som vi kan sammenligne disse beregningene med, sier seniorforsker Ann Kristin Knudsen ved Senter for sykdomsbyrde ved Norsk Folkehelseinstitutt til Aftenposten.</p>
      <p>(©NTB)</p>
    </article>
  </body>
</html>