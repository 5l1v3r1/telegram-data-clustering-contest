<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/eurorivali-reus-salva-il-bvb-da-una-figuraccia-rimontate-3-reti-al-paderborn-ultimo-323796"/>
    <meta property="og:site_name" content="FcInterNews.it"/>
    <meta property="article:published_time" content="2019-11-22T21:28:01+00:00"/>
    <meta property="og:title" content="Eurorivali - Reus salva il BVB da una figuraccia: rimontate 3 reti al Paderborn ultimo"/>
    <meta property="og:description" content="Si stavano creando i presupposti per una serata da incubo al Signal Iduna Park per i tifosi del Borussia Dortmund: la formazione di Lucien Favre ha dovuto infatti soccombere al Paderborn per tutto il..."/>
  </head>
  <body>
    <article>
      <h1>Eurorivali - Reus salva il BVB da una figuraccia: rimontate 3 reti al Paderborn ultimo</h1>
      <address><time datetime="2019-11-22T21:28:01+00:00">22 Nov 2019, 21:28</time> by <a rel="author">Christian Liotta</a></address>
      <p>Si stavano creando i presupposti per una serata da incubo al Signal Iduna Park per i tifosi del Borussia Dortmund: la formazione di <b>Lucien Favre</b> ha dovuto infatti soccombere al Paderborn per tutto il primo tempo dell'anticipo della 12esima giornata della Bundesliga, <b>chiuso sul punteggio di 0-3 grazie ai gol di Streli Mamba, autore di una doppietta, e Gerrit Holtmann. </b>Ma come avvenuto contro l'Inter, i gialloneri riescono nella clamorosa rimonta nella ripresa, <b>che però questa volta frutta solo un pari: Jadon Sancho </b>segna la prima rete al 47esimo, ma il BVB deve aspettare i minuti finali per trovare le reti prima di <b>Axel Witsel </b>poi di<b> Marco Reus </b>al 92esimo per evitare una brutta sconfitta. Il Borussia sale a quota 20 in classifica, mentre il Paderborn, dopo aver cullato il sogno del colpaccio per 92 minuti, rimane in fondo alla graduatoria a quota 5. </p>
    </article>
  </body>
</html>