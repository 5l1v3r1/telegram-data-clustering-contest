<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/thaymastis-tis-ariana-gkrante-o-mperni-santers-pige-stin-synaylia-tis/2921316/"/>
    <meta property="og:site_name" content="Newsit.gr"/>
    <meta property="article:published_time" content="2019-11-22T21:35:38+00:00"/>
    <meta property="og:title" content="Θαυμαστής της Αριάνα Γκράντε ο Μπέρνι Σάντερς! Πήγε στην συναυλία της"/>
    <meta property="og:description" content="Ο υποψήφιος για το χρίσμα των Δημοκρατικών στις αμερικανικές προεδρικές εκλογές του 2020, γερουσιαστής, Μπέρνι Σάντερς, εξέπληξε την Αριάνα Γκράντε όταν πήγε να παρακολουθήσει συναυλία της."/>
  </head>
  <body>
    <article>
      <h1>Θαυμαστής της Αριάνα Γκράντε ο Μπέρνι Σάντερς! Πήγε στην συναυλία της</h1>
      <h2>Ο υποψήφιος για το χρίσμα των Δημοκρατικών στις αμερικανικές προεδρικές εκλογές του 2020, γερουσιαστής, Μπέρνι Σάντερς, εξέπληξε την Αριάνα Γκράντε όταν πήγε να παρακολουθήσει συναυλία της.</h2>
      <address><time datetime="2019-11-22T21:35:38+00:00">22 Nov 2019, 21:35</time> by <a rel="author">Newsit Newsroom</a></address>
      <p>Ο Μπέρνι Σάντερς, ο οποίος βρέθηκε στην Ατλάντα στις 20 Νοεμβρίου ενόψει του ντιμπέιτ των Δημοκρατικών πήγε στο State Farm Arena για να απολαύσει την τραγουδίστρια της ποπ και R&amp;B να ερμηνεύει τις επιτυχίες της.</p>
      <p>Όπως αναφέρει το ΑΠΕ-ΜΠΕ η τραγουδίστρια μοιράστηκε με τους θαυμαστές της κάποιες φωτογραφίες από τη βραδιά στο Twitter και εξέφρασε την υποστήριξή της στον 78χρονο πολιτικό.</p>
      <p>“Ο άνθρωπός μου” έγραψε η Grande και πρόσθεσε: “Ευχαριστώ γερουσιαστή Σάντερς που ήρθατε στη συναυλία μου, επειδή μου φτιάξατε τη βραδιά και για όλα όσα υποστηρίζετε!” έγραψε η Γκράντε στην ανάρτηση και αποκάλυψε ότι τουλάχιστον 20.000 νέοι άνθρωποι που παρακολούθησαν συναυλίες της έχουν εγγραφεί για να ψηφίσουν στις αμερικανικές προεδρικές εκλογές.</p>
      <figure>
        <embed-post data-src="https://www.instagram.com/p/B5Gdmptl3dB" data-service="Instagram"/>
      </figure>
    </article>
  </body>
</html>