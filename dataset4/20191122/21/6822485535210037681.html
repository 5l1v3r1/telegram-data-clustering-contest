<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980901105.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-22T21:57:00+00:00"/>
    <meta property="og:title" content="پیشنهاد شهرداری تهران/ تعیین سهمیه تاکسی‌ها براساس میزان پیمایش"/>
    <meta property="og:description" content="علیرضا قنادان در گفت‌وگو با تسنیم، درباره پیشنهاد جدید سازمان تاکسیرانی برای تغییر در سهمیه سوخت تاکسیرانها، اظهار کرد: در حال‌آماده سازی طرحی هستیم که براساس آن سهمیه سوخت تاکسی‌ها براساس میزان پیمایش آنها در شهر باشد."/>
  </head>
  <body>
    <article>
      <h1>پیشنهاد شهرداری تهران/ تعیین سهمیه تاکسی‌ها براساس میزان پیمایش</h1>
      <address>
        <time datetime="2019-11-22T21:57:00+00:00">22 Nov 2019, 21:57</time>
      </address>
      <p>مدیرعامل سازمان تاکسیرانی شهر تهران از طراحی پیشنهادی به وزارت کشور خبر داد که براساس آن سهمیه تاکسی‌ها طبق میزان پیمایش آنها باشد.</p>
      <p>علیرضا قنادان در گفت‌وگو با تسنیم، درباره پیشنهاد جدید سازمان تاکسیرانی برای تغییر در سهمیه سوخت تاکسیرانها، اظهار کرد: در حال‌آماده سازی طرحی هستیم که براساس آن سهمیه سوخت تاکسی‌ها براساس میزان پیمایش آنها در شهر باشد.</p>
      <p>وی با بیان اینکه سازمان تاکسیرانی پیشنهاد خود را به وزارت کشور ارائه خواهد کرد، افزود: وضعیت تاکسی‌های خطی با یکدیگر متفاوت است؛ خطوطی وجود دارند که طول مسیر آنها سه کیلومتر است و در عین حال خطوط دیگری هستند که طول مسیرشان به 35 کیلومتر هم می‌رسد.</p>
      <p>مدیرعامل سازمان تاکسیرانی شهر تهران تصریح کرد: ثابت بودن میزان سهمیه تاکسی‌ها، احتمال سوءاستفاده را ایجاد می‌کند همچنین اگر یک تاکسیران به طول واقعی فعال باشد باید به اندازه ترددهایش سهمیه داشته باشد.</p>
      <p>قنادان در پایان گفت: فعلا جزئیات این پیشنهاد طراحی نشده اما کلیات آن این است که براساس میزان پیمایش به تاکسی‌ها سهمیه سوخت تعلق بگیرد. وزارت کشور نیز برای دریافت این پیشنهاد اعلام آمادگی کرده است.</p>
    </article>
  </body>
</html>