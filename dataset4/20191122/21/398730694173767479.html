<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/rysslands-atertag-till-friidrotten-avbryts/"/>
    <meta property="og:site_name" content="DN.SE"/>
    <meta property="article:published_time" content="2019-11-22T21:45:02+00:00"/>
    <meta property="og:title" content="Rysslands återtåg till friidrotten avbryts"/>
    <meta property="og:description" content="Ryssland fortsätter att vara avstängt från den internationella friidrottsscenen."/>
  </head>
  <body>
    <article>
      <h1>Rysslands återtåg till friidrotten avbryts</h1>
      <address><time datetime="2019-11-22T21:45:02+00:00">22 Nov 2019, 21:45</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Ryssland fortsätter att vara avstängt från den internationella friidrottsscenen.</b>
      </p>
      <p>Landet har inte tillåtits delta på internationella tävlingar sedan november 2015 – och nu meddelar Internationella friidrottsförbundet att processen att återinföra nationen tills vidare läggs på is och att man överväger att helt och hållet utesluta Ryssland från sporten, skriver nyhetsbyrån AFP.</p>
      <p><b>Beskedet kommer</b> bara en dag efter beslutet att temporärt stänga av ordföranden Dmitrij Sjlijachtin och flera andra företrädare för det ryska friidrottsförbundet (Rusaf) på grund av ”allvarliga överträdelser mot dopningsreglerna”.</p>
      <p>– Rådet avbröt återinförandet av Rusaf omedelbart i väntan på upplösningen av anklagelserna, säger Rune Andersen, ordförande för Internationella friidrottsförbundets specialgrupp som övervakar Rysslands återinsättande.</p>
      <p>Rusaf anklagas för att ha förhindrat en utredning av höjdhopparen Danil Lysenko, VM-silvermedaljör 2017, som misstänks ha brustit i sin vistelserapportering i samband med flera dopningstester.</p>
      <p><a href="https://www.dn.se/sport/ryssland-forblir-avstangt-av-friidrottdforbundet/">Läs mer: Ryssland förblir avstängt av friidrottsförbundet</a> </p>
    </article>
  </body>
</html>