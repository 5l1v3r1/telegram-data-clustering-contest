<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/video-truba-pro-skandalni-zapisi-novini-ukrajini-50055250.html"/>
    <meta property="og:site_name" content="НВ"/>
    <meta property="article:published_time" content="2019-11-22T21:22:00+00:00"/>
    <meta property="og:title" content="«Касетний скандал»: Труба не відповів на питання, чи його голос на записах і назвав їх «очікуваними» — відео"/>
    <meta property="og:description" content="Глава ДБР Роман Труба не відповів на питання, чи його голос на записах, на яких людина зі схожим голосом обговорює вказівки від нібито генпрокурора Руслана Рябошапки та глави ОП Андрія Богдана."/>
  </head>
  <body>
    <article>
      <h1>«Касетний скандал»: Труба не відповів на питання, чи його голос на записах і назвав їх «очікуваними» — відео</h1>
      <h2>Глава ДБР Роман Труба не відповів на питання, чи його голос на записах, на яких людина зі схожим голосом обговорює вказівки від нібито генпрокурора Руслана Рябошапки та глави ОП Андрія Богдана.</h2>
      <address>
        <time datetime="2019-11-22T21:22:00+00:00">22 Nov 2019, 21:22</time>
      </address>
      <p>Про це він сказав в ефірі програми Свобода слова Савіка Шустера.</p>
      <p>"З приводу записів, що були оприлюднені, скажу наступне: вони були очікувані. Зверніть увагу, хто їх оприлюднив і розганяв. За шоу, яке відбувається із записами я не несу відповідальності. Шоу із записами - не стиль роботи директора ДБР", - сказав він.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fshusteronline%2Fvideos%2F723860648107809%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>За словами Труби, з Офісом президента проходять наради, але він "ніколи не отримував жодних вказівок щодо розслідувань".</p>
      <p>"Провокації можуть продовжуватись", - сказав він.</p>
      <p>Нагадаємо, увечері 19 листопада Telegram-канал <i>Трубу прорвало</i> <a href="https://nv.ua/ukr/ukraine/politics/telegram-kanal-trubu-prorvalo-pro-glavu-dbr-romana-trubu-novini-ukrajini-50054569.html">оприлюднив компрометуючі записи, на яких чути голос нібито директора ДБР Романа Труби</a>. В аудіозаписі мова йде про вказівки від нібито генпрокурора Руслана Рябошапки і глави Офісу президента Андрія Богдана про припинення ряду обшуків.</p>
      <p>Роман Труба <a href="https://nv.ua/ukr/ukraine/politics/truba-nazvav-audiozapisi-feykom-novini-ukrajini-50054677.html">назвав записи фейком і провокацією.</a></p>
      <p>В кінці вересня <a href="https://nv.ua/ukr/ukraine/politics/truba-prokomentuvav-prosluhovuvannya-vlasnogo-kabinetu-novini-ukrajini-50044074.html">в кабінеті Труби виявили апаратуру для прослуховування</a>. У бюро <a href="https://nv.ua/ukr/ukraine/politics/viyavlena-u-dbr-proslushka-mogla-nashkoditi-rozsliduvannyu-okremih-sprav-novini-ukrajini-50044135.html">допустили витік службової інформації,</a> що може зашкодити розслідуванню ряду кримінальних справ.</p>
    </article>
  </body>
</html>