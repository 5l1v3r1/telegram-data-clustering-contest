<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/bat-clopote-de-nunta-in-antena-stirista-si-iubitul-bucataras-sunt-pregatiti-20097591"/>
    <meta property="og:site_name" content="Cancan.ro"/>
    <meta property="article:published_time" content="2019-11-22T21:53:02+00:00"/>
    <meta property="og:title" content="Bat clopote de nuntă în Antenă. Știrista și iubitul-bucătăraș sunt pregătiți să treacă relația lor la ”nivelul următor”!"/>
    <meta property="og:description" content="Bat clopote de nuntă dinspre pupitrul &quot;Observatorului&quot; de la Antenă! Iuliana Pepene, ”Bomba de energie”, cum este supranumită de"/>
  </head>
  <body>
    <article>
      <h1>Bat clopote de nuntă în Antenă. Știrista și iubitul-bucătăraș sunt pregătiți să treacă relația lor la ”nivelul următor”!</h1>
      <address><time datetime="2019-11-22T21:53:02+00:00">22 Nov 2019, 21:53</time> by <a rel="author">Cristian Blanuta</a></address>
      <p>
        <b>Bat clopote de nuntă dinspre pupitrul „Observatorului” de la Antenă! Iuliana Pepene, ”Bomba de energie”, cum este supranumită de colegii ei, este îndrăgostită lulea de un ”el” la fel de celebru: Dragoș Bercea, un fost concurent Top Chef, acum patron al unui restaurant vestit, dar și cu multe titluri în ale gastronomiei. <a href="https://www.cancan.ro/">CANCAN.RO, site-ul nr.1 din România</a>, vă prezintă, în exclusivitate, imaginile cu cei doi, care duc cu gândul la altar.</b>
      </p>
      <p>Nici măcar un an de iubire nu au împreună Iuliana Pepene și Dragoș Bercea, dar sentimentele unul față de celălalt sunt profunde. Se poate deduce lesne din imaginile pe care <a href="https://www.cancan.ro/"><b>CANCAN.RO, SITE-UL NR. 1 DIN ROMÂNIA,</b></a> vi le oferă în exclusivitate că tinerii se iubesc nespus de mult. Cei doi și-au programat o ieșire într-un mall din Capitală, de unde nu putea lipsi un prânz intim, apoi puțină plimbare prin centrul comercial, însă nu aiurea, ci cu o țintă precisă și care ridică anumite semne de întrebare: Iuliana și Dragoș și-au luat verighetele? <b>(CITEȘTE ȘI: <a href="https://www.cancan.ro/stirista-de-la-antena-e-in-tatonari-cu-un-patronas-manierat-19911313">ȘTIRISTA DE LA ANTENĂ E ÎN TATONĂRI CU UN PATRONAȘ MANIERAT!</a>)</b></p>
      <h3>Au mâncat, apoi s-au oprit la florărie</h3>
      <p>Cam așa s-au derulat scenele în mall: Iuliana și Dragoș au ”aterizat” la una dintre mese, au comandat și, în timp ce au gustat din bucatele aduse de ospătar, au avut chiar multe de vorbit. La final, ea s-a ridicat prima și a început să gesticuleze. Nu, nu a fost ceartă, ci doar niște păreri pe care el le-a îmbrățișat, după mimică. Dragoș s-a ridicat și a cuprins-o de mijloc pe frumoasa prezentatoare de la Observator. Și… În față le-a apărut florăria. Acolo au ”înlemnit” îndrăgostiții, cu ochii mari la buchetele uluitor de frumoase. Aproape că nu au observant cum ospătarul i-a adus Iulianei poșeta pe care o uitase la restaurant.</p>
      <p>S-au învârtit cei doi și pe o parte, și pe alta, au arătat cu degetul, au comparat, probabil au decis. După care, ”porumbeii” au mai făcut câțiva pași prin mall, apoi au coborât în parcare, au urcat în mașină și s-au îndreptat către casă. <b>(NU RATA: <a href="https://www.cancan.ro/daniel-osmanovici-ultima-aparitie-la-pupitrul-observatorului-lacrimi-de-tristete-si-emotii-in-platoul-de-televiziune-19822149">DANIEL OSMANOVICI, ULTIMA APARIȚIE LA PUPITRUL OBSERVATORULUI</a>)</b></p>
      <figure>
        <img src="https://www.cancan.ro/wp-content/uploads/2019/11/sdhgrfsdfd.jpg"/>
        <figcaption>Iuliana și Dragoș privesc în vitrină la minunățiile de buchete și ornamente</figcaption>
      </figure>
      <h3>Iuliana Pepene, despre iubitul perfect</h3>
      <p>Cum își vedea iubitul Iuliana Pepene, cu ceva vreme în urmă? <i><b>”Răbdător! Foarte răbdător și înțelegător, pentru că sunt un om greu de strunit și mi-ar plăcea să avem pasiuni comune”</b></i>, spunea Iuliana, într-un interviu. Se pare că l-a găsit, în persoana lui Dragoș Bercea. Mai mult, cei doi au și o pasiune comună, gătitul.</p>
      <p>Iuliana are, însă, un mare hobby: <i><b>”Lumea auto-moto îmi este slăbiciune, pasiune… Nu lipsesc de la saloanele auto, fie de la Frankfurt, Paris ori Geneva. Pe lista mea de dorințe e notată și o emisiune de cu și despre mașini”</b></i>. <i><b>”Sunt un om extrem de optimist, ambițios, entuziast, plin de energie și pregătit pentru noi provocări”</b></i>, este descrierea scurtă pe care chiar Iuliana și-a făcut-o.</p>
      <h3>Cine este Dragoș Burcea</h3>
      <p>Dragoș Bercea a fost cel mai tânăr participant la o ediție Top Chef, în 2012, pe când avea doar 22 de ani. Atunci, la show-ul de pe Antena1 , fiul celebrului Ștefan Bercea, preşedintele Asociaţiei Naţionale a Bucătarilor şi Cofetarilor din România, spunea: <i><b>“Mulți dintre colegii mei de la Top Chef au văzut acum că mă pricep, că sunt pregătit, nu mai spun că sunt băiatul lui tata”. </b></i><b>(VEZI AICI: </b><b><a href="https://www.cancan.ro/tatal-lui-connect-r-a-facut-striptease-in-cabinetul-unui-medic-iar-noi-am-intrat-in-posesia-filmarilor-20097005">TATĂL LUI CONNECT-R A FĂCUT ”STRIPTEASE” ÎN CABINETUL UNUI MEDIC, IAR NOI AM INTRAT ÎN POSESIA FILMĂRILOR!</a>)</b></p>
      <p>Mai târziu, Dragoș a devenit patronul unui celebru restaurant, alături de tatăl lui. Mai mult, a ajuns căpitanul echipei naționale de bucătari juniori, a fost câștigător la numeroase concursuri de artă culinară naționale și internaționale și a fost cel mai tânăr participant la Olimpiada gastronomică.</p>
      <p>
        <b>Cine deţine informaţii despre acest subiect este rugat să ne scrie la <a href="https://pont.cancan.ro/">pont@cancan.ro</a> sau pe Whatsapp la 0741 CANCAN (226.226)</b>
      </p>
    </article>
  </body>
</html>