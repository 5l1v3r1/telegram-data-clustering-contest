<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/kairos/story/1031766/kairos-erxetai-o-giryonis-pote-tha-xtypisei-to-neo-kyma"/>
    <meta property="og:site_name" content="Newsbomb"/>
    <meta property="article:published_time" content="2019-11-22T21:50:11+00:00"/>
    <meta property="og:title" content="Καιρός: Έρχεται ο «Γηρυόνης» - Πού και πότε θα «χτυπήσει» το νέο κύμα κακοκαιρίας"/>
    <meta property="og:description" content="Ένα νέο έντονο κύμα κακοκαιρίας, ο «Γηρυόνης», όπως ονομάστηκε από τη μετεωρολογική υπηρεσία meteo του Εθνικού Αστεροσκοπείου Αθηνών κατά το αρχαίο μυθικό ον, αναμένεται από τις βραδινές ώρες της Κυριακής και από τα δυτικά, να επηρεάσει την Ελλάδα."/>
  </head>
  <body>
    <article>
      <h1>Καιρός: Έρχεται ο «Γηρυόνης» - Πού και πότε θα «χτυπήσει» το νέο κύμα κακοκαιρίας</h1>
      <h2>Ένα νέο έντονο κύμα κακοκαιρίας, ο «Γηρυόνης», όπως ονομάστηκε από τη μετεωρολογική υπηρεσία meteo του Εθνικού Αστεροσκοπείου Αθηνών κατά το αρχαίο μυθικό ον, αναμένεται από τις βραδινές ώρες της Κυριακής και από τα δυτικά, να επηρεάσει την Ελλάδα.</h2>
      <address><time datetime="2019-11-22T21:50:11+00:00">22 Nov 2019, 21:50</time> by <a rel="author">Newsroom</a></address>
      <p>Τα κύρια χαρακτηριστικά του θα είναι οι ισχυρές βροχές και καταιγίδες και οι πολύ θυελλώδεις άνεμοι νοτιοανατολικών διευθύνσεων.</p>
      <p>Τη <b>Δευτέρα</b> θα επηρεαστεί το σύνολο της χώρας και την <b>Τρίτη</b> κυρίως τα ανατολικά και νότια τμήματα, ενώ εκτιμάται ότι συνολικά θα πέσουν σημαντικές ποσότητες βροχής, ικανές να δημιουργήσουν κατά τόπους προβλήματα.</p>
      <p>Το <b>Σάββατο</b> αναμένονται κατά περιόδους αυξημένες νεφώσεις σε ολόκληρη σχεδόν τη χώρα, με λίγες βροχές τοπικού χαρακτήρα, κυρίως στα δυτικά, στα βόρεια και στο Ανατολικό Αιγαίο, καθώς επίσης πιθανές μεμονωμένες καταιγίδες κυρίως πάνω από τη θάλασσα. Τις νυκτερινές και πρώτες πρωινές ώρες, η ορατότητα σε πολλές περιοχές θα είναι περιορισμένη και θα σχηματιστούν τοπικές ομίχλες.</p>
      <p><b>Η θερμοκρασία θα κυμανθεί</b> στη Δυτική Μακεδονία από 2 έως 13 βαθμούς, στη Βόρεια Ελλάδα από 5 έως 15, στην Ήπειρο από 7 έως 19 βαθμούς, στην Κεντρική Ελλάδα από 6 έως 18, στη Δυτική και Νότια Ελλάδα από 10 έως 19 βαθμούς, στα υπόλοιπα ηπειρωτικά από 8 έως 20, στα νησιά του Ιονίου από 12 έως 19 βαθμούς, και στα νησιά του Αιγαίου και στην Κρήτη από 11 έως 21 βαθμούς Κελσίου.</p>
      <p><b>Οι άνεμοι</b> στο Αιγαίο θα πνέουν από διάφορες διευθύνσεις με εντάσεις έως 4 μποφόρ, ενώ στα βορειότερα πελάγη θα επικρατήσουν ανατολικοί βορειοανατολικοί άνεμοι εντάσεων 4 έως 5 μποφόρ. Στο Ιόνιο οι άνεμοι θα πνέουν νοτιοανατολικοί ασθενείς έως μέτριοι, 3 με 5 μποφόρ, και από τις βραδινές ώρες ισχυροί 6 μποφόρ, με περαιτέρω σημαντική ενίσχυση τη νύχτα προς Κυριακή.</p>
      <p>
        <b>Αναλυτικά η πρόγνωση της ΕΜΥ για το Σάββατο:</b>
      </p>
      <p>
        <b>Αττική</b>
      </p>
      <p>Καιρός: Λίγες νεφώσεις παροδικά αυξημένες τις μεσημβρινές και απογευματινές ώρες . Η ορατότητα τις πρωινές και βραδινές θα είναι κατά τόπους περιορισμένη.<br/>Άνεμοι: Μεταβλητοί 3 με 4 μποφόρ και από το απόγευμα βαθμιαία νοτιοανατολικοί με την ίδια ένταση.<br/>Θερμοκρασία: Από 13 έως 20 βαθμούς Κελσίου.</p>
      <p>
        <b>Θεσσαλονίκη</b>
      </p>
      <p>Καιρός: Νεφώσεις με ασθενείς τοπικές βροχές.<br/>Άνεμοι: Από ανατολικές διευθύνσεις 3 με 4 μποφόρ.<br/>Θερμοκρασία: Από 13 έως 17 βαθμούς Κελσίου.</p>
      <p>
        <b>Μακεδονία, Θράκη</b>
      </p>
      <p>Καιρός: Νεφώσεις κατά τόπoυς αυξημένες κυρίως στην κεντρική Μακεδονία, όπου θα σημειωθούν τοπικές βροχές. Η ορατότητα τις πρωινές και βραδινές θα είναι κατά τόπους περιορισμένη.<br/>Άνεμοι: Ανατολικοί βορειοανατολικοί 3 με 4 και στα ανατολικά τοπικά 5 μποφόρ.<br/>Θερμοκρασία: Από 10 έως 17 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <p>
        <b>Νησιά Ιονίου, Ήπειρος, Δυτική Στερεά, Δυτική Πελοπόννησος</b>
      </p>
      <p>Καιρός: Νεφώσεις που γρήγορα θα αυξηθούν και θα σημειωθούν τοπικές βροχές και στο Ιόνιο μεμονωμένες καταιγίδες. Κατά τόπους περιορισμένη ορατότητα τις πρωινές ώρες στα ηπειρωτικά.<br/>Άνεμοι: Νότιοι νοτιοανατολικοί 3 με 4 και από το απόγευμα στο Ιόνιο 5 με 6 μποφόρ.<br/>Θερμοκρασία: Από 11 έως 21 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <p>
        <b>Θεσσαλία, Ανατολική Στερεά, Εύβοια, Ανατολική Πελοπόννησος</b>
      </p>
      <p>Καιρός: Λίγες νεφώσεις παροδικά αυξημένες, με τοπικές βροχές κυρίως μετά το μεσημέρι. Η ορατότητα τις πρωινές και βραδινές ώρες θα είναι κατά τόπους περιορισμένη.<br/>Άνεμοι: Στα βόρεια από βόρειες διευθύνσεις 3 με 4 μποφόρ. Στα νότια μεταβλητοί 3 με 4 και από το απόγευμα νοτιοανατολικοί με την ίδια ένταση.<br/>Θερμοκρασία: Από 12 έως 20 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>
        <b>Διαβάστε επίσης:</b>
      </p>
      <p>
        <b>
          <a href="https://www.newsbomb.gr/kairos/story/1031757/sto-eleos-tis-kakokairias-thasos-kai-xalkidiki-eikones-katastrofis">Η κακοκαιρία «σάρωσε» Θάσο - Χαλκιδική: Κινδύνευσαν ζωές, χείμαρροι παρέσυραν ΙΧ, εκκενώθηκαν σπίτια</a>
        </b>
      </p>
      <related>
        <a href="https://www.newsbomb.gr/ellada/story/1031757/sto-eleos-tis-kakokairias-thasos-kai-xalkidiki-eikones-katastrofis"/>
        <a href="https://www.newsbomb.gr/ellada/story/1031599/limnos-keraynos-anoixe-trypa-stin-orofi-spitioy-apisteytes-eikones"/>
        <a href="https://www.newsbomb.gr/ellada/story/1031699/kakokairia-pnigetai-i-xalkidiki-kindyneysan-anthropoi-katerreysan-dromoi"/>
      </related>
    </article>
  </body>
</html>