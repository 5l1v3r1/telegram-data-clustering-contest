<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/athletic/714811-o-athlhths-poy-katakta-titlo-gia-22-synechomena-chronia-sthn-ellada.html"/>
    <meta property="og:site_name" content="madata.gr"/>
    <meta property="article:published_time" content="2019-11-22T21:25:00+00:00"/>
    <meta property="og:title" content="Ο αθλητής που κατακτά τίτλο για 22 συνεχόμενα χρόνια στην Ελλάδα"/>
    <meta property="og:description" content="Το να παλεύει κάποιος ακόμη και με τον ίδιο του τον εαυτό, με στόχο τη διάκριση σε κάτι που αγαπάει και θεωρεί ότι κάνει καλά,"/>
  </head>
  <body>
    <article>
      <h1>Ο αθλητής που κατακτά τίτλο για 22 συνεχόμενα χρόνια στην Ελλάδα</h1>
      <address>
        <time datetime="2019-11-22T21:25:00+00:00">22 Nov 2019, 21:25</time>
      </address>
      <p>Το να παλεύει κάποιος ακόμη και με τον ίδιο του τον εαυτό, με στόχο τη διάκριση σε κάτι που αγαπάει και θεωρεί ότι κάνει καλά, δεν είναι εύκολη υπόθεση. Όταν, λοιπόν, έρχεται η διάκριση, αυτομάτως δικαιώνει τους κόπους του. Και αυτοί που τα καταφέρνουν τόσο καλά, δεν είναι και πολλοί.</p>
      <p>Σε έναν από αυτούς μπορεί να καταταχθεί ο Αιμίλιος Παπαθανασίου, ο οποίος κατέκτησε τον 22ο συνεχόμενο πανελλήνιο τίτλο της τεράστιας καριέρας του, για να καταφέρει κάτι δύσκολο, που ο ίδιος το κάνει να μοιάζει εύκολο.</p>
      <p>Ο έμπειρος ιστιοπλόος με πλήρωμα τον Στέλιο Νούτσο κατέκτησε και το φετινό πανελλήνιο πρωτάθλημα Σταρ, που ολοκληρώθηκε στις εγκαταστάσεις του «Athens International Sailing Center».</p>
      <p>Έγιναν 7 ιστιοδρομίες και οι δύο ιστιοπλόοι του Ολυμπιακού τις κέρδισαν όλες. Αν και τα σκάφη ήταν μόλις τρία οι συμμετοχές των Ευάγγελου Χειμώνα και Παναγιώτη Καμπουρίδη έδωσαν ένα άλλο χρώμα. Ανέβασαν το επίπεδο κι έγιναν δυνατές κούρσες.</p>
      <p>Την πρώτη θέση, λοιπόν, πήραν οι Αιμίλιος Παπαθανασίου - Στέλιος Νούτσος με 6 βαθμούς. Δεύτεροι ήταν οι Ευάγγελος Χειμώνας - Γεώργιος Ζεϊμπάρης (Ν.Ο.Ε./Ο.Σ.Φ.Π.) με 12 βαθμούς και τρίτοι οι Παναγιώτης Καμπουρίδης - Χρήστος Κυφίδης (Ν.Ο.Ε.) με 17 βαθμούς.</p>
      <p>
        <a href="https://www.e-daily.gr/themata/141560/o-athlitis-pou-katakta-titlo-gia-22-synexomena-xronia-stin-ellada-pics?utm_source=edaily_home&amp;utm_medium=edaily_left&amp;utm_campaign=edaily_ref&amp;utm_term=05">e-daily</a>
      </p>
    </article>
  </body>
</html>