<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/ikonomika-i-politika/332/a/albena-simeonova-uvelichenieto-na-osiguritelniia-prag-za-fermerite-e-prekaleno-293724/"/>
    <meta property="og:site_name" content="Investor.bg"/>
    <meta property="article:published_time" content="2019-11-22T21:33:00+00:00"/>
    <meta property="og:title" content="Албена Симеонова: Увеличението на осигурителния праг за фермерите е прекалено"/>
    <meta property="og:description" content="Средствата на ОСП трябва да отидат при производителите, които съхраняват околната среда, подпомагат биоразнообразието и произвеждат здравословни храни"/>
  </head>
  <body>
    <article>
      <h1>Албена Симеонова: Увеличението на осигурителния праг за фермерите е прекалено</h1>
      <h2>Средствата на ОСП трябва да отидат при производителите, които съхраняват околната среда, подпомагат биоразнообразието и произвеждат здравословни храни</h2>
      <address><time datetime="2019-11-22T21:33:00+00:00">22 Nov 2019, 21:33</time> by <a rel="author">Екип на Bloomberg TV Bulgaria</a></address>
      <p>Предложението за увеличаване на <b>минималния осигурителен праг</b> за <b>земеделските стопани </b>е прекалено. Така дребните земеделски производители у нас ще фалират във всеки случай, ще минат в сивия сектор или просто ще се откажат. Това прогнозира <b>Албена Симеонова</b>, председател на Българска асоциация Биопродукти, в интервю за Bloomberg TV Bulgaria, излъчено в предаването „В развитие“.</p>
      <p>„Минималният осигурителен праг за земеделските стопани у нас трябва да остане на настоящото ниво, за да се запазят малките фермери в селата и в България“, смята тя.</p>
      <p>Симеонова коментира и останалите предизвикателства за малките производители. Сред тях тя изтъкна тези, свързани с <b>екологията и климатичните промени</b>.</p>
      <p>„ЕК трябва много сериозно да помисли за бъдещето на новата Обща селскостопанска политика в тази насока. Средствата трябва да отидат при производителите, които съхраняват околната среда, подпомагат биоразнообразието и произвеждат здравословни храни“, съветва председателят на Българската асоциация Биопродукти.</p>
      <p>По думите на Симеонова въвеждането на таван на плащанията е необходима мярка, с която ще се насърчат малките и средните фермери.</p>
      <p>
        <i>Вижте целия разговор във видео материала на <a href="https://www.bloombergtv.bg/v-razvitie/2019-11-22/uvelichavaneto-na-minimalniya-osiguritelen-prag-za-zemedelskite-stopani-shte-dovede-do-faliti">Bloomberg TV Bulgaria.</a></i>
      </p>
      <p>
        <i>По статията работиха: <a href="https://www.investor.bg/ikonomika-i-politika/332/a/albena-simeonova-uvelichenieto-na-osiguritelniia-prag-za-fermerite-e-prekaleno-293724/znvygb:oblpub.cbcbi@oybbzoretgi.ot">Екип на Bloomberg TV Bulgaria </a>, редактор <a href="https://www.investor.bg/ikonomika-i-politika/332/a/albena-simeonova-uvelichenieto-na-osiguritelniia-prag-za-fermerite-e-prekaleno-293724/znvygb:crgln.fgblnabin@vairfgbe.ot">Петя Стоянова</a></i>
      </p>
      <related>
        <h4>Още по темата</h4>
        <a href="https://www.investor.bg/bylgariia/451/a/a-georgiev-vyzrajdane-na-vryzkata-na-horata-sys-zemiata-e-formulata-za-silno-zemedelie-293122/"/>
        <a href="https://www.investor.bg/ikonomika-i-politika/332/a/ognian-boiukliev-seloto-v-bylgariia-se-obezlichava-kato-ikonomicheska-edinica-293176/"/>
        <a href="https://www.investor.bg/biudjet-i-finansi/333/a/maksimalniiat-osiguritelen-dohod-za-2019-g-shte-byde-3000-leva-272680/"/>
      </related>
      <related>
        <a href="https://www.investor.bg/ikonomika-i-politika/332/a/natanail-stefanov-zrelostta-na-pazara-osiguriava-uspeh-za-startypite-293728/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/kriptovaluti/491/a/shte-syzdadat-li-cifrovite-valuti-samostoiatelnost-na-centralnite-banki-293684/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/brankov-nacionalnata-programa-za-razvitie-do-2030-g-triabva-da-se-preraboti-293610/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/evropa/334/a/ek-otpuska-pochti-201-mln-lv-za-reklama-na-hrani-prez-2020-g-293515/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/nad-400-mladi-fermeri-poluchiha-10-mln-leva-po-prsr-2014-2020-293429/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/ognian-boiukliev-seloto-v-bylgariia-se-obezlichava-kato-ikonomicheska-edinica-293176/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/dogodina-shte-ima-priem-po-11-merki-ot-prsr-s-biudjet-blizo-114-mln-evro-292983/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ad-hoc/502/a/s-bylgarski-bioprodukti-se-zahranvat-socialni-domove-v-avstriia-286040/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/bloomberg-tv/461/a/kakvi-sa-predizvikatelstvata-pred-agrarniia-sektor-282230/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>