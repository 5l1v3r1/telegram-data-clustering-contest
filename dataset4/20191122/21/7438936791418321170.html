<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Znojmo-Radnice-ocenila-30-osobnosti-604328"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-22T21:10:00+00:00"/>
    <meta property="og:title" content="Znojmo: Radnice ocenila 30 osobností"/>
    <meta property="og:description" content="Listopad ve Znojmě patřil oslavám událostí roku 1989. 30. výročí sametové revoluce si lidé připomínali v knihovně, divadle, na koncertu písničkářů v Louce i na pietních shromážděních."/>
  </head>
  <body>
    <article>
      <h1>Znojmo: Radnice ocenila 30 osobností</h1>
      <address>
        <time datetime="2019-11-22T21:10:00+00:00">22 Nov 2019, 21:10</time>
      </address>
      <p>
        <b>Listopad ve Znojmě patřil oslavám událostí roku 1989. 30. výročí sametové revoluce si lidé připomínali v knihovně, divadle, na koncertu písničkářů v Louce i na pietních shromážděních.</b>
      </p>
      <p>Město Znojmo u této příležitosti připravilo výstavu Znojmo – 30 let od sametové revoluce, kterou představilo v rámci tradičního Dne otevřených dveří radnice 17. listopadu. K vidění je i nyní v ulici Hradní u rotundy sv. Kateřiny. Kromě výstavy návštěvníky čekala prohlídka kanceláří vedení města, setkání s místostarosty a nakonec i diskuze se starostou Janem Groisem.</p>
      <p>Znojemská radnice také ocenila osobnosti různého věku, které díky sametové revoluci, díky tomu, že přišla svoboda a demokracie, mohly rozvíjet sami sebe a tím i svoje město a svůj region, a to v různorodých oblastech. Cenu Jana Vlka obdrželo symbolicky 30 osobností. Galavečer Znojemská sametová se uskutečnil v Městském divadle ve Znojmě a předání cen se ujal starosta Jan Grois. Seznam oceněných i s jejich krátkým medailonkem najdete v příloze.</p>
      <p>Sváteční večer zakončil pietní akt před divadlem. Představitelé města Znojma, různých spolků a sdružení si připomněli události 17. listopadu a Den boje za svobodu a demokracii. Hymnu zazpívala zpěvačka Barbora Štanclová, zazněly proslovy vedení města i studenta Bruna Tavalyho a nakonec proběhlo symbolické rozsvícení svíček na oslavu výročí sametové revoluce.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Znojmo-Ladovsky-advent-s-kocourem-Mikesem-fotostenou-i-staroceskou-zabijackou-604193"/>
        <a href="https://www.parlamentnilisty.cz/politika/obce-volicum/Znojmo-Noc-venku-podpori-lidi-bez-domova-603994"/>
        <a href="https://www.parlamentnilisty.cz/politika/obce-volicum/Materske-centrum-Miniklub-Znojmo-ma-nove-sidlo-603590"/>
        <a href="https://www.parlamentnilisty.cz/politika/obce-volicum/Do-Znojma-prichazi-bezecky-serial-Wobenzym-Christmas-Run-603559"/>
      </related>
    </article>
  </body>
</html>