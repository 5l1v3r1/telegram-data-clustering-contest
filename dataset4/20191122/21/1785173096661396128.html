<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/timisoara-nu-au-fost-identificate-substante-toxice-in-blocul-in-care-locatarii-au-reclamat-miros-de-insecticid-oamenii-se-pot-intoarce-in-locuinte-1922400922022019112119177973"/>
    <meta property="og:site_name" content="News.ro"/>
    <meta property="article:published_time" content="2019-11-22T21:09:02+00:00"/>
    <meta property="og:title" content="Timişoara: Nu au fost identificate substanţe toxice în blocul în care locatarii au reclamat miros de insecticid; oamenii se pot întoarce în locuinţe"/>
    <meta property="og:description" content="Echipele de intervenţie din Timişoara nu au detectat substanţe toxice în blocul în care locatarii reclamau miros de insecticid, aşa că oamenii se pot întoarce în locuinţe."/>
  </head>
  <body>
    <article>
      <h1>Timişoara: Nu au fost identificate substanţe toxice în blocul în care locatarii au reclamat miros de insecticid; oamenii se pot întoarce în locuinţe</h1>
      <address><time datetime="2019-11-22T21:09:02+00:00">22 Nov 2019, 21:09</time> by <a rel="author">Liliana Iedu</a></address>
      <p>
        <b>Echipele de intervenţie din Timişoara nu au detectat substanţe toxice în blocul în care locatarii reclamau miros de insecticid, aşa că oamenii se pot întoarce în locuinţe.</b>
      </p>
      <p>Reprezentanţii Inspectoratului pentru Situaţii de Urgenţă Timiş au anunţat că locatarii blocului de pe strada Inului se vor putea întoarce în apartamentele lor.</p>
      <p>Toate forţele de intervenţie s-au retras de la faţa locului.</p>
      <p>”Au fost evaluaţi medical toţi cei 10 locatari. De asemenea, a fost efectuată detecţia substanţe toxice cu aparatura CBRN din dotarea ISU Timiş pe casa scării şi în toate apartamentele. Nu s-au identificat substanţe toxice periculoase”, a anunţat ISU Timiş.<br/><br/>Nicio persoană nu a fost transportată la spital.</p>
      <p>Vineri seară, ISU Timiş a fost alertat că într-o scară a unui bloc de pe strada Inului din Timişoara se simte miros de insecticid. Imediat la faţa locului au fost trimise un echipaj CBRN, o autospecială de stingere, un echipaj de prim ajutor şi două echipaje de poliţie.</p>
      <p>Zece oameni, printre care cinci copii care se aflau în imobil au fost evacuaţi şi verificaţi din punct de vedere medical, la faţa locului.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>