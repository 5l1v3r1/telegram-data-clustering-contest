<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/macron-dan-tarihi-itiraf-hata-yaptim-1210819.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-22T21:34:00+00:00"/>
    <meta property="og:title" content="Macron'dan tarihi itiraf: Hata yaptım"/>
    <meta property="og:description" content="Fransa Cumhurbaşkanı Emmanuel Macron, sarı yeleklilerin gösterilerinin başlamasına neden olan akaryakıt zamları konusunda hata yaptığını itiraf etti."/>
  </head>
  <body>
    <article>
      <h1>Macron'dan tarihi itiraf: Hata yaptım</h1>
      <h2>Fransa Cumhurbaşkanı Emmanuel Macron, sarı yeleklilerin gösterilerinin başlamasına neden olan akaryakıt zamları konusunda hata yaptığını itiraf etti.</h2>
      <address>
        <time datetime="2019-11-22T21:34:00+00:00">22 Nov 2019, 21:34</time>
      </address>
      <p><b>Macron</b>, BFMTV kanalında yaptığı açıklamada, işe gitmek için araçlarını kullanan alt ve orta gelirli insanların ekonomik olarak güçlenmesi için geçen yıl adımlar atmaları gerektiğini belirtti.</p>
      <p>Geçen yıl akaryakıta zam yaparak hatalı davrandıklarını vurgulayan Macron, akaryakıta zam yaparken bir geçiş süreci inşa etmeleri gerektiğini ifade etti.</p>
      <p><b>Macron</b>, <b>sarı yeleklilerin </b>eylemlerine bir yıl önce katılanlarla bugün sokağa çıkanların aynı kişiler olmadığına inandığını söyledi.</p>
      <p>Sarı yeleklilerin gösterileri, 17 Kasım 2018'de akaryakıt zamlarına ve kötü ekonomik koşullara tepki olarak başlamıştı.</p>
      <p><b>Macron </b>ve <b>hükümet</b>, sarı yeleklilerin taleplerine yanıt olarak bazı ekonomik tavizlerde bulunsa da bu onları tatmin etmedi.</p>
      <p><b>Hükümetin paylaştığı </b>son verilere göre, gösterilerde 4 bin 245 kişi yaralandı, 12 bin 107 kişi gözaltına alındı ve 3 bin 163 kişiye hapis cezası verildi.</p>
    </article>
  </body>
</html>