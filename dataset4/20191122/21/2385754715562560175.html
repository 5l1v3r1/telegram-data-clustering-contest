<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/basketball/basketball-cyprus/598686/pire-to-ntermpi-tis-lemesou-o-apollonas"/>
    <meta property="og:site_name" content="SIGMALIVE"/>
    <meta property="article:published_time" content="2019-11-22T21:15:00+00:00"/>
    <meta property="og:title" content="Πήρε το ντέρμπι της Λεμεσού ο Απόλλωνας"/>
    <meta property="og:description" content="«Γαλάζιο» βάφτηκε το ντέρμπι της Λεμεσού, με τον Απόλλωνα να επικρατεί της ΕΚΑ ΑΕΛ εκτός έδρας με 83-71, σε παιχνίδι που πραγματοποιήθηκε στο στάδιο «Νίκος..."/>
  </head>
  <body>
    <article>
      <h1>Πήρε το ντέρμπι της Λεμεσού ο Απόλλωνας</h1>
      <address><time datetime="2019-11-22T21:15:00+00:00">22 Nov 2019, 21:15</time> by <a rel="author">SigmaliveSportime</a></address>
      <p><b>«Γαλάζιο» βάφτηκε το ντέρμπι της Λεμεσού, με τον Απόλλωνα να επικρατεί της ΕΚΑ ΑΕΛ εκτός έδρας με 83-71, σε παιχνίδι που πραγματοποιήθηκε στο στάδιο «Νίκος Σολομωνίδης» στο πλαίσιο της 7ης αγωνιστικής της ΟΠΑΠ Basket League. Ως ο ACS MVP of the Game αναδείχθηκε ο Στέφανος Ηλιάδης, με 19 πόντους (3 τρίποντα, 3 ριμπάουντ, 7 ασσίστ).<br/></b> <br/>Το παιχνίδι ήταν ισορροπημένο στα πρώτα στάδια του με το σκορ στο 5’ να είναι στο 10-10. Στην συνέχεια ο Απόλλων ανέβασε στροφές και με το τέλος της περιόδου ήταν μπροστά με 25-15. Μέχρι τα μέσα της β’ περιόδου, οι «γαλάζιοι» κατάφεραν να φέρουν την διαφορά στο +16 (38-22). Έπειτα η ΑΕΛ ήταν βελτιωμένη και μέχρι το ημίχρονο μείωσε την διαφορά στους έντεκα πόντους (44-33).<br/> <br/>Στο τρίτο δεκάλεπτο είδαμε τον Απόλλωνα να αυξάνει την διαφορά στο +14 έως το 26:30. Στην συνέχεια οι «γαλαζοκίτρινοι» με οκτώ σερί πόντους (πέντε ο Χάμιλτον, τρίποντο ο Ρέντικας) , μείωσαν σε 57-51. Έπειτα, ο Απόλλωνας ήταν πιο συγκεντρωμένος, καταφέρνοντας με το τέλος της περιόδου να προηγείται με 65-55.<br/> <br/>Πιο καλή ήταν η εικόνα του Απόλλωνα στην δ’ περίοδο. Στο 35’ το σκορ ήταν στο 80-60 για τους «γαλάζιους», οι οποίοι με το τέλος του αγώνα επικράτησαν με 83-71.<br/> <br/><b>ΤΑ ΔΕΚΑΛΕΠΤΑ: 15-25, 33-44, 55-65, 71-83<br/></b> <br/>ΕΚΑ ΑΕΛ (Δημήτρης Σαρίκας)<br/> <br/>Γουόλκερ 14 (2), Χάμιλτον 13, Ρέντικας 9 (2), Χάρπερ 14 (3), Πιττάκας 12 (2), Πασιαλής 2, Γρίβας, Δημακόπουλος, Μονιάτης, Εύζωνας 7 (2).<br/> <br/>Απόλλων (Αντώνης Κωνσταντινίδης)<br/> <br/>Χάινς 9, Ντάγκλας 13, Λιούις 7 (1), Ηλιάδης 19 (3), Τζάξον 15 (3), Ο’Ράιλι 15 (3), Ελευθερίου 5, Τομπάζος, Ζντράβιτς, Γεωργίου.<br/> </p>
    </article>
  </body>
</html>