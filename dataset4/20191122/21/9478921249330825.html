<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/komotini/komotini-9-syntagmatikes-allages-stin-9i-anatheoritiki-voyli-toy-2019/"/>
    <meta property="og:site_name" content="ert.gr"/>
    <meta property="article:published_time" content="2019-11-22T21:49:01+00:00"/>
    <meta property="og:title" content="Κομοτηνή: 9 Συνταγματικές αλλαγές στην 9η Αναθεωρητική Βουλή του 2019"/>
    <meta property="og:description" content="«Οι διαφορετικές ιδεολογικές αφετηρίες δε μας εμπόδισαν να ζωντανέψουμε μια κατ’ αρχήν «ημιθανή και ακρωτηριασμένη» αναθεωρητική διαδικασία. Ξεκινώντας από τα 154 σημεία διαφωνίας στην Προτείνουσα Βουλή και τα 49 σημεία διαφωνίας στην Αναθεωρητική Επιτροπή, μέσα από ένα υψηλού επιπέδου επιστημονικό και πολιτικό διάλογο, επιτύχαμε να συναντηθούμε σε 9 σημαντικά σημεία και πιθανότατα τη Δευτέρα να ψηφίσουμε 9 σημαντικότατες αλλαγές, δηλαδή πολύ περισσότερες και σίγουρα πολύ σημαντικότερες από άλλες αναθεωρητικές προσπάθειες, τόσο του 1986 όσο και του 2008» αναφέρει σε γραπτή δήλωσή του ο Ε. Στυλιανίδης, Βουλευτής Ροδόπης της Νέας Δημοκρατίας και Πρόεδρος Επιτροπής Αναθεώρησης του Συντάγματος."/>
  </head>
  <body>
    <article>
      <h1>Κομοτηνή: 9 Συνταγματικές αλλαγές στην 9η Αναθεωρητική Βουλή του 2019</h1>
      <address><time datetime="2019-11-22T21:49:01+00:00">22 Nov 2019, 21:49</time> by <a rel="author">Μαρία Νικολάου</a></address>
      <p>«Οι διαφορετικές ιδεολογικές αφετηρίες δε μας εμπόδισαν να ζωντανέψουμε μια κατ’ αρχήν «ημιθανή και ακρωτηριασμένη» αναθεωρητική διαδικασία. Ξεκινώντας από τα 154 σημεία διαφωνίας στην Προτείνουσα Βουλή και τα 49 σημεία διαφωνίας στην Αναθεωρητική Επιτροπή, μέσα από ένα υψηλού επιπέδου επιστημονικό και πολιτικό διάλογο, επιτύχαμε να συναντηθούμε σε 9 σημαντικά σημεία και πιθανότατα τη Δευτέρα να ψηφίσουμε 9 σημαντικότατες αλλαγές, δηλαδή πολύ περισσότερες και σίγουρα πολύ σημαντικότερες από άλλες αναθεωρητικές προσπάθειες, τόσο του 1986 όσο και του 2008» αναφέρει σε γραπτή δήλωσή του ο Ε. Στυλιανίδης, Βουλευτής Ροδόπης της Νέας Δημοκρατίας και Πρόεδρος Επιτροπής Αναθεώρησης του Συντάγματος.</p>
      <p>
        <b>Αναλυτικότερα, ο Θρακιώτης πολιτικός αναφέρει τις εξής 9 αποφάσεις:</b>
      </p>
      <figure>
        <img src="https://www.ert.gr/wp-content/uploads/2019/11/apol.jpg"/>
        <figcaption>Ε. Στυλιανίδης, Βουλευτής Ροδόπης της Νέας Δημοκρατίας</figcaption>
      </figure>
      <p>1. Στηρίζουν την Ελληνική Οικογένεια με το Ελάχιστο Εγγυημένο Εισόδημα (άρθρ.21 παρ. 1 Σ.)<br/>2. Διασφαλίζουν την κυβερνητική-πολιτική σταθερότητα εμποδίζοντας την εργαλειοποίηση της Εκλογής του ΠτΔ (32 παρ. 4 Σ.)<br/>3. Αναβαθμίζουν το Κοινοβούλιο με τη διευκόλυνση σύστασης της Εξεταστικής Επιτροπής και από την ελάσσονα αντιπολίτευση (68 Σ.)<br/>4. Αποκαθιστούν τη θέση του Βουλευτή με την αυστηροποίηση του Ασύλου (62 Σ.)<br/>5. Θωρακίζουν την αξιοπιστία της πολιτικής με την εξίσωση Υπουργού και απλού πολίτη σε ζητήματα παραγραφής στην ποινική διαδικασία (86 παρ. 3 Σ.)<br/>6. Ενισχύουν την ανεξαρτησία της στρατιωτικής δικαιοσύνης(96παρ5Σ)<br/>7. Διευκολύνουν την Οριζόντια Διάκριση Εξουσιών μεταξύ αγοράς, τεχνοκρατίας και πολιτικής με τη διευκόλυνση ανάδειξης Ανεξάρτητων Αρχών (101Α παρ. 2 Σ.)<br/>8. Διασφαλίζουν την ενεργοποίηση των πολιτών με την θεσμοθέτηση<br/>της Λαϊκής Νομοθετικής Πρωτοβουλίας (73 παρ. 6 Σ.)<br/>9. Μεγαλώνουν την Ελλάδα διευκολύνοντας την ψήφο του Οικουμενικού Ελληνισμού και καθιστούν το Εθνικό Κοινοβούλιο εκφραστή όχι μόνο του Λαού αλλά και του Έθνους(άρθρο 54 παρ.3Σ)<br/>Αυτή η Αναθεώρηση πιστεύω τελικά ότι θα αφήσει πίσω της έντονη την σφραγίδα σημαντικών αλλαγών».</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/eidiseis/ellada/politiki/syntagmatiki-anatheorisi-oi-polites-tha-mporoyn-na-proteinoyn-nomoys-video/"/>
        <a href="https://www.ert.gr/eidiseis/ellada/kinonia/i-oristiki-protasi-tis-nd-gia-tin-psifo-ton-ellinon-omogenon/"/>
        <a href="https://www.ert.gr/perifereiakoi-stathmoi/komotini/e-stylianidis-ikanopoiimenos-apo-ti-diadikasia-anatheorisis-toy-syntagmatos/"/>
        <a href="https://www.ert.gr/perifereiakoi-stathmoi/komotini/e-stylianidis-prepei-oposdipote-na-kleisei-opoiadipote-paranomi-porta-ston-evro/"/>
        <a href="https://www.ert.gr/eidiseis/ellada/politiki/i-psifos-ton-omogenon-kai-o-nomos-peri-eythynis-ypoyrgon-simera-stin-olomeleia/"/>
        <a href="https://www.ert.gr/perifereiakoi-stathmoi/komotini/komotiniomilia-ilchan-achmet-stin-voyli-gia-tin-syntagmatiki-anatheorisi/"/>
      </related>
    </article>
  </body>
</html>