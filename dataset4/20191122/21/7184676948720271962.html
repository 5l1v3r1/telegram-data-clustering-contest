<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/22/chomu-pripinili-viplati-likarnyanih-i-dekretnih-u-fondi-sotsstrahuvannya-poyasnili/"/>
    <meta property="og:site_name" content="Народна Правда"/>
    <meta property="article:published_time" content="2019-11-22T21:19:13+00:00"/>
    <meta property="og:title" content="Чому припинена виплата лікарняних і декретних: у Фонді соцстрахування пояснили"/>
    <meta property="og:description" content="У Фонді соцстрахування підтвердили, що припинення виплат лікарняних, допомоги по вагітності та пологах, а також допомоги на поховання змушене припинені 20 листопада 2019 року"/>
  </head>
  <body>
    <article>
      <h1>Чому припинена виплата лікарняних і декретних: у Фонді соцстрахування пояснили</h1>
      <h2>У Фонді соцстрахування підтвердили припинення виплат</h2>
      <address>
        <time datetime="2019-11-22T21:19:13+00:00">22 Nov 2019, 21:19</time>
      </address>
      <p>У Фонді соціального страхування України надали офіційну інформацію щодо припинення <a href="https://narodna-pravda.ua/2019/11/22/pensijni-vyplaty-zakryvatymut-avtomatychno-za-kilka-hvylyn-podrobytsi/">виплат</a> лікарняних, допомоги по вагітності та пологах, а також  допомоги на поховання.</p>
      <p>Як передає НАРОДНА ПРАВДА, про це йдеться в повідомленні на сайті Фонду.</p>
      <p>Loading...</p>
      <p>Через суперечливу інформацію, що з’явилась упродовж останніх двох днів, Фонд соціального страхування України, як розпорядник інформації, повідомляє:</p>
      <ol>
        <li>Виплати матеріального забезпечення (лікарняні, допомоги по вагітності та пологах, допомоги на поховання) дійсно було вимушено призупинено 20.11.2019. 19 листопада Фонд профінансував за цим напрямом 129 млн грн, 20 листопада – 0 гривень. Це відбулось автоматично. Жодних документів, розпоряджень тощо задля призупинення видано не було (законодавчі підстави: п.2 ст.9 Закону України «Про загальнообов’язкове державне соціальне страхування» від 23.09.1999 № 1105; абзац 12 п.2 розділу V Статуту ФССУ, затвердженого постановою правління Фонду від 03.04.2015 № 8).</li>
        <li>Виплати призупинили, оскільки у поданому Міністерством соціальної політики та затвердженому Кабінетом Міністрів України бюджеті Фонду на 2019 рік кошторисні призначення за напрямом матеріального забезпечення – закінчились. Здійснювати касові видатки понад кошторисні призначення – порушення (п.2 ст.9 Закону України № 1105; п.6 розділу V постанови правління ФССУ від 12.09.2017 № 42).</li>
        <li>Виплати <b>не призупиняли через «нестачу коштів»</b>. Кошти надходять на рахунок Фонду щодня, по мірі сплати єдиного внеску страхувальниками та подальшого здійснення розподілу і перерахування частки від ЄСВ у розмірі 9,37% Державною казначейською службою.</li>
        <li>Для відновлення виплат необхідно, щоб Міністерство соціальної політики подало, а Кабінет Міністрів України затвердив зміни до бюджету Фонду на 2019 рік (п.5 ст. 4 Закону України № 1105).</li>
        <li>Видатки Фонду на виплату матзабезпечення та соціальні послуги визначено бюджетом у розмірі 12,974 млрд гривень, з яких 12,5 млрд грн – на матеріальне забезпечення. З 01 січня по 19 листопада 2019 року Фонд профінансував 12,5 млрд гривень матеріального забезпечення (бюджет Фонду: постанова КМУ від 16.01.2019 № 16).</li>
        <li>Попри наведене вище, директор виконавчої дирекції Фонду Євген Баженков сьогодні, 21 листопада, підписав відповідні документи для повного відновлення всіх виплат матеріального забезпечення. Відновлення виплат знаходиться під особистою відповідальністю Є.Баженкова, оскільки фінансування Фондом лікарняних і допомог по вагітності та пологах відповідно до законодавства на сьогодні неможливе без внесення змін до бюджету Фонду.</li>
      </ol>
      <p>Нагадаємо, <a href="https://narodna-pravda.ua/2019/11/14/komu-pererahuyut-pensiyi-a-hto-zalishitsya-bez-nadbavki-u-grudni-z-yavivsya-spisok/">з 1 грудня 2019 року Пенсійний фонд проведе  автоматичний перерахунок пенсій</a> у зв’язку із збільшенням прожиткового мінімуму для осіб, що втратили працездатність, до 1624 гривень. Це буде третє в цьому році підвищення мінмальної пенсії: з 1 грудня вона становитиме 1638 гривень.</p>
      <p>Додамо, що  Комітет з питань соціальної політики, зайнятості та пенсійного забезпечення вніс законопроект № 0972 (№ 1086) «Про внесення змін до Закону «Про загальнообов’язкове державне пенсійне страхування» щодо удосконалення пенсійного забезпечення» для передачі до Верховної Ради. <a href="https://narodna-pravda.ua/2019/10/22/pensijnij-vik-dlya-zhinok-v-ukrayini-vlada-gotuye-radikalni-zmini/">Законопроект передбачає зміну пенсійного віку для жінок в Україні</a>.</p>
      <p>Раніше називалися <a href="https://narodna-pravda.ua/2017/09/19/pensiya-za-vikom-nazvano-novi-rozmiry/">розміри пенсій за віком</a>, а також, <a href="https://narodna-pravda.ua/2017/09/19/pensiya-v-ukrayini-yakyj-dohid-vrahovuyut-dlya-vyplaty/">який дохід буде враховуватися при перерахунку пенсій</a>.</p>
      <p>Уже зараз відомо, що <a href="https://narodna-pravda.ua/2017/09/18/pensiya-v-ukrayini-chomu-ukrayintsi-otrymayut-nevysoki-doplaty/">високих доплат після перерахунку пенсій українцям</a> не буде.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>