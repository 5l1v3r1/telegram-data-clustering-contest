<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/chirourgos-sinelifthi-me-to-fakelaki-sto-cheri-ton-karfose-orgismenos-asthenis-epidi-apetouse-olo-ke-perissotera-lefta/"/>
    <meta property="og:site_name" content="irafina"/>
    <meta property="article:published_time" content="2019-11-22T21:20:18+00:00"/>
    <meta property="og:title" content="Χειρουργός συνελήφθη με το φακελάκι στο χέρι – Τον «κάρφωσε» οργισμένος ασθενής επειδή απαιτούσε όλο και περισσότερα λεφτά!"/>
    <meta property="og:description" content="Με προσημειωμένα χαρτονομίσματα στην κατοχή του, συνελήφθη γιατρός – χειρουργός του ΠΑΓΝΗ, την Παρασκευή (22.11.2019). Ο χειρουργός φέρεται να απαίτησε χρηματικό ποσό από ασθενή του, για ιατρική πράξη που είχε πραγματοποιηθεί το προηγούμενο χρονικό διάστημα στο νοσοκομείο του Ηρακλείου. Σύμφωνα με πληροφορίες του cretapost ο γιατρός ζήτησε περισσότερα χρήματα απ όσα αρχικά είχε συμφωνήσει με […]"/>
  </head>
  <body>
    <article>
      <h1>Χειρουργός συνελήφθη με το φακελάκι στο χέρι – Τον «κάρφωσε» οργισμένος ασθενής επειδή απαιτούσε όλο και περισσότερα λεφτά!</h1>
      <address>
        <time datetime="2019-11-22T21:20:18+00:00">22 Nov 2019, 21:20</time>
      </address>
      <p>Με προσημειωμένα χαρτονομίσματα στην κατοχή του, συνελήφθη γιατρός – χειρουργός του ΠΑΓΝΗ, την Παρασκευή (22.11.2019).</p>
      <p>Ο χειρουργός φέρεται να απαίτησε χρηματικό ποσό από ασθενή του, για ιατρική πράξη που είχε πραγματοποιηθεί το προηγούμενο χρονικό διάστημα στο νοσοκομείο του Ηρακλείου.</p>
      <p>Σύμφωνα με πληροφορίες του cretapost ο γιατρός ζήτησε περισσότερα χρήματα απ όσα αρχικά είχε συμφωνήσει με τον ασθενή του με αποτέλεσμα ο τελευταίος να εξοργιστεί από αυτό και να απευθύνεται τελικά στην αστυνομία προχωρώντας παράλληλα σε επώνυμη και γραπτή καταγγελία.</p>
      <p>Στο τελευταίο ραντεβού που είχε μαζί του οι άντρες της Ασφάλειας Ηρακλείου προσημείωσαν τα χρήματα με τα οποία θα έδινε το “φακελάκι” στον γιατρό.</p>
      <p>Αμέσως μετά άνδρες της ασφάλειας Ηρακλείου, συνέλαβαν τον γιατρό, βρίσκοντας πάνω του τα προσυμφωνημένα χαρτονομίσματα.</p>
      <p>Ο γιατρός οδηγήθηκε στο Αστυνομικό Μέγαρο Ηρακλείου όπου και κρατείται, ενώ σε βάρος του σχηματίζεται δικογραφία.</p>
      <p>Με ενδιαφέρον αναμένεται, τις επόμενες ώρες, η αντίδραση από πλευράς διοίκησης του νοσοκομείου αλλά και του υπουργείου Υγείας.</p>
      <p>πηγή: cretapost.gr</p>
    </article>
  </body>
</html>