<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/basket/euroleague/story/655617/mpagern-monaxoy-panathinaikos-opap-75-87-prasinos-sifoynas-video-photos"/>
    <meta property="og:site_name" content="OnSports"/>
    <meta property="article:published_time" content="2019-11-22T21:09:17+00:00"/>
    <meta property="og:title" content="Μπάγερν Μονάχου – Παναθηναϊκός ΟΠΑΠ 75-87: «Πράσινος»… σίφουνας! (video+photos)"/>
    <meta property="og:description" content="Ένας «μαγικός» Παναθηναϊκός στο δεύτερο ημίχρονο «ισοπέδωσε» τη Μπάγερν μέσα στο Μόναχο και μπροστά σε 700 «αιώνια πιστούς» που έκαναν… ΟΑΚΑ την «Audi Dome» διέλυσαν 87-75 τους Βαυαρούς!"/>
  </head>
  <body>
    <article>
      <h1>Μπάγερν Μονάχου – Παναθηναϊκός ΟΠΑΠ 75-87: «Πράσινος»… σίφουνας! (video+photos)</h1>
      <address><time datetime="2019-11-22T21:09:17+00:00">22 Nov 2019, 21:09</time> by <a rel="author">Χρήστος Γιαννούλης</a></address>
      <p>Ένας «μαγικός» Παναθηναϊκός στο δεύτερο ημίχρονο «ισοπέδωσε» τη Μπάγερν μέσα στο Μόναχο και μπροστά σε 700 «αιώνια πιστούς» που έκαναν… ΟΑΚΑ την «Audi Dome» διέλυσαν 87-75 τους Βαυαρούς!</p>
      <p>Η… μηχανή του Παναθηναϊκού έχει πάρει μπροστά για τα καλά και με την έλευση του Πιτίνο αναμένεται να… φουλάρει και στη φετινή Euroleague για να βρεθεί ξανά στα playoffs και να παλέψει για το καλύτερο δυνατό. Οι «πράσινοι» πέρασαν άνετα 87-75 κι από το Μόναχο, μετά το Κάουνας, μετά από εντυπωσιακή εμφάνιση στο δεύτερο ημίχρονο και έφτασαν στο 6-4 σε 10 αγωνιστικές. Το «τριφύλλι» με εντυπωσιακή άμυνα και εξαιρετικές επιθετικές επιλογές, έχοντας πλουραλισμό και βοήθεια σχεδόν από όλους όσοι χρησιμοποιήθηκαν από τον Γιώργο Βόβορα, έκαναν εξαιρετική εμφάνιση και «καθάρισαν» το παιχνίδι.</p>
      <p>Μπροστά σε περισσότερους από 700 οπαδούς τους που έκαναν… ΟΑΚΑ την «Audi Dome», ο Νικ Καλάθης – που στο πρώτο ημίχρονο δεν ήταν καλός αλλά στο δεύτερο εμφανίστηκε και έκανε… μαγικά – και η παρέα του έκαναν το 2/2 στη φετινή «διαβολοβδομάδα» και βελτίωσαν ακόμα περισσότερο τη θέση τους. Εξαιρετικός σε ένα ακόμα παιχνίδι ο Ιωάννης Παπαπέτρου, με τον Ντίνο Μήτογλου να είναι καταλυτικός τόσο στην άμυνα όσο και στο παιχνίδι πάνω από τη στεφάνη, με τον Ράις να «κλείνει» εντυπωσιακά το ματς και τον Παναθηναϊκό να πανηγυρίζει μια τεράστια νίκη. Το «τριφύλλι» πλέον στρέφει την προσοχή του στον επόμενο αγώνα που είναι αυτός με τη Μπασκόνια την επόμενη Πέμπτη στο ΟΑΚΑ, όπου θα κάνει την επανεμφάνισή του στον πάγκο ο Ρικ Πιτίνο, ενώ ενδιάμεσα μεσολαβεί κι ο αγώνας της Δευτέρας με τον Ηρακλή για το πρωτάθλημα, επίσης στο κλειστό των Ολυμπιακών εγκαταστάσεων…</p>
      <p>
        <b>Περισσότερα σε λίγο...</b>
      </p>
    </article>
  </body>
</html>