<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90321"/>
    <meta property="og:site_name" content="Denník politika"/>
    <meta property="article:published_time" content="2019-11-22T21:35:16+00:00"/>
    <meta property="og:title" content="Zvolen otočil duel proti Liptákom, Košice v derby tesne zdolali Poprad a Slovan prehral v Maďarsku"/>
    <meta property="og:description" content="22.11.2019 (Webnoviny.sk) – Hokejisti HC Košice zvíťazili najtesnejším rozdielom 2:1 nad hráčmi HK Poprad v piatkovom zápase 23. kola slovenskej najvyššej súťaže Tipsport ligy. Východniarske derby, ktoré sledovalo na tribúnach Steel arény 5451 divákov, prinieslo vyrovnaný priebeh. „Kamzíci“ sa ujali vedenia v 12. min po zásahu Miroslava Preisingera, ale domáci vo zvyšku stretnutia skóre otočili. Približne v polovici riadneho hracieho času vyrovnal v presilovke David Květoň a v 54. min rozhodol o triumfe „oceliarov“ Jakub Suja."/>
  </head>
  <body>
    <article>
      <h1>Zvolen otočil duel proti Liptákom, Košice v derby tesne zdolali Poprad a Slovan prehral v Maďarsku</h1>
      <address><time datetime="2019-11-22T21:35:16+00:00">22 Nov 2019, 21:35</time> by <a rel="author">Webnoviny</a></address>
      <p>22.11.2019 (Webnoviny.sk) – Hokejisti HC Košice zvíťazili najtesnejším rozdielom 2:1 nad hráčmi HK Poprad v piatkovom zápase 23. kola slovenskej najvyššej súťaže Tipsport ligy. Východniarske derby, ktoré sledovalo na tribúnach Steel arény 5451 divákov, prinieslo vyrovnaný priebeh. „Kamzíci“ sa ujali vedenia v 12. min po zásahu Miroslava Preisingera, ale domáci vo zvyšku stretnutia skóre otočili. Približne v polovici riadneho hracieho času vyrovnal v presilovke David Květoň a v 54. min rozhodol o triumfe „oceliarov“ Jakub Suja.</p>
      <h3>Súboj dvoch Dukiel</h3>
      <p>Na východe Slovenska pútal pozornosť aj súboj dvoch Dukiel. Domáca michalovská nestačila na trenčiansku a podľahla jej tesne 1:2. Hosťom pomohli k trom bodom góly zámorských legionárov. Už po 35. sekundách duelu skóroval obranca Graeme McCormack a v druhej tretine ho napodobnil útočník Brandon Alderson.</p>
      <p>V drese Zemplínčanov sa presadil iba ruský forvard Igor Safaralejev v oslabení na začiatku prostredného dejstva. Plný bodový zisk si pripísali taktiež hokejisti majstrovskej Banskej Bystrice, ktorí na domácom klzisku zdolali maďarský MAC Budapešt 4:3 aj vďaka dvom gólom obrancu Jordona Southorna.</p>
      <h3>Nové Zámky prerušili negatívnu sériu</h3>
      <p>V druhom piatkovom regionálnom derby Nové Zámky pred vlastnými fanúšikmi zdolali Nitru 4:1. Zverenci trénera Miroslava Mosnára v zápase ani raz neprehrávali a prerušili sériu šiestich duelov bez bodového zisku.</p>
      <p>V drese „býkov“ namierili do čierneho Radim Hruška, Filip Bajtek, Dalibor Mikula a Tomáš Urban. Za hostí uspel iba Samuel Buček. Na prekvapenie dlho siahali hráči Liptovského Mikuláša. Vo Zvolene viedli po prvej tretine 3:0, do 54. min si držali tesný náskok 4:3, ale napokon prehrali 4:6.</p>
      <h3>Slovan padol po deviatich víťazstvách</h3>
      <p>Hokejisti Slovana Bratislava po deviatich víťazstvách v sérii spoznali chuť prehry. „Belasí“, ktorí bodovali v ostatných pätnástich ligových duelov, prehrali v Miškovci 3:6. Na severovýchode Maďarska mali slabší štart, ale do polovice zápasu skóre otočili. Na dva presné zásahy Kyla Beacha odpovedali Tomáš Zigo, Radovan Puliš a Marek Viedenský.</p>
      <p>Domáce „ľadové medvede“ však do druhej prestávky vyrovnali zásluhou Ryana Harrisona a v záverečnom dejstve strhli víťazstvo na svoju stranu. Gólovo sa presadili Bence Szirányi, Davis Vandane a Nicholas Ross. Slovan napriek zaváhaniu zostal na prvom mieste tabuľky, pred druhými Košicami má sedembodový náskok.</p>
      <h3>Tipsport liga 2019/2020</h3>
      <p>23. kolo – piatok</p>
      <p><b>HC ’05 iClinic Banská Bystrica – MAC Budapešť 4:3 (0:1, 4:2, 0:0)</b><br/><b>Góly</b>: 21. Southorn (Jääskeläinen), 25. Bartánus (Lamper, Tamáši), 26. Southorn (Hickmott), 27. Jääskeläinen – 5. Bodó (Fejes, K. Nagy), 25. Majoross (Terbócs), 39. Terbócs (Orban, Macaulay)</p>
      <p><b>HC Košice – HK Poprad 2:1 (0:1, 1:0, 1:0)</b><br/><b>Góly:</b> 29. Květoň (Michal Chovan, Skokan), 54. Suja (Bortňák, Belluš) – 12. Preisinger (Leclerc, Kozák)</p>
      <p><b>HK Dukla Ingema Michalovce – HK Dukla Trenčín 1:2 (0:1, 1:1, 0:0)</b><br/><b>Góly:</b> 23. Safaralejev – 1. McCormack (Alderson, Bezúch), 33. Alderson (Mikyska)</p>
      <p><b>HKM Zvolen – MHk 32 Liptovský Mikuláš 6:4 (0:3, 3:1, 3:0)</b><br/><b>Góly:</b> 25. Thompson (Halama, Drgoň), 28. Bonis (Trotter, Corrin), 37. Marcinek (Tibenský, Petráš), 54. Tibenský (Thompson), 57. Kelemen (Corrin), 60. Bonis (Švarný) – 9. Rudolf Huna (Smutný, Oško), 16. Rudolf Huna (Vybiral, Smutný), 17. Richard Huna (Piatka, L. Lunter), 29. Dlugoš (Piatka)</p>
      <p><b>HC Mikron Nové Zámky – HK Nitra 4:1 (2:1, 0:0, 2:0)</b><br/><b>Góly:</b> 4. R. Hruška (T. Pospíšil, Hatala), 20. Bajtek (J. Jurík, Urban), 53. Mikula, 57. Urban (J. Jurík, Drtina) – 11. Buček (Koyš, Olsen)</p>
      <p><b>DVTK Jegesmedvék Miškovec – HC Slovan Bratislava 6:3 (2:1, 1:2, 3:0)</b><br/><b>Góly:</b> 4. Beach (Rodman), 17. Beach (Dudás, Vandane), 36. Harrison (Miskolczi, Vojtkó), 50. Szirányi (Beauviller), 53. Vandane (Beauviller, J. Vas), 58. Ross – 10. Zigo (Puliš, Abdul), 21. Puliš (Abdul, Zigo), 29. Viedenský (Štajnoch, Žitný)</p>
      <p>Viac k témam: <a href="https://www.webnoviny.sk/tag/tipsport-liga/"><u>Tipsport liga</u></a><br/>Zdroj: Webnoviny.sk – <a href="https://www.webnoviny.sk/zvolen-otocil-duel-proti-liptovskemu-mikulasu-kosice-v-derby-tesne-zdolali-poprad/"><u>Zvolen otočil duel proti Liptákom, Košice v derby tesne zdolali Poprad a Slovan prehral v Maďarsku</u></a> © SITA Všetky práva vyhradené.</p>
    </article>
  </body>
</html>