<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Premier-League/a315337-Lampard-Nikada-ne-bih-trenirao-Spurse-postujem-Zozea.html"/>
    <meta property="og:site_name" content="Sport Klub"/>
    <meta property="article:published_time" content="2019-11-22T21:54:00+00:00"/>
    <meta property="og:title" content="Lampard: Nikada ne bih trenirao Spurse, poštujem Žozea"/>
    <meta property="og:description" content="Menadžer Čelsija Frank Lampard govorio je o novom angažmanu Žozea Murinja. Portugalac je preuzeo Totenhem i tako pokrenuo lavinu komentara fudbalske javnosti."/>
  </head>
  <body>
    <article>
      <h1>Lampard: Nikada ne bih trenirao Spurse, poštujem Žozea</h1>
      <h2>Menadžer Čelsija Frank Lampard govorio je o novom angažmanu Žozea Murinja. Portugalac je preuzeo Totenhem i tako pokrenuo lavinu komentara fudbalske javnosti.</h2>
      <address><time datetime="2019-11-22T21:54:00+00:00">22 Nov 2019, 21:54</time> by <a rel="author">Aleksandra Radivojević</a></address>
      <figure>
        <img src="https://sportklub.rs/Picture/153317/jpeg/Zoze-Murinjo-Frenk-Lampard.jpg"/>
        <figcaption>Murinjo i Lampard<cite>Jan Kruger, Getty Images Sport</cite></figcaption>
      </figure>
      <p>Murinjo je u dva navrata sedeo na klupi Plavaca i bio trener Lampardu.</p>
      <p>Aktuelni menadžer kluba sa Stamford Bridža rekao je da nikada ne bi krenuo Murinjovim stopama.</p>
      <p>"<i>Mogu slobodno da kažem da nikada neću biti menadžer Totenhema i znam da ću to misliti i za 10 godina. Jednostavno, to se neće desiti. Ipak, smatram da je Žoze u drugačijoj situaciji. Radio je u mnogo klubova i njegova odluka mora da se poštuje. Ja sam u Čelsiju proveo 13 godina kao fudbaler i duboko sam vezan za ovaj klub. Jesam igrao za Mančester Siti na kraju karijere, ali Čelsi mi je uvek bio najbliži srcu"</i>, rekao je Lampard.</p>
      <p>Plavci u subotu gostuju Mančester Sitiju i u odličnoj su formi, pošto imaju šest pobeda u nizu.</p>
      <p>Duel je na programu od 18 časova i 30 minuta, uz direktan prenos na Sport klubu 1.</p>
    </article>
  </body>
</html>