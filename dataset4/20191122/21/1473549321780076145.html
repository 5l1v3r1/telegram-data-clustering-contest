<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/protesty-w-iraku-starcia-na-moscie-w-bagdadzie-zabici-i-ranni,987580.html"/>
    <meta property="og:site_name" content="TVN24"/>
    <meta property="article:published_time" content="2019-11-22T21:59:33+00:00"/>
    <meta property="og:title" content="Coraz więcej ofiar antyrządowych protestów"/>
    <meta property="og:description" content="Irackie siły bezpieczeństwa otworzyły ogień do protestujących na moście Ahrar w Bagdadzie. Użyły też gazu łzawiącego. W starciach zginęły trzy osoby, a 25 odniosło obrażenia. Tłumienie antyrządowyc..."/>
  </head>
  <body>
    <article>
      <h1>Coraz więcej ofiar antyrządowych protestów</h1>
      <address><time datetime="2019-11-22T21:59:33+00:00">22 Nov 2019, 21:59</time> by <a rel="author">akw//kg</a></address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/7aee627d-fffd-4f96-b8e4-2e375b0c199f.jpg?type=1&amp;srcmode=0&amp;srcx=1/1&amp;srcy=11/20&amp;srcw=1/1&amp;srch=47/50&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/2244b197-5b6d-42a0-9e5b-21a2253b7ee9-480p.mp4"/>
          <figcaption>Antyrządowe protesty i chaos na ulicach Bagdadu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/1c15ec3f-0966-434a-9c77-7c6e0932216e-480p.mp4"/>
          <figcaption>W Bagdadzie zginęło kolejnych trzech demonstrantów</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/9f452ba0-b9e3-4833-9af4-dd5540e67a97-480p.mp4"/>
          <figcaption>Kolejne ofiary protestów w Bagadzie. Zginęli od granatów z...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/56cfdf4f-d765-4e42-ad81-06bcb4058972-480p.mp4"/>
          <figcaption>Protesty antyrządowe w Iraku. Służby bezpieczeństwa...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/c8785b86-ad74-43c3-9876-06fda1ae6a59-480p.mp4"/>
          <figcaption>Antyrządowe protesty w Bagdadzie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/027bf633-3f98-4c56-b3f0-1399a38a9d1a-480p.mp4"/>
          <figcaption>Antyrządowe protesty w Bagdadzie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/0f011ca0-cf6d-4bcf-998c-969d0a5fea9e-480p.mp4"/>
          <figcaption>Protesty antyrządowe w Iraku</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/97c6d576-9bbe-4858-86a2-ceddace9ac4a-480p.mp4"/>
          <figcaption>Protesty w Iraku. Władze wprowadzaja godzinę policyjną</figcaption>
        </figure>
        <figcaption>Protesty w Iraku trwają, liczba zabitych rośnie<cite>Foto: PAP/EPA/AHMED JALIL | Video: Reuters</cite></figcaption>
      </slideshow>
      <h3>Irackie siły bezpieczeństwa otworzyły ogień do protestujących na moście Ahrar w Bagdadzie. Użyły też gazu łzawiącego. W starciach zginęły trzy osoby, a 25 odniosło obrażenia. Tłumienie antyrządowych protestów pociągnęło za sobą dotąd ponad 300 ofiar śmiertelnych.</h3>
      <p>Informacje o wydarzeniach na moście podała agencja AP, powołując się na władze Iraku.</p>
      <related>
        <a href="https://www.tvn24.pl/wiadomosci-ze-swiata,2/strategicznemu-portowi-grozi-calkowity-paraliz-miliardowe-straty,986217.html"/>
      </related>
      <p>Zastrzegający sobie anonimowość przedstawiciele służb medycznych poinformowali, że jedna osoba zginęła w wyniku postrzału, a dwie kolejne zabił gaz łzawiący.</p>
      <p>Nie jest jasne, czy zmarły w wyniku wdychania gazu, czy zostały uderzone kanistrami, co było przyczyną śmierci kilku innych protestujących w ostatnich tygodniach.<br/><br/>Most Ahrar, na którym trwają starcia, prowadzi do Zielonej Strefy - pilnie strzeżonej dzielnicy rządowo-dyplomatycznej, w której znajdują się między innymi parlament i ambasady.</p>
      <p>Od tygodni protestujący próbują sforsować położone na Tygrysie mosty Ahrar, Sinak i Dżumhurija.</p>
      <figure>
        <img src="https://r-scale-40.dcs.redcdn.pl/scale/o2/tvn/web-content/m/p1/v/de03beffeed9da5f3639a621bcab5dd4/9ee8744a-05ea-4892-8d6c-94d13a30483f/S/020.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Protestujący w Bagdadzie zajęli trzeci most<cite>Wideo: Reuters TV</cite></figcaption>
      </figure>
      <h3>Ginie niemal 50 osób tygodniowo</h3>
      <related>
        <a href="https://www.tvn24.pl/wiadomosci-ze-swiata,2/kolejni-zabici-w-protestach-w-bagdadzie-zgineli-prawdopodobnie-od-granatow-gazowych,985306.html"/>
      </related>
      <p>Antyrządowe niepokoje społeczne w Iraku rozpoczęły się w Bagdadzie, szybko rozprzestrzeniając się na miasta na południu kraju.</p>
      <p>Tłumienie zamieszek pociągnęło za sobą dotąd co najmniej 320 ofiar śmiertelnych. Według agencji Reutera od 1 października bieżącego roku w protestach ginie średnio niemal 50 osób tygodniowo. To największe demonstracje od czasu upadku dyktatury Saddama Husajna w 2003 roku.</p>
      <p>Manifestacje w Iraku są wyrazem społecznego wzburzenia wywołanego między innymi biedą, bezrobociem oraz nieregularnymi dostawami prądu i wody pitnej.</p>
      <p>Polityków i władze obwinia się o chroniczną korupcję, powstrzymującą odbudowę kraju po latach konfliktów religijnych i niszczycielskiej wojnie, w której pokonano dżihadystyczną organizację Państwo Islamskie.</p>
      <figure>
        <img src="https://r-scale-e0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/a0e9669c-1897-4baf-afae-97b023ec598a.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>W Bagdadzie zginęło kolejnych trzech demonstrantów</figcaption>
      </figure>
      <related>
        <h4>Antyrządowe protesty w Iraku</h4>
        <a href="https://www.tvn24.pl/wiadomosci-ze-swiata,2/strategicznemu-portowi-grozi-calkowity-paraliz-miliardowe-straty,986217.html"/>
        <a href="https://www.tvn24.pl/wiadomosci-ze-swiata,2/gaz-lzawiacy-i-ostra-amunicja-kontra-demonstranci-nie-zyja-trzy-osoby,985839.html"/>
        <a href="https://www.tvn24.pl/wiadomosci-ze-swiata,2/kolejni-zabici-w-protestach-w-bagdadzie-zgineli-prawdopodobnie-od-granatow-gazowych,985306.html"/>
        <a href="https://www.tvn24.pl/wiadomosci-ze-swiata,2/chaos-na-irackich-ulicach-premier-apeluje-o-powrot-do-normalnego-zycia,984274.html"/>
        <a href="https://www.tvn24.pl/wiadomosci-ze-swiata,2/irackie-sluzby-znow-otworzyly-ogien-do-demonstrantow-zginelo-10-osob,983849.html"/>
      </related>
    </article>
  </body>
</html>