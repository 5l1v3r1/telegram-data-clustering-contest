<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/news/aic-e-divisione-calcio-femminile-contro-la-violenza-sulle-donne-352835"/>
    <meta property="og:site_name" content="MilanNews.it"/>
    <meta property="article:published_time" content="2019-11-22T21:01:00+00:00"/>
    <meta property="og:title" content="Aic e Divisione calcio femminile contro la violenza sulle donne"/>
    <meta property="og:description" content="(ANSA) - ROMA, 22 NOV - In occasione della Giornata internazionale per l'eliminazione della violenza contro le donne, l'Associazione italiana calciatori (Aic) e la Divisione calcio femminile Figc porteranno in campo #facciamogliuomini, progetto rivolto alla prevenzione e al contrasto del drammatico fenomeno. Domani e domenica, tutte le capitane delle squadre partecipanti ai campionati di calcio femminile di serie A e B scenderanno in campo accompagnate da un uomo che, stringerà tra le mani un narciso, simbolo di #facciamogliuomini, e vestirà una t-shirt con il logo del progetto ed il suo claim &quot;Questo è l'unico narciso che conosco&quot;. Dopo l'ingresso in campo, l'uomo donerà il narciso alla capitana come simbolo di rispetto e quale atto significativo a voler cambiare l'accezione negativa insita nel termine &quot;narciso&quot;. Nel corso della due giorni verranno presentati in anteprima ai media i due spot che sostengono il progetto, scritti e diretti dal regista Paolo Geremei, che vogliono sensibilizzare l'opinione pubblica…"/>
  </head>
  <body>
    <article>
      <h1>Aic e Divisione calcio femminile contro la violenza sulle donne</h1>
      <address><time datetime="2019-11-22T21:01:00+00:00">22 Nov 2019, 21:01</time> by <a rel="author">Matteo Calcagni</a></address>
      <p>(ANSA) - ROMA, 22 NOV - In occasione della Giornata internazionale per l'eliminazione della violenza contro le donne, l'Associazione italiana calciatori (Aic) e la Divisione calcio femminile Figc porteranno in campo #facciamogliuomini, progetto rivolto alla prevenzione e al contrasto del drammatico fenomeno. Domani e domenica, tutte le capitane delle squadre partecipanti ai campionati di calcio femminile di serie A e B scenderanno in campo accompagnate da un uomo che, stringerà tra le mani un narciso, simbolo di #facciamogliuomini, e vestirà una t-shirt con il logo del progetto ed il suo claim "Questo è l'unico narciso che conosco". Dopo l'ingresso in campo, l'uomo donerà il narciso alla capitana come simbolo di rispetto e quale atto significativo a voler cambiare l'accezione negativa insita nel termine "narciso". Nel corso della due giorni verranno presentati in anteprima ai media i due spot che sostengono il progetto, scritti e diretti dal regista Paolo Geremei, che vogliono sensibilizzare l'opinione pubblica su due diversi aspetti legati al tema della violenza sulle donne. (ANSA).</p>
      <footer><b>Fonte:</b> <u>ANSA</u></footer>
    </article>
  </body>
</html>