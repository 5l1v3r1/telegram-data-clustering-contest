<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/936532-bestallde-klanning-fick-25-000-ecstasy-tabletter"/>
    <meta property="og:site_name" content="Nyheter24"/>
    <meta property="article:published_time" content="2019-11-22T21:39:26+00:00"/>
    <meta property="og:title" content="Beställde klänning – fick 25 000 ecstasy-tabletter"/>
    <meta property="og:description" content="En kvinna i Österrike fick sig en chock när hon skulle öppna ett paket hon beställt hem, som skulle innehålla en klänning. I paketet låg det nämligen tre stora påsar – fyllda med Ecstasy."/>
  </head>
  <body>
    <article>
      <h1>Beställde klänning – fick 25 000 ecstasy-tabletter</h1>
      <address><time datetime="2019-11-22T21:39:26+00:00">22 Nov 2019, 21:39</time> by <a rel="author" href="https://nyheter24.se/profil/vendela.lonnqvist" target="_blank">Vendela Lönnqvist</a></address>
      <p>
        <b>En kvinna i Österrike fick sig en chock när hon skulle öppna ett paket hon beställt hem, som skulle innehålla en klänning. I paketet låg det nämligen tre stora påsar – fyllda med Ecstasy.</b>
      </p>
      <p>Att beställa något från internet är oftast väldigt smidig. Ibland kan man dock råka få trasiga produkter eller fel storlek, något som inte är hela världen egentligen.</p>
      <h3>Inte vad de trodde</h3>
      <p>Men ett medelålders par från Linz, Österrike fick en minst sagt chockerande överraskning när de öppnade de två paketen, något de förväntade sig skulle innehålla kläder från en butik i Nederländerna.</p>
      <p>I leveransen låg nämligen inte det de trodde – utan de var istället fyllda med tre påsar innehållandes små, lila piller.</p>
      <p>Kvinnan trodde först att det var dekorationsstenar. Men hennes man började snabbt misstänka att det rörde sig om något helt annat.</p>
      <h3>Ett värde av fem miljoner kronor</h3>
      <p>De bestämde sig därför för att åka till deras lokala postutbud, varpå paketen skickades till polisens narkotikaavdelning.</p>
      <p>Där upptäckte de att paketen innehöll hela 25 000 piller av den psykedeliska drogen Ecstasy, även kallat MDMA, med ett värde av mer än fem miljoner svenska kronor.</p>
      <figure>
        <img src="https://cdn02.nyheter24.se/55b2dea203d802dc05/2019/11/22/1594140/Ska%CC%88rmavbild%202019-11-22%20kl.%2020.31.49.png"/>
        <figcaption>Bildkälla: Austria Federal Police</figcaption>
      </figure>
      <h3>Skulle egentligen till Skottland</h3>
      <p>Inte nog med det så hade leveransen rest över 150 mil – åt helt fel håll.</p>
      <p>Egentligen skulle beställningen till Glasgow, Skottland. När en utredning startades av Skottlands polis och det nationella brottsrådet visade det sig bero på ett misstag av posten.</p>
      <p>De har ännu inte funnit någon misstänkt och utredningen räknas fortfarande som pågående, skriver <a href="https://www.thesun.co.uk/news/10009563/middle-aged-receive-25000-ecstasy-pills-450k-post-dresses/?utm_campaign=sunmainfacebook260919&amp;utm_medium=Social&amp;utm_source=Facebook#Echobox=1569532269">The Sun</a>.</p>
      <h3>Drogen MDMA</h3>
      <p>Ecstasy, eller MDMA, är ett psykoaktivt ämne som påverkar det centrala nervsystemet. Effekterna handlar oftast om en känsla av eufori och hög energi, som håller i ungefär tre till sju timmar.</p>
      <p>Det är därför vanligt att drogen används vid elektronisk-och dansfestivaler. </p>
      <p>När effekterna sedan går ur kroppen är det vanligt att drabbas av ångest, trötthet och i värsta fall depression. </p>
      <figure>
        <a href="https://nyheter24.se/profil/vendela.lonnqvist">
          <img src="https://cdn01.nyheter24.se/87820a8a024b004b00/profile/avatars/107068_1562345490.jpg"/>
        </a>
      </figure>
      <p><a href="https://nyheter24.se/profil/vendela.lonnqvist">Vendela Lönnqvist </a><br/>vendela.lonnqvist@nyheter24.se</p>
    </article>
  </body>
</html>