<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159142_1093.html"/>
    <meta property="og:site_name" content="Novsport"/>
    <meta property="article:published_time" content="2019-11-22T21:33:00+00:00"/>
    <meta property="og:title" content="В ДРАМА НА &quot;СИГНАЛ ИДУНА ПАРК&quot;: Борусия Д се върна от 0:3 срещу последния! (ВИДЕО)"/>
    <meta property="og:description" content="Марко Ройс спаси &quot;жълто-черните&quot; от загуба с гол в 92-ата минута"/>
  </head>
  <body>
    <article>
      <h1>В ДРАМА НА "СИГНАЛ ИДУНА ПАРК": Борусия Д се върна от 0:3 срещу последния! (ВИДЕО)</h1>
      <address><time datetime="2019-11-22T21:33:00+00:00">22 Nov 2019, 21:33</time> by <a rel="author">Пламен Димитров</a></address>
      <p>Борусия Дортмунд се спаси от голям резил насред своя "Сигнал Идуна Парк". "Жълто-черните" стигна до драматично равенство - 3:3 срещу Падерборн в мач от 12-ия кръг на Първа Бундеслига. Гостите имаха аванс от три гола на почивката. Стрели Мамба се разписа на два пъти, а Герит Холтман добави още един. През второто полувреме Джейдън Санчо, Алекс Витсел и Марко Ройс отърваха тима си от поражение. Изравнителното попадение падна във втората минута на добавеното време.<br/> <br/>Равенството не помогна на Падерборн да изплува от последното място. Борусия пък е на 5-а позиция с 20 точки, колкото има и Хофенхайм, който обаче е с мач по-малко.<br/> <br/>Гостите поведоха още в 5-ата минута, когато Прьогер изведе Мамба на чиста позиция и той не пропусна - 0:1. Отново Мамба беше точен в 37-ата минута. Голмайсторът на Падерборн избяга от защитата на "жълто-черните" и преодоля за втори път стража Бюрки. <br/> <br/>До почивката преднината на гостуващия тим стана класическа, след като Холтман от малък ъгъл простреля вратаря на домакините. Две минути преди почивката той промуши топката между краката на Бюрки.<br/> <br/>В 47-ата минута Джейдън Санчо върна Борусия в мача с удар от точката за изпълнение на дузпата след асистенция на Хакими. В 84-ата минута Аксел Витсел достигна до подаване в наказателното поле и изстреля топката в долния десен ъгъл на вратата - 2:3.<br/> <br/>В добавеното време на срещата Марко Ройс стана герой за домакините. Звездата на Борусия отбеляза от много трудна позиция, след като засече центриране с глава.</p>
    </article>
  </body>
</html>