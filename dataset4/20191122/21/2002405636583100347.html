<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291537,olbrychski-mial-wypadek-na-skuterze-w-zolwinie-zderzyl-sie-z-osobowka"/>
    <meta property="og:site_name" content="na:Temat"/>
    <meta property="article:published_time" content="2019-11-22T21:56:28+00:00"/>
    <meta property="og:title" content="Daniel Olbrychski miał wypadek na skuterze. Zderzył się z osobówką"/>
    <meta property="og:description" content="Daniel Olbrychski miał wypadek na skuterze niedaleko stadniny w Żółwinie – informuje Polsat News. Artysta zderzył się z samochodem osobowym i trafił do szpitala. Nieoficjalnie dziennikarze ustalili, że Olbrychski jechał środkiem drogi i nie miał włączonych świateł. Sprawą zajęła się policja."/>
  </head>
  <body>
    <article>
      <h1>Daniel Olbrychski miał wypadek na skuterze. Zderzył się z osobówką</h1>
      <address><time datetime="2019-11-22T21:56:28+00:00">22 Nov 2019, 21:56</time> by <a rel="author">Bartosz Świderski</a></address>
      <p>Daniel Olbrychski miał wypadek na skuterze niedaleko stadniny w Żółwinie – informuje Polsat News. Artysta zderzył się z samochodem osobowym i trafił do szpitala. Nieoficjalnie dziennikarze ustalili, że Olbrychski jechał środkiem drogi i nie miał włączonych świateł. Sprawą zajęła się policja.<br/><br/><br/>Do zdarzenia doszło w piątek niedaleko stadniny w Żółwinie. <a href="https://natemat.pl/238341,zuzanna-lapicka-ujawnia-romanse-daniel-olbrychskiego-w-dodaj-do-znajomych">Daniel Olbrychski</a> jadąc na skuterze zderzył się z Oplem Zafirą. Jak podaje <a href="https://www.polsatnews.pl/wiadomosc/2019-11-22/daniel-olbrychski-mial-wypadek/?ref=slider">Polsat News</a> po wypadku aktor był potłuczony i zakrwawiony. Na miejsce wezwano policję i karetkę pogotowia. Artysta został opatrzony i przewieziony do szpitala. <br/><br/>– Mąż miał niegroźny wypadek. Został przewieziony do szpitala, gdzie założono mu opatrunek na głowę. Jeszcze dzisiaj będzie na premierze filmu "Van Gogi". (...)Na polnej drodze, jadąc skuterem, miał zderzenie z samochodem osobowym – powiedziała na antenie Krystyna Demska-Olbrychska, żona aktora.<br/><br/>Policja sprawdziła trzeźwość aktora i kierowcy osobówki – obaj byli trzeźwi. Jak nieoficjalnie dowiedziała się stacja 74-letni aktor jechał środkiem drogi, bez włączonych świateł. Przypomnijmy, że Olbrychski miał już cztery lata temu nieprzyjemną sytuację na drodze. <a href="https://dziennikzachodni.pl/daniel-olbrychski-pijany-prowadzil-auto-09-promila-alkoholu-teraz-sie-tlumaczy-wideo/ar/3905023">Policja zatrzymała go, kiedy ten prowadził auto na tzw. podwójnym gazie</a>. Sąd zabrał mu prawo jazdy i kazał zapłacić grzywnę. <br/><br/><br/><i>źródło: <a href="https://www.polsatnews.pl/wiadomosc/2019-11-22/daniel-olbrychski-mial-wypadek/?ref=slider">Polsat News</a></i></p>
    </article>
  </body>
</html>