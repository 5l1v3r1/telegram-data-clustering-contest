<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvblog.it/post/1687385/viva-raiplay-puntata-22-novembre-2019-diretta"/>
    <meta property="og:site_name" content="Tvblog"/>
    <meta property="article:published_time" content="2019-11-22T21:25:55+00:00"/>
    <meta property="og:title" content="Viva RaiPlay! puntata del 22 novembre 2019: con Enzo Avitabile è festa"/>
    <meta property="og:description" content="Tra gli ospiti Nek, Enzo Avitabile, Marco d'Amore e Sorah Rionda"/>
  </head>
  <body>
    <article>
      <h1>Viva RaiPlay! puntata del 22 novembre 2019: con Enzo Avitabile è festa</h1>
      <h2>Tra gli ospiti Nek, Enzo Avitabile, Marco d'Amore e Sorah Rionda</h2>
      <address><time datetime="2019-11-22T21:25:55+00:00">22 Nov 2019, 21:25</time> by <a rel="author" href="https://www.tvblog.it/author/10085/marco-salaris" target="_blank">Marco Salaris</a></address>
      <p>Undicesimo appuntamento con <i>Viva Rai Play</i> e con Fiorello che per l'occasione ha invitato il popolare cantautore e sassofonista Enzo Avitabile. Una presenza che, se vogliamo, ha dato ancora più carica e prestigio alla diretta.</p>
      <p>Prima un'apertura a ritmo di musica a pochi passi dalla sala di Via Asiago nella quale tutte le sere il one-man show si scatena con il suo spettacolo e, successivamente, la comparsa in studio con una versione di Caravan Petrol che coinvolge orchestra e pubblico, invitato ad alzarsi dai posti a sedere per raggiungere il centro del palco e trasformarlo in una discoteca improvvisata, ed è subito festa, colore, spettacolo.</p>
      <p>Avitabile si presta ai giochi improvvisati di Fiorello, non si tira indietro e non capita tutti i giorni, così ecco anche un 'bonus' con una rivisitazione partenopea del capolavoro It's a Man's Man's Man's World persino suggestiva per quanto arrangiata su i due piedi del fuori programma. Il conduttore si lascia trasportare in quello che a tutti gli effetti è un'extra-show (il dopo <i>Viva Rai Play</i>) e fa bene.</p>
      <h3>Viva RaiPlay! puntata del 22 novembre 2019: diretta</h3>
      <p>Segui la diretta di Viva Rai Play su tvblog.it</p>
      <anchor name="live-item-1">
        <h4>20:40</h4>
        <figure>
          <img src="https://media.tvblog.it/7/7ad/bandicam-2019-11-22-21-44-47-000.jpg"/>
        </figure>
        <p>Atmosfera gitane in partenza del programma, all'esterno di Via Asiago 10 sotto la pioggia Fiorello dà il via al programma con Enzo Avitabile. Raggiunge gli studi a piedi</p>
        <hr/>
        <anchor name="live-item-2">
          <h4>20:44</h4>
          <figure>
            <img src="https://media.tvblog.it/0/0fd/bandicam-2019-11-22-21-46-50-409.jpg"/>
          </figure>
          <p>E dopo la sfaticata, un pisolino momentaneo con tanto di cuscino loggato: "Aiutatemi, ma chi me l'ha fatto fare" arriva la truccatrice da sola per sistemare il volto del one man show.</p>
          <hr/>
          <anchor name="live-item-3">
            <h4>20:46</h4>
            <figure>
              <img src="https://media.tvblog.it/c/cbd/bandicam-2019-11-22-21-49-24-348.jpg"/>
            </figure>
            <p>"Sono un piattaformato! Che gioia essere piattaformato"</p>
            <hr/>
            <anchor name="live-item-4">
              <h4>20:49</h4>
              <p>Notizia fresca. C'è una polemica in atto su Fiorello, lo showman non entra nel merito ma cita un esponente della Lega: "Vada avanti! C'è del marcio! Magari mi chiudono il programma prima e mi riposo"</p>
              <hr/>
              <anchor name="live-item-5">
                <h4>20:53</h4>
                <p>Il monologo sui malori è esilarante: "Se a noi comici non fate l'applauso o la standing ovation noi stiamo male" e su Al Bano: "Pensate che lui si è sentito male sul palco ed ha avvisato 'Scusate io ho un infarto' ebbene, lui ha fatto tutto da solo, persino il massaggio cardiaco e la respirazione bocca a bocca.</p>
                <hr/>
                <anchor name="live-item-6">
                  <h4>20:55</h4>
                  <figure>
                    <img src="https://media.tvblog.it/e/e56/bandicam-2019-11-22-21-58-31-717.jpg"/>
                  </figure>
                  <p>Entra Nek, in smoking! da gran galà. Deve interpretare "Se io NON AVREI te" ma attenzione, c'è Rovazzi che interviene e... Interrompo Rai Play. Si prende l'attenzione e presenta il suo ospite: Marco d'Amore. Interpreta 'il bauscia'</p>
                  <hr/>
                  <anchor name="live-item-7">
                    <h4>21:00</h4>
                    <figure>
                      <img src="https://media.tvblog.it/f/fe3/bandicam-2019-11-22-21-59-50-491.jpg"/>
                    </figure>
                    <p>L'hackeraggio dura 3 minuti, il tempo di lanciare la promozione del nuovo film di D'Amore. La linea torna a Via Asiago, Fiorello viene avvertito dell'interruzione e chiede a Nek di ripetere il brano.</p>
                    <hr/>
                    <anchor name="live-item-8">
                      <h4>21:02</h4>
                      <p>Nek viene congedato sulle note di "Message in a bottle" dei The Police</p>
                      <hr/>
                      <anchor name="live-item-9">
                        <h4>21:03</h4>
                        <p>Pubblicità</p>
                        <hr/>
                        <anchor name="live-item-10">
                          <h4>21:09</h4>
                          <figure>
                            <img src="https://media.tvblog.it/8/878/bandicam-2019-11-22-22-09-14-449.jpg"/>
                          </figure>
                          <p>Si torna in onda. Fiorello riprende il filmato di Vasco Rossi inviato ieri sera sul suo smartphone: "E' una medaglia". Arriva il tocco di genio, un mash-up di Albachiara con Via dei Ciclamini di Orietta Berti nello stile dell'avanspettacolo.</p>
                          <hr/>
                          <anchor name="live-item-11">
                            <h4>21:16</h4>
                            <p>Fiorello racconta un aneddoto su "Se telefonando", com'è nata? La conversazione tra Ennio Morricone e Maurizio Costanzo che, naturalmente, è imitato dal conduttore. Impossibile non ridere. Subito dopo canta il successo reso famoso da Mina e performato sotto forma di cover per il Sanremo 2015 da Nek, che torna sul palco.</p>
                            <hr/>
                            <anchor name="live-item-12">
                              <h4>21:17</h4>
                              <p>La svirgolata finale su "With or without you" è una perla. Nek scappa da Carlo Conti (a Tali e Quali)</p>
                              <hr/>
                              <anchor name="live-item-13">
                                <h4>21:21</h4>
                                <figure>
                                  <img src="https://media.tvblog.it/3/354/bandicam-2019-11-22-22-20-08-033.jpg"/>
                                </figure>
                                <p>Fahim con la sua solita 'verve' dal bollino rosso ci presenta Sorah Rionda, arriva da Cuba. Canta un brano dedicato ad un amore finito</p>
                                <hr/>
                                <anchor name="live-item-14">
                                  <h4>21:23</h4>
                                  <figure>
                                    <img src="https://media.tvblog.it/b/bd9/bandicam-2019-11-22-22-25-33-748.jpg"/>
                                  </figure>
                                  <p>Enzo Avitabile arriva in studio. Si canta! Sugli schermi laterali vanno in onda frammenti del film "Passione" della quale Fiorello ha fatto parte. Il conduttore invita il pubblico a salire sul palco per ballare.</p>
                                  <hr/>
                                  <anchor name="live-item-15">
                                    <h4>21:26</h4>
                                    <figure>
                                      <img src="https://media.tvblog.it/5/58b/bandicam-2019-11-22-22-22-56-777.jpg"/>
                                    </figure>
                                    <p>Il programma (sulla scaletta) è finito. Da adesso per i prossimi minuti è tutta improvvisazione (il momento più spettacolare dello spettacolo stesso).</p>
                                    <hr/>
                                    <anchor name="live-item-16">
                                      <h4>21:27</h4>
                                      <p>Fuori programma Avitabile performa una versione di It's a Man's Man's Man's World a metà fra il dialetto napoletano e il testo originale.</p>
                                      <hr/>
                                      <anchor name="live-item-17">
                                        <h4>21:30</h4>
                                        <figure>
                                          <img src="https://media.tvblog.it/d/d1e/bandicam-2019-11-22-22-31-07-391.jpg"/>
                                        </figure>
                                        <p>Congedato Avitabile, via le lenti a contatto. Non c'è improvvisazione senza la rimozione in diretta</p>
                                        <hr/>
                                        <anchor name="live-item-18">
                                          <h4>21:31</h4>
                                          <figure>
                                            <img src="https://media.tvblog.it/f/f15/bandicam-2019-11-22-22-32-09-091.jpg"/>
                                          </figure>
                                          <p>I fratelli 'in piccionaia' (che Fiorello chiama gemelli) stasera cantano e ripuliscono i brani volgari della musica italiana: "olèlè olàlà permettici di osservarla e stabilire con lei un contatto"</p>
                                          <hr/>
                                          <anchor name="live-item-19">
                                            <h4>21:34</h4>
                                            <figure>
                                              <img src="https://media.tvblog.it/d/d03/bandicam-2019-11-22-22-40-31-947.jpg"/>
                                            </figure>
                                            <p>Fiorello chiama dal pubblico Marquica, una giovane cantante (nonché insegnante di canto) scoperta per caso dal conduttore. Canta un brano dal titolo "Ansia".</p>
                                            <hr/>
                                            <anchor name="live-item-20">
                                              <h4>21:37</h4>
                                              <figure>
                                                <img src="https://media.tvblog.it/e/edb/bandicam-2019-11-22-22-40-05-224.jpg"/>
                                              </figure>
                                              <p>Chiusura della settimana ad hoc: "Vieni via con me". Come sempre la steady-cam segue il conduttore che lascia la sala (prima saluta Alberto Matano, ndr) per portarsi nei camerini. Finisce così l'undicesima puntata.</p>
                                              <hr/>
                                              <h3>Viva RaiPlay, diretta del 22 novembre 2019</h3>
                                              <p>Undicesimo appuntamento con <b>Viva RaiPlay</b><i><b>,</b></i> il sesto in onda solo sulla piattaforma web. Anche oggi seguiremo l'appuntamento in <b>liveblogging.</b></p>
                                              <p>Ospiti Nek, Enzo Avitabile, Marco d'Amore e Sorah Rionda come rivelato dall'account twitter del programma</p>
                                              <p>Sicuramente non mancheranno <b>Vincenzo Mollica in versione Muppet</b> (la cui voce è proprio del giornalista di Rai 1, come rivelato in un'intervista a Tv, Sorrisi e Canzoni), il maestro <b>Enrico Cremonesi</b>, il fidato <b>Danti</b>, gli snodati <b>Urban Theory</b>, i tre<b> Gemelli di Guidonia</b> e il giovane regista <b>Phaim Bhuiyan</b>.</p>
                                              <h3>Viva RaiPlay!, il programma e gli spin-off</h3>
                                              <p>Viva RaiPlay! è un programma di Rosario Fiorello, scritto con Francesco Bozzi, Pierluigi Montebelli, Federico Taddia e Andrea Boin, Enrico Nocera, Edoardo Scognamiglio, per la regia di Piergiorgio Camilli. Va in onda il mercoledì, il giovedì e il venerdì alle 20.35 in esclusiva su RaiPlay per un totale di 18 puntate, fino a metà dicembre.</p>
                                              <p>In contemporanea allo show principale, Fiorello è impegnato anche sul fronte di <i><b>Via Asiago 10</b></i>, l'anteprima pomeridiana che replica gli schemi della celebre Edicola Fiore, sempre in onda su RaiPlay. Da una costola di RaiPlay, inoltre, è nato <i><b>Viva RaiPlay alla Radio</b></i>, il meglio dello spettacolo, trasmesso durante il weekend alle 11.00 su Rai Radio2.</p>
                                            </anchor>
                                          </anchor>
                                        </anchor>
                                      </anchor>
                                    </anchor>
                                  </anchor>
                                </anchor>
                              </anchor>
                            </anchor>
                          </anchor>
                        </anchor>
                      </anchor>
                    </anchor>
                  </anchor>
                </anchor>
              </anchor>
            </anchor>
          </anchor>
        </anchor>
      </anchor>
    </article>
  </body>
</html>