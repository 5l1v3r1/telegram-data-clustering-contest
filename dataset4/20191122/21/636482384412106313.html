<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/andra-si-numele-ei-real-care-era-visul-ei-din-copilarie-20097663"/>
    <meta property="og:site_name" content="Cancan.ro"/>
    <meta property="article:published_time" content="2019-11-22T21:56:21+00:00"/>
    <meta property="og:title" content="Andra și numele ei real. Care era visul ei din copilărie"/>
    <meta property="og:description" content="Andra este una dintre cele mai cunoscute cântărețe din România, dar puțină lume știe ce nume real are artista și, mai ales, cum se numea înainte de"/>
  </head>
  <body>
    <article>
      <h1>Andra și numele ei real. Care era visul ei din copilărie</h1>
      <address><time datetime="2019-11-22T21:56:21+00:00">22 Nov 2019, 21:56</time> by <a rel="author">Alina S.</a></address>
      <p>
        <b>Andra este una dintre cele mai cunoscute cântărețe din România, dar puțină lume știe ce nume real are artista și, mai ales, cum se numea înainte de căsătoria cu Cătălin Măruță.</b>
      </p>
      <p>Toată lumea o știe drept <b><a href="https://www.cancan.ro/cum-este-andra-maruta-in-realitate-cand-nu-se-afla-in-fata-camerelor-de-filmat-20082669">Andra Măruță,</a></b> este una dintre artistele cele mai apreciate de pe plaiurile mioritice,  însă nu acesta este numele real, în buletin.</p>
      <h3>Andra, nume real înainte de căsătorie</h3>
      <p>Numele real artistei este Alexandra Irina, iar înainte să se căsătorească cu prezentatorul TV, numele ei de familie era Mihai. Andra s-a născut în Câmpia Turzii, la 23 august 1986 și are una dintre cele mai bune voci feminine din țară. La inițiativa regizorului Titus Munteanu, tătal Andrei a înscris-o la un concurs pentru admiterea în școala minivedetelor de la București, fiind acceptată printre cei 12 copii, din 450 de participanți.</p>
      <p>Andra cântă de la 14 ani, după ce încă de la acea vârstă visa de devină o cântăreață renumită. Ea a scos, de-a lungul anilor, 12 albume muzicale, iar în urma vânzărilor spectaculoase, a obținut Discul de Platină și Discul de Diamant.</p>
      <h4>”Munca m-a făcut să fiu Andra de azi”</h4>
      <p>‘M-am născut într-o familie muzicală. În casa noastră mereu a fost deschis un aparat de radio din care răsuna muzică de toate felurile și toți membrii familiei, de la mama și tata până la ceilalți trei frați ai mei, cântă. Astfel, nu a mirat pe nimeni ca și eu, Andra, mezina familiei, voiam să fiu încă de mică pe scenă, să interpretez și eu piesele pe care le auzeam prin casă, cântate de ai mei sau de artiștii faimoși pe care îi auzeam la radio sau la casetofon.</p>
      <p>Cred că am știut dintotdeauna că vreau și pot să cânt. Părinții au observat devreme inclinația mea către muzică și m-au încurajat să-mi urmez visul. Familia mi-a fost alături în fiecare pas de-a lungul carierei și asta m-a ajutat. M-am lansat în muzică la 14 ani, așa că, la vârsta la care prietenii mei se jucau pe afară, mergeau pe la petreceri sau în tabere și ieșeau la un suc, eu repetam sau mergeam la spectacole. Unii ar putea spune că mi-am sacrificat momente frumoase ale copilăriei, eu simt altfel însă. Munca de atunci m-a făcut să fiu Andra cea de azi’, spune Andra, pe site-ul ei oficial, <a href="http://andramusic.ro/despre-mine/">andramusic.ro</a>.</p>
      <h3>Andra Măruță, mama a doi copii</h3>
      <p>Andra este căsătorită din 23 august 2008 cu prezentatorul TV Cătălin Măruță. Pe 16 martie 2011 Andra și Cătălin Măruță au devenit părinți pentru prima dată, când a venit pe lume David. Pe data de 23 iulie 2015, Andra a doilea copil al cuplului, o fetiță, care a primit numele Eva Maria Ioana.</p>
      <p>Andra și Cătălin s-au cunoscut la mare, iar trei ani mai târziu au făcut și nunta. Într-un interviu pentru perfecte.ro, Cătălin a recunoscut că nu a fost dragoste la prima vedere: „Mi-a plăcut enorm naturalețea ei, faptul că era firesc de frumoasă, de simpatică, de amuzantă. A fost dragoste… la primele vederi. Nu știu dacă m-am îndrăgostit când am făcut cunoștință, dar ne-am plăcut de la început unul pe celălalt”.</p>
    </article>
  </body>
</html>