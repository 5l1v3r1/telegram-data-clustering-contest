<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-tourism/2823606-ohoci-mozut-vigrati-kruiz-miscami-gri-prestoliv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T21:30:00+00:00"/>
    <meta property="og:title" content="Охочі можуть виграти круїз місцями &quot;Гри престолів&quot;"/>
    <meta property="og:description" content="У фанатів &quot;Гри престолів&quot; з'явилася можливість випробувати удачу в розіграші морської подорожі місцями зйомок серіалу."/>
  </head>
  <body>
    <article>
      <h1>Охочі можуть виграти круїз місцями "Гри престолів"</h1>
      <h2>У фанатів "Гри престолів" з'явилася можливість випробувати удачу в розіграші морської подорожі місцями зйомок серіалу.</h2>
      <address>
        <time datetime="2019-11-22T21:30:00+00:00">22 Nov 2019, 21:30</time>
      </address>
      <p>Про це повідомляє <a href="https://34travel.me/post/razygryvaetsya-kruiz-po-igre-prestolov">34travel</a>.</p>
      <p>"Агентство Dalmatian Travel &amp; Events запускає тур "Круїз престолів". Старт призначено на вересень 2021 року й зараз у користувачів інтернету є можливість виграти щасливий квиток", - йдеться в повідомленні.</p>
      <p>Програма "Круїзу престолів" передбачає відвідування європейських країн, які були знімальними майданчиками популярного серіалу HBO "Гра престолів". Напрямків чотири: відвідування замку Драконівський камінь; північний круїз Ісландією, Ірландією та Північною Ірландією; південний –Іспанією, Мальтою та Хорватією; повний – з відвідуванням усіх перелічених місць.</p>
      <blockquote>
        <b>Читайте також: </b>
        <a href="https://www.ukrinform.ua/rubric-tourism/2812308-stambul-stane-habom-dla-kruiznih-lajneriv-ministr.html">Стамбул стане хабом для круїзних лайнерів – міністр</a>
      </blockquote>
      <p>"Ми розробили й представили експірієнс, з яким ви ніколи не зіштовхувалися раніше. Пам'ятні місця зйомок GoT включено в кожну поїздку", – каже власниця Dalmatian Travel &amp; Events, натхненник й спонсор Cruise of Thrones Лінетт Дуровіч.</p>
      <p>Фанатам серіалу не доведеться нудьгувати й на борту лайнера. Організатори планують дискусії та дегустації, екскурсії та подкасти, аукціон фан-арту, косплей-парад і багато іншого.</p>
      <p>Подробиці щодо круїзу можна знайти на <a href="https://cruiseofthrones.com/">офіційному сайті</a>. </p>
      <p>Місце на лайнері обійдеться щонайменше у 5130 доларів за людину.</p>
      <p>На честь запуску програми кожному дається шанс виграти безкоштовну поїздку за одним із маршрутів лайнера. Для участі в розіграші потрібно залишити свій e-mail і підписатися на розсилку ось <a href="https://cruiseofthrones.com/landing-page/">тут</a>.</p>
    </article>
  </body>
</html>