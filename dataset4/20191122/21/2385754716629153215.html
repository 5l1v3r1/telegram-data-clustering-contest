<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/international/england/598689/dyskolo-na-xasei-ton-titlo-i-liverpoul-alla-to-13-tha-aksize-pio-poly"/>
    <meta property="og:site_name" content="SIGMALIVE"/>
    <meta property="article:published_time" content="2019-11-22T21:38:00+00:00"/>
    <meta property="og:title" content="«Δύσκολο να χάσει τον τίτλο η Λίβερπουλ, αλλά το '13 θα άξιζε πιο πολύ»"/>
    <meta property="og:description" content="Πεπεισμένος ότι η φετινή Λίβερπουλ δεν θα απωλέσει το +9 από την Σίτι και θα πανηγυρίσει το πρωτάθλημα εμφανίστηκε ο Λουίς Σουάρεζ, δηλώνοντας, όμως, ότι το..."/>
  </head>
  <body>
    <article>
      <h1>«Δύσκολο να χάσει τον τίτλο η Λίβερπουλ, αλλά το '13 θα άξιζε πιο πολύ»</h1>
      <address><time datetime="2019-11-22T21:38:00+00:00">22 Nov 2019, 21:38</time> by <a rel="author">SigmaliveSportime</a></address>
      <p><b>Πεπεισμένος ότι η φετινή Λίβερπουλ δεν θα απωλέσει το +9 από την Σίτι και θα πανηγυρίσει το πρωτάθλημα εμφανίστηκε ο Λουίς Σουάρεζ, δηλώνοντας, όμως, ότι το 2013 θα ήταν ακόμη πιο σημαντικός ο τίτλος.  <br/></b> <br/>Ο Λουίς Σουάρεζ, σε συνέντευξηή του στο ESPN, αναφέρθηκε στην μάχη του τίτλου της Premier League και έδειξε αισιόδοξος ότι αυτή την φορά η Λίβερπουλ δεν θα χάσει την σημαντική διαφορά που έχει αποκτήσει από την έτερη βασική διεκδικήτρια, Μάντσεστερ Σίτι.<br/> <br/>«Είναι δύσκολο να μιλήσεις για πρωτάθλημα στην Premier League, διότι η σεζόν είναι πολύ μεγάλη. Η Λίβερπουλ έχει ένα καλό πλεονέκτημα αυτή την στιγμή και έτσι όπως παίζει φέτος, είναι περίπλοκο το σενάριο, που θα την κάνει να χάσει από τα χέρια της το τρόπαιο. Αλλά όλοι ξέρουμε πως είναι το ποδόσφαιρο», δήλωσε ο Ουρουγουανός πρώην άσος των Reds, με τους οποίους έφτασε 2 βαθμούς κοντά στο πρωτάθλημα, το οποίο, όπως δήλωσε ο ίδιος, θα είχε μεγαλύτερη βαρύτητα, εξηγώντας:<br/> <br/>«Φτάσαμε κοντά στο να πάρουμε το πρωτάθλημα στην Λίβερπουλ, με νέους παίκτες. Σχεδόν τα καταφέραμε, χωρίς το μπάτζετ, που έχει αυτή την εποχή. Με δεδομένα όλα όσα είναι, πλέον, η Λίβερπουλ, θα είχε μεγαλύτερη αξία αν το είχαμε κατακτήσει τότε».<br/> </p>
    </article>
  </body>
</html>