<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cultura-spettacoli/2019/11/22/news/goonies-cinema-anni-ottanta-steven-spielberg-9-10-11-dicembre-1244745/"/>
    <meta property="og:site_name" content="Il Tempo"/>
    <meta property="article:published_time" content="2019-11-22T21:07:01+00:00"/>
    <meta property="og:title" content="I Goonies tornano al cinema. Ed è sempre mania anni '80"/>
    <meta property="og:description" content="I Goonies tornano al cinema. Frutto dell’immaginazione di Steven Spielberg, &quot;I Goonies&quot; racconta di una banda di piccoli eroi lanciata in un’avventurosa ricerca ricca di imprevisti che superano la più fervida immaginazione. Seguendo una misteriosa mappa del tesoro fino a..."/>
  </head>
  <body>
    <article>
      <h6 class="kicker">PER TRE GIORNI</h6>
      <h1>I Goonies tornano al cinema. Ed è sempre mania anni '80</h1>
      <address>
        <time datetime="2019-11-22T21:07:01+00:00">22 Nov 2019, 21:07</time>
      </address>
      <p>I Goonies tornano al cinema. Frutto dell’immaginazione di Steven Spielberg, "I Goonies" racconta di una banda di piccoli eroi lanciata in un’avventurosa ricerca ricca di imprevisti che superano la più fervida immaginazione. Seguendo una misteriosa mappa del tesoro fino a giungere in uno spettacolare regno sotterraneo pieno di passaggi tortuosi, trappole esplosive e vecchie navi pirata colme di dobloni d’oro, i ragazzi cercano di sfuggire a una famiglia di goffi e cattivi soggetti e a un mostro gentile con una faccia tale da far intenerire solo sua madre. Un’avventura per tutta la famiglia, dall’inizio alla fine delle innumerevoli peripezie, "I Goonies" sono un tesoro cinematografico ricco di azione mozzafiato, suspense e spettacolari effetti speciali. Torna al cinema, per la prima volta rimasterizzato in 4K, il prossimo 9, 10 e 11 dicembre.</p>
    </article>
  </body>
</html>