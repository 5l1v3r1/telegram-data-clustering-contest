<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=961815"/>
    <meta property="og:site_name" content="Andhrajyothy"/>
    <meta property="article:published_time" content="2019-11-22T21:37:53+00:00"/>
    <meta property="og:title" content="ఆ ఘనత సాధించిన వేగవంతమైన టెస్ట్ కెప్టెన్‌గా కోహ్లీ"/>
    <meta property="og:description" content="ADVT"/>
  </head>
  <body>
    <article>
      <h1>ఆ ఘనత సాధించిన వేగవంతమైన టెస్ట్ కెప్టెన్‌గా కోహ్లీ</h1>
      <address>
        <time datetime="2019-11-22T21:37:53+00:00">22 Nov 2019, 21:37</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>కోల్‌కతా:</b> టీమిండియా పరుగుల యంత్రం విరాట్ కోహ్లీ మరో అరుదైన రికార్డు కొల్లగొట్టాడు. బంగ్లాదేశ్‌తో జరుగుతున్న పింక్ టెస్టులో 32వ పరుగు తీసిన కోహ్లీ టెస్టుల్లో అత్యంత వేగంగా 5 వేల పరుగులు పూర్తి చేసుకున్న కెప్టెన్‌గా రికార్డులకెక్కాడు. తైజుల్ ఇస్లాం వేసిన 27వ ఓవర్ రెండో బంతిని సింగిల్‌గా మలిచిన కోహ్లీ ఈ ఘనత సాధించాడు. కోహ్లీ 86 టెస్టుల్లోనే 5 వేల పరుగుల మైలురాయిని అందుకోగా, ఆసీస్ మాజీ కెప్టెన్ రికీ పాంటింగ్ 97 టెస్టుల్లో, విండీస్ దిగ్గజం క్లైవ్ లాయిడ్ 106 టెస్టుల్లో 5వేల పరుగులు సాధించారు. పాంటింగ్ కంటే 11 టెస్టుల ముందుగానే ఈ ఘనత సాధించిన కోహ్లీ అతడిని వెనక్కి నెట్టేశాడు. కాగా, తొలి రోజు ఆట ముగిసే సమయానికి కోహ్లీ 59 పరుగులతో క్రీజులో ఉన్నాడు. టెస్టుల్లో కోహ్లీకి ఇది 23వ అర్ధ సెంచరీ.</p>
    </article>
  </body>
</html>