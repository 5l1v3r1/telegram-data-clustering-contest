<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641436/%D8%B4%DA%A9%D8%B3%D8%AA-%D9%86%D8%A7%D9%BE%D8%B0%DB%8C%D8%B1%D9%87%D8%A7-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%B1%D8%A7-%D8%AF%D8%B1-%D8%AE%D8%A7%D9%86%D9%87-%D8%B4%DA%A9%D8%B3%D8%AA-%D8%AF%D8%A7%D8%AF%D9%86%D8%AF-%DA%A9%D8%A7%D9%84%D8%AF%D8%B1%D9%88%D9%86-%D9%87%D9%85-%D8%AA%D8%B3%D9%84%DB%8C%D9%85-%D8%B7%D9%84%D8%B3%D9%85-%D9%86%D9%81%D8%AA%DB%8C-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T21:23:00+00:00"/>
    <meta property="og:title" content="شکست ناپذیرها پرسپولیس را در خانه شکست دادند/ کالدرون هم تسلیم طلسم نفتی شد"/>
    <meta property="og:description" content="دیدار تیم‌های پرسپولیس و نفت مسجدسلیمان در چارچوب دیدارهای هفته یازدهم رقابت‌های لیگ برتر فوتبال با شکست میزبان مقابل میهمان..."/>
  </head>
  <body>
    <article>
      <h1>
        <a href="https://www.bultannews.com/fa/news/641436/%D8%B4%DA%A9%D8%B3%D8%AA-%D9%86%D8%A7%D9%BE%D8%B0%DB%8C%D8%B1%D9%87%D8%A7-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%B1%D8%A7-%D8%AF%D8%B1-%D8%AE%D8%A7%D9%86%D9%87-%D8%B4%DA%A9%D8%B3%D8%AA-%D8%AF%D8%A7%D8%AF%D9%86%D8%AF-%DA%A9%D8%A7%D9%84%D8%AF%D8%B1%D9%88%D9%86-%D9%87%D9%85-%D8%AA%D8%B3%D9%84%DB%8C%D9%85-%D8%B7%D9%84%D8%B3%D9%85-%D9%86%D9%81%D8%AA%DB%8C-%D8%B4%D8%AF">شکست ناپذیرها پرسپولیس را در خانه شکست دادند/ کالدرون هم تسلیم طلسم نفتی شد</a>
      </h1>
      <h2>دیدار تیم‌های پرسپولیس و نفت مسجدسلیمان در چارچوب دیدارهای هفته یازدهم رقابت‌های لیگ برتر فوتبال با شکست میزبان مقابل میهمان...</h2>
      <address><time datetime="2019-11-22T21:23:00+00:00">22 Nov 2019, 21:23</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، تیم فوتبال پرسپولیس در چارچوب دیدارهای هفته یازدهم رقابت‌های لیگ برتر فوتبال باشگاه‌های کشور از ساعت 16:15 امروز (جمعه) در ورزشگاه آزادی میزبان نفت مسجدسلیمان بود که میهمان مسجدسلیمانی با نتیجه یک بر صفر برنده شد. علیرضا علیزاده در دقیقه 76 موفق به باز کردن دروازه بیرانوند شد تا ضمن حفظ رکورد شکست ناپذیری تیمش مقابل پرسپولیس، این تیم در این فصل هم همچنان شکست ناپذیر باقی بماند.</p>
      <p><b>ترکیب پرسپولیس:</b> علیرضا بیرانوند، سیدجلال حسینی، محمدحسین کنعانی‌زادگان، احمد نوراللهی، مهدی ترابی، محمد انصاری (69 - امید عالیشاه)، مهدی شیری، محسن ربیع‌خواه (80 - سیامک نعمتی)، وحید امیری، محمد نادری و علی علیپور (76 - مهدی عبدی).</p>
      <p><b>ترکیب نفت مسجدسلیمان:</b> سوشا مکانی، محمد طیبی، علیرضا علیزاده، حسین ابراهیمی، میثم نقی‌زاده، مجید عیدی، سجاد جعفری (46 - صادق صادقی)، فرزاد حاتمی، سعید کریمی، احمد الجبوری (3+90 - محمد ابراهیمی) و پیام ملکیان.</p>
      <p><b>داور:</b> پیام حیدری</p>
      <p><b>نیمه اول<br/>دقیقه 4:</b> علی علیپور در محوطه جریمه نفت مسجدسلیمان صاحب موقعیت شد و ضربه‌ای را به سمت دروازه این تیم روانه کرد، اما سوشا مکانی به راحتی فرصت گلزنی را از سرخپوشان گرفت.</p>
      <p><b>دقیقه 16:</b> مهدی ترابی با شوت زمینی از پشت محوطه جریمه به زاویه مخالف قصد باز کردن دروازه نفت مسجدسلیمان را داشت که این بار هم مکانی مانع از باز شدن دروازه‌اش شد.</p>
      <p><b>دقیقه 19:</b> ارسال محمد انصاری از سمت چپ به روی دروازه نفت، ضربه سر وحید امیری را به دنبال داشت که توپ با اختلاف کمی از کنار دروازه به بیرون رفت.</p>
      <p><b>دقیقه 30:</b> مهدی شیری از داور مسابقه کارت زرد دریافت کرد.</p>
      <p><b>دقیقه 44:</b> احمد الجبوری با علیرضا بیرانوند در موقعیت تک به تک قرار گرفت و پس از عبور از دروازه‌بان پرسپولیس می‌توانست برای نفت مسجدسلیمان گلزنی کند، اما در لحظه آخر سیدجلال حسینی از پشت سر رسید و توپ را دور کرد.</p>
      <p><b>نیمه دوم<br/>دقیقه 52:</b> به مانند نیمه نخست، الجبوری در موقعیت تک به تک با علیرضا بیرانوند قرار گرفت که این بار سعی داشت با ضربه مستقیم دروازه پرسپولیس را باز کند، اما ضربه او با اختلاف کمی از کنار دروازه به بیرون رفت.</p>
      <p><b>دقیقه 60:</b> پرسپولیس از سمت راست محوطه جریمه صاحب ضربه ایستگاهی شد که ارسال مهدی ترابی روی دروازه ضربه سر سیدجلال حسینی را به دنبال داشت، اما سوشا مکانی در آستانه باز شدن دروازه توپ را در دو مرحله مهار کرد.</p>
      <p><b>دقیقه 65:</b> موقعیت تک به تک مهدی ترابی با سوشا مکانی می‌توانست بهترین موقعیت پرسپولیس برای گلزنی باشد، اما ضربه او به تیر دروازه برخورد کرد و سپس تبدیل به اوت شد.</p>
      <p><b>دقیقه 75:</b> پاس خوب صادق صادقی با فرار احمد الجبوری باعث تک به تک شدن این بازیکن با بیرانوند شد که ضربه این بازیکن در لحظات آخر با تکل احمد نوراللهی و برخورد به پای این بازیکن راهی کرنر شد.</p>
      <p><b>دقیقه 76:</b> کرنر خوب بازیکن نفت مسجدسلیمان روی تیر اول با ضربه سر علیرضا علیزاده قطع شد تا دروازه پرسپولیس به این شکل باز شود.</p>
      <p><b>دقیقه 78:</b> سانتر خوب امید عالیشاه در میان  مدافعان نفت مسجدسلیمان با ضربه سر احمد نوراللهی همراه شد که این بار نیز سوشا مکانی با واکنشی دیدنی مانع گلزنی سرخپوشان شد.</p>
      <p><b>دقیقه 85:</b> سیامک نعمتی در محوطه جریمه نفت مسجدسلیمان صاحب موقعیت بود که از زاویه بسته قصد باز کردن دروازه را داشت، اما توپ او پس از اثرگذاری بازیکنان نفت به کرنر رفت.</p>
      <p><b>دقیقه 88:</b> علیرضا علیزاده از داور مسابقه کارت زرد دریافت کرد.</p>
      <p><b>دقیقه 90:</b> ارسال امید عالیشاه از سمت چپ محوطه جریمه نفت مسجدسلیمان به روی دروازه، ضربه سر مهدی عبدی را به دنبال داشت که سوشا مکانی در آستانه باز شدن دروازه‌اش تن به کرنر داد.</p>
      <p><b>دقیقه 3+90:</b> مهدی عبدی در محوطه جریمه نفت مسجدسلیمان در موقعیت تک به تک با سوشا مکانی قرار گرفت که شوت او به تیر دروازه برخورد کرد و به اوت رفت.</p>
    </article>
  </body>
</html>