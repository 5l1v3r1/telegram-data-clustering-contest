<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/farmers-welfare-board-bill-passed"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-22T21:36:00+00:00"/>
    <meta property="og:title" content="കര്‍ഷകര്‍ക്ക് പെന്‍ഷന്‍ ധനസഹായം; കര്‍ഷക ക്ഷേമ ബോര്‍ഡ് നിയമം പാസായി"/>
    <meta property="og:description" content="തിരുവനന്തപുരം: കേരളത്തിലെ കര്‍ഷകര്‍ക്ക് പെന്‍ഷന്‍ ധനസഹായം ലഭിക്കുന്ന കര്‍ഷക ക്ഷേമ ബോര്‍ഡ് നിയമം പാസായി. കാര്‍ഷികവൃത്തിയില്‍ ഏര്‍പ്പെട്ടിരിക്കുന്ന മുഴുവന്‍ കര്‍ഷകര്‍ക്കും സാമ്പത്തികസുരക്ഷയ്ക്കും ക്ഷേമത്തിനുമായി കേരള കര്‍ഷക ക്ഷേമനിധി ബോര്‍ഡ് രൂപീകരിക്കുന്നതാണ് ബില്‍. കേരള കര്‍ഷക..."/>
  </head>
  <body>
    <article>
      <h1>കര്‍ഷകര്‍ക്ക് പെന്‍ഷന്‍ ധനസഹായം; കര്‍ഷക ക്ഷേമ ബോര്‍ഡ് നിയമം പാസായി</h1>
      <address><time datetime="2019-11-22T21:36:00+00:00">22 Nov 2019, 21:36</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>തിരുവനന്തപുരം: കേരളത്തിലെ കര്‍ഷകര്‍ക്ക് പെന്‍ഷന്‍ ധനസഹായം ലഭിക്കുന്ന കര്‍ഷക ക്ഷേമ ബോര്‍ഡ് നിയമം പാസായി. കാര്‍ഷികവൃത്തിയില്‍ ഏര്‍പ്പെട്ടിരിക്കുന്ന മുഴുവന്‍ കര്‍ഷകര്‍ക്കും സാമ്പത്തികസുരക്ഷയ്ക്കും ക്ഷേമത്തിനുമായി കേരള കര്‍ഷക ക്ഷേമനിധി ബോര്‍ഡ് രൂപീകരിക്കുന്നതാണ് ബില്‍.</p>
      <p>
        <b>കേരള കര്‍ഷക ക്ഷേമ ബോര്‍ഡ് ബില്‍ എന്താണ് ?</b>
      </p>
      <p>1. കാര്‍ഷികവൃത്തിയില്‍ ഏര്‍പ്പെട്ടിരിക്കുന്ന മുഴുവന്‍ കര്‍ഷകര്‍ക്കും സാമ്പത്തികസുരക്ഷയ്ക്കും ക്ഷേമത്തിനുമായി കേരള കര്‍ഷക ക്ഷേമനിധി ബോര്‍ഡ് രൂപീകരിക്കുന്നതാണ് ബില്‍.<br/>2. കര്‍ഷകക്ഷേമത്തിനായി കേരള കര്‍ഷക ക്ഷേമനിധി പദ്ധതി ആരംഭിക്കും.<br/>3. കര്‍ഷകര്‍ക്ക് കൃത്യമായ പ്രതിമാസപെന്‍ഷന്‍ ബില്ല് ഉറപ്പുവരുത്തുന്നു<br/>4. 5 സെന്റിലേറെയും 15 ഏക്കറിൽ താഴെയും സ്വന്തമോ പാട്ടത്തിനെടുത്തതോ ആയ ഭൂമിയുള്ള കൃഷിക്കാർക്കെല്ലാം പെൻഷൻ<br/>5. വാർഷിക വരുമാനം 5 ലക്ഷത്തിൽ കൂടരുത്<br/>6. റബർ, കാപ്പി, തേയില, ഏലം, തോട്ടവിള കൃഷിക്കാര്‍ക്കും പെന്‍ഷന്‍.<br/>7. ഉദ്യാനം, ഔഷധക്കൃഷി, നഴ്സറി, വിളകളും ഇടവിളകളും, ഫലവൃക്ഷങ്ങൾ, പച്ചക്കറി, പുല്ല്, തീറ്റപ്പുല്ല് തുടങ്ങി എല്ലാ തരം കർഷകരും, മത്സ്യം, അലങ്കാര മത്സ്യം, ചിപ്പി, തേനീച്ച, പട്ടുനൂൽപ്പുഴു, കോഴി, താറാവ്, കാട, ആട്, മുയൽ, കന്നുകാലി, പന്നി വളർത്തൽ തുടങ്ങിയവ കൃഷി ചെയ്യുന്നവരും നിയമത്തിന്റെ പരിധിയില്‍ .<br/>8. അടയ്ക്കേണ്ട കുറഞ്ഞ അംശദായം പ്രതിമാസം കുറഞ്ഞത് 100 രൂപ. സർക്കാർ വിഹിതമായി 250 രൂപ വരെ അടയ്ക്കും.<br/>9. 5വർഷത്തിൽ കുറയാതെ അംശദായം അടച്ചവർക്ക് 60 വയസ്സ് തികയുമ്പോൾ പെൻഷൻ25 വർഷ അംശദായം അടച്ചവർക്ക് ഒറ്റത്തവണ നിശ്ചിത തുക .<br/>10. അംഗങ്ങളായ എല്ലാ കര്‍ഷകരും ഇന്‍ഷ്വറന്‍സ് പരിരക്ഷ 3 വർഷത്തിൽ കുറയാതെ കൃഷിരംഗത്തുണ്ടായിരിക്കണം. മറ്റു ക്ഷേമനിധികളിൽ അംഗമാവരുത്.<br/>11. സ്ത്രീകളായ അംഗങ്ങളുടെയോ പെണ്‍ മക്കളുടെയോ വിവാഹത്തിനും പ്രസവശുശ്രൂഷയ്ക്കും വിദ്യാഭ്യാസത്തിനും സഹായം.<br/>12. കൃഷിയിൽ ഏർപ്പെട്ടിരിക്കെ അംഗങ്ങൾക്കോ കുടുംബാംഗങ്ങൾക്കോ അപകടം, മരണം,<br/>13. വന്യജീവി ആക്രമണം, വിഷബാധ എന്നിവയുണ്ടായാൽ നഷ്ടപരിഹാരം.<br/>14. കാര്‍ഷികോല്‍പ്പന്നങ്ങള്‍ മൂല്യവര്‍ദ്ധിത ഉല്‍പ്പന്നങ്ങളാക്കി മാറ്റി പ്രതിവര്‍ഷം ഒരു ലക്ഷം രൂപയിലധികം ലാഭമുണ്ടാക്കുന്ന വ്യവസായ സംരംഭകര്‍, ഒരു ശതമാനം തുക കര്‍ഷകന് അവകാശലാഭമായി നല്‍കണം.</p>
    </article>
  </body>
</html>