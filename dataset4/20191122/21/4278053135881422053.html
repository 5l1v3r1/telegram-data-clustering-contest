<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hokej.cz/mora-stopla-jizdu-hradce-kladno-tu-plzenskou-trinec-a-motor-se-chytly/5044060"/>
    <meta property="og:site_name" content="Hokej.cz"/>
    <meta property="article:published_time" content="2019-11-22T21:35:00+00:00"/>
    <meta property="og:title" content="Mora stopla jízdu Hradce, Kladno tu plzeňskou. Třinec a Motor se chytly"/>
    <meta property="og:description" content="V turnaji O Pohár DHL skončily čtyři dlouhé série. Vítěznou vlnu ztratili mladíci dvou nejlepších týmů tabulky, tedy Hradce Králové a Plzně, kteří shodně získali jen po bodu. Naopak vytoužený úspěch po téměř měsíční odmlce oslavili poslední dva juniorští mistři – České Budějovice a Třinec."/>
  </head>
  <body>
    <article>
      <h1>Mora stopla jízdu Hradce, Kladno tu plzeňskou. Třinec a Motor se chytly</h1>
      <address><time datetime="2019-11-22T21:35:00+00:00">22 Nov 2019, 21:35</time> by <a rel="author" href="https://hokej.cz/archiv-clanku/autor/296" target="_blank">Martin Voltr</a></address>
      <p>
        <b>V turnaji O Pohár DHL skončily čtyři dlouhé série. Vítěznou vlnu ztratili mladíci dvou nejlepších týmů tabulky, tedy Hradce Králové a Plzně, kteří shodně získali jen po bodu. Naopak vytoužený úspěch po téměř měsíční odmlce oslavili poslední dva juniorští mistři – České Budějovice a Třinec.</b>
      </p>
      <figure>
        <a href="https://hokejkashop.cz/">
          <img src="https://hokej.cz/files/images/84/hokejka-shop-700x100px.jpg"/>
        </a>
      </figure>
      <p>Pro oba dva lídry tabulky šlo o druhou porážku ve vzájemných zápasech s pátečními soky, oba přitom nemuseli mít ani bod, neboť dvakrát prohrávali. Hradec v Olomouci dokonce po čtyřech minutách už o dva góly, nicméně <a href="https://hokej.cz/www/hrac/2748179">Vojtěch Síla</a> (2+1) velel povedené stíhací jízdě. Nájezdy rozhodl v páté sérii <a href="https://hokej.cz/www/hrac/4132637">Joshua James Mácha</a>, takže Mora vyhrála popáté za sebou.</p>
      <p>Plzeň v Kladně rovněž pouze dotahovala, mohla za to i další trefa domácího benjamínka <a href="https://hokej.cz/www/hrac/10083508">Matyáše Šapovaliva</a>. Na 2:2 vyrovnal ve třetí části <a href="https://hokej.cz/www/hrac/4860046">Marek Princl</a>, nicméně v prodloužení trefil <a href="https://hokej.cz/www/hrac/4859357">Petr Hašek</a> bonusový bod Rytířům.</p>
      <p>Na třetí místo proklouzly Pardubice, které po prohře zase zapsaly vítězství. Ve Zlíně nasázely tři góly už během první třetiny, střeleckou dominanci 45:20 pak už téměř k ničemu nevyužily, až deset minut před koncem uzavřel skóre na 4:1 svou druhou trefou <a href="https://hokej.cz/www/hrac/1902370">Ondřej Rohlík</a>.</p>
      <p>Karlovy Vary určitě nechtěly být týmem, na němž se chytne trápící se Motor po pěti porážkách. Jenže byly. Budějovičtí v předešlých dvou zápasech nedali doma ani gól, teď naopak udrželi čisté konto pro <a href="https://hokej.cz/www/hrac/4117748">Marka Dvořáka</a>, jenž pochytal všech 23 střel! V poli stačily jeho týmu branky Jakubů <a href="https://hokej.cz/www/hrac/4117921">Nováka</a> a <a href="https://hokej.cz/www/hrac/4118050">Čížka</a>.</p>
      <figure>
        <img src="https://hokej.cz/files/images/201/jun-souhrn2-2211.jpg"/>
        <figcaption>Foto: Ronald Hansel, Juniorský hokej</figcaption>
      </figure>
      <p>Na velmi povedené vlně se teď veze Chomutov, jenž vyhrál popáté za šest kol. Za juniorku letos poprvé nastoupil <a href="https://hokej.cz/www/hrac/10079492">Stanislav Vrhel</a>, a hned se při vítězství 4:1 nad Slavií postaral o rozdílový gól. Dalším spolehlivým výkonem se blýskl brankář <a href="https://hokej.cz/www/hrac/53001">Richard Běhula</a>.</p>
      <p>Poslední výsledky potvrdili rovněž mladíci Vítkovic a Mladé Boleslavi. Tedy Bruslaři ty pozitivní a Ridera negativní. Ostravané sice na domácí půdě vedli po první třetině 1:0, jenže od té chvíle pětkrát inkasovali a na <a href="https://hokej.cz/www/hrac/4220467">Tadeáše Zeithamla</a> už si nepřišli. U tří gólů byl jeho slovinský spoluhráč <a href="https://hokej.cz/www/hrac/53311">Eric Mežnar</a> (2+1).</p>
      <p>Po vynikajícím říjnu se Kometa v listopadu trochu zadrhla, nyní inkasovala nejvyšší porážku sezony. Dvoubrankové manko v Salcburku sice ve druhé třetině vymazala, jenže tu třetí vyhrál Red Bull drtivě 5:0. Velkou zásluhu na tom měli <a href="https://hokej.cz/www/hrac/10096582">Julian Lutz</a> (3+1), <a href="https://hokej.cz/www/hrac/10085863">Danjo Leonhardt</a> (0+5) a teprve ve svém třetím utkání ročníku <a href="https://hokej.cz/www/hrac/10085866">Oleksij Myklucha</a> (2+2).</p>
      <p>Sérii šesti porážek v řadě zlomil dosud předposlední Třinec a psychickou vzpruhou pro něj může být, že proti Liberci to zvládl i ze stavu 0:2 v sedmé minutě. Dařilo se <a href="https://hokej.cz/www/hrac/30691">Viktoru Konečnému</a>, jenž skóroval jednou ze hry a pak dvakrát v nájezdech, které nabídly devět sérií. Utkání nedohrál Ocelář <a href="https://hokej.cz/www/hrac/9457757">Michal Matiaško</a> – hokejkou se ohnal po hlavním rozhodčím, zasáhl ho a inkasoval trest ve hře.</p>
      <p>
        <b>PIRÁTI CHOMUTOV – HC SLAVIA PRAHA <a href="https://hokej.cz/mora-stopla-jizdu-hradce-kladno-tu-plzenskou-trinec-a-motor-se-chytly/../../../../zapas/2874726">4:1 (2:0, 1:0, 1:1)</a></b>
      </p>
      <p><b>Branky a nahrávky:</b> 13. Berčík (Janeček, Lobodowski), 16. Vrhel (Jungvirt, Dospěl), 32. Dani, 60. Jungvirt – 59. Petrák (Hasil, Labuzík).<br/><b>Rozhodčí:</b> Hucl – Pešek, Malý.<br/><b>Vyloučení:</b> 4:2.<br/><b>Bez využití.</b><br/><b>V oslabení:</b> 1:0.<br/><b>Střely na branku:</b> 32:30 (10:8, 9:10, 13:12).</p>
      <p>
        <b>RYTÍŘI KLADNO – HC ŠKODA PLZEŇ <a href="https://hokej.cz/mora-stopla-jizdu-hradce-kladno-tu-plzenskou-trinec-a-motor-se-chytly/../../../../zapas/2874729">3:2 po prodloužení (0:0, 2:1, 0:1 – 1:0)</a></b>
      </p>
      <p><b>Branky a nahrávky:</b> 25. Šapovaliv (Urban, Ticháček), 31. Urban (TS), 64. Hašek (Bernat, Volráb) – 30. Slanina, 47. Princl (Čermák, Hollar).<br/><b>Rozhodčí:</b> Bejček – Komárek, Svobodová.<br/><b>Vyloučení:</b> 3:2.<br/><b>Bez využití.</b><br/><b>Střely na branku:</b> 37:32 (11:6, 9:12, 14:12 – 3:2).</p>
      <p>
        <b>EC RED BULL SALCBURK – HC KOMETA BRNO <a href="https://hokej.cz/mora-stopla-jizdu-hradce-kladno-tu-plzenskou-trinec-a-motor-se-chytly/../../../../zapas/2874733">7:2 (1:0, 1:2, 5:0)</a></b>
      </p>
      <p><b>Branky a nahrávky:</b> 13. Lutz (Leonhardt), 28. Pronin (Ettwein, Eham), 46. Lutz (Myklucha, Leonhardt), 48. Obu (Borzecki, Maier), 49. Myklucha (Schwaiger, Leonhardt), 56. Myklucha (Lutz, Leonhardt), 58. Lutz (Myklucha, Leonhardt) – 30. Studený (Žák), 37. Vašíček (Svozil, Holemý).<br/><b>Rozhodčí:</b> Walluschnig – Wimmler, Zacherl.<br/><b>Vyloučení:</b> 7:7.<br/><b>Využití:</b> 2:1.<br/><b>Střely na branku:</b> 33:32 (2:6, 10:15, 11:11).</p>
      <p>
        <b>HC OLOMOUC – MOUNTFIELD HK <a href="https://hokej.cz/mora-stopla-jizdu-hradce-kladno-tu-plzenskou-trinec-a-motor-se-chytly/../../../../zapas/2874728">4:3 po nájezdech (2:2, 1:0, 0:1 – 0:0)</a></b>
      </p>
      <p><b>Branky a nahrávky:</b> 2. Ministr (Mácha, Bahounek), 5. Tichý (Hlaváč, Tomajko), 26. Ministr (Vosátko, Krupa), rozh. nájezd Mácha – 10. Síla (Poppel), 19. Lukačka (Morong, Síla), 50. Síla (Poppel).<br/><b>Rozhodčí:</b> Vrba – Měkýš, Zedník.<br/><b>Vyloučení:</b> 6:4, navíc Hlaváč (Olomouc) 10 minut.<br/><b>Využití:</b> 0:1.<br/><b>Střely na branku:</b> 33:39 (14:18, 10:9, 6:11 – 3:1).</p>
      <p>
        <b>PSG BERANI ZLÍN – HC DYNAMO PARDUBICE <a href="https://hokej.cz/mora-stopla-jizdu-hradce-kladno-tu-plzenskou-trinec-a-motor-se-chytly/../../../../zapas/2874727">1:4 (0:3, 0:0, 1:1)</a></b>
      </p>
      <p><b>Branky a nahrávky:</b> 45. Sebera (Jaroněk, Holík) – 10. Šír (Blažej), 12. Tobiáš (Kubíček), 17. Rohlík (Costa, Oliva), 51. Rohlík (Kostka, Herčík).<br/><b>Rozhodčí:</b> Obadal – Kráľ, Smetková.<br/><b>Vyloučení:</b> 6:5.<br/><b>Využití:</b> 1:1.<br/><b>Střely na branku:</b> 20:45 (6:15, 5:16, 9:14).</p>
      <p>
        <b>HC VÍTKOVICE RIDERA – BK MLADÁ BOLESLAV <a href="https://hokej.cz/mora-stopla-jizdu-hradce-kladno-tu-plzenskou-trinec-a-motor-se-chytly/../../../../zapas/2874732">1:5 (1:0, 0:3, 0:2)</a></b>
      </p>
      <p><b>Branky a nahrávky:</b> 16. Lednický (Beránek) – 22. Petržilka (Szturc, Půček), 35. Dotter (Simon, Mežnar), 38. Mežnar (Půček, Petržilka), 42. M. Houška (Moravec, Petriska), 56. Mežnar (Petriska, Moravec).<br/><b>Rozhodčí:</b> Fiala – Gebauer, Rožánek.<br/><b>Vyloučení:</b> 4:2.<br/><b>Využití:</b> 0:1.<br/><b>Střely na branku:</b> 22:31 (6:7, 6:14, 10:10).</p>
      <p>
        <b>HC MOTOR ČESKÉ BUDĚJOVICE – HC ENERGIE KARLOVY VARY <a href="https://hokej.cz/mora-stopla-jizdu-hradce-kladno-tu-plzenskou-trinec-a-motor-se-chytly/../../../../zapas/2874730">2:0 (1:0, 0:0, 1:0)</a></b>
      </p>
      <p><b>Branky a nahrávky:</b> 7. Novák (Čížek, Řezáč), 50. Čížek (Svach).<br/><b>Rozhodčí:</b> Micka – Šimánek, Lhotský.<br/><b>Vyloučení:</b> 3:4<br/><b>Bez využití.</b><br/><b>Střely na branku:</b> 30:23 (10:10, 10:8, 10:5).</p>
      <p>
        <b>HC OCELÁŘI TŘINEC – BÍLÍ TYGŘI LIBEREC <a href="https://hokej.cz/mora-stopla-jizdu-hradce-kladno-tu-plzenskou-trinec-a-motor-se-chytly/../../../../zapas/2874731">4:3 po nájezdech (1:2, 2:1, 0:0 – 0:0)</a></b>
      </p>
      <p><b>Branky a nahrávky:</b> 8. Adámek (Matiaško, Cienciala), 22. Geidl (Čmiel), 25. Konečný (Mastič, Jenáček), rozh. nájezd Konečný – 4. Strnad (Adamec, Jansa), 7. Jansa (Strnad, Vomáčka), 31. Žemba (Křepelka).<br/><b>Rozhodčí:</b> Koziol – Hlavatý, Hranoš.<br/><b>Vyloučení:</b> 6:7, navíc Matiaško (Třinec) trest ve hře.<br/><b>Bez využití.</b><br/><b>Střely na branku:</b> 44:44 (15:16, 14:13, 11:12 – 4:3).</p>
      <h3>Tabulka turnaje O Pohár DHL</h3>
      <table bordered="">
        <tr>
          <th> </th>
          <th align="left">Tým</th>
          <th>Z</th>
          <th>V</th>
          <th>VP</th>
          <th>PP</th>
          <th>P</th>
          <th>Skóre</th>
          <th>Body</th>
        </tr>
        <tr>
          <td>1.</td>
          <td align="left">Mountfield HK</td>
          <td>19</td>
          <td>12</td>
          <td>1</td>
          <td>3</td>
          <td>3</td>
          <td>74:42</td>
          <td>41</td>
        </tr>
        <tr>
          <td>2.</td>
          <td align="left">HC Škoda Plzeň</td>
          <td>19</td>
          <td>12</td>
          <td>1</td>
          <td>3</td>
          <td>3</td>
          <td>61:44</td>
          <td>41</td>
        </tr>
        <tr>
          <td>3.</td>
          <td align="left">HC Dynamo Pardubice</td>
          <td>19</td>
          <td>10</td>
          <td>4</td>
          <td>0</td>
          <td>5</td>
          <td>71:46</td>
          <td>38</td>
        </tr>
        <tr>
          <td>4.</td>
          <td align="left">HC Energie Karlovy Vary</td>
          <td>19</td>
          <td>11</td>
          <td>1</td>
          <td>3</td>
          <td>4</td>
          <td>74:51</td>
          <td>38</td>
        </tr>
        <tr>
          <td>5.</td>
          <td align="left">HC Olomouc</td>
          <td>19</td>
          <td>9</td>
          <td>4</td>
          <td>1</td>
          <td>5</td>
          <td>69:53</td>
          <td>36</td>
        </tr>
        <tr>
          <td>6.</td>
          <td align="left">HC Sparta Praha</td>
          <td>19</td>
          <td>9</td>
          <td>4</td>
          <td>0</td>
          <td>6</td>
          <td>59:58</td>
          <td>35</td>
        </tr>
        <tr>
          <td>7.</td>
          <td align="left">HC Litvínov</td>
          <td>20</td>
          <td>7</td>
          <td>4</td>
          <td>5</td>
          <td>4</td>
          <td>70:69</td>
          <td>34</td>
        </tr>
        <tr>
          <td>8.</td>
          <td align="left">HC VÍTKOVICE RIDERA</td>
          <td>19</td>
          <td>7</td>
          <td>4</td>
          <td>2</td>
          <td>6</td>
          <td>68:64</td>
          <td>31</td>
        </tr>
        <tr>
          <td>9.</td>
          <td align="left">HC Kometa Brno</td>
          <td>20</td>
          <td>9</td>
          <td>1</td>
          <td>1</td>
          <td>9</td>
          <td>74:68</td>
          <td>30</td>
        </tr>
        <tr>
          <td>10.</td>
          <td align="left">Piráti Chomutov</td>
          <td>19</td>
          <td>7</td>
          <td>3</td>
          <td>3</td>
          <td>6</td>
          <td>51:55</td>
          <td>30</td>
        </tr>
        <tr>
          <td>11.</td>
          <td align="left">Rytíři Kladno</td>
          <td>19</td>
          <td>9</td>
          <td>1</td>
          <td>0</td>
          <td>9</td>
          <td>79:56</td>
          <td>29</td>
        </tr>
        <tr>
          <td>12.</td>
          <td align="left">Bílí Tygři Liberec</td>
          <td>19</td>
          <td>7</td>
          <td>1</td>
          <td>5</td>
          <td>6</td>
          <td>70:70</td>
          <td>28</td>
        </tr>
        <tr>
          <td>13.</td>
          <td align="left">BK Mladá Boleslav</td>
          <td>20</td>
          <td>7</td>
          <td>3</td>
          <td>0</td>
          <td>10</td>
          <td>63:61</td>
          <td>27</td>
        </tr>
        <tr>
          <td>14.</td>
          <td align="left">EC Red Bull Salcburk</td>
          <td>19</td>
          <td>8</td>
          <td>1</td>
          <td>0</td>
          <td>10</td>
          <td>63:70</td>
          <td>26</td>
        </tr>
        <tr>
          <td>15.</td>
          <td align="left">HC Motor České Budějovice</td>
          <td>20</td>
          <td>4</td>
          <td>2</td>
          <td>5</td>
          <td>9</td>
          <td>46:72</td>
          <td>21</td>
        </tr>
        <tr>
          <td>16.</td>
          <td align="left">PSG Berani Zlín</td>
          <td>19</td>
          <td>5</td>
          <td>1</td>
          <td>1</td>
          <td>12</td>
          <td>56:81</td>
          <td>18</td>
        </tr>
        <tr>
          <td>17.</td>
          <td align="left">HC Oceláři Třinec</td>
          <td>19</td>
          <td>3</td>
          <td>2</td>
          <td>4</td>
          <td>10</td>
          <td>52:73</td>
          <td>17</td>
        </tr>
        <tr>
          <td>18.</td>
          <td align="left">HC Slavia Praha</td>
          <td>19</td>
          <td>5</td>
          <td>0</td>
          <td>2</td>
          <td>12</td>
          <td>39:70</td>
          <td>17</td>
        </tr>
        <tr>
          <td>19.</td>
          <td align="left">HC Dukla Jihlava</td>
          <td>18</td>
          <td>2</td>
          <td>1</td>
          <td>1</td>
          <td>14</td>
          <td>39:75</td>
          <td>9</td>
        </tr>
      </table>
      <h3>Další program turnaje O Pohár DHL</h3>
      <p><b>Sobota 23. listopadu:</b><br/>12:00 PSG Berani Zlín – Mountfield HK<br/>12:00 HC Motor České Budějovice – HC Škoda Plzeň<br/>12:00 HC Oceláři Třinec – BK Mladá Boleslav<br/>12:30 Piráti Chomutov – HC Sparta Praha<br/>13:00 HC Olomouc – HC Dynamo Pardubice<br/>13:00 Rytíři Kladno – HC Energie Karlovy Vary<br/>13:00 HC VÍTKOVICE RIDERA – Bílí Tygři Liberec<br/>14:30 EC Red Bull Salcburk – HC Dukla Jihlava<br/>16:00 HC Litvínov – HC Slavia Praha</p>
      <related>
        <a href="https://hokej.cz/juniori-sparty-venku-zabrali-vyhru-v-litvinove-trefil-kuracina/5044033"/>
      </related>
    </article>
  </body>
</html>