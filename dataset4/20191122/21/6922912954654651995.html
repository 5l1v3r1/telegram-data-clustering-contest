<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/greece/article/kriti-me8ismenos-velgos-touristas-prokalese-anastatosi-sto-ktel-xanion"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-22T21:48:00+00:00"/>
    <meta property="og:title" content="Κρήτη: Μεθυσμένος Βέλγος τουρίστας προκάλεσε αναστάτωση στο ΚΤΕΛ Χανίων - Ρεθύμνου"/>
    <meta property="og:description" content="Άδοξο τέλος είχε την Παρασκευή το ταξίδι ενός ζευγαριού Βέλγων προς το αεροδρόμιο Χανίων, καθώς λόγω έντονου επεισοδίου, που δημιούργησε ο μεθυσμένος τουρίστας στον σταθμό ΚΤΕΛ Χανίων-Ρεθύμνου, αντί για τον έλεγχο διαβατηρίων του “Δασκαλογιάννης”, κατέληξε τελικά στο τμήμα."/>
  </head>
  <body>
    <article>
      <h1>Κρήτη: Μεθυσμένος Βέλγος τουρίστας προκάλεσε αναστάτωση στο ΚΤΕΛ Χανίων - Ρεθύμνου</h1>
      <address>
        <time datetime="2019-11-22T21:48:00+00:00">22 Nov 2019, 21:48</time>
      </address>
      <p>Άδοξο τέλος είχε την Παρασκευή το ταξίδι ενός ζευγαριού Βέλγων προς το αεροδρόμιο Χανίων, καθώς λόγω έντονου επεισοδίου, που δημιούργησε ο μεθυσμένος τουρίστας στον σταθμό ΚΤΕΛ Χανίων-Ρεθύμνου, αντί για τον έλεγχο διαβατηρίων του “Δασκαλογιάννης”, κατέληξε τελικά στο τμήμα.</p>
      <p>Υπό την επήρεια μέθης ο Βέλγος, που είχε βγάλει κανονικά εισιτήριοo, προσπάθησε το απόγευμα μαζί με τη σύντροφό του να επιβιβαστούν στο ΚΤΕΛ Χανίων, όμως ο οδηγός, λόγω της κατάστασης του άνδρα, δεν το επέτρεψε.</p>
      <p>Ο τουρίστας τότε, υπό τα έκπληκτα μάτια των ανθρώπων που βρίσκονταν στον σταθμό, προσπάθησε να επιτεθεί στον οδηγό, τον οποίο πήρε στο κυνήγι. Για μερικά λεπτά στο σταθμό προκλήθηκε έντονη αναστάτωση, αλλά τα πνεύματα ηρέμησαν με την επέμβαση των ψυχραιμότερων.</p>
      <figure>
        <img src="https://www.zougla.gr/image.ashx?fid=2773288"/>
      </figure>
      <figure>
        <img src="https://www.zougla.gr/image.ashx?fid=2773287"/>
      </figure>
      <p>Προς στιγμήν όμως, αφού στη συνέχεια τον μεθυσμένο άνδρα περιέλαβε στα χέρια της η σύντροφός του, η οποία φανερά εκνευρισμένη για την απρόσμενη αυτή εξέλιξη του ταξιδιού τους, μέσα σε κοινή θέα, άρχισε να τον χαστουκίζει και να τον βρίζει.</p>
      <figure>
        <img src="https://www.zougla.gr/image.ashx?fid=2773284"/>
      </figure>
      <p>Άμεσα ειδοποιήθηκε η αστυνομία, που τελικά, έβαλε τους τουρίστες με τα μπαγκάζια τους στο περιπολικό και παρά την αντίσταση που προέβαλλαν, τούς οδήγησαν στο Τμήμα.</p>
      <figure>
        <img src="https://www.zougla.gr/image.ashx?fid=2773286"/>
      </figure>
      <p>Πηγή: zarpanews.gr</p>
    </article>
  </body>
</html>