<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/abd-suriye-deki-petrolu-ypg/pkk-nin-kontrol-etmesine-yardim-edecegiz-turkiye-kasim-2019-1"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-22T21:58:00+00:00"/>
    <meta property="og:title" content="ABD: Suriye'deki petrolü YPG/PKK'nın kontrol etmesine yardım edeceğiz"/>
    <meta property="og:description" content="ABD: Suriye'deki petrolü YPG/PKK'nın kontrol etmesine yardım edeceğiz | aydinlik.com.tr"/>
  </head>
  <body>
    <article>
      <h1>ABD: Suriye'deki petrolü YPG/PKK'nın kontrol etmesine yardım edeceğiz</h1>
      <address>
        <time datetime="2019-11-22T21:58:00+00:00">22 Nov 2019, 21:58</time>
      </address>
      <p>
        <b>ABD'nin Suriye Özel Temsilcisi James Jeffrey IŞİD ile mücadelede en tutarlı ortaklarının YPG/PKK olduğunu belirtti. Jeffrey, 'Bizim için en önemli konu petrolün DEAŞ ve diğer aktörlerin eline geçmesini engellemek. Yasadışı hiçbir şey yapmıyoruz.' ifadelerini kullandı.</b>
      </p>
      <p>ABD'nin Suriye Özel Temsilcisi James Jeffrey, Suriye'nin doğusundaki petrol sahalarını "güvenceye almalarına" ilişkin, "Suriye Demokratik Güçleri (SDG), 4 yıldır kontrol ettiği petrol sahalarında çalışmaya devam ediyor, biz de Suriye stratejimizin bir parçası olarak buna yardım edeceğiz." dedi.</p>
      <p>Jeffrey, BM Güvenlik Konseyi'ndeki Suriye toplantısı öncesi gazetecilere açıklamalarda bulundu.</p>
      <p>
        <b>PETROL ÇALMAK YASAL</b>
      </p>
      <p>ABD Başkanı Donald Trump'ın, Suriye'nin doğusundaki petrol sahalarını "güvenceye aldıkları" yönündeki açıklamasının uluslararası yasal dayanağı sorulan Jeffrey, "Bunun, her türlü yasal olduğuna inanıyorum." yanıtını verdi.</p>
      <p>
        <b>'YPG/PKK EN TUTARLI ORTAK'</b>
      </p>
      <p>Suriye'deki Amerikan askerinin orada kalıp terör örgütü DEAŞ ile mücadelede "en tutarlı ortakları" olarak nitelendirdiği terör örgütü YPG/PKK'nın omurgasını oluşturduğu Suriye Demokratik Güçleri (SDG) ile çalışmaya devam edeceklerini belirten Jeffrey, "Bizim için en önemli konu petrolün DEAŞ ve diğer aktörlerin eline geçmesini engellemek. Yasadışı hiçbir şey yapmıyoruz." değerlendirmesinde bulundu.</p>
      <p>Jeffrey, "SDG, 4 yıldır kontrol ettiği petrol sahalarında çalışmaya devam ediyor, biz de Suriye stratejimizin bir parçası olarak buna yardım edeceğiz.'' diye konuştu.</p>
      <p>İdlib'deki gelişmelerin ise son derece endişe verici olduğunu belirten Jeffrey, "Ülke genelinde bir ateşkese ihtiyacımız var. Bunun İdlib'den başlaması gerek." ifadesini kullandı.</p>
      <related>
        <h4>Benzer Haberler</h4>
        <a href="https://www.aydinlik.com.tr/abd-den-pkk/ypg-ye-buyuk-sevkiyat-dunya-mayis-2018"/>
        <a href="https://www.aydinlik.com.tr/dunya/2017-ocak/abd-ypg-yi-arap-bolgelerine-yayiyor"/>
        <a href="https://www.aydinlik.com.tr/abd-deki-turklerden-kongre-ye-ypg/pkk-tepkisi-dunya-subat-2018"/>
        <a href="https://www.aydinlik.com.tr/abd-ypg/pkk-ya-destek-veriyor-olan-bize-oluyor-turkiye-mart-2018-2"/>
      </related>
    </article>
  </body>
</html>