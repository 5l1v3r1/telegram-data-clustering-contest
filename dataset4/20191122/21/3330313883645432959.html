<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904793/swart-greep-schuurs-bij-z-n-nekvel-bij-ajax-je-luistert-naar-zo-iemand-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T21:34:00+00:00"/>
    <meta property="og:title" content="Swart greep Schuurs bij z'n nekvel bij Ajax: &quot;Je luistert naar zo iemand&quot;"/>
    <meta property="og:description" content="Sjaak Swart vond Perr Schuurs 'te lief' en gaf hem een aantal tips mee. De Ajacied geeft aan dat hij nog altijd in een traject zit. Swart greep Schuurs bij z'n nekvel en vond dat hij het een en ander moest veranderen aan zijn spel. &quot;Ik ging van het trainen naar huis en kwam hem tegen op De Toekomst. Hij heeft me verteld wat er beter moest en wat ik nog moest ontwikkelen&quot;, vertelt Schuurs bij Inside Ajax op Ziggo Sport."/>
  </head>
  <body>
    <article>
      <h1>Swart greep Schuurs bij z'n nekvel bij Ajax: "Je luistert naar zo iemand"</h1>
      <address>
        <time datetime="2019-11-22T21:34:00+00:00">22 Nov 2019, 21:34</time>
      </address>
      <p>
        <b>Sjaak Swart vond Perr Schuurs 'te lief' en gaf hem een aantal tips mee. De Ajacied geeft aan dat hij nog altijd in een traject zit.</b>
      </p>
      <p>Swart greep Schuurs bij z'n nekvel en vond dat hij het een en ander moest veranderen aan zijn spel. "Ik ging van het trainen naar huis en kwam hem tegen op De Toekomst. Hij heeft me verteld wat er beter moest en wat ik nog moest ontwikkelen", vertelt Schuurs bij <i>Inside Ajax</i> op <i>Ziggo Sport.</i></p>
      <p>"Hij vond dat ik in de duels meedogenlozer moest worden, meer een echte verdediger en niet te lief moet zijn. Ik moet proberen dat te laten zien. Je ziet nu dat ik meer initiatief neem. Dat zijn dingen waar ik stappen in heb gemaakt. Daarom had ik die wedstrijden in Jong Ajax nodig."</p>
      <p>"Het waren geen dingen die ik voor het eerst hoorde. Het is me al vaker gezegd. Vanaf het moment dat ik bij Ajax ben gekomen ben ik daar mee bezig", vertelt Schuurs. "Je luistert naar zo iemand. Het is niet dat het van de ene op de andere dag gebeurt. Ik zit nog steeds in het traject. Laatst kwam ik hem nog tegen en hij ziet dat ik stappen heb gemaakt. Dat zegt hij ook."</p>
    </article>
  </body>
</html>