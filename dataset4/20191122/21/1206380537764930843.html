<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/viroza-a-tratovy-rekord-sablikova-vali-na-svetovem-poharu-v-polsku"/>
    <meta property="og:site_name" content="eXtra.cz"/>
    <meta property="article:published_time" content="2019-11-22T21:46:00+00:00"/>
    <meta property="og:title" content="Viróza a traťový rekord… Sáblíková válí na Světovém poháru v Polsku"/>
    <meta property="og:description" content="Česká střela Martina Sáblíková (32) překonala virózu a zároveň všechny soupeřky na Světovém poháru v polském městě Tomaszów Mazowiecki. Právě tam ovládla závod na 3000 metrů a podařilo se jí zajet traťový rekord, když ho zajela za 4 minuty, 6 vteřin a 133 tisícin. Druhá skončila o 151 tisícin pomalejší Nizozemka Carlijn Achtereekteová."/>
  </head>
  <body>
    <article>
      <h6 class="kicker">TALENT</h6>
      <h1>Viróza a traťový rekord… Sáblíková válí na Světovém poháru v Polsku</h1>
      <address><time datetime="2019-11-22T21:46:00+00:00">22 Nov 2019, 21:46</time> by <a rel="author">Rudolf Šindelář</a></address>
      <slideshow>
        <figure>
          <img src="https://www.extra.cz/images/thumbs/34/17/341736f-217819-profimedia-0417032015-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>
            <cite>profimedia</cite>
          </figcaption>
        </figure>
        <figure>
          <img src="https://www.extra.cz/images/thumbs/61/26/6126198-217820-profimedia-0417032017-2560x0-shrink.jpg"/>
          <figcaption>Martina opět válí.<cite>profimedia</cite></figcaption>
        </figure>
        <figure>
          <img src="https://www.extra.cz/images/thumbs/62/d3/62d38d6-122585-profimedia-0282046713-2560x0-shrink.jpg"/>
          <figcaption>Je to obří talent.<cite>profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/c7/87/c787ac5-59600-profimedia-0052869373-2560x0-shrink.jpg"/>
          <figcaption>Martina Sáblíková vytvořila traťový rekord v Polsku.<cite>Profimedia.cz</cite></figcaption>
        </figure>
      </slideshow>
      <p>
        <b>Česká střela Martina Sáblíková (32) překonala virózu a zároveň všechny soupeřky na Světovém poháru v polském městě Tomaszów Mazowiecki. Právě tam ovládla závod na 3000 metrů a podařilo se jí zajet traťový rekord, když ho zajela za 4 minuty, 6 vteřin a 133 tisícin. Druhá skončila o 151 tisícin pomalejší Nizozemka Carlijn Achtereekteová.</b>
      </p>
      <p>Na vítězství <a href="https://www.extra.cz/tema/martina-sablikova">Sáblíkové</a> upozornil portál isport.cz. „Včera jsem byla poprvé na ledě. Nastupovala jsem s tím, že si jdu hlavně pro body, abych mohla na příštím svěťáku startovat mezi první osmičkou. Vůbec jsem nevěděla, jak pojedu, jestli vůbec dojedu do cíle. Že se to povedlo na bednu, to je neskutečný,“ uvedla Sáblíková v audionahrávce pro média.</p>
      <p>Olympijskou vítězku z Pchjongčchangu Nizozemku Carlijn Achtereekteovou porazila o 15 setin sekundy. Tím vytvořila traťový rekord. Třetí skončila Ruska Natalja Voroninová.</p>
      <p>Sáblíková dojela před týdnem se začínající virózou v Minsku čtvrtá. Šlo o závod na 3000 metrů. Následně odletěla do Prahy na komplexní vyšetření a nad jejím startem v Polsku nebylo dlouho jasno. Nakonec ale jela…</p>
      <p>„Pořád se cítím unavená, chce se mi strašně spát. Po tom minulém týdnu jsem schopná úplně bez problémů spát 12 hodin, spala bych i přes den. Nevěděla jsem, co mám očekávat, ale nohy byly odpočaté. Kolikrát když si odpočineš, tak to pak po ledě lítá. Až v posledních dvou kolech mě bolela stehna,“ přiblížila svůj stav Sáblíková.</p>
      <p><a href="https://www.extra.cz/martina-sablikova-letos-potreti-mistryni-sveta-rychlobruslarka-prekonala-dalsi-svetovy-rekord">Závod na 3000 metrů ovládla v rámci Světového poháru již čtyřiatřicetkrát</a>. Poprvé se tak stalo v únoru 2007.</p>
    </article>
  </body>
</html>