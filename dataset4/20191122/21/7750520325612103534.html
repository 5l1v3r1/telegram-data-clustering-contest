<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/u-vinnytskij-oblasti-vykryly-vyrobnytstvo-nebezpechnogo-alkogolyu.html"/>
    <meta property="og:site_name" content="1NEWS"/>
    <meta property="article:published_time" content="2019-11-22T21:10:55+00:00"/>
    <meta property="og:title" content="У Вінницькій області викрили виробництво небезпечного алкоголю"/>
    <meta property="og:description" content="У Вінницькій області викрили виробництво небезпечного алкоголю"/>
  </head>
  <body>
    <article>
      <h1>У Вінницькій області викрили виробництво небезпечного алкоголю</h1>
      <h2>Під виглядом продукції відомих світових брендів зловмисники продавали підробку через інтернет по всій території України</h2>
      <address>
        <time datetime="2019-11-22T21:10:55+00:00">22 Nov 2019, 21:10</time>
      </address>
      <figure>
        <img src="https://1news.com.ua/wp-content/uploads/2019/11/18-11.jpg"/>
      </figure>
      <p>У Вінницькій області Служба безпеки України блокувала оптове виробництво та реалізацію небезпечної для життя та здоров`я населення контрафактної алкогольної продукції.</p>
      <p>Про це повідомляє 1NEWS.</p>
      <p>В ангарі на околиці міста Могилів-Подільський кілька місцевих мешканців організували підпільний цех із виробництва фальсифікованого алкоголю.</p>
      <p>Під виглядом продукції відомих світових брендів зловмисники продавали підробку через інтернет по всій території України.</p>
      <p>Доставку товару здійснювали через один із поштових сервісів, а також за допомогою кур`єрів та на власному автотранспорті.</p>
      <p>Під час обшуків за місцем виготовлення та зберігання сурогату правоохоронці вилучили 33 тонни контрафактного алкоголю, майже 5 тонн спирту сумнівної якості, пакувальну тару та «виробниче» обладнання.</p>
      <p>За попередніми оцінками загальна вартість вилученого товару становить понад 14 мільйонів гривень.</p>
      <p>Сума збитків завданих державному бюджету обчислюється в 6,5 мільйонів гривень.</p>
      <p>Джерело: <a href="https://ssu.gov.ua/ua/news/1/category/21/view/6734#.81aU33aF.dpbs">СБУ</a></p>
    </article>
  </body>
</html>