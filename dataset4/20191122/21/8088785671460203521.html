<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/adalet-personeli/ara-buluculuk-ile-her-iki-davadan-bir-tanesi-mahkemeye-gitmeden-cozuluyor-h543917.html"/>
    <meta property="og:site_name" content="KamuAjans"/>
    <meta property="article:published_time" content="2019-11-22T21:25:11+00:00"/>
    <meta property="og:title" content="Ara Buluculuk İle Her İki Davadan Bir Tanesi Mahkemeye Gitmeden Çözülüyor"/>
    <meta property="og:description" content="Adalet Bakanı Abdulhamit Gül, ara buluculuk sistemi ile mahkemelerin yükünün azaldığını ifade etti ve &quot;Eğer üretimci, yatırımcının bir meselesinde uyuşmazlık olduğunda, iş mahkemeye düştüğünde hakkını almak için sürüm sürüm sürünüyorsa orada bir haksızlık vardır. Bu nedenle ara buluculuk sisteminde çok önemli bir düzenleme yaptık. Ara buluculuk sisteminde işçi-işverenin helalleşmesi ve uzlaşması yolunu getirdik.'' dedi."/>
  </head>
  <body>
    <article>
      <h1>Ara Buluculuk İle Her İki Davadan Bir Tanesi Mahkemeye Gitmeden Çözülüyor</h1>
      <address><time datetime="2019-11-22T21:25:11+00:00">22 Nov 2019, 21:25</time> by <a rel="author">KamuAjans</a></address>
      <p>
        <b>Adalet Bakanı Abdulhamit Gül, ara buluculuk sistemi ile mahkemelerin yükünün azaldığını ifade etti ve "Eğer üretimci, yatırımcının bir meselesinde uyuşmazlık olduğunda, iş mahkemeye düştüğünde hakkını almak için sürüm sürüm sürünüyorsa orada bir haksızlık vardır. Bu nedenle ara buluculuk sisteminde çok önemli bir düzenleme yaptık. Ara buluculuk sisteminde işçi-işverenin helalleşmesi ve uzlaşması yolunu getirdik.'' dedi.</b>
      </p>
      <p><a href="http://www.kamuajans.com/haberleri/adalet+bakan%C4%B1+abdulhamit+g%C3%BCl">Adalet Bakanı Abdulhamit Gül</a>, ''Bu yılın ocak ayından itibaren ticari davalarda ara buluculuk sistemini getirdik. Çünkü mahkemelerde bu işin uzamasının, ihtilafın artmasının kimseye faydası yok. Bu kapsamda yüzde elli oranında yani her iki davadan bir tanesi mahkemeye gitmeden çözülüyor. Biz zamanla bu sistemleri geliştiriyoruz" ifadelerini kullandı.</p>
      <p>Adalet Bakanı Abdulhamit Gül açıklamasının devamında, "Ceza adaleti anlamında da bugün infaz sisteminde mahkeme 18 ay ceza verse sanık cezaevine girmiyordu. Adeta yapanın yanına kar kalan bu anlayışı da değiştirmek için çalışıyoruz. Şahıs 10 ay bile ceza alsa, mahkeme 10 ay bile ceza verdiyse şahıs onun belli bir süresini cezaevinde geçirmesi lazım. Aksi takdirde vatandaş suça maruz kalıyor, mağdur oluyor ve suçlu da elini kolunu sallaya sallaya gidince adalete güven azalıyor" diye konuştu.</p>
    </article>
  </body>
</html>