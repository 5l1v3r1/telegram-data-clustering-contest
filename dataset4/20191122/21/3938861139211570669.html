<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/krym/_medzhlis-napraviv-mzs-rf-lista-v-yakomu-vimagaye-pogodzhuvati-z-nimi-dogovori/939509"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T21:55:00+00:00"/>
    <meta property="og:title" content="Меджліс направив МЗС РФ листа, в якому вимагає погоджувати з ними договори"/>
    <meta property="og:description" content="Меджліс кримськотатарського народу вимагає в РФ погоджувати з ними усі міжнародні угоди стосовно Криму. Заявили, що непогоджені документи не визнаватимуться Меджлісом як частина міжнародного права, документи Gazeta.ua надав екс-представник президента України в Криму Борис Бабін. ..."/>
  </head>
  <body>
    <article>
      <h1>Меджліс направив МЗС РФ листа, в якому вимагає погоджувати з ними договори</h1>
      <address><time datetime="2019-11-22T21:55:00+00:00">22 Nov 2019, 21:55</time> by <a rel="author">Gazeta.ua</a></address>
      <p>Меджліс кримськотатарського народу вимагає в РФ погоджувати з ними усі міжнародні угоди стосовно Криму.</p>
      <p>Заявили, що непогоджені документи не визнаватимуться Меджлісом як частина міжнародного права, документи <a href="https://gazeta.ua/">Gazeta.ua</a> надав екс-представник президента України в Криму <b>Борис Бабін.</b></p>
      <p>Аргументували загальновизнаними принципами міжнародного права, вимогами Конвенції ООН з морського права 1982 року, Конвенції ООН з біологічного різноманіття 1982 року, положення статей 25, 26, 27, 28, 29, 30, 32 Декларації ООН про права корінних народів 2007 року, прийнятих з 2014 року актів міжнародних організацій щодо Криму та кримськотатарського народу.</p>
      <figure>
        <img src="https://static2.gazeta.ua/img2/cache/gallery/939/939509_1_w_1200.jpg?v=0"/>
        <figcaption>Меджліс вимагає в РФ погоджувати з ними всі документи стосовно Криму<cite>Автор: Скріншот</cite></figcaption>
      </figure>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/krym/_medzhlis-zrobiv-vazhlivu-zayavu-schodo-krimskotatarskoyi-avtonomiyi/939115"/>
      </related>
      <p>У листі представники Меджлісу виказали невдоволення визначенням статусу Криму та прилеглих до нього морських просторів Чорного та Азовського морів, включаючи Керченську протоку та Сиваш відбувається без участі кримськотатарського народу.</p>
      <figure>
        <img src="https://static2.gazeta.ua/img2/cache/gallery/939/939509_2_w_1200.jpg?v=0"/>
        <figcaption>Меджліс вимагає в РФ погоджувати з ними всі документи стосовно Криму<cite>Автор: Скріншот</cite></figcaption>
      </figure>
      <p>Додали, що будь-які дії влади будь-якої держави, пов'язані з територією Криму є неправомірними та не будуть визнані Меджлісом. Зміст документів, які уклали без участі представників кримськотатарського буде вважатися таким, що не відповідає вимогам міжнародного права.</p>
      <p>Запропонували Росії в обов'язковому порядку враховувати цю заяву та правовий статус Криму.</p>
      <blockquote><a href="https://gazeta.ua/articles/krym/_u-krim-zaveli-novi-rosijski-vijska/937814">Росія проводить переміщення своїх військ</a> та техніки на територіях окупованого Криму та ОРДЛО.<br/>Після захоплення півострова військами РФ, Путін стягнув туди 31 тис. військових, повідомив представник Головного управління розвідки Міністерства оборони Вадим Скібіцький, пише прес-служба ГУР</blockquote>
    </article>
  </body>
</html>