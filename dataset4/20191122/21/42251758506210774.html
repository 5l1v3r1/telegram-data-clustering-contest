<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Vaterpolo/a315333-Kup-CG-Budva-preko-Katara-do-finala-sa-Jadranom.html"/>
    <meta property="og:site_name" content="Sport Klub"/>
    <meta property="article:published_time" content="2019-11-22T21:22:00+00:00"/>
    <meta property="og:title" content="Kup CG: Budva preko Katara do finala sa Jadranom"/>
    <meta property="og:description" content="U velikom finalu Kupa Crne Gore u vaterpolu snage će u subotu sa početkom u 17 časova kao i prošle sezone odmeriti Jadran iz Herceg Novog i Budva."/>
  </head>
  <body>
    <article>
      <h1>Kup CG: Budva preko Katara do finala sa Jadranom</h1>
      <h2>U velikom finalu Kupa Crne Gore u vaterpolu snage će u subotu sa početkom u 17 časova kao i prošle sezone odmeriti Jadran iz Herceg Novog i Budva.</h2>
      <address><time datetime="2019-11-22T21:22:00+00:00">22 Nov 2019, 21:22</time> by <a rel="author">Svetozar Janičić</a></address>
      <figure>
        <img src="https://sportklub.rs/Picture/170295/jpeg/VPK-Budva"/>
        <figcaption>VPK Budva<cite>VPK Budva</cite></figcaption>
      </figure>
      <p>Posle prvog polufinalnog duela u kojem je Jadran od 0:4 uspeo da stigne do 13:11 protiv Primorca iz Kotora, Budva je daleko lakše slavila protiv Katara. Krajnji rezultat 19:8 dovoljan je da ilustruje odnos snaga u bazenu.</p>
      <p>Budvani su maksimalno motivisano i fokusirano ušli u meč, pa je razlika u kvalitetu veoma brzo došla do izražaja. Golove za Budvu, postigli su: Savo Ćetković, Branko Franeta, Petar Ćetković po tri, Nikola Milardović, Blagoje Ivović i Stefan Kovačević po dva, Filip Klikovac, Nenad Dragović, Marko Vukmirović i Nikola Ivanović po jedan gol. Kod Katara, strelci su bili: Dušan Milaš tri, Marko Mršić dva, Veljko Vujović, Željko Dončić i Nikola Blečić po jedan gol.</p>
      <p>Budva i Jadran iz Herceg Novog su prošle sezone igrali u finalu Kupa i finalu plej-ofa šampionata Crne Gore. Oba trofeja su pripala Novljanima koji slove za favorita i uoči finala Kupa. Jadran nastoji da stigne do devetog uzastopnog trofeja, a Budvani će sigurno uraditi sve što je u njihovoj moći da budu konkurentni, kao što su bili konkurentni u borbi za titulu prošle sezone.</p>
    </article>
  </body>
</html>