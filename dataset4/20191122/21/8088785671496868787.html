<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/faydali-bilgiler/cipli-yeni-kimlik-karti-ucreti-cipli-yeni-kimlik-karti-randevusu-nasil-alinir-yeni-kimlik-randevu-sistemi-ve-belgeler-cipli-yeni-kimlik-karti-nasil-alinir-h506632.html"/>
    <meta property="og:site_name" content="KamuAjans"/>
    <meta property="article:published_time" content="2019-11-22T21:16:49+00:00"/>
    <meta property="og:title" content="Çipli Yeni Kimlik Kartı Ücreti - Çipli Yeni Kimlik Kartı Randevusu Nasıl Alınır? Yeni Kimlik Randevu Sistemi ve Belgeler - Çipli Yeni Kimlik Kartı Nasıl Alınır?"/>
    <meta property="og:description" content="Kamuajans.com - Türkiye yeni bir kimlik türü ile daha tanıştı. Yıllarca bahsi edilen çipli kimlik kartı ile 2017 Ocak ayı başından itibaren tanışmaya başlayan vatandaşlar çipli kimlik kartlarının nasıl alındığı ve ücretinin ne kadar olduğu konularında çok sayıda mail ve yorum göndererek sorularına cevap aramaktadırlar. Nüfus müdürlüklerinden yapılan müracaatlarda bir kişinin ortalama müracaat süresi 8-10 dakika olmaktadır."/>
  </head>
  <body>
    <article>
      <h1>Çipli Yeni Kimlik Kartı Ücreti - Çipli Yeni Kimlik Kartı Randevusu Nasıl Alınır? Yeni Kimlik Randevu Sistemi ve Belgeler - Çipli Yeni Kimlik Kartı Nasıl Alınır?</h1>
      <address><time datetime="2019-11-22T21:16:49+00:00">22 Nov 2019, 21:16</time> by <a rel="author">KamuAjans</a></address>
      <p>
        <b>Kamuajans.com - Türkiye yeni bir kimlik türü ile daha tanıştı. Yıllarca bahsi edilen çipli kimlik kartı ile 2017 Ocak ayı başından itibaren tanışmaya başlayan vatandaşlar çipli kimlik kartlarının nasıl alındığı ve ücretinin ne kadar olduğu konularında çok sayıda mail ve yorum göndererek sorularına cevap aramaktadırlar. Nüfus müdürlüklerinden yapılan müracaatlarda bir kişinin ortalama müracaat süresi 8-10 dakika olmaktadır.</b>
      </p>
      <p>Kamuajans.com - Çipli Kimlik Kartları hayatımıza merhaba dedi ve cüzdanlarımızda yerini almaya başladı. Ancak çipli kimlik kartı almak eski kağıt kimlik kartı almak kadar kolay olmamaktadır. 15 yaşını dolduranlarla ilgili yapılan işlemle 15 yaş altı çipli kimlik kartı başvurusu yapanları başvuru şartları değişmektedir. Ayrıca çipli kimlik kartlarının ücretleri de eski kimlik kartlarından farklılık göstermektedir.<br/><br/>Çipli Kimlik Kartı başvurusu yurt içinde, Genel Müdürlük web portalı üzerinden ya da Çağrı Merkezi (199) aracılığıyla randevu alınarak veya randevusuz olarak nüfus müdürlüklerine yurt dışında ise dış temsilciliklere yapılacak olup ilk defa kimlik kartı başvurusu yapacak vatandaşlar yanlarında nüfus cüzdanı, uluslararası aile cüzdanı, pasaport, sürücü belgesi, memur cüzdanı, avukat kimlik kartı, askeri kimlik kartı, basın kartı veya muhtarlıkça düzenlenmiş talep belgesi gibi kimlik belgesi yerine geçen fotoğraflı belge ve bir adet son altı ay içerisinde çekilmiş biyometrik fotoğraf bulundurmaları gerekmektedir.</p>
      <p>Uzun süredir merakla beklenen çipli kimlik kartları 2 Ocak 2017 tarihi itibariyle tüm Türkiye'de dağıtılmaya başlandı. Çipli kimlik kartları, kişilerin kişisel bilgilerini kopyalamayı yada ele geçirmeyi tamamen imkansız hale getiriyor. 3-4 yıl içerisinde tüm vatandaşlara dağıtılması planlanan çipli kimlik kartlarının alınma şartları nüfus müdürlükleri panolarında asıldığı gibi internet siteleri tarafından da yayınlanmaktadır. <br/><br/><b>Çipli kimlik kartı için randevu nasıl alınacak?</b></p>
      <p>
        <a href="https://ekimlikrandevu.nvi.gov.tr/Pages/ra1.aspx?scenarioId=ra">
          <b>RANDEVU AL</b>
        </a>
        <br/>
        <u>
          <b>
            <a href="https://ekimlikrandevu.nvi.gov.tr/Pages/rg1.aspx?scenarioId=rg"><br/>RANDEVU GÜNCELLE</a>
          </b>
        </u>
        <br/>
        <br/>
        <u>
          <b>
            <a href="https://ekimlikrandevu.nvi.gov.tr/Pages/rg1.aspx?scenarioId=ri">RANDEVUYU İPTAL ET</a>
          </b>
        </u>
        <br/>
        <br/>
        <u>
          <b>
            <a href="https://ekimlikrandevu.nvi.gov.tr/Pages/rg1.aspx?scenarioId=kds">RANDEVU HANGİ AŞAMADA?</a>
          </b>
        </u>
      </p>
      <p>Çipli Kimlik Kartı almak için on beş yaşını tamamlamış olanların şahsen başvurması gerekmektedir. Kimlik kartında on beş yaşını tamamlamış kişilerin parmak izi, parmak damar izi ve el ayası damar izi biyometrik verileri alınır. Çipli Kimlik Kartlarında fotokopi veya bilgisayarda çoğaltılan fotoğraflar kullanılamaz. On beş yaşını tamamlamamış çocukların kimlik kartlarında fotoğraf yer almaz. Ancak başvuran tarafından talep edilmesi halinde her yaş grubundaki çocukların kimlik kartı fotoğraflı olarak düzenlenir.</p>
      <p>2016 yılı kimlik kartı bedeli; kanunî bildirim süresi dışında doğum nedeniyle düzenlenen kimlik kartı için 16 TL, değiştirme nedeniyle düzenlenen kimlik kartı için 16 TL ve kayıp nedeniyle düzenlenen kimlik kartı için 32 TL’dir. Kimlik kartı bedeli başvuru sırasında tahsil edilir.</p>
      <p>Herhangi bir nüfus müdürlüğüne yapılan doğum bildirimlerinde kimlik kartı başvurusu alınır ve çocuk adına doğum nedeniyle kimlik kartı düzenlenir. Yurt içinde 30 gün, yurt dışında 60 gün içinde bildirilen doğum olaylarında veya 2828 sayılı Kanunun yetkili kıldığı kuruluş yetkililerince yapılan doğum bildirimleri sonucu düzenlenen kimlik kartlarından değerli kâğıt bedeli alınmaz.</p>
      <p>Kimlik kartının kaybolması veya değiştirilmesi durumunda sistemdeki fotoğraf altı ay öncesine ait değil ise ilgiliden son altı ay içerisinde çekilmiş bir adet fotoğraf istenir ve biyometrik doğrulaması yapılarak kimlik kartı başvurusu alınır.</p>
      <p>Nüfus cüzdanı ibraz edilmemesi ve yerleşim yeri adresi bulunmaması halinde, yaptırılacak soruşturma sonucuna göre başvuru alınma işlemleri yapılır.</p>
      <p>On sekiz yaşını tamamlayanların; kimliğini kanıtlayacak fotoğraflı resmi belge ibraz edememesi durumunda, yaptırılacak soruşturma sonucuna göre başvuru alma işlemleri yapılır.</p>
      <figure>
        <img src="http://www.kamuajans.com/images/upload/image/15873618_10210007897287942_618752508197429248_n.jpg"/>
      </figure>
      <p>Biyometrik verisi alınmayacak çocukların kimlik kartları; ana, baba ya da vasileri, bunların bulunmaması hâlinde büyük ana, büyük baba veya ergin kardeşleri ya da çocukları yanlarında bulunduranlar veya vekâletname ibraz eden kişiler tarafından teslim alınır. Evlilik birliğinin mahkeme kararı ile son bulması hâlinde çocukların kimlik kartı veli, vasi veya Kanunun 17 nci maddesinde bildirimle yükümlü kılınan kişilere teslim edilir.</p>
      <p>Doğum, kayıp, mevcut kimlik kartının geçerlilik süresinin sona ermesi veya tahrifat sebebiyle kullanılamayacak durumda olması nedeniyle yapılan kimlik kartı başvurusunda yeni kart düzenleninceye kadar kişinin talebi hâlinde, herhangi bir nüfus müdürlüğünce kimliğini ispata yarayacak geçici kimlik belgesi düzenlenir.</p>
      <p>Kimlik kartının teslim süreci web, çağrı merkezi veya e-posta yolu ile takip edilebilir. Kimlik kartı yurt içinde kişinin başvuru sırasında bildirdiği adrese, yurt dışında kimlik kartı almak için başvuran kişiler adına düzenlenen kimlik kartları, Genel Müdürlük tarafından, dış temsilciliklerce ilgilisine teslim edilmek üzere Dışişleri Bakanlığına gönderilir.</p>
      <p>Kimlik kartının geçerlilik süresi on yıldır. Geçerlilik süresi dolmadan gerekçesi belirtilmek kaydıyla, yeniden başvuruda bulunarak ücreti karşılığında yeni kimlik kartı alınabilir. Bu durumda eski kimlik kartı iptal edilir.</p>
      <p>Kimlik kartının kaybedilmesi veya çalınması durumunda çağrı merkezi veya nüfus müdürlüğüne bildirilmesi gerekmektedir. Kayıp ve çalıntı bildirimi yapıldıktan sonra kimlik kartı iptal edilecektir.</p>
      <p>Biyometrik verisi alınmayacak çocukların kimlik kartları; ana, baba ya da vasileri, bunların bulunmaması hâlinde büyük ana, büyük baba veya ergin kardeşleri ya da çocukları yanlarında bulunduranlar veya vekâletname ibraz eden kişiler tarafından teslim alınır. Evlilik birliğinin mahkeme kararı ile son bulması hâlinde çocukların kimlik kartı veli, vasi veya Kanunun 17 nci maddesinde bildirimle yükümlü kılınan kişilere teslim edilir.</p>
      <p>İlgilinin başvuru sırasında kimlik kartını kendisi dışında alacak kişiyi yazılı muvafakatı ile belirlemesi halinde kimlik kartı belirlenen kişiye teslim edilir.<br/><b>YENİ KİMLİK ÜCRETLERİ 2019<br/></b>01 Ocak 2019 – 31 Aralık 2019 tarihleri arasında geçerli ücretler aşağıdaki gibidir:<br/>– KİMLİK YENİLEME: 22,50 TL<br/>– KAYIP KİMLİK YENİLEME: 45 TL<br/>– EVLİLİK NEDENİYLE KİMLİK DEĞİŞİMİ: 22,50 TL<br/>– ESKİYEN KİMLİĞİ DEĞİŞTİRME: 22,50 TL<br/>– YENİ DOĞAN BEBEK İÇİN KİMLİK ÇIKARMA: ÜCRETSİZ<br/>– YENİ DOĞAN BEBEK İÇİN KİMLİK ÇIKARMA: 22,50 TL<br/>(VAKTİNDE YAPILMAYAN BİLDİRİM İÇİN)<br/><b>YENİ KİMLİK ÜCRETİ ALAN ANLAŞMALI BANKALAR<br/></b>Yeni kimlik ücretini başvuru yapmadan önce anlaşmalı bankalara yatırmanız gereklidir. İşte anlaşmalı bankalar:<br/>– AKBANK T.A.Ş.<br/>– AKTİF YATIRIM BANKASI A.Ş.<br/><br/>– ALBARAKA TÜRK KATILIM BANKASI A.Ş.<br/><br/>– ALTERNATİFBANK A.Ş.<br/><br/>– ANADOLUBANK A.Ş.<br/><br/>– ARAP TÜRK BANKASI A.Ş.<br/><br/>– CITIBANK A.Ş.<br/><br/>– DENİZBANK A.Ş.<br/><br/>– BURGAN BANK A.Ş.<br/><br/>– FİBABANKA A.Ş.<br/><br/>– FİNANSBANK A.Ş.<br/><br/>– HSBC BANK A.Ş.<br/><br/>– ICBC TURKEY BANK A.Ş.<br/><br/>– ING BANK A.Ş.<br/><br/>– KUVEYT TÜRK KATILIM BANKASI A.Ş.<br/><br/>– ODEA BANK A.Ş.<br/><br/>– PTT ŞUBELERİ<br/><br/>– ŞEKERBANK T.A.Ş.<br/><br/>– T.C. ZİRAAT BANKASI A.Ş.<br/><br/>– TURKISHBANK A.Ş.<br/><br/>– TURKLAND BANK A.Ş.<br/><br/>– TÜRK EKONOMİ BANKASI A.Ş.<br/><br/>– TÜRKİYE FİNANS KATILIM BANKASI A.Ş.<br/><br/>– TÜRKİYE GARANTİ BANKASI A.Ş.<br/><br/>– TÜRKİYE HALK BANKASI A.Ş.<br/><br/>– TÜRKİYE İŞ BANKASI A.Ş.<br/><br/>– TÜRKİYE VAKIFLAR BANKASI T.A.O.<br/><br/>– VAKIF KATILIM BANKASI A.Ş.<br/><br/>– YAPI VE KREDİ BANKASI A.Ş.<br/><br/>– ZİRAAT KATILIM BANKASI A.Ş.</p>
    </article>
  </body>
</html>