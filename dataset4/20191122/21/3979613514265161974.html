<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pronews.gr/elliniki-politiki/kyvernisi/823918_kyvernitiko-klimakio-sti-halkidiki-kai-tin-thaso-me-entoli-k"/>
    <meta property="og:site_name" content="PRONEWS"/>
    <meta property="article:published_time" content="2019-11-22T21:36:35+00:00"/>
    <meta property="og:title" content="Κυβερνητικό κλιμάκιο στη Χαλκιδική και την Θάσο με εντολή Κ. Μητσοτάκη"/>
    <meta property="og:description" content="Με εντολή του πρωθυπουργού, Κυριάκου Μητσοτάκη, αύριο το πρωί Κυβερνητικό Κλιμάκιο με επικεφαλής τον υπουργό Εθνικής 'Αμυνας, Νίκο Παναγιωτόπουλο και τον υφυπουργό Εσωτερικών, Θεόδωρο Λιβάνιο, μεταβαίνει στις πληγείσες περιοχές από..."/>
  </head>
  <body>
    <article>
      <h1>Κυβερνητικό κλιμάκιο στη Χαλκιδική και την Θάσο με εντολή Κ. Μητσοτάκη</h1>
      <address>
        <time datetime="2019-11-22T21:36:35+00:00">22 Nov 2019, 21:36</time>
      </address>
      <p>
        <b>Με εντολή του πρωθυπουργού, Κυριάκου Μητσοτάκη, αύριο το πρωί Κυβερνητικό Κλιμάκιο με επικεφαλής τον υπουργό Εθνικής 'Αμυνας, Νίκο Παναγιωτόπουλο και τον υφυπουργό Εσωτερικών, Θεόδωρο Λιβάνιο, μεταβαίνει στις πληγείσες περιοχές από τα πλημμυρικά φαινόμενα του τελευταίου εικοσιτετραώρου στην Χαλκιδική και στην Θάσο.</b>
      </p>
      <p>Μαζί τους μεταβαίνουν, ο γενικός γραμματέας Πολιτικής Προστασίας, Νίκος Χαρδαλιάς, ο γενικός γραμματέας Υποδομών, Γεώργιος Καραγιάννης, ο γενικός γραμματέας Αγροτικής Πολιτικής και Διαχείρισης Κοινοτικών Πόρων, Κώστας Μπαγινέτας και ο υπαρχηγός Επιχειρήσεων του Πυροσβεστικού Σώματος, αντιστράτηγος Στέφανος Κολοκούρης.</p>
      <p>Η αποστολή θα μεταβεί με ελικόπτερο του Πυροσβεστικού Σώματος και θα προσεγγίσει στις 8.30 την περιοχή Ολυμπιάδα Χαλκιδικής (Δημοτικό Γήπεδο) και στις 10.45 την νήσο Θάσο (Γήπεδο Λιμένα).</p>
    </article>
  </body>
</html>