<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152819-u-lucku-stalasia-avariia-za-uchasti-netverezogo-vodiia-ochevydci-foto"/>
    <meta property="og:site_name" content="ВолиньPost"/>
    <meta property="article:published_time" content="2019-11-22T21:31:00+00:00"/>
    <meta property="og:title" content="У Луцьку сталася аварія за участі нетверезого водія, - очевидці. ФОТО"/>
    <meta property="og:description" content="В обласному центрі Волині сталася ДТП за участю Nissan Juke та Volkswagen Touareg."/>
  </head>
  <body>
    <article>
      <h1>У Луцьку сталася аварія за участі нетверезого водія, - очевидці. ФОТО</h1>
      <address>
        <time datetime="2019-11-22T21:31:00+00:00">22 Nov 2019, 21:31</time>
      </address>
      <p>В обласному центрі Волині сталася ДТП за участю Nissan Juke та Volkswagen Touareg.<br/><br/>Дорожньо-транспортний інцидент трапився сьогодні, 22 листопада, близько 21:30, на проспекті Соборності, - повідомляє ІА Волинські Новини.<br/><br/>Зі слів очевидців, водій автомобіля Volkswagen Touareg, не дотримавшись безпечної дистанції, а також, ймовірно, перевищивши допустиму швидкість, в’їхав у Nissan Juke.<br/><br/>Внаслідок зіткнення обидва авто отримали легкі механічні ушкодження.<br/><br/>Натомість, свідки переконують, що водій Volkswagen Touareg був у стані сильного алкогольного сп’яніння, оскільки, зі слів очевидців, «не міг триматися на ногах, і це було видно неозброєним оком і без всяких приладів». Однак, про остаточні висновки щодо вмісту алкоголю в крові водія Volkswagenможна стверджувати лише після проведення експертизи та кінцевих її результатів.<br/><br/>На місці автопригоди – два екіпажі поліції.<br/><br/>Працівники поліції поки що ситуацію не коментують.</p>
    </article>
  </body>
</html>