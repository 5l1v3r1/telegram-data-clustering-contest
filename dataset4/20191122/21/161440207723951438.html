<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/cagliari/2019/11/22/is-mirrionis-incidente-all-incrocio-due-feriti-136-955904.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-22T21:31:05+00:00"/>
    <meta property="og:title" content="Is Mirrionis, incidente all'incrocio: due feriti"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">cagliari</h6>
      <h1>Is Mirrionis, incidente all'incrocio: due feriti</h1>
      <h2>Scontro fra via Redipuglia e via Trincea delle Frasche. Una donna di 54 anni in codice giallo</h2>
      <address>
        <time datetime="2019-11-22T21:31:05+00:00">22 Nov 2019, 21:31</time>
      </address>
      <p>Due persone sono finite in ospedale in seguito a un incidente stradale avvenuto in serata a Cagliari, nel quartiere di Is Mirrionis.</p>
      <p>Si tratta di una donna di 54 anni, ricoverata in codice giallo all'ospedale Marino; e di un giovane di 28 anni, portato invece al Brotzu, in codice verde.</p>
      <p>Secondo la ricostruzione della polizia municipale, giunta sul posto dopo l'allarme assieme al personale del 118, le due auto su cui viaggiavano (il giovane era al volante di una Yaris, la donna di una Lancia Y) si sono scontrate al centro dell'incrocio tra via Redipuglia e via Trincea delle Frasche.</p>
      <p>Dopo l'urto la vettura della 54enne è finita prima contro una Mercedes posteggiata e poi contro un palo della segnaletica.</p>
      <p>Soccorsi, sono stati trasportati entrambi in ospedale.</p>
      <p>I vigili hanno invece effettuato i rilievi di legge per chiarire l'esatta dinamica e accertare le responsabilità.</p>
      <p>(Unioneonline/l.f.)</p>
    </article>
  </body>
</html>