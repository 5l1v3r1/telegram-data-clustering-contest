<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/proti-antidrasi-apo-ti-fifa-aksiologoume-tin-epistoli-tou-olympiakou/2921486/"/>
    <meta property="og:site_name" content="Newsit.gr"/>
    <meta property="article:published_time" content="2019-11-22T21:37:39+00:00"/>
    <meta property="og:title" content="Πρώτη αντίδραση από τη FIFA! “Αξιολογούμε την επιστολή του Ολυμπιακού”"/>
    <meta property="og:description" content="Η FIFA επιβεβαίωσε ότι έχει παραλάβει επιστολή του Ολυμπιακού για την κατάσταση στην ΕΠΟ και την ΚΕΔ, επισημαίνοντας ότι αξιολογεί όσα αναφέρονται σε αυτή από τους Πειραιώτες."/>
  </head>
  <body>
    <article>
      <h1>Πρώτη αντίδραση από τη FIFA! “Αξιολογούμε την επιστολή του Ολυμπιακού”</h1>
      <h2>Η FIFA επιβεβαίωσε ότι έχει παραλάβει επιστολή του Ολυμπιακού για την κατάσταση στην ΕΠΟ και την ΚΕΔ, επισημαίνοντας ότι αξιολογεί όσα αναφέρονται σε αυτή από τους Πειραιώτες.</h2>
      <address><time datetime="2019-11-22T21:37:39+00:00">22 Nov 2019, 21:37</time> by <a rel="author">Newsit Newsroom</a></address>
      <p>Μετά την επιστολή στην κυβέρνηση με την οποία έχει καλέσει σε συνάντηση τον υφυπουργό Αθλητισμού, Λευτέρη Αυγενάκη, κατηγορώντας για μία σειρά από υποθέσεις την ΚΕΔ και την ΕΠΟ, ο Ολυμπιακός απευθύνθηκε και σε FIFA-UEFA.</p>
      <p>Οι Πειραιώτες έστειλαν αντίστοιχη επιστολή και στις δύο ομοσπονδίες, γεγονός που επιβεβειώθηκε και από την ίδια τη FIFA, μετά από σχετική ερώτηση του Αθηναϊκού και Μακεδονικού Πρακτορείου Ειδήσεων.</p>
      <h3> Η απάντηση της FIFA για την επιστολή του Ολυμπιακού</h3>
      <p>“Μπορούμε να επιβεβαιώσουμε ότι έχουμε λάβει μια επιστολή από τον Ολυμπιακό, την οποία αξιολογούμε επί του παρόντος. Παρομοίως, μπορούμε να επιβεβαιώσουμε ότι οι εκπρόσωποι της FIFA και της UEFA συναντήθηκαν χθες (σ.σ: 21.11) με την Εκτελεστική Επιτροπή της Ελληνικής Ποδοσφαιρικής Ομοσπονδίας στην Αθήνα. Για λεπτομέρειες, παρακαλούμε επικοινωνήστε με την HFF (σ.σ: ελληνική ποδοσφαιρική ομοσπονδία)”.</p>
    </article>
  </body>
</html>