<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Premier-League/a315334-Gol-Sane-se-vraca-ranije-nego-sto-se-ocekivalo.html"/>
    <meta property="og:site_name" content="Sport Klub"/>
    <meta property="article:published_time" content="2019-11-22T21:40:00+00:00"/>
    <meta property="og:title" content="Gol: Sane se vraća ranije nego što se očekivalo"/>
    <meta property="og:description" content="Napadač Mančester Sitija Leroj Sane početkom avgusta je povredio ukrštene ligamente desnog kolena, zbog čega je operisan. Iako se očekivalo da će se na teren vratiti tek na proleće, izgleda da će se to ranije desiti."/>
  </head>
  <body>
    <article>
      <h1>Gol: Sane se vraća ranije nego što se očekivalo</h1>
      <h2>Napadač Mančester Sitija Leroj Sane početkom avgusta je povredio ukrštene ligamente desnog kolena, zbog čega je operisan. Iako se očekivalo da će se na teren vratiti tek na proleće, izgleda da će se to ranije desiti.</h2>
      <address><time datetime="2019-11-22T21:40:00+00:00">22 Nov 2019, 21:40</time> by <a rel="author">Danica Obradović</a></address>
      <figure>
        <img src="https://sportklub.rs/Picture/165911/jpeg/Liroj-Sane.jpg"/>
        <figcaption>
          <cite>Getty Image/Alexander Hassenstein / Staff</cite>
        </figcaption>
      </figure>
      <p><b><a href="http://sportklub.rs/Fudbal/Premier-League/a294650-Siti-potvrdio-Saneu-stradali-ukrsteni-ligamenti-kolena.html">Sane je povredu zadobio na meču Komjuniti Šilda protiv Liverpula</a></b>, zbog čega je propao njegov planirani transfer u minhenski Bajern.</p>
      <p>Ipak, postoji nada da će 23-godišnjak biti na raspolaganju menadžeru Pepu Gvardioli i ranije nego što se očekivalo – početkom februara. Portal "Gol" izvestio je da su lekari konstatovali značajan napredak u oporavku 23-godišnjaka, koji se i dalje nalazi na rehabilitaciji.</p>
      <p>Saneov saigrač Ilkaj Gidoan u Sitiju i nemačkoj reprezentaciji nedavno je kazao da mladi golgeter napreduje:</p>
      <p>„<i>Dobro je da je Liroj prošao najgoru fazu i da će se uskoro vratiti na teren i treninzima sa loptom. Nadam se da će najkasnije sredinom dugog dela sezona ponovo moći da igra i da će biti u nacionalnom timu na predstojećem Evropskom prvenstvu</i>“, istakao je Gidoan u intervjuu za "RTL".<br/><br/>Šampionat Starog kontinenta će biti održan od 12. juna do 12. jula naredne godine.</p>
      <figure>
        <iframe data-src="https://twitter.com/FCB_TopNews/status/1197957438047059968?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>