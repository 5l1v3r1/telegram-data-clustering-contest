<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/will-apologise-for-jallianwala-bagh-massacre-if-voted-to-power-labour-party-s-manifesto.html"/>
    <meta property="og:site_name" content="DoolNews"/>
    <meta property="article:published_time" content="2019-11-22T21:57:00+00:00"/>
    <meta property="og:title" content="അധികാരത്തില്‍ എത്തിക്കുകയാണെങ്കില്‍ ജാലിയന്‍വാലാബാഗ് കൂട്ടക്കൊലയില്‍ ബ്രിട്ടന്‍ ക്ഷമാപണം നടത്തും: ലേബര്‍പാര്‍ട്ടിയുടെ പ്രകടനപത്രിക"/>
    <meta property="og:description" content="Britain Indira Gandhi Kashmir World ഡിസംബര്‍ 12 ന് നടക്കാനിരിക്കുന്ന തെരഞ്ഞെടുപ്പില്‍ അധികാരത്തിലേറുകയാണെങ്കില്‍ 1919 ലെ ജാലിയന്‍ വാലാബാഗ് കൂട്ടക്കൊലയ്ക്ക് ബ്രിട്ടീഷ് സര്"/>
  </head>
  <body>
    <article>
      <h1>അധികാരത്തില്‍ എത്തിക്കുകയാണെങ്കില്‍ ജാലിയന്‍വാലാബാഗ് കൂട്ടക്കൊലയില്‍ ബ്രിട്ടന്‍ ക്ഷമാപണം നടത്തും: ലേബര്‍പാര്‍ട്ടിയുടെ പ്രകടനപത്രിക</h1>
      <address><time datetime="2019-11-22T21:57:00+00:00">22 Nov 2019, 21:57</time> by <a rel="author">ന്യൂസ് ഡെസ്‌ക്</a></address>
      <p>ഡിസംബര്‍ 12 ന് നടക്കാനിരിക്കുന്ന തെരഞ്ഞെടുപ്പില്‍ അധികാരത്തിലേറുകയാണെങ്കില്‍ 1919 ലെ ജാലിയന്‍ വാലാബാഗ് കൂട്ടക്കൊലയ്ക്ക് ബ്രിട്ടീഷ് സര്‍ക്കാരിനുവേണ്ടി ഔപചാരികമായി ക്ഷമാപണം നടത്താമെന്നും 1984 ലെ ഓപ്പറേഷന്‍ ബ്ലൂസ്റ്റാറില്‍  യു.കെ.യുടെ പങ്കിനെക്കുറിച്ച് പരിശോധിക്കുമെന്നും ലേബര്‍ പാര്‍ട്ടിയുടെ വാഗ്ദാനം.</p>
      <p>സമ്പന്നര്‍ക്ക് പ്രയോജനം ചെയ്യുന്നതും സാധാരണക്കാരായ ആള്‍ക്കാര്‍ക്ക് യഥാര്‍ഥ മാറ്റം വരുത്തുന്നതുമായ രീതിയില്‍ നിലവിലെ സ്ഥിതിഗതികള്‍ മാറ്റുമെന്ന് വ്യാഴാച്ച പുറത്തിറക്കിയ പ്രകടനപത്രികയില്‍ പാര്‍ട്ടി നേതാവ് ജെര്‍മി കോര്‍ബിന്‍ വ്യക്തമാക്കി.</p>
      <p>ജാലിയന്‍വാലാബാഗ് കൂട്ടക്കൊലയുടെ ശതാബ്ദി വര്‍ഷത്തില്‍, ഔപചാരിക ക്ഷമാപണം ആവശ്യം ഉയര്‍ത്തിയിട്ടും ബ്രിട്ടീഷ് സര്‍ക്കാര്‍ ക്ഷമാപണത്തിന് പകരം ‘അഗാധമായ ഖേദം’ പ്രകടിപ്പിക്കുന്നതില്‍ കാര്യങ്ങള്‍ ഒതുങ്ങി, ഈ വിഷയത്തിന്മേലുള്ള ചര്‍ച്ചകള്‍ ‘പുരോഗമിച്ചുകൊണ്ടിരിക്കുകയാണ്’ എന്നും അതിനുശേഷം വര്‍ഷാവസാനത്തോടെ അത് സംഭവിച്ചേക്കമെന്നുമാണ് മുതിര്‍ന്ന അധികാരികള്‍ പറയുന്നത്.</p>
      <related>
        <a href="https://www.doolnews.com/pj-james-says-cm-should-give-his-take-on-citizen-ship-bill123.html?utm_source=doolnews&amp;utm_medium=related"/>
      </related>
      <p>ക്ഷമാപണത്തിനുപുറമെ, ”അമൃത്‌സര്‍ കൂട്ടക്കൊലയില്‍ ബ്രിട്ടന്റെ പങ്ക്” സംബന്ധിച്ച് പാര്‍ട്ടി സര്‍ക്കാര്‍ ഒരു പൊതു അവലോകനം നടത്തുമെന്ന് പ്രകടനപത്രിക വാഗ്ദാനം ചെയ്യുന്നുണ്ട്. 2017 ലെ പ്രകടനപത്രികയില്‍, ഈ പങ്കിനെക്കുറിച്ച് ഒരു ‘സ്വതന്ത്ര അന്വേഷണം’ വാഗ്ദാനം ചെയ്തിരുന്നു.</p>
      <p>സംഭവത്തിനു മുന്‍പ് തന്നെ മാര്‍ഗരറ്റ് താച്ചര്‍ സര്‍ക്കാര്‍ ഇന്ദിരാഗാന്ധി സര്‍ക്കാരിന് ഉപദേശം നല്‍കിയതായി 2014ല്‍ ആരോപണം ഉയര്‍ന്നിരുന്നു.അന്ന് യു.കെയിലെ സിഖ് സമുദായത്തിലെ ഒരു വിഭാഗം ബ്രിട്ടന്റെ പങ്കിനെക്കുറിച്ച് സ്വതന്ത്ര അന്വേഷണം വേണമെന്ന് ആവശ്യപ്പെടുന്നുണ്ട്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>107 പേജുള്ള പ്രകടന പത്രികയില്‍ ”കശ്മീര്‍ ഉള്‍പ്പെടെയുള്ള ലോകത്തിലെ ഏറ്റവും വലിയ മാനുഷിക പ്രതിസന്ധികള്‍” എന്ന് വിളിക്കുന്ന വിഷയങ്ങളില്‍ ക്രിയാത്മക പങ്ക് വഹിക്കുന്നതില്‍ കണ്‍സര്‍വേറ്റീവ് പാര്‍ട്ടിപരാജയപ്പെട്ടുവെന്ന് ആരോപിക്കുന്നുണ്ട്. അതേസമയം, പ്രകടന പത്രികയില്‍ കശ്മീരിനെക്കുറിച്ചുള്ള അതിന്റെ വീക്ഷണത്തെക്കുറിച്ച് ലേബര്‍ പാര്‍ട്ടി വിശദീകരിച്ചിട്ടില്ല.</p>
      <p>സെപ്റ്റംബറില്‍ ലേബറിന്റെ വാര്‍ഷിക സമ്മേളനത്തില്‍ പാസാക്കിയ അടിയന്തര പ്രമേയം കശ്മീരില്‍ അന്താരാഷ്ട്ര ഇടപെടല്‍ ആവശ്യപ്പെട്ടിരുന്നു, എന്നാല്‍ അതിനെതിരെ ബ്രിട്ടനിലെ ഇന്ത്യന്‍ സമൂഹം എതിര്‍ത്തിരുന്നു.<br/>അതുവരേയ്ക്കും ലേബര്‍പാര്‍ട്ടിക്ക മുന്‍ഗണന നല്‍കിയ അവര്‍ ലേബര്‍ പാര്‍ട്ടിക്ക വോട്ട് ചെയ്യരുത് എന്ന നിലയില്‍ സാമൂഹ മാധ്യമങ്ങളിലടക്കം പ്രചാരണം നടന്നു.</p>
      <related>
        <a href="https://www.doolnews.com/uddhav-thackeray-as-chief-minister-in-maharashtra111.html?utm_source=doolnews&amp;utm_medium=related"/>
      </related>
      <p>ആകെ ജനസംഖ്യയില്‍ 40 ശതമാനം ഇന്ത്യ ഉള്‍പ്പെട്ട ഏഷ്യയില്‍ നിന്നുള്ള ആളുകളാണ്. 15 നിയോജകമണ്ഡലങ്ങളില്‍ ബ്രിട്ടീഷ് ഇന്ത്യന്‍ വോട്ട് നിര്‍ണായകമാണ്. ആകെയുള്ള 122 നിയോജക മണ്ഡലങ്ങളില്‍ 10 ശതമാനത്തില്‍ കൂടുതലും ബ്രീട്ടീഷ് ഇന്ത്യന്‍ സാന്നിധ്യമുണ്ട്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ബ്രിട്ടനിലെ കൊളോണിയല്‍ സൈന്യത്തില്‍ പോരാടിയ എല്ലാ കറുത്ത ഏഷ്യന്‍ സൈനികരോട് മാപ്പുപറയുമെന്നും സൈന്യത്തില്‍ ഒരേ റാങ്കില്‍ സേവനമനുഷ്ഠിക്കുന്നപട്ടാളക്കര്‍ക്ക് വെളുത്തവര്‍ഗക്കാരായ പട്ടാളക്കാരുമായി താരതമ്യം ചെയ്യുമ്പോള്‍ അവര്‍ക്ക് ലഭിച്ച വിവേചനപരമായ വേതനത്തിന് നഷ്ടപരിഹാരം നല്‍കാനുള്ള വഴികള്‍ വഴികള്‍ നോക്കുമെന്നും പ്രകടനപത്രികയില്‍ പറയുന്നുണ്ട്.</p>
      <related>
        <a href="https://www.doolnews.com/loka-kerala-sabha-secrateriate-new-office-inaugurated-by-cm123.html?utm_source=doolnews&amp;utm_medium=related"/>
      </related>
      <p>ശ്രീലങ്കയിലെ ന്യൂനപക്ഷ തമിഴ്, മുസ്‌ലിം ജനവിഭാഗങ്ങളുടെ മനുഷ്യാവകാശങ്ങള്‍ സംരക്ഷിക്കാന്‍ ഞങ്ങള്‍ യു.എന്‍, കോമണ്‍വെല്‍ത്ത് എന്നിവയിലൂടെ ശ്രമിക്കും. തൊഴിലാളി പ്രസ്ഥാനത്തിന്റെ കാതലാണ് സര്‍വദേശീയവാദം. ഇന്ന് നാം കാണുന്ന അനീതികളെ അഭിമുഖീകരിക്കാനും മുന്‍കാല അനീതികള്‍ തിരുത്താനുമുള്ള ഉത്തരവാദിത്തം ഞങ്ങള്‍ തിരിച്ചറിയുന്നു പ്രകടനപത്രികയില്‍ പറയുന്നു.</p>
      <figure>
        <iframe src="https://www.youtube.com/embed/JTERZRrOduc" width="560" height="315" data-service="Youtube" scrolling="no"/>
      </figure>
    </article>
  </body>
</html>