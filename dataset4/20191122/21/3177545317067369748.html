<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infooradea.ro/incendiu-la-un-apartament-de-pe-strada-aleea-salca-din-oradea-propietara-si-a-lasat-o-lumanare-nesupravegheata/"/>
    <meta property="og:site_name" content="InfoOradea"/>
    <meta property="article:published_time" content="2019-11-22T21:08:00+00:00"/>
    <meta property="og:title" content="Incendiu la un apartament de pe strada Aleea Salca din Oradea. Propietara si-a lasat o lumanare nesupravegheata"/>
    <meta property="og:description" content="Miercuri, 20 noiembrie a.c., pompierii militari au acționat pentru stingerea unui incendiu produs la un bloc de locuințe situat"/>
  </head>
  <body>
    <article>
      <h1>Incendiu la un apartament de pe strada Aleea Salca din Oradea. Propietara si-a lasat o lumanare nesupravegheata</h1>
      <address><time datetime="2019-11-22T21:08:00+00:00">22 Nov 2019, 21:08</time> by <a rel="author">Redactia</a></address>
      <h4>Miercuri, 20 noiembrie a.c., pompierii militari au acționat pentru stingerea unui incendiu produs la un bloc de locuințe situat pe strada Aleea Salca din municipiul Oradea.</h4>
      <p><b>          </b>În jurul orei 16.40, un apelant al numărului unic 112 sesiza Inspectoratul pentru Situații de Urgență „Crișana” al județului Bihor, cu privire la producerea unui incendiu  la bloc situat pe strada Aleea Salca din Oradea.</p>
      <p>          Pentru gestionarea evenimentului semnalat, au fost mobilizate de urgență două echipaje de stingere din cadrul Detașamentului 1 Oradea și echipajul de pompieri militari paramedici al Detașamentului 2 Oradea, care au intervenit cu două autospeciale de lucru cu apă și spumă  și o ambulanță de tip B2.</p>
      <p>          Ajunși la adresa indicată, pompierii militari au acționat simultan pentru localizarea și lichidarea incendiului ce se manifesta cu flacără deschisă și degajări de fum dens, în una din camerele unui apartament situat la etajul 1, pătrunzând inițial în interiorul acestuia printr-o fereastră, cu ajutorul scării culisabile (întrucât proprietara nu se afla în locuință) și pentru evacuarea locatarilor din bloc.</p>
      <p>          Pompierii militari paramedici au acordat primul ajutor calificat unei persoane intoxicate ușor cu fum, transportând-o ulterior la spital.</p>
      <p>Incendiul, provocat cel mai probabil de o lumânare aprinsă lăsată nesupravegheată, a fost stins în aproximativ 15 minute, echipajele de pompieri împiedicând propagarea flăcărilor la celelalte încăperi ale locuinței și la apartamentele învecinate.</p>
      <p>În urma producerii evenimentului au ars un pat, un televizor, un laptop și trei tablouri.</p>
      <related>
        <h4>Articole similare</h4>
        <a href="https://infooradea.ro/prevenirea-identificarea-si-tratamentul-bolilor-cardiovasculare-si-ginecologice-in-zona-transfrontaliera-se-realizeaza-din-fonduri-europene/"/>
        <a href="https://infooradea.ro/hai-sa-plantam-impreuna-la-tine-in-oras-bogdan-stelea-si-bergenbier-au-plantat-25-de-arbori-in-parcul-salca-din-oradea/"/>
        <a href="https://infooradea.ro/spitalul-judetean-din-oradea-va-avea-primul-laborator-de-analize-robotizat-din-romania/"/>
      </related>
    </article>
  </body>
</html>