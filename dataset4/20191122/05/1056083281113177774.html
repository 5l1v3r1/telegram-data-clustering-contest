<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100029/%D9%84%D9%82%D8%A8-%D8%AC%D8%AF%DB%8C%D8%AF-%D9%85%D9%88%D8%B1%DB%8C%D9%86%DB%8C%D9%88-%D9%85%D8%B4%D8%AE%D8%B5-%D8%B4%D8%AF-%D8%A2%D9%82%D8%A7%DB%8C-%D9%81%D8%B1%D9%88%D8%AA%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-22T05:27:57+00:00"/>
    <meta property="og:title" content="لقب جدید مورینیو مشخص شد/ آقای فروتن!"/>
    <meta property="og:description" content="سرمربی پرتغالی در اولین نشست خبری خود به عنوان سرمربی تاتنهام درباره اشتباهات قبلی خود در مربیگری که در آینده جور دیگری تکرار می شود سخن گفت."/>
  </head>
  <body>
    <article>
      <h1>لقب جدید مورینیو مشخص شد/ آقای فروتن!</h1>
      <address>
        <time datetime="2019-11-22T05:27:57+00:00">22 Nov 2019, 05:27</time>
      </address>
      <p>سرمربی پرتغالی در اولین نشست خبری خود به عنوان سرمربی تاتنهام درباره اشتباهات قبلی خود در مربیگری که در آینده جور دیگری تکرار می شود سخن گفت.</p>
      <p>به گزارش ایسنا و به نقل از دیلی میل، سران باشگاه تاتنهام بعد از نتایج ضعیف در لیگ برتر دست به تغییر و تحول شدند و ژوزه مورینیو را به عنوان سرمربی جدید خود انتخاب کرد. این مربی سالیانه قرار است ۱۵ میلیون پوند از تاتنهام درآمد داشته باشد. </p>
      <p>سرمربی پرتغالی در اولین نشست خبری خود به عنوان سرمربی تاتنهام درباره اشتباهات قبلی خود در مربیگری که در آینده جور دیگری تکرار می شود سخن گفت. اتفاقی که باعث شد تا رسانه های انگلیسی لقب جدیدی به او بدهند و به جای آقای خاص، او را آقای فروتن بدانند. </p>
      <p>مورینیو در رئال مادرید و یونایتد، آنطور که انتظار می رفت موفق نبود و در همین ارتباط گفت: من از این ۱۱ ماهی که سرمربی تیمی نبودم استفاده کردم و مطالعه خودم را افزایش دادم و درباره خیلی چیزها تحلیل کردم. اشتباهاتی در گذشته در دنیای مربیگری داشتم که آنها را دیگر انجام نمی دهم و احتمالا اشتباهات جدیدترین از من سر خواهد زد.</p>
      <p>همین جمله مورینیو باعث شد تا رسانه های انگلیسی لقب جدیدی به او بدهند و به جای آقای خاص، او را آقای فروتن بدانند. </p>
      <p>مورینیو در اولین آزمون خود به عنوان سرمربی تیم لندنی تاتنهام باید فردا شنبه برابر وستهام در خانه این تیم به میدان برود و سپس در لیگ قهرمانان اروپا با المپیاکوس در خانه دیدار خواهد داشت.</p>
      <p>انتهای پیام</p>
    </article>
  </body>
</html>