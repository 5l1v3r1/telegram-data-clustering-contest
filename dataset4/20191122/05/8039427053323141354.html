<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=961485"/>
    <meta property="og:site_name" content="Andhrajyothy"/>
    <meta property="article:published_time" content="2019-11-22T05:23:04+00:00"/>
    <meta property="og:title" content="అమ్మవారికి దండం పెట్టి.. కిరీటం కొట్టేశాడు.."/>
    <meta property="og:description" content="ADVT"/>
  </head>
  <body>
    <article>
      <h1>అమ్మవారికి దండం పెట్టి.. కిరీటం కొట్టేశాడు..</h1>
      <address>
        <time datetime="2019-11-22T05:23:04+00:00">22 Nov 2019, 05:23</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>భక్తుడిగా వచ్చి చోరీ</b>
        </li>
        <li>
          <b>గన్‌ఫౌండ్రి దుర్గాభవాని ఆలయంలో ఘటన</b>
        </li>
      </ul>
      <p><b>హైదరాబాద్ : </b>ఆలయానికి భక్తుడి మాదిరిగా వెళ్లిన వ్యక్తి గర్భగుడిలో మూడు ప్రదక్షిణలు చేశాడు. అమ్మవారికి మొక్కుకొని కుంకుమ తీసి నుదట బొట్టు పెట్టుకున్నాడు. అనంతరం అటు ఇటూ చూసి అమ్మవారి విగ్రహానికి అమర్చిన సుమారు రూ. 20 వేల విలువగల 35 తులాల వెండి కిరీటాన్ని దొంగిలించి పారిపోయాడు. ఇన్‌స్పెక్టర్‌ కందుల రవికుమార్‌ కథనం ప్రకారం... గన్‌ఫౌండ్రిలోగల దుర్గాభవానీ ఆలయంలో భక్తుల రద్దీ తక్కువగా ఉంటుంది. ఆలయానికి పూర్తిస్థాయిలో పూజారిని నియమించలేదు. ప్రతిరోజూ ఉదయం, సాయంత్రం సమయాల్లో శివ అనే యువకుడు ఆలయ తాళం తీసి వేస్తుంటాడు. ఉదయం ఆరు గంటల సమయంలో బేగంబజార్‌లో నివసించే రాజు మహారాజ్‌ అనే పూజారి పూజలు నిర్వహించిన తర్వాత వేరే ఆలయాలకు వెళ్లిపోతాడు. తిరిగి సాయంత్రం ఆలయానికి వచ్చి పూజలు చేస్తాడు.</p>
      <p>బుధవారం ఉదయం శివ అనే వ్యక్తి గుడి తాళాలు తీసి వెళ్లాడు. రాత్రి 7.30 గంటల సమయంలో ఓ వ్యక్తి గర్భగుడిలోకి వెళ్లి ప్రదక్షిణలు చేసి అమ్మవారికి మొక్కుకున్నాడు. అక్కడున్న కుంకుమ తీసి బొట్టుపెట్టుకున్నాడు. పరిసరాలను గమనించి ఎవరూ లేరని నిర్ధారించుకున్న తర్వాత అమ్మవారికి పెట్టిన వెండి కిరీటాన్ని దొంగిలించి ద్విచక్రవాహనంపై పారిపోయాడు.</p>
      <p> అనంతరం ఆలయానికి వచ్చిన పూజారి రాజుమహారాజ్‌ కిరీటం చోరీ అయినట్లు గుర్తించి ఆబిడ్స్‌ పోలీ్‌సస్టేషన్‌లో ఫిర్యాదు చేశాడు. ఘటనా స్థలానికి చేరుకొని ఆలయంలో ఏర్పాటు చేసిన సీసీ కెమెరాల ఫుటేజీ పరిశీలించగా అందులో చోరీ జరిగిన దృశ్యం రికార్డయింది. కేసు నమోదు చేసి దొంగను పట్టుకునేందుకు చర్యలు తీసుకుంటున్నారు.</p>
    </article>
  </body>
</html>