<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151325/"/>
    <meta property="og:site_name" content="AgroNews"/>
    <meta property="article:published_time" content="2019-11-22T05:00:00+00:00"/>
    <meta property="og:title" content="В Україні все більше фальсифікату молочки на тлі скорочення виробництво молока"/>
    <meta property="og:description" content="Однією з причин збереження колишнього рівня споживання молочної продукції в Україні стало засилля фальсифікату на полицях магазинів. Ринок споживання молочної продукції в Україні не зменшився, попри скорочення її виробництва у 2019 році. Про це на конференції &quot;Молочний бізнес - 2019&quot; повідомив..."/>
  </head>
  <body>
    <article>
      <h1>В Україні все більше фальсифікату молочки на тлі скорочення виробництво молока</h1>
      <address><time datetime="2019-11-22T05:00:00+00:00">22 Nov 2019, 05:00</time> by <a rel="author">agronews.uaode/author</a></address>
      <p>
        <b>Однією з причин збереження колишнього рівня споживання молочної продукції в Україні стало засилля фальсифікату на полицях магазинів. Ринок споживання молочної продукції в Україні не зменшився, попри скорочення її виробництва у 2019 році. Про це на конференції “Молочний бізнес – 2019” повідомив голова ради директорів Союзу молочних підприємств України Вадим Чагаровський, пише УНІАН.</b>
      </p>
      <p>“Цього року стрімко зріс імпорт. Приміром, до кінця року Україна офіційно імпортує 20 тисяч тонн сиру… Ринок споживання не зменшився. Скоротилося виробництво – тому що в нових умовах наші виробники не знайшли рішення, щоб утримати свого споживача”, – сказав він.</p>
      <p>За словами експерта, споживання молочної продукції в Україні становить 185 кг на рік на душу населення.</p>
      <p>“Споживання скоротилося ще тому, що з’явилося багато фальсифікату. Близько 40% вершкового масла на наших полицях – це фейки”, – додав Чагаровський.</p>
      <p>Згідно з представленим на конференції прогнозом, цього року виробництво молока вперше за роки незалежності України становитиме менш як 10 мільйонів тонн – 9,7 мільйона тонн, і загалом скоротиться на 3,8%.</p>
      <p>“Нам потрібні інвестиції, державна підтримка. Податки, які сплачує галузь, фактично перекривають цю підтримку, тому у держави не повинно бути питань, як виділити кошти на розвиток молочного скотарства. Мало бути не розкрадання, а цільове дотування молочного скотарства”, – сказав він.</p>
      <p>Також експерт представив стратегію реформування галузі, яка, зокрема, передбачає створення нової експортної лінійки (інноваційні продукти, продукти на немолочній основі – рослинне молоко), і продукти для каналу В2В з заміною складових молока, а також відмова від виробництва біржових товарів (масла та сухого молока).</p>
    </article>
  </body>
</html>