<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/22/we-francji-zapowiada-sie-czarny-czwartek-5-grudnia/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-22T05:10:01+00:00"/>
    <meta property="og:title" content="We Francji zapowiada się „czarny czwartek” 5 grudnia"/>
    <meta property="og:description" content="Związek zawodowy CFDT-Kolejarzy ogłosił „odnawialny” strajk od 5 grudnia. Wcześniej do strajku SNCF wezwały także trzy inne związki zawodowe kolejarzy – CGT-Cheminots, Unsa rail i SUD-Rail. Chodzo „obronę emerytur”. To jednak tylko uwertura do dnia społecznych protestów."/>
  </head>
  <body>
    <article>
      <h1>We Francji zapowiada się „czarny czwartek” 5 grudnia</h1>
      <address><time datetime="2019-11-22T05:10:01+00:00">22 Nov 2019, 05:10</time> by <a rel="author" href="https://nczas.com/author/bd/" target="_blank">BD</a></address>
      <p>Związek zawodowy CFDT-Kolejarzy ogłosił „odnawialny” strajk od 5 grudnia. Wcześniej do strajku SNCF wezwały także trzy inne związki zawodowe kolejarzy – CGT-Cheminots, Unsa rail i SUD-Rail. Chodzo „obronę emerytur”. To jednak tylko uwertura do dnia społecznych protestów.</p>
      <p>Zatrzymane pociągi to tylko część strajków niemal całego transportu publicznego. Poza kolejami, czyli SNCF, „zastrajkują” kierowcy ciężarówek, komunikacja miejska – metro, RER i autobusy RATP, a także np. Air France.</p>
      <p>Na razie rządowi premiera Edouarda Philippe’a udało się ugasić pożar w szpitalach. Związki nie są zadowolone, ale konkretne sumy z budżetu obiecane na służbę zdrowia uspokoiły „bazę”. Pieniądze obiecane na szpitale zaostrzyły jednak apetyty innych sektorów publicznych.</p>
      <p>Kolejka „rozgniewanych” powoli się wydłuża. Stoją w niej po podwyżkę stypendiów i obniżkę cen za akademiki studenci, a nawet policjanci, którzy również grożą strajkiem 5 grudnia, więc ie będzie komu pilnować tego dnia porządku.</p>
      <p>„Bezczynność” policji, a nawet przyłączenie się do protestu, zapowiedziały niektóre syndykaty policyjne. W tej sprawie przedstawiono nawet rodzaj „ultimatum” Ministrowi Spraw Wewnętrznych, jeśli ten nie „spełni ich oczekiwań”. Policja chce lepszych warunków pracy,prawdziwej opieki socjalnej dla funkcjonariuszy (również ochrony ich emerytur), ale i zmian prawnych, które nie będą niweczyły ich pracy.</p>
      <p>Rząd bada sytuację i ma nadzieję, że napięta sytuacja nie przerodzi się jakieś wielodniowe i ogólnokrajowe protesty wielosektorowe. Matignon (siedziba premiera) mówi – „nie nie możemy dać każdemu po 1,5 miliarda euro”.</p>
      <p>Na stole jest też opcja „okrągłego stołu”, jeszcze przed 5 grudnia, zaproponowana przez wspierającą Macrona centrolewicę w sprawie „walki z nierównościami”. Dla wielu jest to jednak tylko zabieg kosmetyczny, który niczego nie da.</p>
      <p>Strajki związków zawodowych mogą się okazać bardziej kłopotliwe dla rządu, niż nawet 53 „gorące soboty” ulicznych protestów „żółtych kamizelek”.</p>
      <p>Źródło: AFP</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/22/wielka-eksplozja-w-fabryce-fajerwerkow-sa-ofiary-smiertelne-video/"/>
        <a href="https://nczas.com/2019/11/22/linki/"/>
        <a href="https://nczas.com/2019/11/21/to-zatrzesie-naszymi-relacjami-z-usa-ustawa-447-just-wraca-jest-gotowy-miazdzacy-dla-polski-raport-krzysztof-bosak-ostrzega/"/>
        <a href="https://nczas.com/2019/11/21/geje-zlodzieje-ukradly-dziecko-normalnej-parze-kierownictwo-holenderskiego-zoo-kibicuje-homopingwinom/"/>
        <a href="https://nczas.com/2019/11/21/efekt-franciszka-we-wloszech-po-raz-pierwszy-w-historii-liczba-slubow-cywilnych-przekroczyla-liczbe-zawieranych-malzenstw-koscielnych/"/>
        <a href="https://alaluna.pl/newsy/marina-luczenko-szczesna-w-nowej-fryzurze-zmiana-na-lepsze-foto-video/"/>
        <a href="https://nczas.com/2019/11/21/hit-internetu-kapral-braun-premier-jestem-ciut-glupszy-niz-sadzicie-video/"/>
        <a href="https://nczas.com/2019/11/21/poslowie-sluchali-grzegorza-brauna-z-otwartymi-ustami-opowiedzial-im-ciekawa-historie-video/"/>
        <a href="https://nczas.com/2019/11/21/niemcy-brakuje-chetnych-do-noszenia-trumien-zmarli-sa-duzo-duzo-ciezsi-niz-kiedys/"/>
      </related>
    </article>
  </body>
</html>