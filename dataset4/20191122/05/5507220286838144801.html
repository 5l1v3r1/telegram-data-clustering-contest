<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187837/"/>
    <meta property="og:site_name" content="Janam TV"/>
    <meta property="article:published_time" content="2019-11-22T05:21:49+00:00"/>
    <meta property="og:title" content="സിപിഎം പ്രവര്‍ത്തകര്‍ക്കെതിരെ യുഎപിഎ ചുമത്തിയത് സര്‍ക്കാര്‍ പുന:പരിശോധിക്കും; കോടിയേരി"/>
    <meta property="og:description" content="തിരുവനന്തപുരം: കോഴിക്കോട് പന്തീരങ്കാവില്‍ രണ്ട് സിപിഎം പ്രവര്‍ത്തകര്‍ക്കെതിരെ പോലീസ് യുഎപിഎ ചുമത്തിയ നടപടി സര്‍ക്കാര്‍ പുന:പരിശോധിക്കുമെന്ന് സിപിഎം"/>
  </head>
  <body>
    <article>
      <h1>സിപിഎം പ്രവര്‍ത്തകര്‍ക്കെതിരെ യുഎപിഎ ചുമത്തിയത് സര്‍ക്കാര്‍ പുന:പരിശോധിക്കും; കോടിയേരി</h1>
      <address><time datetime="2019-11-22T05:21:49+00:00">22 Nov 2019, 05:21</time> by <a rel="author">Janam TV Web Desk</a></address>
      <p>തിരുവനന്തപുരം: കോഴിക്കോട് പന്തീരങ്കാവില്‍ രണ്ട് സിപിഎം പ്രവര്‍ത്തകര്‍ക്കെതിരെ പോലീസ് യുഎപിഎ ചുമത്തിയ നടപടി സര്‍ക്കാര്‍ പുന:പരിശോധിക്കുമെന്ന് സിപിഎം സംസ്ഥാന സെക്രട്ടറി കോടിയേരി ബാലകൃഷ്ണന്‍. നിയമപരമായ പരിശോധനയിലൂടെ ഇത് തിരുത്താന്‍ സര്‍ക്കാരിന് കഴിയുമെന്നും കോടിയേരി പറഞ്ഞു.</p>
      <p>ദേശാഭിമാനി പത്രത്തിലെ ലേഖനത്തിലാണ് കോടിയേരി ഇക്കാര്യം വ്യക്തമാക്കിയത്. നേരത്തെ ചിലര്‍ക്കെതിരെ യുഎപിഎ ചുമത്തിയെന്നും പിന്നീട് അത് തിരുത്തിയത് മറക്കരുതെന്നും കോടിയേരി ലേഖനത്തില്‍ പറഞ്ഞു. യുഎപിഎ കരിനിയമമാണെന്നതില്‍ സിപിഎമ്മിന് സംശയമില്ല, പോലീസ് യുഎപിഎ ചുമത്തിയത് മുഖ്യമന്ത്രിയു<br/>ടെ നിര്‍ദ്ദേശ പ്രകാരമല്ലെന്നും ‘മാവോയിസ്റ്റ് വഴി തെറ്റ് ‘എന്ന തലക്കെട്ടില്‍ എഴുതിയ ലേഖനത്തില്‍ പറയുന്നു. ആയുധം ഉപേക്ഷിച്ചാല്‍ കമ്മ്യൂണിസ്റ്റ് ഭീകരര്‍ക്ക് പ്രവര്‍ത്തിക്കാന്‍ സാഹചര്യം നല്‍കുമെന്നും ലേഖനത്തില്‍ കോടിയേരി വ്യക്തമാക്കുന്നുണ്ട്.</p>
      <p>കഴിഞ്ഞ ദിവസം നടന്ന സിപിഎം പോളിറ്റ് ബ്യൂറോയില്‍ സിപിഎം പ്രവര്‍ത്തകരായ വിദ്യാര്‍ത്ഥികള്‍ക്കെതിരെ യുഎപിഎ ചുമത്തിയത് പോലീസ് ആണെന്നും വിഷയം സര്‍ക്കാരിന്റെ പരിഗണനയ്ക്ക് വരുമ്പോള്‍ ഉചിതമായ തീരുമാനം എടുക്കുമെന്നും മുഖ്യമന്ത്രി അറിയിച്ചിരുന്നു. പോലീസിന്റെ സ്വതന്ത്രമായി പ്രവര്‍ത്തിക്കാനുള്ള അവകാശത്തില്‍ സര്‍ക്കാര്‍ ഇടപെടില്ലെന്നും പിബിയില്‍ മുഖ്യമന്ത്രി പറഞ്ഞിരുന്നു.</p>
    </article>
  </body>
</html>