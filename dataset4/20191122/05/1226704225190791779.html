<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/sport/nhl-sekera-a-chara-asistovali-dallas/431608-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-22T05:50:00+00:00"/>
    <meta property="og:title" content="NHL: Sekera a Chára asistovali, Dallas natiahol víťaznú šnúru"/>
    <meta property="og:description" content="Zo Slovákov bol v akcii aj ďalší obranca Erik Černák a rovnako zažil radosť z výhry. Jeho Tampa Bay uspela na ľade Chicaga."/>
  </head>
  <body>
    <article>
      <h1>NHL: Sekera a Chára asistovali, Dallas natiahol víťaznú šnúru</h1>
      <h2>Zo Slovákov bol v akcii aj ďalší obranca Erik Černák a rovnako zažil radosť z výhry. Jeho Tampa Bay uspela na ľade Chicaga.</h2>
      <address><time datetime="2019-11-22T05:50:00+00:00">22 Nov 2019, 05:50</time> by <a rel="author">TASR</a></address>
      <p>New York 22. novembra (TASR) - Slovenský hokejový obranca Andrej Sekera prispel v zámorskej NHL jednou asistenciou k domácemu víťazstvu Dallasu nad Winnipegom 5:3. Stars predĺžili víťaznú sériu na päť duelov, bodovali v desiatom zápase v rade. Rovnako bod za asistenciu si pripísal aj Zdeno Chára, ktorého Boston si v noci na piatok poradil doma s Buffalom 3:2. Brankár Jaroslav Halák bol na striedačke Bruins, zápas odchytal Fín Tuukka Rask.</p>
      <p>Zo Slovákov bol v akcii aj ďalší obranca Erik Černák a rovnako zažil radosť z výhry. Jeho Tampa Bay uspela na ľade Chicaga 4:2.</p>
      <p>
        <b>Výsledky NHL:</b>
      </p>
      <p>Boston - Buffalo 3:2 /CHÁRA za domácich 0+1/, Carolina - Philadelphia 3:5, Columbus - Detroit 5:4, Florida - Anaheim 5:4 pp, New York Islanders - Pittsburgh 4:3 pp, Minnesota - Colorado 3:2, Nashville - Vancouver 3:6, St. Louis - Calgary 5:0, Chicago - Tampa Bay 2:4, Dallas - Winnipeg 5:3 /SEKERA za domácich 0+1/, Arizona - Toronto 1:3, Vegas - San Jose 1:2 pp, Los Angeles - Edmonton 5:1</p>
    </article>
  </body>
</html>