<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2823184-netanagu-nazvav-visunute-proti-nogo-obvinuvacenna-sprobou-perevorotu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T05:57:00+00:00"/>
    <meta property="og:title" content="Нетаньягу назвав висунуте проти нього обвинувачення спробою перевороту"/>
    <meta property="og:description" content="Прем'єр-міністр Ізраїлю Біньямін Нетаньягу назвав рішення прокуратури висунути йому обвинувачення в корупції «спробою державного перевороту» і зажадав розслідування над слідчими органами."/>
  </head>
  <body>
    <article>
      <h1>Нетаньягу назвав висунуте проти нього обвинувачення спробою перевороту</h1>
      <h2>Прем'єр-міністр Ізраїлю Біньямін Нетаньягу назвав рішення прокуратури висунути йому обвинувачення в корупції «спробою державного перевороту» і зажадав розслідування над слідчими органами.</h2>
      <address>
        <time datetime="2019-11-22T05:57:00+00:00">22 Nov 2019, 05:57</time>
      </address>
      <p>Про це повідомляє <a href="https://www.jpost.com/Israel-News/Will-Netanyahu-be-indicted-Watch-live-608553">Jerusalem Post</a>.</p>
      <p>«Прем'єр-міністр Біньямін Нетаньягу сказав, що рішення висунути йому обвинувачення в корупції було «спробою державного перевороту», і зажадав слідства над слідчими», - йдеться в повідомленні.</p>
      <p>За годину після того, як генеральний прокурор Авічай Мандельбліт у четвер коротко пояснив причини обвинувачення Нетаньягу в шахрайстві, зловживанні довірою і хабарництві, прем'єр-міністр звернувся до країни зі своєї резиденції, заявивши, що, хоча він «дуже поважає» судову систему країни, «щось не те відбувається зі слідчими поліції і прокуратурою».</p>
      <p><a href="https://www.ukrinform.ua/tag-netanagu">Нетаньягу</a> заявив, що весь судовий процес проти нього було спрямовано на «повалення прем'єр-міністра» і зазначив, що рішення про обвинувачення було висунуто у «найчутливіший політичний момент, з яким коли-небудь стикалася нація» - того ж дня, коли процес формування коаліції було передано до Кнесету.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2822367-u-kneseti-znovu-ne-zmogli-sformuvati-koaliciu.html">У Кнесеті знову не змогли сформувати коаліцію</a>
      </blockquote>
      <p>Як повідомляв Укрінформ, у Кнесеті 21 листопада так і не змогли сформувати урядову коаліцію. Тепер країну, швидше за все, чекають треті парламентські вибори протягом року.</p>
    </article>
  </body>
</html>