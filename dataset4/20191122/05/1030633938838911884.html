<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sakshi.com/news/crime/army-soldier-commits-suicide-after-cyber-fraud-hyderabad-1242145"/>
    <meta property="og:site_name" content="Sakshi"/>
    <meta property="article:published_time" content="2019-11-22T05:31:26+00:00"/>
    <meta property="og:title" content="సిపాయి ప్రాణం తీసిన సైబర్‌ నేరం!"/>
    <meta property="og:description" content="సాక్షి, హైదరాబాద్‌: విలాస్‌ మధుకర్‌ ఆర్మీలో సిపాయి. కార్ఖానా పరిధిలో ఉండే ఈయనకు ఈ–కామర్స్‌ సైట్స్‌ సెర్చ్‌ చేయడం అలవాటు. ఈ క్రమంలో రూ.7,999 విలువైన కాండో ప్యాక్‌ను రూ.2,999కే ఆఫర్‌ చేస్తున్నట్టు ఓ"/>
  </head>
  <body>
    <article>
      <h1>సిపాయి ప్రాణం తీసిన సైబర్‌ నేరం!</h1>
      <address>
        <time datetime="2019-11-22T05:31:26+00:00">22 Nov 2019, 05:31</time>
      </address>
      <hr/>
      <ul>
        <li>‘సైబర్‌’ ఉచ్చులో సిపాయి </li>
        <li>మోసపోయి.. ఈ–మెయిల్‌ పెట్టి ఆత్మహత్య </li>
        <li>కుట్ర కోణం గుర్తింపు.. ఢిల్లీలో ఇద్దరి అరెస్ట్‌ </li>
      </ul>
      <hr/>
      <p><b>సాక్షి, హైదరాబాద్‌: </b>విలాస్‌ మధుకర్‌ ఆర్మీలో సిపాయి. కార్ఖానా పరిధిలో ఉండే ఈయనకు ఈ–కామర్స్‌ సైట్స్‌ సెర్చ్‌ చేయడం అలవాటు. ఈ క్రమంలో రూ.7,999 విలువైన కాండో ప్యాక్‌ను రూ.2,999కే ఆఫర్‌ చేస్తున్నట్టు ఓ వెబ్‌సైట్‌లో కనిపించడంతో వాట్సాప్‌ చాటింగ్‌ ద్వారా నిర్వాహకులను సంప్రదించాడు. ఆఫర్‌ పొందాలంటే కొంత మొత్తం చెల్లించాలని నిర్వాహకులు చెప్పడంతో అప్పులు చేసి మరీ మధుకర్‌ పలు విడతల్లో రూ.1.10 లక్షలు జమ చేశాడు. ఆ తరువాత సైట్‌ నిర్వాహకుల నుంచి స్పందన లేదు. ఆందోళనకు గురైన మధుకర్‌.. తన వస్తువులు, డబ్బు వెంటనే పంపకపోతే ఆత్మహత్య చేసుకుంటానంటూ నిర్వాహకులకు ఈ–మెయిల్‌ పెట్టాడు. భార్య క్వార్టర్స్‌లో లేని సమయంలో ఉరివేసుకుని ఆత్మహత్య చేసుకున్నాడు. గత ఏప్రిల్‌ 17న జరిగిన ఈ ఘటనపై బాధితుడి భార్య ఫిర్యాదు చేశారు. ఆర్మీ సిపాయి ఆత్మహత్యకు కారణమైన ఈ సైబర్‌ నేరాన్ని అధికారులు సీరియస్‌గా తీసుకున్నారు. ఇందులో కుట్ర, సైబర్‌ నేరం, మోసం ఉన్నాయని తేల్చారు. కారకులైన ఇద్దరిని ఢిల్లీలో అరెస్టు చేశారు. </p>
      <hr/>
      <hr/>
      <related>
        <h4>సంబంధిత వార్తలు</h4>
        <a href="https://www.sakshi.com/news/telangana/govt-school-head-master-commits-suicide-zaheerabad-lodge-1242099"/>
        <a href="https://www.sakshi.com/news/crime/mental-illness-leads-suicides-1241874"/>
        <a href="https://www.sakshi.com/news/crime/farmer-commits-suicide-due-debt-domakonda-1241585"/>
        <a href="https://www.sakshi.com/news/crime/student-suicide-teacher-harassment-1241516"/>
        <a href="https://www.sakshi.com/news/telangana/better-future-children-parents-should-look-after-them-1241352"/>
      </related>
    </article>
  </body>
</html>