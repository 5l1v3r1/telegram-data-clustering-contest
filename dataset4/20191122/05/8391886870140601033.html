<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/trabzonspor/trabzonspor-a-yildizlardan-iyi-haber-h375030.html"/>
    <meta property="og:site_name" content="HABER 61"/>
    <meta property="article:published_time" content="2019-11-22T05:02:13+00:00"/>
    <meta property="og:title" content="Trabzonspor'a yıldızlardan iyi haber"/>
    <meta property="og:description" content="Trabzonspor’da Sörloth milli takımdan döndü, Obi Mikel iyileşti, hafif ağrıları devam eden Sosa ise “Oynarım” dedi."/>
  </head>
  <body>
    <article>
      <h1>Trabzonspor'a yıldızlardan iyi haber</h1>
      <h2>Trabzonspor’da Sörloth milli takımdan döndü, Obi Mikel iyileşti, hafif ağrıları devam eden Sosa ise “Oynarım” dedi.</h2>
      <address>
        <time datetime="2019-11-22T05:02:13+00:00">22 Nov 2019, 05:02</time>
      </address>
      <p>Milli arayı oldukça iyi geçiren <a href="https://www.haber61.net/haberleri/trabzonspor">Trabzonspor</a>’da, Ankaragücü maçı hazırlıkları sürüyor. Yarın Başkent ekibiyle deplasmanda kozlarını paylaşacak Fırtına’da yıldızlar göreve hazır...</p>
      <p>Norveç Milli Takımı’nda çıktığı 2 maçta 3 gol atan Alexander Sörloth, oldukça formda ve moralli döndü. Obi Mikel lige verilen arada sakatlığını tamamen atlatırken, Jose Sosa da takımla çalışmaları sürdürüyor.</p>
      <p>
        <b>Sturridge belirsiz</b>
      </p>
      <p>Hafif ağrısı olmasına rağmen, “Oynamaya hazırım” diyen Sosa, Ankaragücü karşısında yine Bordo-Mavili ekibe liderlik edecek.</p>
      <p>Teknik direktör <a href="https://www.haber61.net/haberleri/%C3%BCnal+karaman">Ünal Karaman</a>, Alexander Sörloth, Obi Mikel ve Sosa’yı Ankaragücü mücadelesinde ilk 11’e koyacak. 2 aylık sakatlıktan yeni dönen Ekuban’ın riske edilmesi beklenmiyor. Sturridge’le ilgili karar ise bugün verilecek. İngiliz yıldız kafilede olacak ama 11’e girip girmeyeceği belirsiz.</p>
    </article>
  </body>
</html>