<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_zurnalisti-znovu-nakopali-kompromat-na-bogdana/939368"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T05:05:00+00:00"/>
    <meta property="og:title" content="Журналісти знову накопали компромат на Богдана"/>
    <meta property="og:description" content="Керівник Офісу президента України Андрій Богдан тричі обіймав державні посади, працюючи адвокатом. А це суперечить закону. За президента Віктора Ющенка Андрій Богдан понад рік був заступником міністра юстиції Миколи Оніщука і помічником народного депутата Андрія Портнова. При цьому Богдан ..."/>
  </head>
  <body>
    <article>
      <h1>Журналісти знову накопали компромат на Богдана</h1>
      <address><time datetime="2019-11-22T05:05:00+00:00">22 Nov 2019, 05:05</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939368_w_300.jpg?v=0"/>
        <figcaption>Богдана впіймали на порушенні закону. Фото: Главком</figcaption>
      </figure>
      <p>Керівник Офісу президента України <b>Андрій Богдан</b> тричі обіймав державні посади, працюючи адвокатом. А це суперечить закону.</p>
      <p>За президента Віктора Ющенка Андрій Богдан понад рік був заступником міністра юстиції Миколи Оніщука і помічником народного депутата Андрія Портнова. При цьому Богдан очолював адвокатське об'єднання і був чинним адвокатом всупереч законам про боротьбу з корупцією, про адвокатську діяльність та державну службу, йдеться у розслідуванні програми Схеми.</p>
      <p>З 2001 по 2004 роки, за президента Леоніда Кучми, Андрій Богдан був помічником судді Київського апеляційного господарського суду, не зупиняючи адвокатської діяльності. На той момент, помічнику судді було прямо заборонено працювати адвокатом.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_bogdana-povyazali-z-privatnoyu-zabudovoyu-na-30-ga-rekreacijnih-zemel-mvs/935481"/>
      </related>
      <p>За президента Віктора Януковича Богдан обіймав посаду урядового уповноваженого з боротьби з корупцією, але і при цьому не зупинив своєї адвокатської діяльності.</p>
      <blockquote>Нагадаємо, у травні Андрій Богдан подав заяву про зупинення адвокатської діяльності. Причина такого рішення – призначення на посаду, яка несумісна із здійсненням адвокатської діяльності.</blockquote>
    </article>
  </body>
</html>