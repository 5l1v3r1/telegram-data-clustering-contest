<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/22/a-torpe-novesu-nemet-juhaszkutyanal-nincs-ma-cukibb/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-22T05:11:00+00:00"/>
    <meta property="og:title" content="A törpe növésű német juhászkutyánál nincs ma cukibb"/>
    <meta property="og:description" content="Egy aranyos kutya Instája mindig szuper ok, hogy tarts pár perc szünetet a melóban, igaz?"/>
  </head>
  <body>
    <article>
      <h1>A törpe növésű német juhászkutyánál nincs ma cukibb</h1>
      <h2>Egy aranyos kutya Instája mindig szuper ok, hogy tarts pár perc szünetet a melóban, igaz?</h2>
      <address><time datetime="2019-11-22T05:11:00+00:00">22 Nov 2019, 05:11</time> by <a rel="author">Kovács Brigitta</a></address>
      <p>Az Arizónában élő <b>Ranger</b> élete nem kezdődött túl vidáman: alig, hogy a tenyésztőtől gazdáihoz került, kiderült, hogy a Coccidia nevű baktérium fertőzte meg. Majd mikor ebből felgyógyult, a giardiázis nevű súlyos betegség támadta meg. Több hónapnyi kezelés után épült csak fel, és kétlábújai ezután kezdtek felfigyelni rá, hogy valami nem stimmel vele. <b>Sokkal lassabban nőtt a vártnál </b>(pedig fajtatiszta)<b>,</b> ezért újabb orvosi vizsgálatok következtek.</p>
      <p>Kiderült, hogy <b>Ranger törpenövésű: ez egy genetikai rendellenesség</b>, ami egyébként nem ritka ennél a kutyafajtánál. Ennek következtében Ranger most, kétévesen is úgy fest, mint egy kölyök. A mini méret árnyoldala, hogy <b>gyakran jár együtt pajzsmirigy alulműködéssel</b> – sajnos Rangernél is ez a helyzet. A hormonzavar miatt pedig durván hullani kezdett a szőre, a bőre pedig kiszáradt és berepedezett. Szerencsére hála gazdái gondos ápolásának és az orvosi kezelésnek, ma már tünetmentes és Insta-fotóit elnézve nagyon is boldog kiskutya.</p>
      <figure>
        <embed-post data-src="https://www.instagram.com/p/Bub82cRn9Da" data-service="Instagram"/>
      </figure>
      <figure>
        <embed-post data-src="https://www.instagram.com/p/B5I6h6Zp2xy" data-service="Instagram"/>
      </figure>
      <figure>
        <embed-post data-src="https://www.instagram.com/p/Bsl-kVKHZ7-" data-service="Instagram"/>
      </figure>
      <p>Merthogy Rangernek saját Instagram-profilja van. <b>Majdnem 70 ezren követik mindennapjait</b>, amiket egyébként két szőrös testvérével, Jessie-vel és Hazellel oszt meg.</p>
      <figure>
        <embed-post data-src="https://www.instagram.com/p/B4dCW9TJEWd" data-service="Instagram"/>
      </figure>
      <figure>
        <embed-post data-src="https://www.instagram.com/p/B1mgCFXHfwi" data-service="Instagram"/>
      </figure>
      <figure>
        <embed-post data-src="https://www.instagram.com/p/BxfshdeFf7K" data-service="Instagram"/>
      </figure>
      <p>Ugye te is gyorsan nyomsz rá pár szívecskét?</p>
    </article>
  </body>
</html>