<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mambiznes.pl/wlasny-biznes/start-up-pomoze-urzedom-skarbowym-otrzymal-98-mln-usd-96134"/>
    <meta property="og:site_name" content="MamBiznes.pl"/>
    <meta property="article:published_time" content="2019-11-22T05:57:44+00:00"/>
    <meta property="og:title" content="Start-up pomoże urzędom skarbowym. Otrzymał 9,8 mln USD"/>
    <meta property="og:description" content="Amadeus, dostawca technologii dla branży turystycznej zainwestował blisko 10 mln USD w izraelski start-up Refundit. Stworzył on platformę dla urzędów skarbowych i aplikację pozwalającą podróżnym odzyskać podatek VAT drogą cyfrową. Już niebawem być może Urzędy Skarbowe otrzymają nowe rozwiązanie, które miałoby uszczelnić system podatkowy. To za sprawą izraelskiego start-up Refundit. Aplikacja mobilna tej firmy powala […]"/>
  </head>
  <body>
    <article>
      <h1>Start-up pomoże urzędom skarbowym. Otrzymał 9,8 mln USD</h1>
      <address><time datetime="2019-11-22T05:57:44+00:00">22 Nov 2019, 05:57</time> by <a rel="author" href="https://mambiznes.pl/author/bartek-godziszewski" target="_blank">Bartłomiej Godziszewski</a></address>
      <h3>Amadeus, dostawca technologii dla branży turystycznej zainwestował blisko 10 mln USD w izraelski start-up Refundit. Stworzył on platformę dla urzędów skarbowych i aplikację pozwalającą podróżnym odzyskać podatek VAT drogą cyfrową.</h3>
      <figure>
        <img src="https://mambiznes.pl/wp-content/uploads/2019/11/8901fcdeabef27-thumb-1200-1.jpg"/>
        <figcaption>Fot. Shutterstock/ Wiola Wiaderek</figcaption>
      </figure>
      <p>Już niebawem być może Urzędy Skarbowe otrzymają nowe rozwiązanie, które miałoby uszczelnić system podatkowy. To za sprawą izraelskiego start-up Refundit. Aplikacja mobilna tej firmy powala podróżnym odwiedzającym Europę odzyskać VAT od zakupionych produktów drogą cyfrową, bowiem jak podkreślono w komunikacie Każdego roku w całej Unii Europejskiej do turystów nie trafia około 90 procent zwrotów VAT-u, czyli 23 miliardy euro – pisze Amadeus, powołując się na dane firmy Adkit. Pilotażowa wersja rozwiązania Refundit jest właśnie testowana w Belgii.</p>
      <p>– Istniejący proces zwrotu podatku VAT jest uciążliwy i nieefektywny dla wszystkich zainteresowanych stron- wyjaśnia Ziv Tirosh, współzałożyciel i dyrektor generalny Refundit . – Nasze rozwiązanie przynosi korzyści wszystkim: turystom, detalistom, organom podatkowym i gospodarce kraju, czyniąc zakupy jeszcze bardziej atrakcyjnymi — dodaje</p>
      <p>Program inwestowania w start-upy działające na styku branży informatycznej i turystycznej Amadeus Ventures firma Amadeus uruchomiła w 2014 roku. Od tamtej pory wprowadziła w swoje struktury ponad 150 start-upów i zrealizowała z nimi ponad 20 projektów.</p>
    </article>
  </body>
</html>