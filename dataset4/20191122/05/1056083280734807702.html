<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100028/%D9%85%D8%B1%D8%AD%D9%84%D9%87-%D8%AF%D9%88%D9%85-%D8%B7%D8%B1%D8%AD-%D8%AA%D9%BE%D8%B4-%D8%AF%D8%B1-%D8%A8%D9%86%D8%AF%D8%B1%D8%B9%D8%A8%D8%A7%D8%B3-%D8%A2%D8%BA%D8%A7%D8%B2-%D8%B4%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-22T05:27:16+00:00"/>
    <meta property="og:title" content="مرحله دوم طرح تپش در بندرعباس آغاز شد"/>
    <meta property="og:description" content="ایسنا/هرمزگان مرحله دوم طرح تپش یا تفکیک زباله با اضافه شدن ۱۰ خودروی ویژه حمل جمع آوری پسماند در بندرعباس آغاز شد."/>
  </head>
  <body>
    <article>
      <h1>مرحله دوم طرح تپش در بندرعباس آغاز شد</h1>
      <address><time datetime="2019-11-22T05:27:16+00:00">22 Nov 2019, 05:27</time> by <a rel="author">امير حسين طالبي</a></address>
      <p>ایسنا/هرمزگان مرحله دوم طرح تپش یا تفکیک زباله با اضافه شدن ۱۰ خودروی ویژه حمل جمع آوری پسماند در بندرعباس آغاز شد.</p>
      <p>معاون خدمات شهری شهرداری بندرعباس با اعلام این خبر در جمع خبرنگاران، گفت: هدف از اجرای این طرح را جداسازی پسماند تر و خشک از یکدیگر در منازل، جمع آوری به موقع زباله‌ها در شهر و حذف مخازن زباله در محلات اعلام کرد.<br/>اسماعیل موحدی‌نژاد افزود: روزانه ۴۰۰ تن زباله‌تر در محلات جمع آوری می‌شود که هزینه جمع آوری آن ماهانه چهار و نیم میلیارد تومان است.</p>
      <p>وی با بیان اینکه پس از بررسی‌های لازم مقرر شد طرح تپش را به معنای تفکیک پسماند شهری در دستور کار قرار دهیم، تصریح کرد: یکی از اهداف اصلی اجرای طرح تپش تفکیک زباله از مبدأ است.</p>
      <p>معاون خدمات شهری شهرداری بندرعباس بیان کرد: موضوع ضروری در این طرح، هماهنگی بین چند مجموعه درون شهرداری بندرعباس شامل خود شهرداری، پیمانکار تفکیک، پیمانکار تنظیف و هماهنگی بین بخشی در مناطق است.</p>
      <p>موحدی نژاد با اشاره به اینکه مهم‌ترین هدف ما صرفه‌جویی در منابع و پرداخت حداقل هزینه برای جمع‌آوری زباله است، بیان کرد: هزینه‌ای که امروز شهرداری‌ها برای جمع‌آوری زباله پرداخت می‌کنند، بسیار زیاد است و در صورت صرفه‌جویی می‌توانیم این هزینه را در جهت توسعه شهر استفاده کنیم.</p>
      <p>انتهای پیام</p>
    </article>
  </body>
</html>