<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/egeszseg/mellrak-csomo-fajdalom/"/>
    <meta property="og:site_name" content="FEMINA"/>
    <meta property="article:published_time" content="2019-11-22T05:06:02+00:00"/>
    <meta property="og:title" content="A mellrák korai szakasza fájdalommentes is lehet - Ezért fontos a rendszeres önvizsgálat"/>
    <meta property="og:description" content="Tizenkilenc másodpercenként diagnosztizálnak valahol a világban egy nőnél mellrákot."/>
  </head>
  <body>
    <article>
      <h1>A mellrák korai szakasza fájdalommentes is lehet - Ezért fontos a rendszeres önvizsgálat</h1>
      <h2>Tizenkilenc másodpercenként diagnosztizálnak valahol a világban egy nőnél mellrákot.</h2>
      <address><time datetime="2019-11-22T05:06:02+00:00">22 Nov 2019, 05:06</time> by <a rel="author">Dr. Drajkó Veronika</a></address>
      <p>Egyre több nő érintett, ráadásul most már nem csak az idősebb korosztály betegsége a mellrák. Azonban nem kell, hogy végzetes következménye legyen!</p>
      <p>Az <a href="https://avononline.avon.hu/"><b>AVON</b></a> orvosszakértője, <b><a href="https://www.uzsoki.hu/orvos/dr-drajko-veronika">dr. Drajkó Veronika</a></b> összegyűjtötte azokat a tényeket, amelyek tudatában csökkenteni lehetne a mellrák áldozatainak a számát.</p>
      <h3>Nagyon fontos a mellrák korai felismerése</h3>
      <p>Az időben felismert emlődaganat nagy eséllyel gyógyítható, és a betegeknek 75% esélyük van arra, hogy akár 15 év múlva is egészségesen élhessenek. Ahhoz, hogy ez lehetséges legyen, minden nőnek tisztában kell lennie a betegséggel, annak tüneteivel és kezelési lehetőségeivel. De mik azok a legfontosabb dolgok, amit mindenkinek tudnia kell? Dr. Drajkó Veronika, az Emlőrák Gyógyításáért Alapítvány elnöke a következőket emeli ki.</p>
      <h3>Az emlőrák mindenkit érinthet</h3>
      <p>Az emlőrák kialakulásának pontos okai nem ismertek, azonban vannak olyan kockázati tényezők, amelyek növelhetik a betegség kialakulását: előrehaladott életkor, a családban korábban előfordult emlődaganat, a menstruáció korai megjelenése, kései menopauza, szoptatás hiánya, korábbi sugárkezelés a mellkas területén, elhízás, dohányzás vagy éppen lelki traumák. Sőt, igaz ritkán, de férfiaknál is kialakulhat.</p>
      <figure>
        <img src="https://kep.cdn.indexvas.hu/1/0/3032/30320/303202/30320209_4ab90e0bf26fdf3fc8bee8c3187843a4_wm.jpg"/>
        <figcaption>
          <cite>Fotó: praetorianphoto / Getty Images Hungary</cite>
        </figcaption>
      </figure>
      <p>Legtöbb esetben a mellrák fájdalommentes, ezért szükség van arra, hogy a nők ismerjék a testüket és húszéves kortól minden hónapban elvégezzék az emlőönvizsgálatot. Párkapcsolatban élőknél fontos, hogy ha a <b><a href="http://femina.hu/egeszseg/mellrak-felismeres-tapintas/">férfi érzékel valamilyen elváltozást a testben</a></b>, azonnal szóljon kedvesének.</p>
      <p>A mellben kitapintott csomót okozhatja például ciszta, fertőzés, gyulladás, zsírcsomó. A kialakult csomók pedig az esetek 80-85%-ában jóindulatúak.</p>
      <figure>
        <img src="https://kep.cdn.indexvas.hu/1/0/3032/30320/303202/30320211_79dd0ee4e374929d7c934a1421abbaca_wm.jpg"/>
        <figcaption>
          <cite>Fotó: Ksenia Shestakova / Getty Images Hungary</cite>
        </figcaption>
      </figure>
      <h3>Fontos a rendszeres önvizsgálat</h3>
      <p>Nem szabad megfeledkezni a rendszeres önvizsgálatról és a szűrések fontosságáról. Az önvizsgálatot célszerű minden hónapban lehetőleg ugyanazon a napon elvégezni, amely a menstruációs periódust követő időszakban a legjobb. A rendszeres önvizsgálat nem helyettesíti azonban a szűrővizsgálatokat. A mammográfiától sem kell félni, egy vizsgálat során annyi sugárzás éri a testet, mint amennyi egy néhány órás repülőút során. </p>
      <p>Rendszeres mozgással, testsúlykontrollal, dohányzásról való leszokással és visszafogott alkoholfogyasztással csökkenteni lehet a betegség kialakulásának kockázatát. </p>
      <p>A mellrák elleni küzdelem során minden támogatásra szükség van. Az AVON adománygyűjtő termékeinek teljes hasznát, illetve minden értékesített terméke után 1 forintot automatikusan adománygyűjtő alapba helyez. Ebből az alapból támogatja az egészségügyi intézményeket, a mellrákban érintettekkel foglalkozó szervezeteket, és valósít meg figyelemfelhívó kampányokat. </p>
      <p>
        <b>Vörös foltok a bőrön? Ha így néz ki a tünet, rákra utalhat</b>
      </p>
      <p>A bőrön megjelenő elváltozásokat, ha összefüggésbe is hozzák daganatos betegséggel, legtöbbször bőrrákra asszociálnak. Ám az is gyakran előfordul, hogy a tünet a test valamely más pontján kialakult daganatra hívja fel a figyelmet. </p>
      <figure>
        <img src="https://kep.index.hu/1/0/2109/21095/210952/21095284_7ad0f1bc2deaea2335654e1c9e772558_wm.jpg"/>
        <figcaption>
          <a href="https://femina.hu/egeszseg/rak-tunetei-a-boron/">Nézegess képeket! 7 kép<br/><b>Vörös foltok a bőrön? Ha így néz ki a tünet, rákra utalhat</b></a>
        </figcaption>
      </figure>
      <p>
        <i>(Képek forrása: Getty Images Hungary)</i>
      </p>
    </article>
  </body>
</html>