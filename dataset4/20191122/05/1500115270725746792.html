<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/artikel/4930376/french-montana-ziekenhuis-met-hartklachten"/>
    <meta property="og:site_name" content="RTL Boulevard"/>
    <meta property="article:published_time" content="2019-11-22T05:31:49+00:00"/>
    <meta property="og:title" content="French Montana in ziekenhuis met hartklachten"/>
    <meta property="og:description" content="Rapper French Montana is donderdag met een ambulance naar het ziekenhuis gebracht vanwege heftige buikpijn en hartkloppingen. Volgens Amerikaanse media is hij bij kennis en niet in levensgevaar."/>
  </head>
  <body>
    <article>
      <h1>French Montana in ziekenhuis met hartklachten</h1>
      <address>
        <time datetime="2019-11-22T05:31:49+00:00">22 Nov 2019, 05:31</time>
      </address>
      <p>Rapper French Montana is donderdag met een ambulance naar het ziekenhuis gebracht vanwege heftige buikpijn en hartkloppingen. Volgens Amerikaanse media is hij bij kennis en niet in levensgevaar.</p>
      <p>TMZ meldt dat de ambulance werd gebeld door politieagenten die een melding hadden gekregen van een overval in of bij het huis waarin French Montana verbleef. Dat bleek loos alarm, maar ze constateerden wel dat de rapper zich abnormaal gedroeg. Hij bleek last te hebben van misselijkheid, flinke buikpijn en er werd een verhoogde hartslag geconstateerd.</p>
      <p>De toestand van de muzikant, die eigenlijk Karim Kharbouch heet, zou een stuk zijn verbeterd na een paar uur aan een infuus. De verwachting is dat hij het ziekenhuis op korte termijn weer mag verlaten.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/artikel/4930381/werkloze-mel-b-wil-terug-naar-engeland"/>
        <a href="https://www.rtlboulevard.nl/entertainment/artikel/4930331/scooter-braun-reageert-op-aanval-taylor-swift"/>
        <a href="https://www.rtlboulevard.nl/entertainment/artikel/4930321/amazonserie-hisko-hulsing-krijgt-tweede-seizoen"/>
        <a href="https://www.rtlboulevard.nl/entertainment/artikel/4930306/victorias-secret-stopt-met-lingerieshow"/>
        <a href="https://www.rtlboulevard.nl/entertainment/artikel/4930296/elton-john-dwong-robbie-williams-af-te-kicken"/>
        <a href="https://www.rtlboulevard.nl/entertainment/artikel/4930286/chris-brown-en-ex-verwelkomen-zoon"/>
      </related>
    </article>
  </body>
</html>