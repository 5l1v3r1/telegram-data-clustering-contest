<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100026/%D8%AF%D8%B9%D9%88%D8%AA-%D9%85%D8%AC%D8%AF%D8%AF-%D9%85%DB%8C%D8%B4%D9%84-%D8%B9%D9%88%D9%86-%D8%A7%D8%B2-%D9%85%D8%B9%D8%AA%D8%B1%D8%B6%D8%A7%D9%86-%D9%84%D8%A8%D9%86%D8%A7%D9%86%DB%8C-%D8%A8%D8%B1%D8%A7%DB%8C-%D9%85%D8%B0%D8%A7%DA%A9%D8%B1%D9%87"/>
    <meta property="og:site_name" content="ایسنا"/>
    <meta property="article:published_time" content="2019-11-22T05:23:29+00:00"/>
    <meta property="og:title" content="دعوت مجدد میشل عون از معترضان لبنانی برای مذاکره"/>
    <meta property="og:description" content="رئیس جمهوری لبنان روز پنجشنبه بار دیگر از معترضان در این کشور برای مذاکره جهت مهار بحران سیاسی در این کشور دعوت کرد."/>
  </head>
  <body>
    <article>
      <h1>دعوت مجدد میشل عون از معترضان لبنانی برای مذاکره</h1>
      <address><time datetime="2019-11-22T05:23:29+00:00">22 Nov 2019, 05:23</time> by <a rel="author">منصوره زالی</a></address>
      <p>رئیس جمهوری لبنان روز پنجشنبه بار دیگر از معترضان در این کشور برای مذاکره جهت مهار بحران سیاسی در این کشور دعوت کرد.</p>
      <p> به گزارش ایسنا، به نقل از رویترز، میشل عون، رئیس جمهور لبنان این درخواست  را در پیامی در آستانه جشن هفتاد و ششمسن سالروز استقلال لبنان مطرح کرد.</p>
      <p>وی در این درخواست همچنین تناقضات سیاسی را دلیل به تاخیر افتادن تشکیل دولت در این کشور دانست؛ دولتی که پاسخگوی خواسته‌های مردمی باشد که از طبقه سیاسی ناامید شده و خواهان برکناری آن هستند.</p>
      <p>عون در این پیام تلویزیونی گفت: من اینجا بار دیگر از تظاهرکنندگان می‌خواهم برای کسب اطلاع از خواسته‌هایشان از نزدیک و همچنین بررسی نحوه اجرای آن به مذاکرات به عنوان تنها راه درست حل بحران متوسل شوند.</p>
      <p>لبنان از 17 اکتبر شاهد اعتراضات بی سابقه است که به استعفای سعد حریری، نخست وزیر لبنان انجامید.</p>
      <p>عون در این پیام اذعان کرد که دولت قرار بود دوباره متولد شده و کارش را آغاز کند اما تناقضاتی که در صحنه سیاسی شاهدش بودیم باعث شد برای دوری از مسائل خطرناک‌تر و رسیدن به دولتی که پاسخگوب خواسته‌های شما مردم عزیز باشد این تشکیل دولت به تاخیر افتاد.</p>
      <p>میشل عون اخیرا اعلام کرده بود که دولت جدید دولتی متشکل از چهره‌های سیاسی و شامل متخصصان و نمایندگان از جریان‌های مردمی خواهد بود اما مذاکرات پشت پرده در این باره همچنان بی نتیجه بوده است.</p>
      <p>رئیس جمهور لبنان همچنین از تظاهرکنندکان خواست نمایندگانی را برای مذاکره با دولت تعیین کنند اما این درخواست از سوی معترضان رد شد.</p>
      <p>معترضان لبنانی خواهان تشکیل دولتی تکنوکرات برای اصطلاح اوضاع اقتصادی هستند.</p>
      <p>انتهای پیام</p>
    </article>
  </body>
</html>