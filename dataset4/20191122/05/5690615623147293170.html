<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837165-bez-pidgrushnoyi-ta-semenova-ukrayina-viznachilas-zi-skladom-na-startoviy-etap-kubku-svitu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T05:29:00+00:00"/>
    <meta property="og:title" content="Без Підгрушної та Семенова: Україна визначилась зі складом на стартовий етап Кубку світу"/>
    <meta property="og:description" content="КИЇВ. 22 листопада. УНН. Жіноча та чоловіча збірні України оголосили заявку на стартовий етап Кубку світу з біатлону сезону 2019-20 років, повідомляє УНН з …"/>
  </head>
  <body>
    <article>
      <h1>Без Підгрушної та Семенова: Україна визначилась зі складом на стартовий етап Кубку світу</h1>
      <address><time datetime="2019-11-22T05:29:00+00:00">22 Nov 2019, 05:29</time> by <a rel="author">Сергій Куркович</a></address>
      <p><b>КИЇВ. 22 листопада. УНН.</b> Жіноча та чоловіча збірні України оголосили заявку на стартовий етап Кубку світу з біатлону сезону 2019-20 років, повідомляє <b>УНН</b> з посиланням на biathlon.com.ua.</p>
      <p>У жінок відсутньою в складі виявилася олімпійська чемпіонка Сочі Олена Підгрушна. Боротися за медалі будуть: Анастасія Меркушина, Юлія Джима, Нідя Бєлкіна, Дар'я Блашко, Віта та Валя Семеренко.</p>
      <p>До складу чоловічої збірної увійшли Дмитро Підручний, Артем Прима, Артем Тищенко, Тарас Лесюк, Руслан Ткаленко. Антон Дудченко приєднається до основної команди в Остерсунді після виступу в першому спринті Кубка IBU в Шушене (Норвегія).</p>
      <p>Примітно, що у складі не виявилося дворазового призера чемпіонатів світу Сергія Семенова.</p>
      <p>Додамо також, 30-го листопада змішаною естафетою та одиночною змішаною естафетою відкриється сезон 2019-20 років КС.</p>
    </article>
  </body>
</html>