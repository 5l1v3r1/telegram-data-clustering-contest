<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/855620/transfery-media-zlatan-ibrahimovic-z-oferta-od-ac-milan"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-22T05:00:36+00:00"/>
    <meta property="og:title" content="Transfery. Media: Zlatan Ibrahimović z ofertą od AC Milan"/>
    <meta property="og:description" content="Jak donosi &quot;La Gazzetta dello Sport&quot;, Zlatan Ibrahimović otrzymał ofertę kontraktu od AC Milan. Klub czeka na jego decyzję."/>
  </head>
  <body>
    <article>
      <h1>Transfery. Media: Zlatan Ibrahimović z ofertą od AC Milan</h1>
      <address><time datetime="2019-11-22T05:00:36+00:00">22 Nov 2019, 05:00</time> by <a rel="author" href="https://sportowefakty.wp.pl/autor/kuba-cimoszko" target="_blank">Kuba Cimoszko</a></address>
      <h4>Jak donosi "La Gazzetta dello Sport", Zlatan Ibrahimović otrzymał ofertę kontraktu od AC Milan. Klub czeka na jego decyzję.</h4>
      <related>
        <a href="https://sportowefakty.wp.pl/pilka-nozna/855282/transfery-eliminacje-euro-2020-polska-slowenia-krzysztof-piatek-moze-zamienic-ac"/>
      </related>
      <p>Według informacji włoskich dziennikarzy, propozycja działaczy to półroczna umowa z opcją przedłużenia na kolejny sezon. W jej myśl Szwed mógłby liczyć na zarobki o łącznej wartości 6 milionów euro.</p>
      <p>
        <b>Czytaj także: <a href="https://sportowefakty.wp.pl/pilka-nozna/855405/serie-a-ac-milan-chce-zlatana-ibrahimovicia-agent-szweda-w-milanello">Agent Ibrahimovicia w Milanello</a></b>
      </p>
      <p><a href="https://sportowefakty.wp.pl/pilka-nozna/zlatan-ibrahimovic">Zlatan Ibrahimović</a> miałby być ratunkiem dla ataku Milanu. Jego napastnicy bowiem zawodzą w obecnym sezonie (najskuteczniejszy <a href="https://sportowefakty.wp.pl/pilka-nozna/krzysztof-piatek">Krzysztof Piątek</a> ma zaledwie 3 gole - przyp. red.).</p>
      <p>Warto zaznaczyć, że niebawem 38-latek stanie się wolnym zawodnikiem. Jego kontrakt z Los Angeles Galaxy jest ważny jedynie do końca roku, a on sam już <a href="https://sportowefakty.wp.pl/pilka-nozna/854232/zlatan-ibrahimovic-pozegnal-sie-z-usa-w-swoim-stylu-teraz-wracajcie-ogladac-base">pożegnał się z amerykańskim klubem</a>.</p>
      <p>Przypomnijmy, że Ibrahimović grał już w przeszłości w Milanie. W latach 2010-12 wystąpił dla niego 85 meczów i strzelił 56 goli, przy okazji zdobywając m. in. koronę króla strzelców Serie A.</p>
      <p>WP SportoweFakty</p>
    </article>
  </body>
</html>