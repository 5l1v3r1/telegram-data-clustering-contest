<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100027/%D8%A2%D8%BA%D8%A7%D8%B2-%D8%A8%D8%B1%D8%AF%D8%A7%D8%B4%D8%AA-%D9%85%D8%AD%D8%B5%D9%88%D9%84%D8%A7%D8%AA-%D8%B3%D8%A8%D8%B2%DB%8C-%D9%88-%D8%B5%DB%8C%D9%81%DB%8C-%D8%AE%D8%A7%D8%B1%D8%AC-%D8%A7%D8%B2-%D9%81%D8%B5%D9%84-%D8%AF%D8%B1-%D9%87%D8%B1%D9%85%D8%B2%DA%AF%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-22T05:23:41+00:00"/>
    <meta property="og:title" content="آغاز برداشت محصولات سبزی و صیفی خارج از فصل در هرمزگان"/>
    <meta property="og:description" content="ایسنا/هرمزگان مدیر زراعت سازمان جهادکشاورزی هرمزگان از آغاز برداشت محصولات سبزی و صیفی خارج از فصل از زمین‌های کشاورزی استان خبرداد."/>
  </head>
  <body>
    <article>
      <h1>آغاز برداشت محصولات سبزی و صیفی خارج از فصل در هرمزگان</h1>
      <address><time datetime="2019-11-22T05:23:41+00:00">22 Nov 2019, 05:23</time> by <a rel="author">امير حسين طالبي</a></address>
      <p>ایسنا/هرمزگان مدیر زراعت سازمان جهادکشاورزی هرمزگان از آغاز برداشت محصولات سبزی و صیفی خارج از فصل از زمین‌های کشاورزی استان خبرداد.</p>
      <p>سید رضا امیری زاده با اعلام این خبر پیش بینی کرد امسال یک میلیون و ۸۰۰ هزار تن محصولات سبزی و صیفی از ۵۵ هزار هکتار زمین‌های هرمزگان برداشت شود.<br/>وی با بیان اینکه برداشت محصولات سبزی وصیفی استان امسال ۱۰ درصد بیشتر از مدت مشابه پارسال است، اظهار کرد: شرایط مناسب آب و هوایی و عملیات به زراعی از مهمترین دلایل افزایش محصولات است.<br/>مدیر زراعت سازمان جهادکشاورزی استان اضافه کرد: گوجه، پیاز، فلفل، خیار، بادمجان و هندوانه از جمله محصولات خارج از فصل هرمزگان است.<br/>امیری زاده با اشاره به اینکه محصولات خارج از فصل هرمزگان به استان‌های فارس، خوستان، اصفهان، تهران و آذربایجان شرقی فرستاده می‌شود، تصریح کرد: این محصولات به کشورهای عراق، افغانستان، حوزه خلیج فارس و آسیای میانه نیز صادر می‌شود.<br/>مدیر زراعت سازمان جهادکشاورزی استان با بیان اینکه برداشت محصولات سبزی و صیفی خارج از فصل هرمزگان تا اردیبهشت سال آینده ادامه دارد، عنوان کرد: شهرستان‌های میناب، رودان و بندرعباس از مهمترین مناطق تولید محصولات خارج از فصل هستند.<br/>وی در پایان افزود: محصولات سبزی و صیفی خارج از فصل هرمزگان در فصل سرد سال تامین کننده بازار سراسر کشور هستند.</p>
      <p>انتهای پیام</p>
    </article>
  </body>
</html>