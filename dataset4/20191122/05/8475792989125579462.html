<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/inrikes/majoriteten-man-i-sverige-mots"/>
    <meta property="og:site_name" content="SVT Nyheter"/>
    <meta property="article:published_time" content="2019-11-22T05:24:09+00:00"/>
    <meta property="og:title" content="Sju av tio deltagare i Sverige möts är män"/>
    <meta property="og:description" content="Sju av tio deltagare i Sverige möts är män. Malin Holm, forskare vid statsvetenskapliga institutionen vid Uppsala universitet, är inte förvånad över resultatet och menar att det kan förstås genom att män varit den grupp som historiskt sett dominerat i offentligheten och att många män därför upplever att det är självklart att de har något att bidra med. – Historiskt sett har män utgjort den grupp som har varit normen i det offentliga samtalet, säger hon."/>
  </head>
  <body>
    <article>
      <h1>Sju av tio deltagare i Sverige möts är män</h1>
      <address><time datetime="2019-11-22T05:24:09+00:00">22 Nov 2019, 05:24</time> by <a rel="author">Ida Jansson</a></address>
      <p>
        <b>Sju av tio deltagare i Sverige möts är män. Malin Holm, forskare vid statsvetenskapliga institutionen vid Uppsala universitet, är inte förvånad över resultatet och menar att det kan förstås genom att män varit den grupp som historiskt sett dominerat i offentligheten och att många män därför upplever att det är självklart att de har något att bidra med. <br/>– Historiskt sett har män utgjort den grupp som har varit normen i det offentliga samtalet, säger hon.</b>
      </p>
      <p>Över 4 200 personer har under hösten svarat på frågor i olika engagerande samhällsämnen och fått en matchning i <a href="https://www.svt.se/sverigemots/">SVT:s Sverige möts</a>. Majoriteten av deltagarna är män, totalt 71 procent. 27 procent är kvinnor och 2 procent vill inte uppge något kön.</p>
      <p>Medelåldern för kvinnor respektive män bland deltagarna är 50 år och 53,5 år.</p>
      <p>Enligt Malin Holm, forskare vid statsvetenskapliga institutionen vid Uppsala universitet, är det inte förvånande att andelen män är större än andelen kvinnor. Hon har bland annat forskat i hur priviligierade grupper, däribland män, använder nätet för att påverka och förändra det offentliga samtalet.</p>
      <figure>
        <img src="https://www.svtstatic.se/image/square/260/24564005/1574351403"/>
        <figcaption>Malin Persson, forskare vid statsvetenskapliga institutionen vid Uppsala universitet.</figcaption>
      </figure>
      <p>– Historiskt sett har män utgjort den grupp som har varit normen i det offentliga samtalet. Det gör att de har lättare för att bli behandlade med respekt och bli lyssnade på, och så kan normen reproduceras, säger Holm.</p>
      <h3>Anmälan på nätet</h3>
      <p>I Holms forskning har hon bland annat undersökt utformningen av nyhetsmediers kommentarsfält på nätet, vilka på ett liknande sätt erbjuder nya möjligheter för grupper som känner sig berättigade att delta att göra sin röst hörd.</p>
      <p>Forskningen på kommentarsfält visar att när det är en ”öppen anmälan” blir den största andelen ofta män, eftersom de historiskt sett varit den grupp som varit normen i det offentliga samtalet.</p>
      <p>– För att få ett annat resultat är det viktigt att nå ut till underrepresenterade grupper och göra aktiva åtgärder för att inkludera dem, säger Holm.</p>
      <h3>Utsatthet bland kvinnor</h3>
      <p>Att kvinnor känner sig utsatta när de uttrycker sin åsikt på nätet kan också vara en anledning till att det kvinnliga deltagandet är lägre.</p>
      <p>– Absolut, det är så klart ett problem att vissa grupper blir mer utsatta, får hot och trakasserier när de är inne i offentligheter och det har ju kvinnor också visat vara generellt i olika positioner. Det kan påverka viljan att medverka, säger Malin Holm.</p>
      <related>
        <h4>Relaterat</h4>
        <a href="https://www.svt.se/nyheter/inrikes/pa-lordag-halls-den-stora-motesdagen-i-sverige-mots"/>
        <a href="https://www.svt.se/nyheter/inrikes/stort-intresse-for-sverige-mots-over-1500-anmalda-pa-bara-en-dag"/>
        <a href="https://www.svt.se/nyheter/inrikes/helin-om-sverige-mots-en-utmarkt-mojlighet-till-intressant-journalistik"/>
      </related>
    </article>
  </body>
</html>