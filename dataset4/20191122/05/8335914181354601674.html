<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/opasno-vreme-dnes-kyde-valia-sniag-6102398"/>
    <meta property="og:site_name" content="Vesti"/>
    <meta property="article:published_time" content="2019-11-22T05:52:00+00:00"/>
    <meta property="og:title" content="Опасно време днес, сняг и дъжд, кога спира"/>
    <meta property="og:description" content="Ще вали в големи количества в части на България, в сила е жълт код за валежи за 12 области"/>
  </head>
  <body>
    <article>
      <h1>Опасно време днес, сняг и дъжд, кога спира</h1>
      <h2>Ще вали в големи количества в части на България, в сила е жълт код за валежи за 12 области</h2>
      <address><time datetime="2019-11-22T05:52:00+00:00">22 Nov 2019, 05:52</time> by <a rel="author">Виолета Русенова</a></address>
      <aside>
        <a href="https://vbox7.com/emb/external.php?vid=31dc644171&amp;autoplay=1">Видео</a>
      </aside>
      <p>Очаква ни облачен, дъждовен, ветровит и студен петък. Започналото захлаждане от североизток продължава и днес. Температурите ще са ноемврийски – от 7 градуса в повечето райони на Северна България до 12 около Черноморието, в София - 6°. Вятърът остава осезаем в източната половина на страната и по поречието на река Дунав - с пориви около и над 50 км/ч, предаде <a href="https://nova.bg/news/view/2019/11/22/269382/%D0%BE%D1%87%D0%B0%D0%BA%D0%B2%D0%B0-%D0%BD%D0%B8-%D0%B4%D1%8A%D0%B6%D0%B4%D0%BE%D0%B2%D0%B5%D0%BD-%D0%B8-%D1%81%D1%82%D1%83%D0%B4%D0%B5%D0%BD-%D0%BF%D0%B5%D1%82%D1%8A%D0%BA-%D0%BD%D0%B0-%D0%BC%D0%B5%D1%81%D1%82%D0%B0-%D1%89%D0%B5-%D0%BF%D0%B0%D0%B4%D0%BD%D0%B5-%D0%B8-%D1%81%D0%BD%D1%8F%D0%B3">NOVA</a>.</p>
      <p>Валежите в петъчния ден ще са по-значителни в централните и западните райони на страната. Продължителни и напоителни есенни дъждове, с валежни количества, които в 12 области на страната ще са по-значителни – 25-35 литра на квадратен метър за денонощието. В тези райони е в сила жълт код, като в планинските части ще паднат до 50 литра на квадратен метър за 24 часа.</p>
      <p>
        <a href="https://www.vesti.bg/bulgaria/dnes-dyzhd-kakvo-vreme-ni-ochakva-prez-noemvri-6101490">Днес дъжд, какво време ни очаква през ноември</a>
      </p>
      <p><b>Сняг</b> ще падне в планините. Крехка снежна покривка се очаква в Рила, Пирин и високите части на Западна и Централна Стара планина, над 1500-1700 метра. В Родопите – значителни количества дъжд. По високото термометрите ще се колебаят около 1 градус, в ниското – до 3-4 градуса.</p>
      <p>Сняг заваля на Пампорово и по високите места в Родопите. Всички  служби са в готовност.</p>
      <p>Алтернативният път за Смолян през Кричим и Девин е затворен заради ремонт. Областната управа в Смолян следи състоянието на реките и язовирите в региона.</p>
      <p><b>През почивните</b> дни валежите ще спрат в почти цялата страна. Възможно е да превали на изолирани места в планините и в Източна България. Вятърът ще утихне, но температурите ще са ниски – сутрините – около 5-6 градуса, а в следобедните часове – до 9-10.</p>
      <p>През почивните дни облачността ще се задържи значителна, но валежи ще има на малко места и ще са предимно слаби, а вятърът ще отслабне. Минимални температури - между 3° и 8°, максимални – от 6° до 11°, в неделя – от 8° до 13°.</p>
      <p><b>През първата половина</b> от следващата седмица облачността ще се задържи значителна и на места в страната ще превалява слаб дъжд. В понеделник временни разкъсвания на облачността ще има над Югозападна България, а към сряда - и на места в останалата част от страната. Вятърът ще се ориентира от запад-югозапад и температурите бавно ще се повишават. </p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
      <related>
        <h4>По темата</h4>
        <a href="https://www.vesti.bg/bulgaria/gradusite-nadolu-koga-shte-vali-shte-ima-li-sniag-6102192"/>
        <a href="https://www.vesti.bg/bulgaria/po-toplo-dnes-koga-shte-vali-6102123"/>
        <a href="https://www.vesti.bg/bulgaria/slyncheva-sybota-koga-idva-zahlazhdane-6101871"/>
      </related>
    </article>
  </body>
</html>