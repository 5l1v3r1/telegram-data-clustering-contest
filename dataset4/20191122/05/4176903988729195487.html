<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zabava/zanimljivosti/pocetna-vrednost-ove-fotografije-bilija-d-kida-cak-milion-dolara-foto/"/>
    <meta property="og:site_name" content="Krstarica"/>
    <meta property="article:published_time" content="2019-11-22T05:26:08+00:00"/>
    <meta property="og:title" content="Početna vrednost ove fotografije Bilija d Kida čak – milion dolara (foto)"/>
    <meta property="og:description" content="Fotografija do sada nikada nije objavljena..."/>
  </head>
  <body>
    <article>
      <h1>Početna vrednost ove fotografije Bilija d Kida čak – milion dolara (foto)</h1>
      <address><time datetime="2019-11-22T05:26:08+00:00">22 Nov 2019, 05:26</time> by <a rel="author" href="https://www.krstarica.com/author/marko/" target="_blank">M. K.</a></address>
      <p>Fotografija na kojoj je čuveni američki gangster s kraja 19. veka Bili d Kid sa članovima svoje bande ima početnu prodajnu cenu od milion dolara, javljaju američki mediji.</p>
      <p>Kida, odmetnika koji je do 21. godine života zvanično ubio osam ljudi, a nezvanično mnogo više, ubio je poznati šerif sa Divljeg zapada Pat Geret, koji je o tome napisao knjigu i učinio Kida besmrtnim.</p>
      <figure>
        <iframe data-src="https://twitter.com/DailyMail/status/1197239713800884224?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Fotografija, koja do sada nikada nije objavljena, pokazuje Kida kako pije i igra karte sa tri člana svoje bande. Navodno, slika je skoro 100 godina bila u sefu jedne američke porodice.</p>
      <related>
        <h4>Slični tekstovi</h4>
        <a href="https://www.krstarica.com/zabava/filmovi/americki-gangster-1/"/>
        <a href="https://www.krstarica.com/zabava/sou/americki-gangster-najgledaniji-film/"/>
      </related>
      <p>Fotografiju je na aukciju stavila kuća Sofe Design Auctions, a početna cena je milion dolara.</p>
      <p>Originalnost fotografije potvrdio je teksaški muzej Džordž Istman, najstariji muzej na svetu posvećen fotografiji, koji je ime dobio po osnivaču megakompanije Kodak, prenosi portal Klix.ba.</p>
      <p>Iz muzeja su potvrdili da fotografija potiče iz vremena između 1870. i 1890. godine.</p>
      <p>„Ovo je vrlo značajno otkriće. Neverovatno je dobiti ovako retku fotografiju u ruke. To je tek drugi potvrđeni dokument na svetu na kojem je Bili d Kid i prvi na kom je u grupi ljudi“, poručio je portparol aukcijske kuće.</p>
      <p>O Biliju su napisane mnoge popularne knjige i snimljeni filmovi.</p>
      <p>(Tanjug)</p>
    </article>
  </body>
</html>