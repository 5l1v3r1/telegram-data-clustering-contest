<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/erken-secim-olacak-mi-ne-zaman-olacak-aciklama-geldi-257407h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T05:23:00+00:00"/>
    <meta property="og:title" content="Erken seçim olacak mı? Ne zaman olacak? Açıklama geldi..."/>
    <meta property="og:description" content="MAK Araştırma Danışmanlık Başkanı Mehmet Ali Kulat, katıldığı bir televizyon programında Ankara'da erken seçimin konuşulduğunu söyledi ve tarih verdi."/>
  </head>
  <body>
    <article>
      <h1>Erken seçim olacak mı? Ne zaman olacak? Açıklama geldi...</h1>
      <address><time datetime="2019-11-22T05:23:00+00:00">22 Nov 2019, 05:23</time> by <a rel="author">Yeni Çağ Gazetesi</a></address>
      <p>
        <b>MAK Araştırma Danışmanlık Başkanı Mehmet Ali Kulat, katıldığı bir televizyon programında Ankara'da erken seçimin konuşulduğunu söyledi ve tarih verdi.</b>
      </p>
      <p>İYİ Parti ve CHP'den peş peşe gelen erken seçim açıklamalarının ardından bir çıkış da MAK Araştırma Danışmanlık Başkanı Mehmet Ali Kulat'tan geldi.</p>
      <p>Bizim TV’de Lale Özan Arslan‘ın programına konuk olan Kulat, 2020’nin Kasım ayında bir seçim olacağını söyledi.</p>
      <p>
        <b>"ANKARA KULİSLERİ ERKEN SEÇİMİ KONUŞUYOR"</b>
      </p>
      <p>Erken seçimi önce Cumhurbaşkanı Recep Tayyip Erdoğan'ın istemesi gerektiğini belirten Mehmet Ali Kulat, "Ankara’da havalar son derece soğumaya başladı. Siyasette ise ortam ısınmaya başladı. Zaten bu durum beklediğimiz bir durumdu. Ankara kulislerinde 2020 Kasım’ı için erken seçim konuşuluyor. Bu konuşmanın matematiksel karşılığını bulabilmek için Cumhur İttifakı’nın bu konuda adım atması gerekiyor. Matematiksel Meclis verileri bunun Cumhurbaşkanı’nın istemesi gerektiğini söylüyor. AK Parti’nin bir sahanın nabzını dinlediği ve bundan sonra karar vereceğini söylüyor” şeklinde konuştu.</p>
      <p>
        <b>MİLLET İTTİFAKI 'ERKEN SEÇİM' DİYOR</b>
      </p>
      <p>Millet İttifakı'nı oluşturan CHP ve İYİ Parti'den, ülkenin içerisinde bulunduğu durum göz önüne alınarak erken seçim yapılması gerektiğine yönelik açıklamalar gelmişti.</p>
      <p>CHP Genel Başkanı Kemal Kılıçdaroğlu ve İYİ Parti Grup Başkanvekili Lütfü Türkkan, erken seçim olması ve parlamenter sisteme geçilmesi gerektiğini ifade etmişti.</p>
      <p>Öte yandan Saadet Partisi ve HDP de erken seçim talebinde bulunmuş, Saadet Partisi Genel Başkanı Temel Karamollaoğlu, en geç iki sene içerisinde erken seçim yapılacağını beyan etmişti.</p>
      <related>
        <a href="https://www.yenicaggazetesi.com.tr/iyi-partiden-anket-aciklamasi-257148h.htm"/>
        <a href="https://www.yenicaggazetesi.com.tr/adalet-bakani-abdulhamit-gulden-mhpyi-kizdiracak-af-aciklamasi-257014h.htm"/>
        <a href="https://www.yenicaggazetesi.com.tr/anket-sonuclari-cumhurbaskani-tayyip-erdogani-kizdirdi-256866h.htm"/>
        <a href="https://www.yenicaggazetesi.com.tr/son-dakika-orc-son-anket-sonuclarini-acikladi-256166h.htm"/>
      </related>
    </article>
  </body>
</html>