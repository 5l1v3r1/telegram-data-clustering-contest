<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/domace/1982956_policia-hlada-nezvestneho-michala-20-naposledy-ho-videli-pri-dunaji"/>
    <meta property="og:site_name" content="www.tvnoviny.sk"/>
    <meta property="article:published_time" content="2019-11-22T05:24:00+00:00"/>
    <meta property="og:title" content="Polícia hľadá nezvestného Michala (20), naposledy ho videli pri Dunaji"/>
    <meta property="og:description" content="Polícia žiada verejnosť o pomoc pri pátraní po nezvestnom 20-ročnom Michalovi Stachovi z Prešova. Z domu odišiel 17.11.2019 o 11.30 h do Bratislavy, kde študuje. Doterajším preverovaním bratislavských policajtov bolo zistené, že v Bratislave bol v stredu (20.11.) naposledy behať popri brehu Dunaja, od kedy o sebe nepodal žiadnu správu a miesto jeho súčasného pohybu, či pobytu nie je známe, informuje polícia na svojom facebookovom profile."/>
  </head>
  <body>
    <article>
      <h1>Polícia hľadá nezvestného Michala (20), naposledy ho videli pri Dunaji</h1>
      <h2>V nedeľu odišiel z domu z Prešova do hlavného mesta. Odvtedy rodina o ňom nič nevie.</h2>
      <address><time datetime="2019-11-22T05:24:00+00:00">22 Nov 2019, 05:24</time> by <a rel="author">BRATISLAVA/tvnoviny.sk</a></address>
      <p>Polícia žiada verejnosť o pomoc pri pátraní po nezvestnom 20-ročnom Michalovi Stachovi z Prešova. Z domu odišiel 17.11.2019 o 11.30 h do Bratislavy, kde študuje. Doterajším preverovaním bratislavských policajtov bolo zistené, že v Bratislave bol v stredu (20.11.) naposledy behať popri brehu Dunaja, od kedy o sebe nepodal žiadnu správu a miesto jeho súčasného pohybu, či pobytu nie je známe, informuje polícia na svojom <a href="https://www.tvnoviny.sk/domace/%3Ciframe%20src='https://www.facebook.com/plugins/post.php?href=https%3A%2F%2Fwww.facebook.com%2FKRPZBA%2Fposts%2F789779021444630&amp;width=500'%20width='500'%20height='755'%20style='border:none;overflow:hidden'%20scrolling='no'%20frameborder='0'%20allowTransparency='true'%20allow='encrypted-media'%3E%3C/iframe%3E">facebookovom profile.</a></p>
      <figure>
        <img src="https://static.markiza.sk/media/a501/image/file/2/1738/ZXfB.michal_jpg.jpg"/>
        <figcaption>Michal Stach Foto: Polícia Slovenskej republiky  </figcaption>
      </figure>
      <p>Chlapca hľadajú aj kamaráti. <a href="https://www.tvnoviny.sk/domace/%3Ciframe%20src='https://www.facebook.com/plugins/post.php?href=https%3A%2F%2Fwww.facebook.com%2Fevangeline.connie.3%2Fposts%2F1288518177976444&amp;width=500'%20width='500'%20height='733'%20style='border:none;overflow:hidden'%20scrolling='no'%20frameborder='0'%20allowTransparency='true'%20allow='encrypted-media'%3E%3C/iframe%3E">Kristína píše</a>, že sa 20.11 ráno o 7.00h stratil na Rybnom námestí. "Odvtedy je na telefóne nedostupný, nemá pri sebe ani peňaženku a tak asi ani doklady. Odvtedy nebol ani u seba na internátnej izbe, ani v škole a ani na dohodnutom stretnutí," dodáva Kristína.</p>
      <p>Michal je podľa kamarátky v Bratislave relatívne nový, nepozná ju dobre, ale okolie Svoradova, kde býva, pozná. Ak by sa stratil, opýtal by sa na cestu. Podľa Kristíny ,a naposledy oblečenú tmavomodrú/čiernu bundu, tmavé tepláky a tenisky. Ráno ešte za tmy boli spolu behať.</p>
      <figure>
        <img src="https://static.markiza.sk/media/a501/image/file/2/1738/PkMZ.missskoooo_jpg.jpg"/>
        <figcaption>Michal Stach. Foto: Facebook/Kristína Hlinová  </figcaption>
      </figure>
      <p>Michal je 180 cm vysoký, štíhlej postavy, má krátke vlasy svetlo-hnedej farby ostrihané na dĺžku cca 2 cm.</p>
      <p>Akékoľvek informácie, ktoré by mohli viesť k vypátraniu nezvestného muža na fotografii, oznámte na bezplatné číslo polície 158 prípadne osobne na ktoromkoľvek policajnom oddelení, alebo kontaktujte oficiálnu stránku na Facebooku formou súkromnej správy.</p>
    </article>
  </body>
</html>