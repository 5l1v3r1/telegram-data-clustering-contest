<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742966"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T05:15:00+00:00"/>
    <meta property="og:title" content="กลุ่มทรู รับโล่ &quot;ผู้มีคุณูปการต่อการศึกษาไทย&quot;"/>
    <meta property="og:description" content="กลุ่มทรู รับโล่เชิดชูเกียรติ “ผู้มีคุณูปการต่อการศึกษาไทย” โครงการสานอนาคตการศึกษา คอนเน็กซ์ อีดี CONNEXT ED"/>
  </head>
  <body>
    <article>
      <h1>กลุ่มทรู รับโล่ "ผู้มีคุณูปการต่อการศึกษาไทย"</h1>
      <address>
        <time datetime="2019-11-22T05:15:00+00:00">22 Nov 2019, 05:15</time>
      </address>
      <p>
        <b>กลุ่มทรู รับโล่เชิดชูเกียรติ “ผู้มีคุณูปการต่อการศึกษาไทย” โครงการสานอนาคตการศึกษา คอนเน็กซ์ อีดี CONNEXT ED</b>
      </p>
      <p><b>รัฐมนตรีว่าการกระทรวงศึกษาธิการ นายณัฏฐพล ทีปสุวรรณ</b> มอบโล่ประกาศเกียรติคุณ “<b>ผู้มีคุณูปการต่อการศึกษาไทย”</b> แก่<b>บมจ.ทรู คอร์ปอเรชั่น</b> โดย<b>นาย</b><b>วิเชาวน์   รักพงษ์ไพโรจน์ รองประธานคณะกรรมการบริหาร </b>จากการร่วมดำเนินงานโครงการสานอนาคตการศึกษาคอนเน็กซ์ อีดี CONNEXT ED ที่ภาครัฐ ภาคประชาสังคม และภาคเอกชน ได้ผนึกกำลังสร้างวัฒนธรรมการมีส่วนร่วมด้านการศึกษา ในพิธีเปิดการอบรมเชิงปฏิบัติการโครงการผู้นำเพื่อการพัฒนาการศึกษาที่ยั่งยืน ประจำปี 2562 (CONNEXT ED WORKSHOP 2019) ณ โรงแรมเซ็นทาราแกรนด์ แอท เซ็นทรัลพลาซ่าลาดพร้าว กรุงเทพฯ<br/> <br/>ซึ่งกลุ่มทรู เป็น 1 ใน 12 องค์กร ผู้ร่วมก่อตั้งและขับเคลื่อนโครงการสานอนาคตการศึกษา คอนเน็กซ์ อีดี CONNEXT ED ตั้งแต่ปี 2559 ภายใต้การส่งเสริมและความร่วมมือของภาครัฐและภาคประชาสังคม โดยได้นำศักยภาพด้านเทคโนโลยีของกลุ่มทรู มาให้การสนับสนุนอย่างต่อเนื่อง ทั้ง ICT Connectivity เชื่อมต่อระบบอินเทอร์เน็ตความเร็วสูงให้แก่ 1,294 โรงเรียนประชารัฐซึ่งอยู่ในพื้นที่ห่างไกล พร้อมติดตั้งชุดอุปกรณ์ไอซีทีและสื่อมัลติมีเดียเพื่อการศึกษา 3,351 โรงเรียนทั่วประเทศ ครอบคลุมครบ 39,829 ห้องเรียน โดยมุ่งเน้นสร้างโอกาสให้โรงเรียนและชุมชนสามารถเข้าถึงแหล่งความรู้จากทั่วโลกได้อย่างทัดเทียม รวมถึงจัดตั้ง Learning Center รวม   9 แห่งใน 5 ภูมิภาค เพื่อเป็นศูนย์กลางการเรียนรู้ให้คนในชุมชนและนักเรียนได้แบ่งปันองค์ความรู้ เชื่อมโยงการแก้ไขปัญหาสู่ความยั่งยืน อีกทั้ง ส่งมอบคอมพิวเตอร์โน้ตบุ๊กเพื่อการศึกษา จำนวน 5,000 เครื่องแก่ครูและนักเรียนในโรงเรียนนำร่อง 17 จังหวัดทั่วประเทศ ให้สามารถเข้าถึงแหล่งการเรียนรู้ได้ทุกที่ ทุกเวลา<br/> <br/>นอกจากนี้ กลุ่มทรู ยังให้การสนับสนุนด้านงบประมาณ จัดหาทุนทั้งในส่วนแผนพัฒนาโรงเรียน และการจัดอบรมเชิงปฏิบัติการแก่ผู้อำนวยการโรงเรียนและครูกว่า 500 โรงเรียน อีกทั้ง ยังส่งพนักงานจิตอาสากว่า 330 คน เพื่อทำหน้าที่ผู้นำรุ่นใหม่ (School Partner) ลงพื้นที่ปฏิบัติงานและร่วมผลักดันยุทธศาสตร์การดำเนินงานไปสู่โรงเรียนประชารัฐทั่วประเทศ และสนับสนุนการจัดจ้างผู้นำด้านเทคโนโลยีเพื่อการศึกษา (ICT Talent)  อีก 200 คน เพื่อปฏิบัติงานประจำโรงเรียน ส่งเสริมทักษะด้านไอซีทีแก่ผู้อำนวยการ ครู นักเรียน และคนในชุมชนอีกด้วย<br/><br/>ทั้งนี้ การอบรมเชิงปฏิบัติการโครงการผู้นำเพื่อการพัฒนาการศึกษาที่ยั่งยืน ประจำปี 2562 (CONNEXT ED WORKSHOP 2019) ดังกล่าว จัดขึ้นเพื่อต่อยอดความสำเร็จในความร่วมมือของทั้ง 3 ภาคส่วนในการจัดการการศึกษาในโรงเรียนประชารัฐตามแนวทาง 5 ยุทธศาสตร์หลัก ซึ่งได้สะท้อนอย่างเป็นรูปธรรมแล้วจากผลสัมฤทธิ์ทางการเรียน โดยคะแนน O-Net ปีที่ผ่านมาสูงขึ้นกว่าปี 2560 และสูงกว่าคะแนนเฉลี่ยของประเทศ พร้อมประกาศเดินหน้าสร้างวัฒนธรรมการมีส่วนร่วมด้านการศึกษาอย่างต่อเนื่อง สู่ระยะที่ 3 ตลอดจนเสริมแกร่งผู้นำรุ่นใหม่ (School Partner) ซึ่งเป็นหนึ่งในพลังสำคัญที่เป็นตัวเชื่อมโยงกับผู้บริหารและครูในโรงเรียนประชารัฐ จัดเต็มเวิร์คช้อป 2 วัน เพื่อเตรียมความพร้อมรอบด้านแก่เหล่าผู้นำรุ่นใหม่กว่า 900 คน ก่อนลงพื้นที่ปฏิบัติงานร่วมกับผู้บริหารและครูในโรงเรียนประชารัฐกว่า 4,700 แห่งทั่วประเทศต่อไป<br/> </p>
    </article>
  </body>
</html>