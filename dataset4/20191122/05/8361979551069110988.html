<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/zarplati-chinovnikiv-borodyanskiy-novini-ukrajini-50054939.html"/>
    <meta property="og:site_name" content="НВ"/>
    <meta property="article:published_time" content="2019-11-22T05:06:00+00:00"/>
    <meta property="og:title" content="Як піти в армію. Бородянський поскаржився на низьку зарплату і розповів, як і чому став міністром"/>
    <meta property="og:description" content="Міністр культури, молоді та спорту Володимир Бородянський розповів НВ, як і навіщо пішов на держслужбу, і поскаржився на низьку зарплату."/>
  </head>
  <body>
    <article>
      <h1>Як піти в армію. Бородянський поскаржився на низьку зарплату і розповів, як і чому став міністром</h1>
      <h2>Міністр культури, молоді та спорту Володимир Бородянський розповів НВ, як і навіщо пішов на держслужбу, і поскаржився на низьку зарплату.</h2>
      <address>
        <time datetime="2019-11-22T05:06:00+00:00">22 Nov 2019, 05:06</time>
      </address>
      <p>За його словами, він пішов з медіахолдингу StarLightMedia у грудні 2018 року і спочатку у нього були інші плани.</p>
      <p>«Влітку мене запросили на розмову з Олександром Ткаченком з приводу гуманітарної політики. Я також поговорив з Володимиром Зеленським і став його радником. Потім мені запропонували стати міністром культури. Все», - описав він шлях до свого призначення на держпосаду.</p>
      <p>Бородянський зазначив, що у відповідь на пропозицію очолити Міністерство культури, молоді та спорту, в ньому «зрезонувало щире бажання президента змінити ситуацію у країні» і те, що зараз третій історичний шанс [після Майданів 2004 і 2014] у новітній історії України на реальну зміну та на істотну перебудову суспільства.</p>
      <p>Причому на пропозицію очолити міністерство він погодився не відразу.</p>
      <p>«У мене був якийсь внутрішній діалог із собою. В рамках цього внутрішнього діалогу я собі сказав, що обійняти посаду міністра - це як ось піти служити в армію. Ти не чекаєш нічого, ніяких переваг від цього. Ти чекаєш від цього служби. Це такий борг, який ти повинен віддати», - розповів Бородянський.</p>
      <p>Він також поскаржився на низьку зарплату.</p>
      <p>«Дуже низька, я б сказав, зарплата у міністра культури», - зазначив Бородянський.</p>
      <p>Нагадаємо, Володимир Бородянський <a href="https://nv.ua/ukr/ukraine/politics/ministr-kulturi-molodi-i-sportu-ukrajini-volodimir-borodyanskiy-novini-ukrajini-50040056.html">був призначений на посаду міністра культури, молоді та спорту 29 серпня</a>.</p>
      <p>
        <i>
          <b>Більше читайте у свіжому номері <a href="https://magazine.nv.ua/">журналу НВ</a> - № 43 від 21 листопада 2019 року</b>
        </i>
      </p>
    </article>
  </body>
</html>