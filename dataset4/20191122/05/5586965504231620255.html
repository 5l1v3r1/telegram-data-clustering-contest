<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/international/putin-interzice-comercializarea-dispozitivelor-care-nu-sunt-fabricate-de-companiile-rusesti-18604098"/>
    <meta property="og:site_name" content="Gândul"/>
    <meta property="article:published_time" content="2019-11-22T05:54:08+00:00"/>
    <meta property="og:title" content="Putin interzice comercializarea dispozitivelor care nu sunt fabricate de companiile ruseşti"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Putin interzice comercializarea dispozitivelor care nu sunt fabricate de companiile ruseşti</h1>
      <h2>Parlamentul de la Moscova a adoptat o lege care interzice comercializarea anumitor dispozitive care nu au instalate în prealabil software-ul rusesc, urmând a intra în vigoare începând cu iulie 2020, relatează site-ul postului BBC.</h2>
      <address><time datetime="2019-11-22T05:54:08+00:00">22 Nov 2019, 05:54</time> by <a rel="author" href="https://www.gandul.info/autor/lacramioara-ivaz" target="_blank">Lacramioara Ivaz</a></address>
      <p>Legea, votată joi de camera inferioară a Legislativului de la Moscova şi care va fi aplicată începând cu iulie 2020, se adresează telefoanelor mobile, computerelor şi televizoarelor.</p>
      <p>Proiectul de lege îşi propune să promoveze tehnologia rusească şi să faciliteze utilizatorilor ruşi folosirea gadget-urilor pe care le achiziţionează.</p>
      <p>Conform informaţiilor transmise de arhitecţii acestei legi, aceasta nu interzice vânzarea dispozitivelor provenind din alte state cu software-le lor normale, însă implică instalarea obligatorie şi a „alternativei” ruseşti de software.</p>
      <p>Autorităţile vor emite o listă oficială incluzând toate dispozitivele ce urmează a intra sub incidenţa măsurii legislative.</p>
      <p>Actul legislativ a primit critici din partea producătorilor şi distribuitorilor din Rusia.</p>
      <p>Asociaţia Societăţilor Comerciale şi Producătorilor de echipamente electrice pentru uz casnic şi computere (RATEK) a transmis că nu va fi posibilă instalarea software-ului rusesc pe anumite dispozitive, fapt ce va determina plecarea unor companii internaţionale de pe piaţa din Rusia.</p>
      <p>Alte critici se referă la faptul că această măsură reprezintă o manieră spionare a utilizatorilor de dispozitive de către autorităţi.</p>
      <related>
        <h4>Citeşte şi</h4>
        <a href="https://www.gandul.info/international/cum-era-caracterizat-vladimir-putin-pe-cand-lucra-in-cadrul-kgb-18522985?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/international/tensiuni-la-nivel-inalt-rusia-avertizeaza-sua-sa-nu-publice-conversatiile-lui-vladimir-putin-cu-donald-trump-18421288?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/international/vladimir-putin-ar-putea-veni-in-republica-moldova-anul-viitor-cine-i-a-lansat-invitatia-18410782?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>