<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/sports/1562709/ta-10-megalytera-sexoyalika-skandala-sto-podosfairo"/>
    <meta property="og:site_name" content="NOOZ."/>
    <meta property="article:published_time" content="2019-11-22T05:00:00+00:00"/>
    <meta property="og:title" content="Τα 10 μεγαλύτερα σεξουαλικά σκάνδαλα στο ποδόσφαιρο"/>
    <meta property="og:description" content="Τα σεξουαλικά σκάνδαλα αποτελούν μεγάλος μέρος στο διεθνές ποδόσφαιρο. Καριέρες έχουν καταστραφεί και οικογένειες έχουν διαλυθεί. Κάποια από αυτά είναι:"/>
  </head>
  <body>
    <article>
      <h1>Τα 10 μεγαλύτερα σεξουαλικά σκάνδαλα στο ποδόσφαιρο</h1>
      <address>
        <time datetime="2019-11-22T05:00:00+00:00">22 Nov 2019, 05:00</time>
      </address>
      <p>
        <b>Τα σεξουαλικά σκάνδαλα αποτελούν μεγάλος μέρος στο διεθνές ποδόσφαιρο. Καριέρες έχουν καταστραφεί και οικογένειες έχουν διαλυθεί. Κάποια από αυτά είναι:</b>
      </p>
      <h3>Ο Ριμπερί, ο Μπενζεμά και η ανήλικη</h3>
      <p>Η εν λόγω υπόθεση παραλίγο να στοιχίσει τις καριέρες των δυο Γάλλων σταρ πριν 5 χρόνια. Οι Φρανκ Ριμπερί και Καρίμ Μπενζεμά κατηγορήθηκαν ότι κοιμήθηκαν με την πόρνη Ζαχία Ντεχάρ όταν ήταν ακόμα ανήλικη! Ο άσος της Μπάγερν παραδέχθηκε ότι είχε βρεθεί δύο φορές μαζί της, αλλά χωρίς χρήματα και χωρίς να ξέρει ότι δεν είχε ενηλικιωθεί. Ο Μπενζεμά διέψευσε ότι έχει πάει ποτέ στη ζωή τουμε πόρνη…</p>
      <h3>Το Sex Tape των Άγγλων στην Κύπρο</h3>
      <p>Ο Ρίο Φέρντιναντ έχει εμπλακεί σε αρκετά σεξουαλικά σκάνδαλα, ωστόσο εκείνο του 2000 τα ξεπερνά όλα! Ο Άγγλος κεντρικός αμυντικός εμφανίστηκε σε όργιο στην Κύπρο, μαζί με άλλους Άγγλους ποδοσφαιριστές, ανάμεσά τους και ο θρύλος της Τσέλσι Φρανκ Λάμπαρντ. Για κακή τους τύχη οι κοινές προσωπικές τους στιγμές βιντεοσκοπήθηκαν αλλά έπεσαν σε λάθος χέρια και το 2004 το εν λόγω βίντεο έκανε τον γύρο του κόσμου.</p>
      <h3>Η περιπέτεια του Ντέιβιντ που πήγε να διαλύσει την οικογένεια Μπέκαμ</h3>
      <p>Το 2004 ο Ντέιβιντ Μπέκαμ αγωνιζόταν με την φανέλα της Ρεάλ Μαδρίτης, χωρίς να προκαλεί ιδιαίτερη αίσθηση. Το μπαμ όμως ήρθε από την εξωγηπεδική ζωή του Βρετανού σταρ καθώς το φως της δημοσιότητας είδε η κρυφή σχέση του Ντέιβιντ με την ιδιαιτέρα του. Το ζεύγος Μπέκαμ βρέθηκε μια ανάσα από τον χωρισμό αλλά τελικά, η κρίση ξεπεράστηκε…</p>
      <p>
        <i>
          <b>Η ιστορία που σημάδεψε την καριέρα του Φαν ντερ Φάαρτ</b>
        </i>
      </p>
      <p>Ο γάμος του Ράφαελ Φαν ντερ Φάαρτ με την πανέμορφη Σιλβί χάλασε όταν ομολόγησε τη σχέση του με Ολλανδέζα πιλότο. Σαν να μην έφτανε αυτό την παραμονή της πρωτοχρονιάς, τη χτύπησε και στο τέλος… τα έφτιαξε με την καλύτερή της φίλη, τη Σαμπί Μπουλαρούζ. Η καριέρα όμως του Ολλανδού μετά το διαζύγιο πήρε την κάτω βόλτα και δεν κατάφερε να ανακάμψει.</p>
      <h3>Ο Ρονάλντο και οι 4…τρανσέξουαλ!</h3>
      <p>Το φαινόμενο είχε επιστρέψει στη Βραζιλία για να ξεπεράσει τον τραυματισμό του στο γόνατο, όταν φορούσε πλέον τη φανέλα της Μίλαν. Εθεάθη λοιπόν να πηγαίνει σε… παρακμιακό μοτέλ με μία πόρνη. Από εκεί, κάλεσε άλλες τρεις για να τους κάνουν παρέα. Μόνο που όπως αποδείχθηκε ότι ήταν… τραβεστί! Μετά από λογομαχία, οι πόρνες κάλεσαν την αστυνομία και το σκάνδαλο είδε το φως της δημοσιότητας.</p>
      <h3>Δεν ξέχασε τους φίλους του…</h3>
      <p>Ο Σέρβος Σάσα Κούρσιτς έγραψε ιστορία. Το 1996 υπέγραψε στην Άστον Βίλα και νοίκιασε με 25.000 λίρες ένα διώροφο λεωφορείο, το γέμισε με κορίτσια επί πληρωμής και το έδωσε στους φίλους του για να απολαύσουν το γύρο του Λονδίνου! Αυτός είναι φίλος!  Ο Κούρσιτς έφυγε από τους «χωριάτες» το 1998 όταν πιάστηκε σε τρίο με δυο Ιαπωνέζες στο Τόκιο…</p>
      <h3>Ένας παλιός μας γνωστός έκανε έρωτα στο γήπεδο της ομάδας του</h3>
      <p>Τον θυμάσαι τον… σέξι Ντίνο; Τον Κροάτη που πέρασε για το δεύτερο μισό της σεζόν 2010-11 στην ΑΕΚ του Μανόλο Χιμένεθ. Πιθανότατα όχι. Ωστόσο το σκάνδαλο για το οποίο τον έδιωξαν από την Ντιναμό Ζάγκρεμπ δεν ξεχνιέται.</p>
      <p>Ποιος ήταν αυτός; Τον έπιασαν να κάνει σεξ στο κέντρο του γηπέδου της ομάδας με γνωστή συγγραφέα. Μάλιστα η σύζυγός  του – φυσικά ήταν παντρεμένος – ισχυρίζεται ότι ο Ντρμπιτς το είχε οργανώσει τόσο καλά που είχε ενεργοποιήσει τους προβολείς για να μπορούν να βλέπουν τι κάνουν! Μύστης!</p>
      <h3>Τους κάρφωσε η…8αρα</h3>
      <p>Το 1999 το Ισραήλ πάλευε για την είσοδό του στο Euro 2000 παίζοντας μπαράζ εναντίον της Δανίας εντός έδρας του. Ο πρώτος αγώνας έληξε με το εμφατικό 5-0 υπέρ των φιλοξενούμενων, ωστόσο η προβληματική κατάστασή τους συνεχίστηκε και στη ρεβάνς με τους Δανούς να παίρνουν την πρόκριση με 3-0, και συνολικό σκορ 8-0!</p>
      <p>Η τραγική απόδοση προκάλεσε ερωτηματικά στην ομοσπονδία η οποία διεξήγαγε έρευνα, ανακαλύπτοντας ότι οι ποδοσφαιριστές έφερναν ιερόδουλες στο ξενοδοχείο τους την παραμονή των αγώνων! Τέσσερις παίκτες τιμωρήθηκαν για το παράπτωμά τους, ωστόσο ευτυχώς για αυτούς τα ονόματά τους δεν διέρρευσαν ποτέ στο κοινό.</p>
      <h3>Το επεισοδιακό Sex Tape του Βαλμπουενά</h3>
      <p>Μεγάλο σκάνδαλο ξέσπασε όταν βγήκε στη δημοσιότητα το Sex-Tape του Γάλλου μεσοεπιθετικού Ματιέ Βαλμπουενά. Για συμμετοχή σε εκβιασμό του πρώην σταρ της Λυών έχουν κατηγορηθεί και συλληφθεί ο φορ της Ρεάλ Καρίμ Μπενζεμά και ο πρώην άσος του Παναθηναϊκού Τζιμπρίλ Σισέ. Αποτέλεσμα του Σκανδάλου ήταν να τεθούν εκτός της Εθνικής Γαλλίας χάνοντας μάλιστα το Euro του 2016.</p>
      <h3>Τζορτζ Μπεστ </h3>
      <p>Σε λίστα με σεξ και ποδόσφαιρο δε θα γινόταν να μην δώσουμε τον «θρόνο» στον θρυλικό Τζόρτζ Μπεστ. Έναν τύπο που ζούσε τη ζωή του σαν ροκ σταρ. Μιλάμε για τον άσο της Γιουνάιτεντ, τον τύπο που, προφανώς, πήγε σκνίπα στο γάμο του και δεν θυμόταν καν το όνομα της γυναίκας του. Ενεπλάκη σε πολλά σκάνδαλα σεξ στην καριέρα του,το πιο γνωστό ήταν όταν τον έπιασαν… στην πράξη μισή ώρα πριν τον μεγάλο αγώνα απέναντι στην (τότε μεγάλη) Λιντς Γιουνάιτεντ! Τι να πει κανείς για τον εμπνευστή της ρήσης <i>«Αποφάσισα να κόψω τις γυναίκες και το αλκοόλ. Ήταν το δυσκολότερο λεπτό της ζωής μου»;</i></p>
    </article>
  </body>
</html>