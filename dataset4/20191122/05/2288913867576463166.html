<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191122_04730345"/>
    <meta property="og:site_name" content="De Standaard"/>
    <meta property="article:published_time" content="2019-11-22T05:57:00+00:00"/>
    <meta property="og:title" content="Opnieuw zachter weer"/>
    <meta property="og:description" content="Er is vrijdagvoormiddag nog kans op wat plaatselijke lichte neerslag met in Hoog-België ook lage wolken die het zicht kunnen beperken. In de loop van de da..."/>
  </head>
  <body>
    <article>
      <h1>Opnieuw zachter weer</h1>
      <address>
        <time datetime="2019-11-22T05:57:00+00:00">22 Nov 2019, 05:57</time>
      </address>
      <p>
        <b>Er is vrijdagvoormiddag nog kans op wat plaatselijke lichte neerslag met in Hoog-België ook lage wolken die het zicht kunnen beperken. In de loop van de dag wordt het droog met brede opklaringen. We halen maxima van 6 graden in de Hoge Venen tot 10 graden in het centrum.</b>
      </p>
      <p>De bewolking neemt vrijdagavond geleidelijk toe, maar het blijft nog droog. Tijdens de nacht is er plaatselijk kans op wat lichte regen. We verwachten minima van 2 tot 7 graden.</p>
      <p><b>Zaterdag</b> wordt het meestal bewolkt. Vooral over het westen kan er af en toe lichte regen vallen. In de namiddag wordt het meestal droog met enkele opklaringen, vooral dan in het oosten van het land. Het is vrij zacht voor de tijd van het jaar met maxima van 7 graden in de Hoge Venen tot 11 graden over het westen.</p>
      <p>Op <b>zondag</b> is het erg zacht en meestal droog met opklaringen. In loop van de dag neemt de bewolking toe vanuit het westen. Maxima van 7 graden op de Hoge Venen tot 10 à 12 graden elders.</p>
      <p>Een regenzone trekt <b>maandag</b> over ons land: het is zwaarbewolkt met soms regen of enkele buien. Maxima rond 11 graden in het centrum van het land. Dinsdag is het wisselend bewolkt met buien. Het is nog steeds zacht met maxima rond 11 graden in het centrum van het land.</p>
    </article>
  </body>
</html>