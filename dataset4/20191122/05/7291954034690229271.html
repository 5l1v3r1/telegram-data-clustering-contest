<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elperiodico.com/es/entre-todos/participacion/postureig-mediambiental-196266"/>
    <meta property="og:site_name" content="elPeriodico"/>
    <meta property="article:published_time" content="2019-11-22T05:00:00+00:00"/>
    <meta property="og:title" content="El 'postureig' mediambiental de Santa Coloma de Gramenet"/>
    <meta property="og:description" content="Durant els últims anys, la meva ciutat,&amp;#160;Santa Coloma de Gramenet, està vivint una&amp;#160;transformació urbanística&amp;#160;per tal de retallar espai als automòbils i cedir-lo a&amp;#160;ciclistes i patinadors. De la mateixa manera, s'està fent a Barcelona i a altres ciutats de la metròpoli. És un canvi amb visió de futur i molt necessari, ja que s'ha de fer alguna cosa per combatre l'emergència climàtica. No obstant això, crec que&amp;#160;no s'està gestionant de la millor manera...."/>
  </head>
  <body>
    <article>
      <h1>El 'postureig' mediambiental de Santa Coloma de Gramenet</h1>
      <address><time datetime="2019-11-22T05:00:00+00:00">22 Nov 2019, 05:00</time> by <a rel="author">Arnau Manubens Estadella</a></address>
      <p>Durant els últims anys, la meva ciutat, <b>Santa Coloma de Gramenet</b>, està vivint una <b>transformació urbanística </b>per tal de retallar espai als automòbils i cedir-lo a <b>ciclistes i patinadors</b>. De la mateixa manera, s'està fent a Barcelona i a altres ciutats de la metròpoli. És un canvi amb visió de futur i molt necessari, ja que s'ha de fer alguna cosa per combatre l'<b>emergència climàtica</b>. No obstant això, crec que <b>no s'està gestionant de la millor manera</b>.</p>
      <p>Les institucions no poden esperar que els <b>hàbits de transport</b> dels ciutadans metropolitans canviïn de cop i volta, sense cap incentiu o, millor dit, sense cap facilitat. No pot ser que criminalitzem a aquells que van amb el seu cotxe a la feina quan, al mateix temps,<b> l'abonament trimestral de transport d'una zona costa 145,30 euros</b>. No podem exigir als motoristes que tinguin consciència amb el medi ambient quan a Santa Coloma els serveis de <b>Bicing</b> o de <b>motocicletes elèctriques de lloguer</b> no arriben. Necessitem fer un canvi però <b>no es farà per art de màgia</b>.</p>
    </article>
  </body>
</html>