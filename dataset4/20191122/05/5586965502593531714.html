<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/cod-galben-de-vant-puternic-in-mai-multe-judete-din-oltenia-muntenia-si-dobrogea-porturile-constantene-au-fost-inchise-18604020"/>
    <meta property="og:site_name" content="Gândul"/>
    <meta property="article:published_time" content="2019-11-22T05:46:48+00:00"/>
    <meta property="og:title" content="Cod galben de vânt puternic în mai multe judeţe din Oltenia, Muntenia şi Dobrogea / Porturile constănţene au fost închise"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Cod galben de vânt puternic în mai multe judeţe din Oltenia, Muntenia şi Dobrogea / Porturile constănţene au fost închise</h1>
      <h2>Meteorologii au emis, vineri, avertizări cod galben de vânt puternic pentru 9 judeţe din Oltenia, Munteania şi Dobrogea. Rafalele vor depăşi 65 de kilometri la oră.</h2>
      <address>
        <time datetime="2019-11-22T05:46:48+00:00">22 Nov 2019, 05:46</time>
      </address>
      <p>Potrivit meteorologilor, este cod galben de vânt puternic până la ora 11.00 în judeţele Argeş, Giurgiu, Teleorman, Dâmboviţa, Constanta, Tulcea, Olt şi Dolj.</p>
      <p>Judeţul Caraş-Severin este sub avertizare până la ora 12.00.</p>
      <p>Se vor semnala intensificări ale vântului ce vor atinge la rafală, temporar 55 - 65 km/h, iar în Caraş-Severin la munte vitezele la rafală vor atinge temporar 80-90 km/h.</p>
      <p>Centrul Infotrafic din Inspectoratul General al Poliţiei Române informează că, la această oră, în judeţul Constanţa, din cauza vântului puternic, au fost oprite manevrele în porturile Constanţa Nord, Constanţa Sud-Agigea, Mangalia şi Midia.</p>
      <p>De altfel, judeţul Constanţa este sub avertizare cod galben de vânt puternic până la ora 11.00, alături de alte opt judeţe. Meteorologii au anunţat că vântul atinge la rafală 55 - 65 km/h.</p>
    </article>
  </body>
</html>