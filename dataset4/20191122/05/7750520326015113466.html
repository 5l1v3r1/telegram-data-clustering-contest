<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/ukrayina-vydala-ssha-lytovskogo-kiberzlochyntsya.html"/>
    <meta property="og:site_name" content="1NEWS"/>
    <meta property="article:published_time" content="2019-11-22T05:39:52+00:00"/>
    <meta property="og:title" content="Україна видала США литовського кіберзлочинця"/>
    <meta property="og:description" content="Україна видала США литовського кіберзлочинця"/>
  </head>
  <body>
    <article>
      <h1>Україна видала США литовського кіберзлочинця</h1>
      <h2>Вказана особа розшукувалася тривалий час американськими правоохоронними органами за підозрою у вчиненні десяти серйозних транснаціональних кіберзлочинів</h2>
      <address>
        <time datetime="2019-11-22T05:39:52+00:00">22 Nov 2019, 05:39</time>
      </address>
      <figure>
        <img src="https://1news.com.ua/wp-content/uploads/2019/11/29-1.jpeg"/>
      </figure>
      <p>Генеральною прокуратурою України в результаті успішної співпраці з Федеральним Бюро Розслідувань Сполучених Штатів Америки завершено процедуру екстрадиції громадянина Литовської Республіки до США.</p>
      <p>Про це повідомляє 1NEWS.</p>
      <p>Вказана особа розшукувалася тривалий час американськими правоохоронними органами за підозрою у вчиненні десяти серйозних транснаціональних кіберзлочинів та затримана в результаті спецоперації органами Національної поліції України у жовтні цього року на території України.</p>
      <p>Генеральною прокуратурою України прийнято рішення про екстрадицію особи до Сполучених Штатів Америки у спрощеному порядку та сьогодні його фактично передано компетентним органам цієї країни.</p>
      <p>Даний приклад співпраці є унікальним, оскільки це перша екстрадиція з України до Сполучених Штатів Америки у спрощеному порядку. Генеральна прокуратура продовжує удосконалювати механізми співробітництва з іноземними партнерами.</p>
      <p>Джерело: <a href="https://www.gp.gov.ua/ua/news.html?_m=publications&amp;_t=rec&amp;id=261435">Генпрокуратура</a></p>
    </article>
  </body>
</html>