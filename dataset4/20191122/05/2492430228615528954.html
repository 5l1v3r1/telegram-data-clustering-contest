<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188838/Drugsnetwerk-naar-Australie-opgerold-smokkel-via-Rotterdamse-haven"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-22T05:20:21+00:00"/>
    <meta property="og:title" content="Drugsnetwerk naar Australië opgerold: smokkel via Rotterdamse haven"/>
    <meta property="og:description" content="De politie heeft een groot netwerk voor drugssmokkel tussen Nederland en Australië ontmanteld. Een deel van de drugs die naar Australië verscheept zou worden, is aangetroffen in de haven van Rotterdam."/>
  </head>
  <body>
    <article>
      <h1>Drugsnetwerk naar Australië opgerold: smokkel via Rotterdamse haven</h1>
      <address>
        <time datetime="2019-11-22T05:20:21+00:00">22 Nov 2019, 05:20</time>
      </address>
      <h4>De politie heeft een groot netwerk voor drugssmokkel tussen Nederland en Australië ontmanteld. Een deel van de drugs die naar Australië verscheept zou worden, is aangetroffen in de haven van Rotterdam.</h4>
      <p>Er zijn acht mensen aangehouden, onder wie twee Nederlanders.</p>
      <p>Het gaat om het grootste drugssmokkelnetwerk naar Australië ooit. De politie heeft in totaal 850 kilo MDMA onderschept, waarvan de waarde op 200 miljoen euro wordt geschat.</p>
      <p>In augustus werd al 700 kilo MDMA gevonden in de haven van Rotterdam, klaar om verscheept te worden naar Australië. Na onderzoek sloeg de recherche begin november toe. Hierna werden meerdere aanhoudingen verricht en werd nog meer drugs gevonden.</p>
      <p>De hoofdverdachten zijn twee 58-jarige en 37-jarige Nederlanders.</p>
    </article>
  </body>
</html>