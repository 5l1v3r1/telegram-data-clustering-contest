<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techoffside.com/2019/11/ais-fibre-super-mesh-wifi-x3-990-%e0%b8%9a%e0%b8%b2%e0%b8%97/"/>
    <meta property="og:site_name" content="ล้ำหน้า SHOW"/>
    <meta property="article:published_time" content="2019-11-22T05:15:28+00:00"/>
    <meta property="og:title" content="AIS Fibre จัดหนัก เน็ต 1Gbps 999 บาท/เดือน แถม Super Mesh Wifi 3 ตัว"/>
    <meta property="og:description" content="AIS Fibre ยกระดับมาตรฐานเน็ตไฟเบอร์ จัดโปรฯ 1Gbps/200Mbps เริ่มต้นเพียง 999 บาท เพิ่มประสบการณ์ให้ดีขั้นด้วย Super Mesh WiFi กระจายสัญญาณเน็ตชัดทั่วบ้าน"/>
  </head>
  <body>
    <article>
      <h1>AIS Fibre จัดหนัก เน็ต 1Gbps 999 บาท/เดือน แถม Super Mesh Wifi 3 ตัว</h1>
      <address><time datetime="2019-11-22T05:15:28+00:00">22 Nov 2019, 05:15</time> by <a rel="author" href="https://www.techoffside.com/author/gogolico/" target="_blank">gogolico</a></address>
      <p>
        <b>ตลาดเน็ตไฟเบอร์เริ่มระอุอีกครั้ง วันนี้ทาง AIS Fibre ประกาศยกระดับประสบการณ์ใช้งานด้วยความเร็วที่เหนือกว่าและสุดยอดคุณภาพการใช้งานทั่วถึงทั้งบ้านด้วย SUPER MESH x 3 พร้อมเพิ่มค่า Speed Upload 200 Mbps ยกแผง รับการใช้งานรูปแบบใหม่</b>
      </p>
      <p>ในช่วงท้ายปี ทาง เอไอเอส ไฟเบอร์ ยังคงเดินหน้ามอบประสบการณ์เน็ตบ้านคุณภาพอันดับ 1 ที่เหนือระดับยิ่งกว่า ภายใต้แนวคิด <b>“เร็วกว่า ดีกว่า ง่ายกว่า”</b> ด้วยแพ็กเกจบริการและสิทธิพิเศษใหม่ที่ดีที่สุด คุ้มค่าที่สุด บนเทคโนโลยีเครือข่ายที่ดีที่สุด ให้ลูกค้าได้มีความสุขกับความบันเทิงได้ทั่วถึงทั้งบ้าน  เพื่อขอบคุณและตอบแทนลูกค้าทั้งฐาน ทั้งลูกค้าปัจจุบันและลูกค้าใหม่ กับ 5 ไฮไลท์เด็ด AIS Fibre กระชากใจลูกค้าช่วงโค้งสุดท้ายปีหมู เขย่าตลาดบรอดแบนด์ให้ตื่นเต้นและฮือฮาครั้งใหญ่</p>
      <h3>ความเร็วทุกแพ็กเกจเริ่มต้นที่ 200 Mbps</h3>
      <p>พร้อมปรับสปีดเน็ตบ้าน เริ่มต้นที่ 200/200 Mbps ในราคาสุดคุ้ม 599 บาท สำหรับลูกค้าที่มีเบอร์เอไอเอส รายเดือน ลดพิเศษเพิ่มอีก 10% เหลือเพียง 539 บาท</p>
      <figure>
        <img src="https://www.techoffside.com/wp-content/uploads/2019/11/AIS-Fibre-002.jpg"/>
      </figure>
      <h3>SUPER MESH WiFi 1 Gbps รับฟรีไปเลย 3 ตัว เล่นเน็ตเร็วแรงทั่วบ้าน</h3>
      <p>มอบประสบการณ์ความเร็วแรงเน็ตบ้านไฟเบอร์เต็มสปีดอย่างแท้จริง ครอบคลุมทุกซอกทุกมุมในบ้าน ตอบสนองการใช้งาน WiFi ทั่วบ้านทั้งแนวราบและแนวดิ่ง กับราคาคุ้มค่าที่สุด และคุณภาพสูงที่สุดในตลาด ด้วยการปรับสปีดอัปโหลดเป็น 1 Gbps/200 Mbps ที่มาพร้อมฟีเจอร์ Speed Toggle และรับฟรี! <b>Nokia WiFi Beacon1</b> (Mesh WiFi) จำนวน 3 ตัว ซึ่งเป็นอุปกรณ์กระจายสัญญาณ WiFi ประสิทธิภาพสูง ระดับพรีเมียม ด้วยดีไซน์ชนะรางวัลออกแบบอุปกรณ์อันดับ 1 จาก Red Dot Design Award 2019</p>
      <figure>
        <img src="https://www.techoffside.com/wp-content/uploads/2019/11/AIS-Fibre-005.jpg"/>
      </figure>
      <ul>
        <li><b>แพ็กเกจ 1Gbps/200Mbps ค่าบริการรายเดือน 999 บาท</b>  รับฟรี! Nokia WiFi Beacon 1 (Mesh WiFi) จำนวน 3 ตัว มูลค่า 10,770 บาท อายุสัญญาการใช้งาน 24 เดือน โดยที่ลูกค้าไม่ต้องแลกซื้อ เมื่อครบอายุสัญญา ไม่ต้องคืน ลูกค้าได้เป็นเจ้าของไปเลย</li>
        <li><b>แพ็กเกจความเร็ว 1 Gbps/200 Mbps ค่าบริการรายเดือน 1,099 บาท</b> พร้อม Nokia WiFi Beacon 1 (Mesh WiFi) จำนวน 3 ตัว มูลค่า 10,770 บาท ฟรี! อายุสัญญาการใช้งาน 24 เดือน และรับชมคอนเทนท์ความบันเทิงระดับโลกจากช่องดังผ่านกล่อง AIS PLAYBOX กับแพ็กเกจ Play Family ฟรีนาน 12 เดือน, HooQ นาน 6 เดือน และ NETFLIX นาน 3 เดือน ฟรี! รวมมูลค่าคอนเทนท์ 3,192 บาท โดยทั้งสองแพ็ก มีค่าแรกเข้า มูลค่า 4,800 บาท จะได้รับเงินคืนมูลค่า 200 บาท/เดือน จนครบอายุสัญญา 24 เดือน</li>
        <li><b>พิเศษสุด</b> สำหรับลูกค้าปัจจุบันที่ใช้แพ็กเกจ SUPER MESH WiFi ความเร็ว 1Gbps/100 Mbps ทางเอไอเอสไฟเบอร์จะให้แพ็กเก็จ SpeedBoost 1 Gbps/500 mbps ตลอดอายุสัญญา มูลค่ารวมสูงสุด 7,200 บาท</li>
      </ul>
      <h3>ปรับสปีดแพ็กเกจ eSports เพื่อคอเกมเมอร์ </h3>
      <p>โดยอัปสปีดใหม่ เริ่มต้นที่ 200/200 Mbps + 200/200 Mbps ที่มาพร้อมเราท์เตอร์ 2 ตัว และนวัตกรรมแยกท่อเกมออกจากท่ออินเทอร์เน็ตในบ้าน รายเดียวในไทย ให้ค่า Latency ต่ำสุด เสถียรสุด ในราคาที่ประหยัดกว่า เพียง 790 บาทต่อเดือน</p>
      <p>     <b>*พิเศษสุด</b> สำหรับลูกค้าปัจจุบันที่ใช้แพ็กเกจ eSports ทางเอไอเอส ไฟเบอร์จะอัปสปีดใหม่ให้โดยอัตโนมัติในราคาที่จ่ายเท่าเดิม ได้แก่</p>
      <ul>
        <li>จากเดิมแพ็กเกจ 100/100 Mbps + 100/100 Mbps  ปรับให้ใหม่เป็น 200/200 Mbps + 200/200 Mbps</li>
        <li>แพ็กเกจ 200/200 Mbps + 200/200 Mbps ปรับให้ใหม่เป็น 300/300 Mbps + 300/300 Mbps</li>
        <li>แพ็กเกจ 300/300 Mbps ปรับให้ใหม่เป็น 500/500 Mbps + 500/500 Mbps</li>
      </ul>
      <p>สำหรับแพ็กเกจใหม่ในสปีดใหม่ทั้งหมด จะเริ่มให้บริการตั้งแต่วันที่ 3 ธันวาคม 2562 เป็นต้นไป โดยลูกค้าสามารถสมัครแพ็กเกจสุดคุ้มทั้งหมดของเอไอเอส ไฟเบอร์ ได้ที่ เอไอเอสคอลเซ็นเตอร์ 1175 เอไอเอสช็อป เทเลวิซ และตัวแทนจำหน่ายเอไอเอสไฟเบอร์ทั่วประเทศ โดยระหว่างนี้ (วันที่ 22 พฤศจิกายน- 2 ธันวาคม 2562) หากลูกค้าสมัครแพ็กเกจเดิมสปีดเดิมไปแล้ว เอไอเอส ไฟเบอร์จะดูแลลูกค้าทั้งหมด โดยจะอัปเกรดสปีดใหม่ให้มีผลในวันที่ 3 ธันวาคม 2562 ทันที</p>
      <h3>Speed Toggle ปรับสลับค่า DL/UL รายแรกในไทย </h3>
      <figure>
        <img src="https://www.techoffside.com/wp-content/uploads/2019/11/AIS-Fibre-001.jpg"/>
      </figure>
      <p>ลูกค้าปรับความเร็วดาวน์โหลด/อัปโหลดได้เหนือกว่าแพ็กเกจที่สมัครไว้ พิเศษ!! แถมสปีดให้อีก 50 Mbps เพื่อตอบสนองการใช้งานในรูปแบบ Overdrive Download และ Overdrive Upload ได้อย่างเต็มประสิทธิภาพ โดยลูกค้าสามารถปรับได้ด้วยตัวเองฟรี! ตลอด 24 ชม. โดยสามารถปรับ speed ได้ที่ <a href="https://myaisfibre.com/">https://myaisfibre.com</a> และ AIS Fibre LINE Connect (ดูรายละเอียดเพิ่มเติม : <a href="http://www.ais.co.th/fibre/speedtoggle/">http://www.ais.co.th/fibre/speedtoggle/</a>)</p>
      <h3>ลูกค้าปัจจุบัน ได้รับอัปเกรดสปีด ภายในเดือนพฤศจิกายน 2562</h3>
      <p><b>ลูกค้าปัจจุบันทั้งฐาน อัปเกรดสปีดเป็นความเร็วใหม่ให้ลูกค้าทุกราย (ที่ใช้เทคโนโลยี FTTH) เริ่มทยอยอัปเกรดให้โดยอัตโนมัติ ภายในสิ้นเดือนพฤศจิกายน 2562 </b>จากเดิมที่ใช้แพ็กเกจ 100 Mbps ปรับให้ใหม่เป็น 200/200 Mbps, แพ็กเกจ 200 Mbps ขึ้นไป ปรับให้ใหม่เป็น 500/200 Mbps</p>
      <figure>
        <img src="https://www.techoffside.com/wp-content/uploads/2019/11/AIS-Fibre-003.jpg"/>
      </figure>
      <related>
        <h4>Related<b> Posts</b></h4>
        <a href="https://www.techoffside.com/2019/11/%e0%b9%82%e0%b8%9b%e0%b8%a3%e0%b9%82%e0%b8%a1%e0%b8%8a%e0%b8%b1%e0%b9%88%e0%b8%99-realme-x2-pro-ais-truemove-h-%e0%b8%a3%e0%b8%b2%e0%b8%84%e0%b8%b2/"/>
        <a href="https://www.techoffside.com/2019/11/ais-esports-seagame-2019/"/>
        <a href="https://www.techoffside.com/2019/11/ais-serenade-iphone-%e0%b8%a5%e0%b8%94%e0%b8%a3%e0%b8%b2%e0%b8%84%e0%b8%b2/"/>
        <a href="https://www.techoffside.com/2019/11/serenade-exclusive-travel-package-lineman/"/>
        <a href="https://www.techoffside.com/2019/11/ais-5g-drone/"/>
        <a href="https://www.techoffside.com/2019/11/ais-5g-korat/"/>
      </related>
    </article>
  </body>
</html>