<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/liverpool-ugurcan-cakiri-transfer-edecek-mi-iste-teklif-257410h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T05:25:00+00:00"/>
    <meta property="og:title" content="Liverpool Uğurcan Çakır'ı transfer edecek mi? İşte teklif"/>
    <meta property="og:description" content="İngiliz basını, Liverpool'un Trabzonspor'un yetenekli kalecisi Uğurcan Çakır'ın transferi için 18 milyon Pound'u gözden çıkardığını yazdı."/>
  </head>
  <body>
    <article>
      <h1>Liverpool Uğurcan Çakır'ı transfer edecek mi? İşte teklif</h1>
      <address><time datetime="2019-11-22T05:25:00+00:00">22 Nov 2019, 05:25</time> by <a rel="author">Yeni Çağ Gazetesi</a></address>
      <p>
        <b>İngiliz basını, Liverpool'un Trabzonspor'un yetenekli kalecisi Uğurcan Çakır'ın transferi için 18 milyon Pound'u gözden çıkardığını yazdı.</b>
      </p>
      <p>Trabzonspor'un yıldızı Uğurcan’a İngiltere’den talip var... Genç file bekçisini isteyen kulüp ise Liverpool... İngiltere’nin önde gelen gazeteleri arasında yer alan The Sun, Alisson Becker’in arkasını sağlama almak isteyen Merseyside ekibinin Uğurcan’ı listenin ilk sırasına yazdığını duyurdu. Haberin içeriğinde ise Liverpool’un Uğurcan için 18 milyon poundu gözden çıkardığı bilgisine yer verildi.</p>
      <p>
        <b>TRABZONSPOR'A ODAKLANDIM</b>
      </p>
      <p>Transfer haberleriyle ilgili konuşan 23 yaşındaki kaleci, “Bu durum benim öz güvenimi artırıyor ama açıkçası bunlara çok bakmıyorum. Futboluma yansıdığını düşünüyorum. Avrupa'da oynamayı ben de istiyorum tabii ki ancak, transfer konusu şu anda gündemimde yok. Trabzonspor'un başarısına odaklanmış durumdayım. Önce Trabzonspor'un başarısı... ” dedi.</p>
      <related>
        <a href="https://www.yenicaggazetesi.com.tr/volkan-demirel-yunan-sol-bek-dmitrios-giannoulisi-onerdi-257153h.htm"/>
        <a href="https://www.yenicaggazetesi.com.tr/11-avrupa-takimi-ugurcan-cakiri-izliyor-256567h.htm"/>
        <a href="https://www.yenicaggazetesi.com.tr/sakatlanan-sturridge-ne-zaman-donecek-254565h.htm"/>
        <a href="https://www.yenicaggazetesi.com.tr/trabzonsporlu-yonetici-sturridgein-transfer-surecini-anlatti-254501h.htm"/>
      </related>
    </article>
  </body>
</html>