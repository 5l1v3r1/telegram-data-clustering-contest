<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/fudbal/170425/sreco-pogledaj-danas-ranjene-orlove"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T05:31:00+00:00"/>
    <meta property="og:title" content="Srećo, pogledaj danas RANJENE &quot;ORLOVE&quot;!"/>
    <meta property="og:description" content="Srbija je razočarala u B grupi kvalifikacija za Evropsko prvenstvo završivši tek na trećem mestu, iza Ukrajine i Portugala, pa će put do kontinentalnog šampionata 2020. godine morati da traži kroz plej-of Lige nacija. Poznato je da će rival &quot;orlovima&quot; u polufinalu C lige, odnosno divizije, biti Norveška 26. marta na Uleval stadionu u Oslu, dok će ime potencijalnog rivala u finalu 31. marta saznati nakon današnjeg žreba."/>
  </head>
  <body>
    <article>
      <h1>Srećo, pogledaj danas RANJENE "ORLOVE"!</h1>
      <h2>Srbija je razočarala u B grupi kvalifikacija za Evropsko prvenstvo završivši tek na trećem mestu, iza Ukrajine i Portugala, pa će put do kontinentalnog šampionata 2020. godine morati da traži kroz plej-of Lige nacija. Poznato je da će rival "orlovima" u polufinalu C lige, odnosno divizije, biti Norveška 26. marta na Uleval stadionu u Oslu, dok će ime potencijalnog rivala u finalu 31. marta saznati nakon današnjeg žreba.</h2>
      <address><time datetime="2019-11-22T05:31:00+00:00">22 Nov 2019, 05:31</time> by <a rel="author">Danijel KOKANOVIĆ</a></address>
      <p>Šuška se da bi domaćinstvo u finalu moglo nama da pripadne, ali loša vest je da bi se taj meč igrao pred praznim tribinama u Beogradu jer je UEFA rešila opet da nas kazni utakmicom bez navijača zbog transparenta "Kosovo je Srbija" u meču s Ukrajinom.</p>
      <p>Ako izabranici Ljubiše Tumbakovića savladaju Skandinavce, protivnik u finalnoj borbi za odlazak na EP, prvi od osamostaljenja Srbije, biće pobednik duela u Glazgovu između Škotske i jedne od četiri selekcije: Bugarska, Izrael, Rumunija ili Mađarska.</p>
      <p>Prebrode li i tu prepreku, Aleksandar Mitrović (25) i saigrači igraće u D grupi Prvenstva Evrope, gde će im rival u Londonu sigurno biti Engleska. Iz drugog šešira potencijalni protivnici bili bi Francuska, Hrvatska, Poljska ili Švajcarska.</p>
      <p>Što se tiče trećeg šešira, tu bi nas čekali Portugal, Turska, Austrija, Švedska ili Češka. Žreb grupa za EP biće održan 30. novembra u Bukureštu.</p>
      <h3>POLUFINALE LIGE NACIJA:</h3>
      <p>26. mart 2020. (finala 31. mart)</p>
      <p>C LIGA</p>
      <p>Norveška - Srbija</p>
      <p>Škotska - Bug/Izr/Rum/Mađ.</p>
      <related>
        <h4>Pročitajte još:</h4>
        <a href="http://republika.rs/sport/fudbal/170391/FOTO-Sinisa-nezaustavljiv-Miha-pokazao-velicinu-borbenost-izasao-bolnice-odmah-otisao-poznato-mesto"/>
        <a href="http://republika.rs/sport/fudbal/170399/Luka-Jovic-najbolji-napadac-Bundeslige"/>
        <a href="https://www.republika.rs/sport/fudbal/170407/fenomenalna-prva-konferencija-murinja-totenhemu-napredovao-sam-kao-covek-igraci-treba-budu-srecni-kada-igraju"/>
        <a href="https://www.republika.rs/sport/fudbal/170356/video-maradonina-poruka-dirnula-federera-svajcarac-rasplakao"/>
        <a href="https://www.republika.rs/sport/fudbal/170335/pocela-sezona-zlatne-lige-poraz-sampiona-startu"/>
        <a href="https://www.republika.rs/sport/fudbal/170342/srbin-prvo-pojacanje-zozea-murinja-totenhemu"/>
      </related>
    </article>
  </body>
</html>