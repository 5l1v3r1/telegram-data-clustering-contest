<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474007-tylko-u-nas-starcie-we-wpolscepl-przyczyna-ewa-gawor"/>
    <meta property="og:site_name" content="wPolityce.pl"/>
    <meta property="article:published_time" content="2019-11-22T05:50:22+00:00"/>
    <meta property="og:title" content="TYLKO U NAS. Starcie w telewizji wPolsce.pl! Przyczyną... Ewa Gawor. Płużański do Wojciechowicza: To jest symbol Warszawy"/>
    <meta property="og:description" content="Pan redaktor pyta, czego nie zrobił Rafał Trzaskowski, ja bym zapytał, co zrobił Rafał Trzaskowski przez ten rok - mówił Tadeusz Płużański na antenie wPolsce.pl."/>
  </head>
  <body>
    <article>
      <h1>TYLKO U NAS. Starcie w telewizji wPolsce.pl! Przyczyną... Ewa Gawor. Płużański do Wojciechowicza: To jest symbol Warszawy</h1>
      <address><time datetime="2019-11-22T05:50:22+00:00">22 Nov 2019, 05:50</time> by <a rel="author" href="https://wpolityce.pl/autorzy/788-wpolscepl-nowa-internetowa-telewizja" target="_blank">Telewizja wPolsce.pl - kanał publicystyczno-informacyjny</a></address>
      <p>
        <b>Tadeusz Płużański, szef publicystyki TVP Historia na antenie telewizji wPolsce.pl zapytał byłego wiceprezydenta Warszawy Jacka Wojciechowicza o to, co w ratuszu robi funkcjonariuszka komunistyczna Ewa Gawor. „To jest dramat po prostu” - ocenił. „Rozumiem, że prokurator Piotrowicz to nie jest skandal” - odpowiedział Wojciechowicz.</b>
      </p>
      <p>CZYTAJ RÓWNIEŻ: <a href="https://wpolityce.pl/polityka/471313-wiceminister-nie-zostawia-suchej-nitki-na-trzaskowskim">Nokaut! Wiceminister nie zostawia suchej nitki na Trzaskowskim: Warszawa go uwiera. On lubi bankiety, a nie ciężką pracę</a></p>
      <blockquote>To jest żałosne po prostu, żeby takie osoby tam wciąż, związane z bezpieką komunistyczną… To jest dramat po prostu. To jest symbol Warszawy</blockquote>
      <p>— ocenił Płużański na antenie wPolsce.pl.</p>
      <blockquote>Rozumiem, że prokurator Piotrowicz to nie jest skandal</blockquote>
      <p>— ripostował Wojciechowicz. Na pytanie Płużańskiego nie odpowiedział.</p>
      <p>Z kolei odnosząc się do słów Rafała Trzaskowskiego, który przekonywał, że nie ma inwestorów na przykład na parkingi podziemne, były wiceprezydent Warszawy Jacek Wojciechowicz stwierdził:</p>
      <blockquote>Jak się ma takie idiotyczne pomysły typu parkingi podziemne pod boiskami szkolnymi, to ja się nie dziwię, że nie ma. Natomiast to, że nie ma inwestorów na parkingi podziemne w mieście, to też wiadomo od 15 lat, to wynika z pewnych uwarunkowań finansowych.</blockquote>
      <p>Przypomniał, że pięć lat temu proponował, żeby powołać miejską spółkę, która na bazie kredytu wybuduje kilka parkingów miejskich.</p>
      <blockquote>Żaden inwestor prywatny nie wybuduje parkingu, ponieważ dzisiaj to się nie opłaca</blockquote>
      <p>— skonstatował.</p>
      <blockquote>Pan redaktor pyta, czego nie zrobił Rafał Trzaskowski, ja bym zapytał, co zrobił Rafał Trzaskowski przez ten rok</blockquote>
      <p>— mówił Tadeusz Płużański.</p>
      <blockquote>Czego nie zrobił? Nie potrafił zareagować na sytuację z „Czajką”, zupełnie. Kompletna katastrofa. Rząd musiał za niego podejmować decyzje, bo Trzaskowski był kompletnie bezradny w tej sytuacji</blockquote>
      <p>— przypomniał.</p>
      <blockquote>Co po całej prezydenturze zostanie po Rafale Trzaskowskim? Obawiam się, że tylko będzie: „Łubu dubu, łubu dubu…” i piękne uśmiechy. Rafał Trzaskowski będzie stawał i się wdzięczył do dziennikarzy, ale nic nie będzie z tego wynikało. Ja nie widzę jakiegoś oszałamiającego postępu w rozwoju Warszawy, czy też w inwestycjach Warszawy</blockquote>
      <p>— ocenił.</p>
      <blockquote>Platforma jest podobno znana z tego, że inwestuje. To pokażcie te inwestycje</blockquote>
      <p>— dodał.</p>
      <p>Słów krytyki obecnemu prezydentowi Warszawy nie szczędził również Jacek Wojciechowicz.</p>
      <blockquote>To się odczuwa w urzędzie. Ja akurat mam kontakt z urzędem cały czas. Tam bardziej zapanowała atmosfera ministerialno-brukselska niż typowo samorządowa, aczkolwiek ja widzę pewne pozytywne zmiany w samym podejściu prezydenta i jego otoczenia do problemów miejskich, nawet patrząc na to, jak prezydent wypowiada się o różnych kwestiach, używając już bardziej fachowego języka, co jakby świadczy o tym, że powoli wtapia się w tą samorządową atmosferę</blockquote>
      <p>— stwierdził, dodając, iż wolałby, gdyby Trzaskowski nie był aż tak bardzo światowy, a bardziej warszawski.</p>
      <blockquote>Rzeczywiście jest bardziej światowy niż warszawski, ale na siłę z niego warszawiaka nie zrobimy</blockquote>
      <p>— zauważył Płużański na antenie telewizji wPolsce.pl.</p>
      <blockquote>Pan potwierdza te opinie, które się pojawiają, że Warszawa jest pewnie trampoliną dla pana Trzaskowskiego, żeby robić karierę w strukturach europejskich i to bardzo niedobrze, bo Warszawa zasługuje na gospodarza</blockquote>
      <p>— skonstatował.</p>
      <p>Wojciechowicz przypomniał, że za kadencji Hanny Gronkiewicz-Waltz po pięciu miesiącach urzędowania „myśmy przedstawili plan inwestycji na kilkanaście miliardów, dziesięć czy dwanaście lat do przodu”.</p>
      <blockquote>Dzisiaj plan jest tylko taki, żeby kontynuować to, co zostało zaczęte</blockquote>
      <p>— podsumował.</p>
      <p>W jego ocenie braku inwestycji nie da się wytłumaczyć koniecznością radzenia sobie z kryzysami, ponieważ te kryzysy nie były nadzwyczajne.</p>
      <blockquote>To jest codzienność prezydenta, rozwiązywanie kryzysów</blockquote>
      <p>— stwierdził.</p>
      <figure>
        <iframe src="https://www.youtube.com/embed/mgtyHtXdOq0" width="650" height="350" data-service="Youtube" scrolling="no"/>
      </figure>
      <p>aw/wPolsce.pl</p>
    </article>
  </body>
</html>