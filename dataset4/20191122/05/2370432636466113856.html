<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eleftherostypos.gr/oikonomia/490887-aythaireta-teleytaia-prothesmia-7-minon-kai-meta-prostima/"/>
    <meta property="og:site_name" content="EleftherosTypos.gr"/>
    <meta property="article:published_time" content="2019-11-22T05:03:07+00:00"/>
    <meta property="og:title" content="Αυθαίρετα: Τελευταία προθεσμία (7 μηνών) και μετά, πρόστιμα"/>
    <meta property="og:description" content="Παράταση έως τις 30 Ιουνίου 2020 για να τακτοποιηθούν τα αυθαίρετα με τον ισχύοντα νόμο."/>
  </head>
  <body>
    <article>
      <h6 class="kicker">Νέο καθεστώς από Ιούλιο</h6>
      <h1>Αυθαίρετα: Τελευταία προθεσμία (7 μηνών) και μετά, πρόστιμα</h1>
      <h2>Παράταση έως τις 30 Ιουνίου 2020 για να τακτοποιηθούν τα αυθαίρετα με τον ισχύοντα νόμο.</h2>
      <address><time datetime="2019-11-22T05:03:07+00:00">22 Nov 2019, 05:03</time> by <a rel="author">ΜΑΡΙΝΑ ΞΥΠΝΗΤΟΥ</a></address>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/oikonomia/490887-aythaireta-teleytaia-prothesmia-7-minon-kai-meta-prostima/#">Facebook 0</a>
        </li>
        <li>
          <a href="https://www.eleftherostypos.gr/oikonomia/490887-aythaireta-teleytaia-prothesmia-7-minon-kai-meta-prostima/#">Twitter</a>
        </li>
        <li>
          <a href="https://www.eleftherostypos.gr/oikonomia/490887-aythaireta-teleytaia-prothesmia-7-minon-kai-meta-prostima/#">LinkedIn</a>
        </li>
        <li>
          <a href="https://www.eleftherostypos.gr/oikonomia/490887-aythaireta-teleytaia-prothesmia-7-minon-kai-meta-prostima/#">Περισσότερα</a>
        </li>
      </ul>
      <p>Τέλος στα μεγάλα αυθαίρετα σε 7 μήνες και τακτοποίηση με τσουχτερά πρόστιμα έως το 2025 για όλα τα υπόλοιπα προβλέπει, μεταξύ άλλων, η τροπολογία που κατέθεσε χθες το υπουργείο Περιβάλλοντος – επιδιώκοντας να βάλει τέλος στην άναρχη δόμηση της χώρας.</p>
      <p>Μάλιστα, όσοι ιδιοκτήτες «εκμεταλλευτούν» την Ηλεκτρονική Ταυτότητα Κτιρίου που θα κάνει και… χρέη ρύθμισης αυθαιρεσιών, θα καταβάλουν έως και 40% αύξηση επί του προστίμου τους. Παράλληλα, παρατείνονται οι προθεσμίες τακτοποίησης των προηγούμενων νόμων που δεν έχουν μεταφερθεί στον ισχύοντα, ενώ δημιουργείται ταυτότητα και για διαμερίσματα.</p>
      <p>Πιο συγκεκριμένα, δίνεται παράταση έως τις 30 Ιουνίου 2020 για την τακτοποίηση αυθαιρέτων με τον ισχύοντα νόμο, ενώ πρόκειται για την τελευταία ευκαιρία νομιμοποίησης των κτισμάτων που έχουν παραβάσεις κατηγορίας 5 (χωρίς καθόλου οικοδομική άδεια ή με βαριές αυθαιρεσίες που ξεπερνούν το 40% σε όλα τα πολεοδομικά μεγέθη). Μάλιστα, μετά το πέρας της σχετικής προθεσμίας για τη συγκεκριμένη κατηγορία αναμένονται μπουλντόζες. Σε δεύτερο χρόνο, δηλαδή από τον Ιούλιο του 2020 και έως τον Δεκέμβριο του 2025, τη σκυτάλη θα πάρει η Ηλεκτρονική Ταυτότητα Κτιρίου με την οποία όλα τα υπόλοιπα αυθαίρετα θα μπορούν να τακτοποιηθούν. Ωστόσο, για εκείνους που θα καθυστερήσουν να υπαχθούν στη ρύθμιση, αναμένεται να βάλουν το χέρι βαθιά στην τσέπη, δεδομένου ότι θα πληρώσουν προσαυξημένα πρόστιμα από 20% έως 40%.</p>
      <p>Σύμφωνα με το υπουργείο Περιβάλλοντος, η τακτοποίηση θεωρείται ολοκληρωμένη μόνον όταν ο ιδιοκτήτης του ακινήτου έχει ολοκληρώσει την Ηλεκτρονική Ταυτότητα της ιδιοκτησίας του, δηλαδή η μη έκδοσή της θα ισοδυναμεί με μη τακτοποίηση της αυθαιρεσίας. Επομένως, για τη μεταβίβαση του ακινήτου του, προϋπόθεση είναι η τακτοποίηση και η έκδοση Ηλεκτρονικής Ταυτότητας Κτιρίου.<br/>Στο μεταξύ, θα έχει καθιερωθεί και το Ηλεκτρονικό Μητρώο, όπου θα καταχωρίζονται τα ακίνητα.</p>
      <p>Αξίζει να σημειωθεί ότι η ΗΤΚ είναι απαραίτητη σε όλες τις μεταβιβάσεις, ανεξαρτήτως εάν υπάρχουν αυθαιρεσίες ή όχι καθώς προσαρτάται υποχρεωτικά στο συμβόλαιο της μεταβίβασης της κυριότητας. Στην περίπτωση κτιρίων των οποίων οι οικοδομικές άδειες έχουν χαθεί και η διοίκηση δε διαθέτει αντίγραφο ή οποιουδήποτε στοιχείου αυτής, η τροπολογία προβλέπει ότι αυτό μπορεί να υποκατασταθεί από βεβαίωση της αρμόδιας Υπηρεσίας Δόμησης.</p>
      <p>
        <i>
          <b>Διαβάστε ολόκληρο το ρεπορτάζ στην έντυπη έκδοση του Ελεύθερου Τύπου</b>
        </i>
      </p>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/oikonomia/490887-aythaireta-teleytaia-prothesmia-7-minon-kai-meta-prostima/#">Facebook 0</a>
        </li>
        <li>
          <a href="https://www.eleftherostypos.gr/oikonomia/490887-aythaireta-teleytaia-prothesmia-7-minon-kai-meta-prostima/#">Twitter</a>
        </li>
        <li>
          <a href="https://www.eleftherostypos.gr/oikonomia/490887-aythaireta-teleytaia-prothesmia-7-minon-kai-meta-prostima/#">LinkedIn</a>
        </li>
        <li>
          <a href="https://www.eleftherostypos.gr/oikonomia/490887-aythaireta-teleytaia-prothesmia-7-minon-kai-meta-prostima/#">Περισσότερα</a>
        </li>
      </ul>
    </article>
  </body>
</html>