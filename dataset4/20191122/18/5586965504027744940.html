<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/magazin/carusel-cu-3-000-de-luminite-si-patinoar-in-jurul-statuii-lui-matei-corvin-la-targul-de-craciun-din-cluj-napoca-18607503"/>
    <meta property="og:site_name" content="Gândul"/>
    <meta property="article:published_time" content="2019-11-22T18:55:21+00:00"/>
    <meta property="og:title" content="Carusel cu 3.000 de luminiţe şi patinoar în jurul statuii lui Matei Corvin, la Târgul de Crăciun din Cluj-Napoca"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Carusel cu 3.000 de luminiţe şi patinoar în jurul statuii lui Matei Corvin, la Târgul de Crăciun din Cluj-Napoca</h1>
      <h2>Târgul de Crăciun din Cluj-Napoca s-a deschis, vineri seara, în Piaţa Unirii, organizatorii anunţând că acesta include un carusel cu 3.000 de luminiţe, jocuri de mari dimensiuni şi un patinoar în jurul statuii lui Matei Corvin.</h2>
      <address><time datetime="2019-11-22T18:55:21+00:00">22 Nov 2019, 18:55</time> by <a rel="author" href="https://www.gandul.info/autor/vasile-magradean" target="_blank">Vasile Magradean</a></address>
      <p>Directorul Târgului de Crăciun, Mihai Oprean, a declarat, vineri, corespondentului MEDIAFAX, că în Piaţa Unirii au fost amplasate aproape 90 de căsuţe ale unor comercianţi.</p>
      <p>„Târgul de Crăciun, care s-a deschis vineri seara, în Piaţa Unirii include căsuţele celor 89 de comercianţi, caruselul cu 3.000 de luminiţe, iglu-ul urşilor polari, ieslea de Crăciun, jocurile de mari dimensiuni şi patinoarul din jurul statuii lui Matei Corvin. De asemenea, în Căsuţa lui Moş Crăciun, cei mici vor avea la dispoziţie 30 de minute să găsească Condica Moşului. La ceremonia de deschidere a târgului a avut loc şi aprinderea luminiţelor de sărbători din Piaţa Unirii”, a spus Oprean.</p>
      <p>Clujenii şi turiştii pot cumpăra de la căsuţele din Piaţa Unirii vin fiert, castane fierbinţi, kurtoskalacs, cozonaci, ciocolată de casă, clătite umplute, brânzeturi şi afumături artizanale, gemuri, dulceţuri şi mâncăruri calde, dar şi bijuterii din ceramică sau jocuri şi jucării.</p>
      <p>Primarul Emil Boc a urcat pe scenă şi a aprins luminiţele de Crăciun de pe o aplicaţie a telefonului mobil. Acesta a fost înconjurat de un grup de copii.</p>
      <p>Programul serii de vineri cuprinde un recital de bucium pe scena din Piaţa Unirii, un concert al Corului Filarmonicii Transilvania, urmat de unul susţinut de Horia Brenciu şi HB Orchestra.</p>
      <p>Târgul de Crăciun din Cluj-Napoca va rămâne deschis până în 31 decembrie 2019.</p>
      <related>
        <h4>Citeşte şi</h4>
        <a href="https://www.gandul.info/magazin/cele-mai-frumoase-targuri-si-piete-de-craciun-din-europa-18607482?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/magazin/andreea-balan-experienta-de-cosmar-cu-fiica-ei-nu-am-mai-simtit-suferinta-aceasta-nici-cand-am-fost-inselata-nici-cand-am-pierdut-bani-mi-s-a-taiat-respiratia-18606680?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>