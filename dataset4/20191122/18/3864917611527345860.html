<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2823806-serbia-zaperecue-prodaz-min-ukraini-ta-natakae-na-treti-kraini.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T18:09:00+00:00"/>
    <meta property="og:title" content="Сербія заперечує продаж мін Україні та натякає на &quot;треті країни&quot;"/>
    <meta property="og:description" content="Міністр внутрішніх справ Сербії Небойша Стефанович заявив, що Сербія не експортує зброю в Україну і не продавала міни для використання у бойових діях на Донбасі."/>
  </head>
  <body>
    <article>
      <h1>Сербія заперечує продаж мін Україні та натякає на "треті країни"</h1>
      <h2>Міністр внутрішніх справ Сербії Небойша Стефанович заявив, що Сербія не експортує зброю в Україну і не продавала міни для використання у бойових діях на Донбасі.</h2>
      <address>
        <time datetime="2019-11-22T18:09:00+00:00">22 Nov 2019, 18:09</time>
      </address>
      <p>Про це повідомляє <a href="http://rs.n1info.com/Vesti/a546116/Stefanovic-Srbija-nije-izvozila-oruzje-u-Ukrajinu-a-i-da-jeste-nije-nezakonito.html?fbclid=IwAR2j7nBLx5WRDamuggWD8_Ez8hE-xfBmIrafJDhZkeMA5D_fM5It6UyzQvU">N1Info</a>.</p>
      <p>"Якщо третя країна продає нашу зброю Україні, що може зробити Сербія? Зрештою, ви бачили, президент вийшов з дуже точною інформацією, які компанії були залучені при купівлі тієї партії, яку показали по телебаченню, хто купив і хто продав зброю. Ми навіть не сказали, що це було зроблено незаконно, просто щоб знали, хто це зробив, щоб люди не поширювали різні домисли, а бачили, хто брав участь у купівлі і продажі цієї зброї", - заявив Стефанович.</p>
      <p>Як відомо, раніше болгарська антизахідна розслідувачка Діляна Гайтанджиєва заявила, що українські військові на Донбасі, ймовірно, використовують зброю з Сербії попри те, що країна офіційно не експортувала озброєння до України.</p>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2823031-ukraina-na-patomu-misci-u-sviti-za-kilkistu-zertv-min.html">Україна - на п'ятому місці у світі за кількістю жертв мін</a>
      </blockquote>
      <p>Слід зауважити, що президент Сербії Александар Вучич раніше заявив, що показані на відео міни були частиною партії в 15 тисяч штук, проданої компанії "Техноремонт" Петара Црногораца, власника сербської фірми з продажу зброї CPR Impex.</p>
      <p>"Ця компанія купила 15 тисяч мін і продала їх польській компанії через Кіпр. Ніде жодного разу не згадувалася ні Україна, ні будь-яка інша країна. Інакше <a href="https://www.ukrinform.ua/tag-serbia">Сербія</a> не допустила б цього через наші хороші відносини як із Російською Федерацією, так і з Україною", - сказав Вучич.</p>
    </article>
  </body>
</html>