<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260298/i-toyrkia-ksekinise-tin-tetarti-geotrisi-stin-anatoliki-mesogeio"/>
    <meta property="og:site_name" content="LiFO"/>
    <meta property="article:published_time" content="2019-11-22T18:50:00+00:00"/>
    <meta property="og:title" content="Η Τουρκία ξεκίνησε τέταρτη γεώτρηση στην Ανατολική Μεσόγειο"/>
    <meta property="og:description" content="Ο Τούρκος υπουργός Ενέργειας ανακοίνωσε ότι η χώρα του ξεκίνησε νέα γεώτρηση στην Ανατολική Μεσόγειο"/>
  </head>
  <body>
    <article>
      <h1>Η Τουρκία ξεκίνησε τέταρτη γεώτρηση στην Ανατολική Μεσόγειο</h1>
      <h2>Ο Τούρκος υπουργός Ενέργειας ανακοίνωσε ότι η χώρα του ξεκίνησε νέα γεώτρηση στην Ανατολική Μεσόγειο</h2>
      <address><time datetime="2019-11-22T18:50:00+00:00">22 Nov 2019, 18:50</time> by <a rel="author">NEWSROOM</a></address>
      <p>
        <b>Η <a href="https://www.lifo.gr/tags/%CE%A4%CE%BF%CF%85%CF%81%CE%BA%CE%AF%CE%B1">Τουρκία</a> ξεκίνησε 4η <a href="https://www.lifo.gr/tags/%CE%93%CE%B5%CF%89%CF%84%CF%81%CE%AE%CF%83%CE%B5%CE%B9%CF%82">γεώτρηση</a> στην Ανατολική Μεσόγειο και «θα συνεχίσει μέχρι να βρει αέριο», ανέφερε ο υπουργός Ενέργειας της χώρας <a href="https://www.lifo.gr/tags/%CE%A6%CE%B1%CF%84%CE%AF%CF%87+%CE%9D%CF%84%CE%BF%CE%BD%CE%BC%CE%AD%CE%B6">Φατίχ Ντονμέζ</a>.</b>
      </p>
      <p>Ο Φατίχ Ντονμέζ υπενθύμισε ότι στην ανατολική Μεσόγειο επιχειρούν ήδη δύο τουρκικά πλωτά γεωτρύπανα ικανά να φτάσουν σε μεγάλα βάθη και ότι ο Πορθητής, που ξεκίνησε τις δραστηριότητές του στη Μεσόγειο στις 30 Οκτωβρίου 2018, έχει πραγματοποιήσει ήδη δύο γεωτρήσεις ενώ διεξάγεται και τρίτη στα ανοιχτά των Κατεχομένων στο τεμάχιο Αμμόχωστος-1. «Το Γιαβούζ μετά την πρώτη γεώτρηση στα ανοιχτά της Καρπασίας ξεκίνησε δεύτερη γεώτρηση ενώ το Φατίχ έκανε δυο γεωτρήσεις και τώρα ετοιμάζεται για τρίτη» ανέφερε. Παράλληλα επισήμανε ότι τα ερευνητικά πλοία Μπαρμπαρός, Χαϊρεντίν Πασά και Ορούτς Ρέις έχουν πραγματοποιήσει λεπτομερείς σεισμικές έρευνες.</p>
      <p>Νωρίτερα ο Φατίχ Ντονμέζ διαβεβαίωσε την εθνοσυνέλευση ότι η Τουρκία μαζί με το ψευδοκράτος, χωρίς να παραχωρήσει κανένα από τα νόμιμα δικαιώματά τους, θα συνεχίσουν τις περιεκτικές και σε βάθος χρόνου έρευνες και γεωτρήσεις στην περιοχή της ανατολικής Μεσογείου.</p>
      <p>Ο Τούρκος υπουργός Ενέργειας προειδοποίησε τις υπόλοιπες πλευρές που επιχειρούν στην ανατολική Μεσόγειο ότι «δημιουργούν φρούδες ελπίδες στους εαυτούς τους όσοι νομίζουν ότι η Τουρκία θα υποκύψει σε απειλές και θα κάνει πίσω από τα δικαιώματά της ανατολική Μεσόγειο».</p>
    </article>
  </body>
</html>