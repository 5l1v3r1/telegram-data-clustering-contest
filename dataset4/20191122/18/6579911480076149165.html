<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-fotbal-23508135-selectionerul-islandei-inainte-barajul-romania-avem-sanse-55.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T18:09:00+00:00"/>
    <meta property="og:title" content="Selecționerul Islandei, înainte de barajul cu România: &quot;Avem șanse de 55%&quot;"/>
    <meta property="og:description" content="Sorții au scos în calea României naționala Islandei în play-off-ul din Liga Națiunilor (26 martie 2020). Meciul se va disputa în Islanda, iar selecționerul gazdelor este de"/>
  </head>
  <body>
    <article>
      <h1>Selecționerul Islandei, înainte de barajul cu România: "Avem șanse de 55%"</h1>
      <address><time datetime="2019-11-22T18:09:00+00:00">22 Nov 2019, 18:09</time> by <a rel="author">A.I.</a></address>
      <p>
        <b>Sorții au scos în calea României naționala Islandei în play-off-ul din Liga Națiunilor. Meciul se va disputa în Islanda, iar selecționerul gazdelor este de părere că echipa pe care o pregătește este favorită în fața tricolorilor.</b>
      </p>
      <ul>
        <li>
          <b>
            <a href="https://sport.hotnews.ro/stiri-fotbal-23507672-romania-islanda-mihai-stoichita-directorul-tehnic-frf-multumit-tragerea-sorti.htm">
              <b>România vs Islanda - Mihai Stoichiță, directorul tehnic al FRF, mulțumit de tragerea la sorți</b>
            </a>
          </b>
        </li>
      </ul>
      <ul>
        <li>
          <a href="https://sport.hotnews.ro/stiri-fotbal-23507384-romania-islanda-barajul-din-liga-natiunilor.htm">
            <b>VIDEO Euro 2020: Islanda vs România în barajul din Liga Națiunilor</b>
          </a>
        </li>
      </ul>
      <p><b>Ce spune Erik Hamren<br/></b><b><br/></b>"Aceste meciuri din play-off sunt asemenea unor finale. E o singură partidă. E diferit când joci acasă și în deplasare, acum va fi o singură dispută. Este un meci, o finală puteți spune, normal șansele ar fi 50%-50%, dar bineînțeles echipa de acasă are un avantaj. Să spun că va fi 55%-45% pentru echipa gazdă.<br/><br/>Echipa trebuie să aibă eficacitate, să nu facă mari greșeli și de asemenea să aibă noroc, iar jucătorii să fie apți. Vor fi interesante acele zile și acele săptămâni de dinainte pentru mine, ca antrenor" - <b>Erik Hamren</b>, citat de Digisport. <br/><br/>"Mereu este bine să ai experiență. Vom încerca să ne folosim de asta. România, de exemplu, are o echipă bună și are mulți jucători tineri. Au fost foarte buni la U21. Dar sper ca și experiența pe care o au jucătorii noștri să o arate în acest play-off", a mai spus <b>Erik Hamren.<br/></b><br/><b>Cum arată semifinalele:</b></p>
      <p>Islanda - România<br/>Bulgaria - Ungaria</p>
      <p>Dacă va trece de Islanda, România se va duela, tot în deplasare, cu învingătoarea din duelul Bulgaria vs Ungaria.</p>
      <ul>
        <li>Islanda ocupă locul 40 în clasamentul FIFA și are o echipă cotată la 83,63 milioane €.</li>
      </ul>
      <ul>
        <li>România ocupă locul 29 în ierarhia FIFA și are o echipă cotată la 81,90 milioane €.</li>
      </ul>
      <p>Islanda a făcut parte din <b>Grupa H</b> de calificare la Euro 2020, alături de Franța, Turcia, Albania, Andorra și Moldova.</p>
      <p>
        <b>Rezultatele Islandei în această grupă:</b>
      </p>
      <p>Andorra - <b>Islanda</b> 0-2<br/>Franța - <b>Islanda</b> 4-0<br/><b>Islanda</b> - Albania 1-0<br/><b>Islanda </b>- Turcia 2-1<br/><b>Islanda</b> - Moldova 3-0<br/>Albania - <b>Islanda</b> 4-2<br/><b>Islanda</b> - Franța 0-1<br/><b>Islanda</b> - Andorra 2-0<br/>Turcia - <b>Islanda</b> 0-0<br/>Moldova - <b>Islanda </b>1-2</p>
      <p>
        <b>Grupa H, clasament:</b>
      </p>
      <p>1 Franța 25 puncte<br/>2 Turcia 23</p>
      <p>3 Islanda 19 <br/>4 Albania 13<br/>5 Androrra 4<br/>6 Moldova 3.</p>
      <p>
        <b>Cum a arătat echipa Islandei la ultimul meci din preliminariile pentru Euro 2020 (2-1 pe terenul Moldovei):</b>
      </p>
      <p>Halldorsson - Palsson, R. Sigurdsson, Ingason, Skulason - Sigurdsson, G. Sigurdsson (cpt), B. Bjarnason, Sigurdsson - Sighthorsson, Bodvarsson (4-4-2).</p>
      <p>
        <b>Unde evoluează cei mai importanți jucători ai Islandei:</b>
      </p>
      <p>Hördur Magnússon - TSKA Moscova<br/>Sverrir Ingi Ingason - PAOK <br/>Ragnar Sigurdsson - FK Rostov<br/>Hólmar Örn Eyjólfsson - Levski Sofia <br/>Jon Gudni Fjóluson - FK Krasnodar <br/>Hjörtur Hermannsson - Brondby <br/>Arnór Ingvi Traustason - Malmo <br/>Gylfi Sigurdsson - Everton <br/>Arnór Sigurdsson - TSKA Moscova.<br/><br/><b>Cine este Islanda</b></p>
      <ul>
        <li><b>Nordici pe val. </b>Ascensiunea fără precedent în istoria fotbalului islandez are ca reper sferturile de finală la Euro 2016 și faza grupelor la Mondialul din 2018. Sunt singurele turnee finale la care Islanda s-a calificat. În preliminariile Euro 2020, au ratat calificarea din grupa cu Franța și Turcia. Asta deși au făcut 2-1 acasă și 0-0 la Istanbul cu turcii! Pasul greșit a fost un 2-4 cu Albania în deplasare. Cu francezii au pierdut 0-4 pe teren advers și 0-1 la Rejkjavik.</li>
      </ul>
      <ul>
        <li><b>Redutabili pe teren propriu.</b> Joacă acasă pe Laugardalsvollur din Rejkjavik, arenă cu 15.000 de locuri. În aceste preliminarii Euro 2020, doar Franța i-a învins pe teren propriu, dar au pierdut ambele meciuri acasă din Liga Națiunilor, cu Belgia și Elveția. În drumul spre CM 2018 au învins pe linie acasă, pe Croația, Ucraina, Kosovo, Finlanda și Turcia!</li>
      </ul>
      <ul>
        <li><b>Vikingi veterani. </b>Lotul este un mix între jucători din Grecia, Rusia, Belgia și campionatele scandinave, alături de vedetele Sigurdsson și Finnbogason. Primul joacă pentru Everton și e cotat la 35 milioane euro, al doilea e vârf și activează în Bundesliga pentru Augsburg. Experiența domină, având 13 jucători care au împlinit 29 de ani la ultima acțiune!</li>
      </ul>
      <ul>
        <li><b>Specialist nordic.</b> Selecționerul Islandei este suedezul Erik Hamren (62 ani), din 2018 în funcție, după un mandat 2009-2016 ca selecționer al Suediei. În această postura a dus Suedia la Euro 2012 și Euro 2016, de fiecare dată oprindu-se în faza grupelor. La nivel de club, a fost campion în Danemarca (2008) cu Aalborg și Norvegia (2009, 2010) cu Rosenborg.</li>
      </ul>
      <ul>
        <li><b>Singurele dueluri cu Islanda</b> au avut loc după 1990. Este vorba de o “dublă” în preliminariile CM 1998, a fost 4-0 în fiecare dintre partide pentru tricolori, într-o perioadă când nordicii nu reprezentau prea mult în fotbalul european.</li>
      </ul>
      <p>Cel mai important rezultat al Islandei a fost reușit la Euro 2016, atunci când naționala nordică a ajuns până în sferturile competiției (2-5 cu Franța). În optimi, Islanda a trecut de Anglia, scor 2-1. <br/><br/><b>Cum arată duelurile din play-off-ul Ligii Națiunilor: <br/></b><br/>Divizia A / Islanda - România şi Bulgaria - Ungaria<br/>Divizia B / Bosnia-Herţegovina - Irlanda de Nord şi Slovacia - Irlanda<br/>Divizia C / Scoţia - Israel şi Norvegia - Serbia<br/>Divizia D / Georgia - Belarus şi Macedonia de Nord - Kosovo.<br/><br/><b>Euro 2020, date de ținut minte</b></p>
      <ul>
        <li>30 noiembrie 2019 - Va avea loc tragerea la sorți a grupelor de la Euro 2020, eveniment care va fi găzduit de București.</li>
      </ul>
      <ul>
        <li>26 martie 2020 - Vor avea loc semifinalele din play-off-ul din Liga Națiunilor.</li>
      </ul>
      <ul>
        <li>31 martie 2020 - Vor avea loc finalele din play-off-ul din Liga Națiunilor.</li>
      </ul>
      <ul>
        <li>12 iunie - 12 iulie 2020 - În această perioadă va avea loc Euro 2020, marea finală urmând să aibă loc pe Wembley, din Londra.</li>
      </ul>
      <p>  </p>
    </article>
  </body>
</html>