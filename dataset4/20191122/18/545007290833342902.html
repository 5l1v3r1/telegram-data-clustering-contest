<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/locatarii-unui-bloc-din-timisoara-evacuati-in-zona-s-a-simtit-miros-puternic-de-insecticid/"/>
    <meta property="og:site_name" content="Europa FM"/>
    <meta property="article:published_time" content="2019-11-22T18:16:05+00:00"/>
    <meta property="og:title" content="Locatarii unui bloc din Timișoara, evacuați: în zonă s-a simțit miros puternic de insecticid"/>
    <meta property="og:description" content="Angajații ISU Timiș au evacuat, vineri seara, locatarii unei scări de bloc din Timișoara."/>
  </head>
  <body>
    <article>
      <h1>Locatarii unui bloc din Timișoara, evacuați: în zonă s-a simțit miros puternic de insecticid</h1>
      <address>
        <time datetime="2019-11-22T18:16:05+00:00">22 Nov 2019, 18:16</time>
      </address>
      <p>Angajații <b>ISU Timiș</b> au evacuat, vineri seara, locatarii unei scări de bloc din <b>Timișoara.</b></p>
      <p>În zonă s-a simțit un miros puternic de <b>insecticid</b>.</p>
      <p>Potrivit ISU Timiș, o echipă de pompieri s-a deplasat vineri seara la imobilul respectiv în urma unui apel la 112 prin care era semnalată prezența unui miros puternic.</p>
      <p>A fost direcționat în zonă cel mai apropiat echipaj de pompieri, care a decis evacuarea celor 10 persoane (cinci adulți și cinci copii) care locuiesc în scara în care s-a simțit mirosul.</p>
      <p>La fața locului s-a deplsat și un echipaj de specialiști în decontaminare.</p>
      <p>Ei nu au înregistrat<b> valori de substanțe toxice</b> pe aparatura de detecție.</p>
      <p>„Colegii mei au simțit un miros în dreptul a două apartamente, astfel că la această oră se face ventilarea blocului, iar în funcție de evoluția situației se vor lua alte măsuri”, a declarat <b>Elena Megherea</b>, purtătoarea de cuvînt a<b> ISU Timiș</b>.</p>
      <p>Tot în Timișoara, weekendul trecut, un copil de 3 ani, un bebeluş de 9 zile şi mama acestuia au murit, după ce în blocul în care locuiau s-a făcut o <b>dezinsecţie</b>.</p>
      <p>Procurorii au stabilit că suspectul este reprezentantul firmei care a făcut deratizarea.</p>
      <p>El folosit un insecticid care are în compoziție<b> fosfură de aluminiu</b>, o substanţă foarte toxică, cu efecte letale în caz de inhalare.</p>
      <p>Patronul societății a fost reținut pentru <b>vătămare corporală din culpă</b>, <b>ucidere din culpă</b> și <b>trafic de produse sau substanțe toxice</b>.</p>
      <p>Un alt bloc în care dezinfecția a fost făcută de aceeași firmă a fost evacuat.</p>
      <p>Joi, <b>Comitetul Județean pentru Situații de Urgență</b> a decis revenirea locatarilor în imobile.</p>
    </article>
  </body>
</html>