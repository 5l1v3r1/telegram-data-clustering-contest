<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jablickar.cz/prodeje-airpodu-budou-oproti-lonsku-dvojnasobne-o-nove-airpods-pro-je-rekordni-zajem/"/>
    <meta property="og:site_name" content="Jablíčkář.cz"/>
    <meta property="article:published_time" content="2019-11-22T18:30:39+00:00"/>
    <meta property="og:title" content="O AirPody je letos extrémní zájem. Nové AirPods Pro se ani nestíhají vyrábět"/>
    <meta property="og:description" content="Podobně jako v loňském roce by se i letos mělo AirPodům nebývale dařit. Podle odhadů by Apple jen za tento rok měl prodat 60 milionů kusů svých sluchátek. V loňském roce byla tato očekávání poloviční. Zásluhu na letošních číslech mají z velké části nové AirPods Pro."/>
  </head>
  <body>
    <article>
      <h1>O AirPody je letos extrémní zájem. Nové AirPods Pro se ani nestíhají vyrábět</h1>
      <address><time datetime="2019-11-22T18:30:39+00:00">22 Nov 2019, 18:30</time> by <a rel="author">Amaya Tomanová</a></address>
      <p>Podobně jako v loňském roce by se i letos mělo AirPodům nebývale dařit. Podle odhadů by Apple jen za tento rok měl prodat 60 milionů kusů svých sluchátek. V loňském roce byla tato očekávání poloviční. Zásluhu na letošních číslech mají z velké části nové AirPods Pro.</p>
      <related>
        <a href="https://jablickar.cz/reditel-applu-veri-ze-zakaznici-si-nove-airpods-pro-koupi-jako-doplnek-ke-klasickym-airpodum/"/>
      </related>
      <p>O očekávaných prodejích informoval <a href="https://www.bloomberg.com/news/articles/2019-11-22/apple-airpods-shipments-are-said-to-double-to-60-million-in-2019">Bloomberg</a> s odvoláním na zdroje blízké Applu. Podle agentury je poptávka po AirPods Pro pro výrazně vyšší, než se původně očekávalo, což dodavatele přimělo k vyššímu tlaku na výrobu i k překonání technických omezení. O příležitost k sestavování AirPods Pro je mezi výrobci poměrně velký zájem, a mnozí z nich poptávce po nejnovějších bezdrátových sluchátkách od Applu přizpůsobují své výrobní kapacity. V současné chvíli se na výrobě podílí taiwanská firma Inventec Corp. a čínské společnosti Luxshare Precision Industry Co. and Goertek Inc.</p>
      <p>První generaci AirPods vydal Apple v roce 2016. O dva a půl roku později přišel s jejich aktualizovanou verzí, osazenou novým čipem a vybavenou funkcí „Hey, Siri“ i pouzdrem pro bezdrátové nabíjení. V říjnu letošního roku pak Apple představil AirPods Pro – dražší model svých bezdrátových sluchátek s odlišnou konstrukcí a řadou nových funkcí a vylepšení. Zatímco loňské vánoční sezóně kralovala předchozí generace AirPods, letošní sváteční sezóna by podle odborníků mohla být značně úspěšná i pro nejnovější „Pro“ verzi.</p>
      <figure>
        <a href="https://jablickar.cz/airpods-pro-aneb-tak-trochu-podpasovka-od-applu/airpods-pro-open-case/">
          <img src="https://jablickar.cz/wp-content/uploads/2019/10/AirPods-Pro-open-case.jpg"/>
        </a>
      </figure>
      <p>Zdroj: <a href="https://ww.9to5mac.com/2019/11/21/bloomberg-airpods-shipments-to-double-to-60m-in-2019-airpods-pro-more-popular-than-expected/">9to5Mac</a></p>
    </article>
  </body>
</html>