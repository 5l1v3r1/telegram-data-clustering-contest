<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sakshi.com/news/movies/rakul-preet-singh-joins-john-abraham-and-jacqueline-fernandez-attack-1242292"/>
    <meta property="og:site_name" content="Sakshi"/>
    <meta property="article:published_time" content="2019-11-22T18:54:06+00:00"/>
    <meta property="og:title" content="రకుల్‌ ఎటాక్‌"/>
    <meta property="og:description" content="బాలీవుడ్‌పై హీరోయిన్‌ రకుల్‌ప్రీత్‌ సింగ్‌ ‘ఎటాక్‌’ చేసినట్లున్నారు. వరుస అవకాశాలను ఖాతాలో వేసుకుంటూ బాలీవుడ్‌లో కెరీర్‌ గ్రాఫ్‌ను పెంచుకుంటున్నారు. ఈ ఏడాది ఇప్పటికే దేదే ప్యార్‌ దే, మర్జావాన్‌"/>
  </head>
  <body>
    <article>
      <h1>రకుల్‌ ఎటాక్‌</h1>
      <address>
        <time datetime="2019-11-22T18:54:06+00:00">22 Nov 2019, 18:54</time>
      </address>
      <p>బాలీవుడ్‌పై హీరోయిన్‌ రకుల్‌ప్రీత్‌ సింగ్‌ ‘ఎటాక్‌’ చేసినట్లున్నారు. వరుస అవకాశాలను ఖాతాలో వేసుకుంటూ బాలీవుడ్‌లో కెరీర్‌ గ్రాఫ్‌ను పెంచుకుంటున్నారు. ఈ ఏడాది ఇప్పటికే దేదే ప్యార్‌ దే, మర్జావాన్‌ చిత్రాల్లో హిందీ తెరపై కనిపించారు. ఇటీవల అర్జున్‌ కపూర్‌ సరసన ఓ సినిమా అంగీకరించారు. ఇప్పుడు జాన్‌ అబ్రహాం హీరోగా హిందీలో తెరకెక్కనున్న ‘ఎటాక్‌’ సినిమాకి సైన్‌ చేశారు. లక్ష్యరాజ్‌ ఆనంద్‌ ఈ సినిమాతో దర్శకునిగా పరిచయం అవుతున్నారు. ఈ చిత్రంలో రకుల్‌ ఓ కథానాయికగా నటించనున్నారు. మరో నాయికగా జాక్వెలిన్‌ ఫెర్నాండెజ్‌ నటిస్తారు. ‘‘మంచి స్క్రిప్ట్‌ కుదిరింది. జాన్‌తో మరోసారి నటించబోతున్నందుకు సంతోషంగా ఉంది. రకుల్‌ది కూడా చాలా మంచి పాత్ర’’ అని జాక్వెలిన్‌ పేర్కొన్నారు. </p>
      <related>
        <h4>సంబంధిత వార్తలు</h4>
        <a href="https://www.sakshi.com/news/movies/amitabh-bachchan-says-few-mediums-can-unite-disintegrating-world-1242297"/>
        <a href="https://www.sakshi.com/news/movies/vishnu-manchu-mosagallu-movie-first-look-poster-release-1242291"/>
        <a href="https://www.sakshi.com/news/movies/ala-vaikuntapuram-lo-omg-daddy-song-launch-1242290"/>
        <a href="https://www.sakshi.com/news/movies/sakshi-interview-sarileru-neekevvaru-director-anil-ravipudi-1242289"/>
        <a href="https://www.sakshi.com/video/cinema/mahesh-babu-sari-leru-neekevvaru-teaser-was-grandly-relesed-movie-unit-1242249"/>
      </related>
    </article>
  </body>
</html>