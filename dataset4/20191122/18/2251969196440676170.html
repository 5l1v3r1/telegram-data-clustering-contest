<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/22/ricostruzione-a-caldarola-affidati-i-piani-attuativi/1328274/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-22T18:39:11+00:00"/>
    <meta property="og:title" content="Ricostruzione a Caldarola, affidati i piani attuativi"/>
    <meta property="og:description" content="SISMA - Se ne occuperano due importanti studi professionali"/>
  </head>
  <body>
    <article>
      <h1>Ricostruzione a Caldarola, affidati i piani attuativi</h1>
      <h2>SISMA - Se ne occuperano due importanti studi professionali</h2>
      <address><time datetime="2019-11-22T18:39:11+00:00">22 Nov 2019, 18:39</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F22%2Fricostruzione-a-caldarola-affidati-i-piani-attuativi%2F1328274%2F">Condividi79</a><a href="https://twitter.com/intent/tweet?text=Ricostruzione+a+Caldarola%2C++affidati+i+piani+attuativi&amp;url=https%3A%2F%2Fwww.cronachemaceratesi.it%2F2019%2F11%2F22%2Fricostruzione-a-caldarola-affidati-i-piani-attuativi%2F1328274%2F">Tweet</a>Email79 Condivisioni</p>
      <p> </p>
      <p><b>Prosegue il cammino di Caldarola verso la ricostruzione e la perimetrazioni. La redazione dei piani attuativi del capoluogo e delle frazioni è stata affidata a due rinomati studi professionali. Allo studio Erre 4 sono stati affidati i servizi di ingegneria e architettura per la redazione dei piani attuativi per la ricostruzione delle frazioni Castello di Croce, Castiglione di Croce, Valcimarra Colle e Valle.</b> Allo <b>studio Foa Architetti associati </b>è stata assegnata la redazione dei piani attuativi anche per la ricostruzione del capoluogo di Caldarola. Nel dettaglio lo studio Foa è fortemente impegnato a dare il proprio contributo e l’attuazione delle previsioni urbanistiche avendo acquisito nel corso del tempo una competenza specifica nella progettazione urbana di ambiti, trasformazione, riuso e rigenerazione, con attitudine all’innovazione. I professionisti hanno collaborato al piano regolatore generale del comune di Reggio Emilia e hanno prestato la loro consulenza alla redazione del Piano Regolatore del comune di Roma. L’ingegnere Giuseppe Rotondo invece, Legale rappresentante della società di Erre 4 srl è collaboratore della Politecnico di Bari dipartimento di elettronica ed elettrotecnica, è in possesso dei requisiti necessari all’esercizio della professione di coordinatore della sicurezza sui cantieri e dell’abilitazione alla professione di ingegnere. Ha collaborato alla progettazione di diverse opere pubbliche. Ci saranno incontri pubblici, che verranno convocati a breve, per concordare con i residenti la redazione dei piani attuativi.</p>
    </article>
  </body>
</html>