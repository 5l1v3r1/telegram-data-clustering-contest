<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549188.html/%D8%AA%D8%B9%D9%87%D8%AF-----%D9%87%D8%B2%D8%A7%D8%B1-%D8%B3%D8%A7%D8%B9%D8%AA%D9%87-%D9%81%D9%86%DB%8C-%D9%88-%D8%AD%D8%B1%D9%81%D9%87-%D8%A7%DB%8C-%D8%B4%D9%87%D8%B1%D8%B3%D8%AA%D8%A7%D9%86-%DA%A9%D9%87%DA%AF%DB%8C%D9%84%D9%88%DB%8C%D9%87-%D8%A8%D8%B1%D8%A7%DB%8C-%D8%B4%D9%87%D8%B1%D9%88%D9%86%D8%AF%D8%A7%D9%86-%D8%AA%D8%B5%D8%A7%D9%88%DB%8C%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T18:27:00+00:00"/>
    <meta property="og:title" content="تعهد ۲۳۰ هزار ساعته فنی و حرفه ای شهرستان کهگیلویه برای شهروندان+تصاویر"/>
    <meta property="og:description" content="دمساز گفت: قریب به 60 نفر در دوره های فنی حرفه ای شهر سوق شرکت کردند که بالغ بر 12 هزار نفر ساعت، آموزش هایی است که در این کارگاه های سیار به آنها ارائه شد."/>
  </head>
  <body>
    <article>
      <h1>تعهد ۲۳۰ هزار ساعته فنی و حرفه ای شهرستان کهگیلویه برای شهروندان+تصاویر</h1>
      <h2>رئیس فنی و حرفه ای کهگیلویه مطرح کرد:</h2>
      <address>
        <time datetime="2019-11-22T18:27:00+00:00">22 Nov 2019, 18:27</time>
      </address>
      <p>دمساز گفت: قریب به 60 نفر در دوره های فنی حرفه ای شهر سوق شرکت کردند که بالغ بر 12 هزار نفر ساعت، آموزش هایی است که در این کارگاه های سیار به آنها ارائه شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sobhezagros.ir/">صبح زاگرس</a>؛ طاهر دمساز رئیس مرکز فنی و حرفه ای شهرستان کهگیلویه در بازدید از خیریه آبشار عاطفه ها و کارگاه های آموزشی در بخش سوق گفت: 230هزار نفر ساعت تعهدات فنی و حرفه ای است که باید آموزش های لازم را برای شهروندان و کارآموزان فراهم کند، و به تناسب نیازمندی هایی که در مناطق مختلف شهرستان است، این آموزش ها صورت می گیرد.</p>
      <p>  دمساز در ادامه با بیان اینکه آموزش ها در دو بخش سیار و ثابت به صورت رایگان ارائه خواهند شد، اظهار داشت: بخش ثابت در خود مرکز فنی و حرفه ای دهدشت انجام می شود و بخش سیار در بخش ها و دهیاری ها صورت می گیرد که امکانات آن با همکاری خود مردم، بخشداری ها و دهیاری ها فراهم می شود.   وی گفت:قریب به 60 نفر در دوره های فنی حرفه ای شهر سوق شرکت کردند که بالغ بر 12 هزار نفر ساعت، آموزش هایی است که در این کارگاههای سیار به آنها ارائه شد.   طاهر دمساز با اشاره به اینکه به تناسب نیازمندی ها، فنی و حرفه ای امکانات در اختیار بخش ها و دهیاری ها قرار خواهد داد، تصریح کرد: از جمله محدودیت هایی که وجود دارد فضای آموزشی است که با تعامل بین بخشداری ها و دهیاری ها این نقیصه تا حدودی برطرف خواهد شد.   رئیس فنی و حرفه ای شهرستان کهگیلویه دوره های مهارتی را در دو بخش صنعت و خدمات دانست و گفت: در بخش صنعت، آموزش هایی از قبیل برق صنعتی، تعمیر لوازم خانگی، برق خودرو، جوشکاری و تاسیسات و در بخش خدماتی آموزش هایی از قبیل صنایع دوخت، پرورش زنبور، مرغ محلی ومواردی از این دست به شهروندان ارائه خواهد شد.   تصاویر تکمیلی در زیر آمده است؛</p>
    </article>
  </body>
</html>