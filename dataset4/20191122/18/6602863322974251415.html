<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bright.nl/bright-day/artikel/4901751/beleef-de-toekomst-van-defensie-met-deflab-op-bright-day"/>
    <meta property="og:site_name" content="Bright.nl"/>
    <meta property="article:published_time" content="2019-11-22T18:00:01+00:00"/>
    <meta property="og:title" content="Ervaar de toekomst van Defensie met Deflab op Bright Day"/>
    <meta property="og:description" content="Defensie toont hoe futuristisch de krijgsmacht is op Bright Day. Je beleeft innovatieve trainingsmethodes met simulatie, VR, AR, speciale pakken en sensoren en nog veel meer."/>
  </head>
  <body>
    <article>
      <h6 class="kicker">Bright Day 2019</h6>
      <h1>Ervaar de toekomst van Defensie met Deflab op Bright Day</h1>
      <address>
        <time datetime="2019-11-22T18:00:01+00:00">22 Nov 2019, 18:00</time>
      </address>
      <p>
        <b>Defensie toont hoe futuristisch de krijgsmacht is op Bright Day. Je beleeft innovatieve trainingsmethodes met simulatie, VR, AR, speciale pakken en sensoren en nog veel meer.</b>
      </p>
      <p><a href="https://www.brightday.nl/">Bright Day</a>, het grootste tech-festival van Nederland, draait niet alleen om gadgets voor consumenten: ook Defensie gebruikt op alle vlakken de nieuwste technieken. Hoe en wat beleef je tijdens <b><a href="https://www.brightday.nl/">Bright Day</a></b>, op zaterdag 23 en zondag 24 november. Defensie heeft een tjokvol Deflab, met alle nieuwste snufjes van de krijgsmacht. Je vindt ze tijdens Bright Day direct bij binnenkomst in de Expo Haarlemmermeer.</p>
      <h3>Vlieg in een F35 en repareer een Apache</h3>
      <p>Defensie neemt zijn F35-simulator mee, zodat je kan beleven hoe het is om in een moderne straaljager te vliegen. Kicken!</p>
      <figure>
        <img src="https://www.bright.nl/sites/default/files/styles/liggend/public/content/images/2019/10/29/d140415ek1244.jpg?h=7ffb3102&amp;itok=CM0PmhTm"/>
      </figure>
      <p>Naast vliegers heeft Defensie ook een heleboel technici. Wat zij doen en hoe dat allemaal werkt, beleef je met de virtual reality-training Apache. In VR sleutel je aan een gevechtshelikopter, en ontdek je misschien wel je roeping als technicus voor Defensie.</p>
      <p>Nog meer simulatie vindt je bij TESS (Tactical Engagement Simulation System). Kort door de bocht: lasergamen voor militairen. Dat systeem wordt bijvoorbeeld gebruikt om reservisten op een laagdrempelige manier scherp te houden.</p>
      <h3>Uniek: train in VR als echte militair</h3>
      <p>De opvolging van lasergamen is trainen in virtual reality. Defensie kan trainingen op maat bouwen: een rijtjeshuis met een gijzelaar, een kantoorpand met bommelding, net wat er nodig is. Militairen dragen een VR-bril en speciale pakken met sensoren, die elke beweging registreren en vertalen naar de virtuele wereld. Zo kunnen alle denkbare situaties worden gesimuleerd, en komen militairen beter beslagen ten ijs.</p>
      <figure>
        <iframe src="https://www.youtube.com/embed/t2TxLG0Xri8" width="854" height="480" data-service="Youtube" scrolling="no"/>
      </figure>
      <p>Dat systeem heet SUIT (Small Unit Immersive Trainer), en SUIT is op Bright Day te gebruiken. Een uniek buitenkansje! Dat kost wel wat tijd, dus we moeten mensen uitloten. Wil je zo'n unieke SUIT-training beleven? Kom dan naar DEFLAB en schrijf je in, wie weet ontvang je het golden ticket.</p>
      <p>
        <b>
          <a href="https://www.brightday.nl/">Bestel hier je tickets voor Bright Day</a>
        </b>
      </p>
      <h3>VR-schietbaan en mijnen in elkaar zetten</h3>
      <p>Maar dan zijn we er nog lang niet, Defensie neemt nog veel meer mee. We noemen op: een VR-schietbaan, waarbij je met een speciale handschoen het gevoel krijgt dat je echt een wapen in je hand hebt.</p>
      <p>Of bedien een Lockheed C-130 Hercules via de Microsoft HoloLens, waarbij je parachutisten en vracht laat vallen. Je kan zelfs virtueel mijnen in elkaar zetten, en virtueel lassen zonder vieze kleren te krijgen.</p>
      <h3>Cyberaanvallen afweren</h3>
      <p>Defensie is ook erg actief op het digitale vlak, met het afweren van cyberaanvallen en het analyseren van data. Tijdens de demo Data Analytics ga je aan de slag als data-analist en kan je kiezen uit twee scenario’s, waarbij je kennis maakt met de mogelijkheden van data-visualisatie op basis van Kibana, een open source platform voor data-analyse.</p>
      <p>Bij het Joint IV Commando (JIVC) speel je het virtual battle system, een trainingsprogramma voor militairen, en ervaar je bijvoorbeeld hoe snel je gehackt kan worden. En met Game.Match.Work speel je games die je kent, en ontdek je bij welke functie binnen Defensie jouw speelstijl aansluit.</p>
      <figure>
        <img src="https://www.bright.nl/sites/default/files/styles/liggend/public/content/images/2019/10/29/4.%20Game%20Match%20Work.jpg?h=494744a8&amp;itok=mPmuaQeH"/>
      </figure>
      <p>Of doe een mini-workshop detecteren, identificeren en controleren van schadelijke stoffen bij de afdeling CBRN, gespecialiseerde militairen op het gebied van chemische, biologische, radiologische en nucleaire dreigingen.</p>
      <p>Verder is er nog een makerspace voor defensiepersoneel waar zelf nieuwe technieken worden ontwikkeld. Of check de HTC Speedgate, een slim toegangshek dat automatisch sluit als het onraad detecteert.</p>
      <h3>Voertuigen en nog veel meer</h3>
      <p>TU Delft presteert tijdens Bright Day zijn zonneboot en het WASUB-team van de TU Delft en de VU Amsterdam hebben een menselijk aangedreven onderzeeër.</p>
      <p>Defensie toont zijn zelfgebouwde elektrische crossmotor, de eVLight. Er wordt futuristische kleding van nieuwe materialen getoond en het team van het Drenthe College is aanwezig met zijn elektrische (super)kart. Kom jij een rondje rijden?</p>
      <p>En dan zijn we er nog niet eens: kom naar DEFLAB op Bright Day om Defensie in al zijn futuristische facetten te beleven.</p>
      <p>
        <b>
          <a href="https://www.brightday.nl/">Bestel hier je tickets voor Bright Day</a>
        </b>
      </p>
      <h3>Kaartverkoop</h3>
      <p>Wacht niet te lang want de kaarten gaan hard! De zaterdagmiddag en zondagmiddag zijn al uitverkocht. Bestel dus snel! We hebben nog kaarten voor de zaterdagochtend, zaterdagavond en de zondagochtend.</p>
      <p>
        <b><a href="https://www.brightday.nl/">Bright Day</a> is op zaterdag 23 en zondag 24 november in de Expo Haarlemmermeer, vlakbij Haarlem.</b>
      </p>
    </article>
  </body>
</html>