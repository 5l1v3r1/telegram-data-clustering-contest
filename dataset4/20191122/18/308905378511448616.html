<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/call-of-duty-mobile-is-zojuist-een-stuk-interessanter-geworden-33209"/>
    <meta property="og:site_name" content="Apparata"/>
    <meta property="article:published_time" content="2019-11-22T18:47:00+00:00"/>
    <meta property="og:title" content="Call of Duty Mobile is zojuist een stuk interessanter geworden"/>
    <meta property="og:description" content="Zombies hebben CoD Mobile geïnfesteerd."/>
  </head>
  <body>
    <article>
      <h1>Call of Duty Mobile is zojuist een stuk interessanter geworden</h1>
      <h2>Zombies hebben CoD Mobile geïnfesteerd.</h2>
      <address><time datetime="2019-11-22T18:47:00+00:00">22 Nov 2019, 18:47</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Call of Duty Mobile leek in eerste instantie niets meer dan een simpele cash grab om mobiele spelers gratis binnen te trekken in de franchise. De Apparata-community was daarentegen erg te spreken over de game en met de nieuwste update kan zelfs ik, een doorgewinterde PC-gamer, een reden bedenken waarom CoD Mobile een aanrader is: zombies.</p>
      <p>De huidige Modern Warfare was een van de meest <a href="https://www.apparata.nl/nieuws/cod-modern-warfare-3-weken-om-3-grote-problemen-te-fixen-32649">geanticipeerde games</a> van deze generatie maar een <a href="https://www.apparata.nl/nieuws/cod-modern-warfare-crasht-voortdurend-op-een-console-32933">rommelige launch</a> en wat <a href="https://www.apparata.nl/nieuws/modern-warfare-online-is-een-hel-door-onzichtbare-spelers-33162">hardnekkige problemen</a> staan een unaniem succes een beetje in de weg. En dan mist er ook nog een zombie-modus!</p>
      <p>Nu weten CoD-fans dat de Modern Warfare-subfranchise nooit zombies heeft gehad en dat wil zeggen dat liefhebbers van de ondoden ergens ander hun heil moeten zoeken. Dat kan nu in CoD Mobile. De gratis mobiele shooter krijgt in de loop van de avond en nacht een grote zombie-update, zo kondigt de ontwikkelaar op <a href="https://www.reddit.com/r/CallOfDutyMobile/comments/dzm5zj/it_is_nearly_time_to_begin_the_horde_is_coming/f88jrb5/">Reddit</a> aan.</p>
      <p>De <a href="https://www.apparata.nl/nieuws/call-of-duty-mobile-verpulvert-fortnite-pubg-en-bizar-record-32704">belachelijk populaire game</a> modus draait natuurlijk om het overleven tegen eindeloze hordes aan zombies. In de Black Ops-franchise zat daar ook een steeds uitgebreider verhaal achter. Exact die charme wordt nu overgeheveld naar de mobiele versie van de game.</p>
      <p>Je komt – net als in de rest van CoD Mobile – allerlei oude maps en situaties tegen omdat de mobiele versie simpelweg het beste van alle voorgaande games bundelde in een gratis mobiel pakketje. Dat betekent ouderwets leuke maps maar tevens modern wapentuig (en de iconische ray gun).</p>
      <p>Dezelfde update brengt ook controller support naar de game, dus als je overlopen wordt door een horde zombies kun je straks met een set joysticks nog gemakkelijker overleven. Of je downloadt de <a href="https://www.apparata.nl/nieuws/zo-speel-je-call-of-duty-mobile-officieel-gratis-op-pc-32694">game gratis voor je PC</a>, dan hebben de breinvreters geen schijn van kans!</p>
    </article>
  </body>
</html>