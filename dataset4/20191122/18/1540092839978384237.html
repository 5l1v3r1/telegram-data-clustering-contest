<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/198311/sto-eleos-tis-kakokairias-thasos-kai-xalkidiki-eikones-katastrofis"/>
    <meta property="og:site_name" content="CNN.gr"/>
    <meta property="article:published_time" content="2019-11-22T18:41:47+00:00"/>
    <meta property="og:title" content="Στο έλεος της κακοκαιρίας Θάσος και Χαλκιδική: Εικόνες καταστροφής"/>
    <meta property="og:description" content="Σοβαρά προβλήματα έχει δημιουργήσει η κακοκαιρία σε πολλές περιοχές της χώρας προκαλώντας ζημιές σε σπίτια και δρόμους λόγω συσσώρευσης υδάτων."/>
  </head>
  <body>
    <article>
      <h1>Στο έλεος της κακοκαιρίας Θάσος και Χαλκιδική: Εικόνες καταστροφής</h1>
      <h2>Σοβαρά προβλήματα έχει δημιουργήσει η κακοκαιρία σε πολλές περιοχές της χώρας προκαλώντας ζημιές σε σπίτια και δρόμους λόγω συσσώρευσης υδάτων. </h2>
      <slideshow>
        <figure>
          <img src="https://www.cnn.gr/media/com_news/galleries/2019/11/22/19398/photos/full/Gomati-Plana_01.jpg"/>
          <figcaption>Σοβαρά προβλήματα στη Χαλκιδική από την κακοκαιρία - Πηγή: thestival.gr</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/22/19398/photos/full/Gomati-Plana_02.jpg"/>
          <figcaption>Σοβαρά προβλήματα στη Χαλκιδική από την κακοκαιρία - Πηγή: thestival.gr</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/22/19398/photos/full/Gomati-Plana_03_large.jpg"/>
          <figcaption>Σοβαρά προβλήματα στη Χαλκιδική από την κακοκαιρία - Πηγή: thestival.gr</figcaption>
        </figure>
      </slideshow>
      <slideshow>
        <figure>
          <img src="https://cdn.cnngreece.gr/media/com_news/galleries/2019/11/22/19402/photos/full/c7.jpg"/>
          <figcaption>Πλημμύρες στη Χαλκιδική - Πηγή: halkidikinews.gr</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/22/19402/photos/full/c6.jpg"/>
          <figcaption>Πλημμύρες στη Χαλκιδική - Πηγή: halkidikinews.gr</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/22/19402/photos/full/c1.jpg"/>
          <figcaption>Πλημμύρες στη Χαλκιδική - Πηγή: halkidikinews.gr</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/22/19402/photos/full/c3.jpg"/>
          <figcaption>Πλημμύρες στη Χαλκιδική - Πηγή: halkidikinews.gr</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/22/19402/photos/full/c4.jpg"/>
          <figcaption>Πλημμύρες στη Χαλκιδική - Πηγή: halkidikinews.gr</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/22/19402/photos/full/c2.jpg"/>
          <figcaption>Πλημμύρες στη Χαλκιδική - Πηγή: halkidikinews.gr</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/22/19402/photos/full/c8.jpg"/>
          <figcaption>Πλημμύρες στη Χαλκιδική - Πηγή: halkidikinews.gr</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/22/19402/photos/full/c9_large.jpg"/>
          <figcaption>Πλημμύρες στη Χαλκιδική - Πηγή: halkidikinews.gr</figcaption>
        </figure>
      </slideshow>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 20:41 , 22 November 2019 - 22:42</p>
      <p>Στο έλεος των έντονων φαινομένων είναι η <b>Θάσος</b>. Το τελευταίο 24ωρο<b>, δρόμοι έχουν μετατραπεί σε ορμητικούς χειμάρρους παρασύροντας αυτοκίνητα</b> και ότι άλλο βρεθεί στο διάβα τους, ρέματα και αρδευτικά κανάλια έχουν υπερχειλίσει, πολλά σημεία του οδικού δικτύου δεν είναι προσβάσιμα, ενώ χρειάστηκε η<b> συνδρομή της Πυροσβεστικής Υπηρεσίας</b> προκειμένου να απεγκλωβιστούν κάτοικοι σε οικισμούς όπου το νερό μπήκε κυριολεκτικά μέσα στα σπίτια τους και ήταν αδύνατη η μετακίνησή τους.</p>
      <p> </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Ffragioglou%2Fvideos%2F2694559767231482%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>Παράλληλα, πολλές<b> παραλίες θυμίζουν βομβαρδισμένα τοπία</b> ενώ <b>κατολισθήσεις</b> σημειώθηκαν σε πολλά σημεία του οδικού δικτύου.</p>
      <p>Τις επόμενες ώρες αναμένεται να φτάσουν στο νησί <b>ενισχύσεις από την Καβάλα με άντρες, οχήματα και άλλα μηχανήματα</b> της Πυροσβεστικής Υπηρεσίας σε μια προσπάθεια να αντιμετωπιστούν τα μεγάλα προβλήματα που δημιουργεί η κακοκαιρία στο νησί.</p>
      <p>Για πρωτοφανή βροχή κάνει λόγο ο δήμαρχος Θάσου <b>Λευτέρης Κυριακίδης</b> μιλώντας στο ΑΠΕ – ΜΠΕ, υπογραμμίζοντας ότι αύριο το πρωί αναμένονται και μηχανήματα του Στρατού και της Περιφέρειας Α.Μ.Θ. προκειμένου να ξεκινήσει μια πρώτη προσπάθεια αποκατάστασης των ζημιών.</p>
      <p>Ο δήμαρχος επισήμανε ότι ο όγκος του νερού είναι <b>πολύ μεγάλος και δύσκολα διοχετεύεται προς τη θάλασσα</b> ενώ λόγω των φερτών υλικών που παρασύρει δημιουργεί μεγάλα προβλήματα μέσα στους οικισμούς του νησιού . Ο ίδιος σημείωσε πως το τελευταίο 48ωρο το νησί της Θάσου έχει συγκεντρώσει το υψηλότερο ποσοστό βροχόπτωσης σε όλη την Ελλάδα.</p>
      <p>Ο κ. Κυριακίδης εκτιμά ότι η μεγάλη φωτιά του 2016 αλλά και οι μικρότερες που ακολούθησαν τα επόμενα χρόνια καταστρέφοντας ένα<b> μεγάλο μέρος του δασικού πλούτου του νησιού, συνέβαλαν σε αυτή τη δραματική κατάσταση που βιώνει η Θάσος.</b></p>
      <figure>
        <iframe src="https://www.youtube.com/embed/pSd5F8DU61c" width="560" height="315" data-service="Youtube" scrolling="no"/>
      </figure>
      <p>Ο δήμος Θάσου συνιστά αποφυγή μετακινήσεων στο σύνολο του οδικού δικτύου του νησιού και καλεί τους κατοίκους να <b>μην μετακινούνται λόγω των έντονων βροχοπτώσεων και των σοβαρών προβλημάτων που εκδηλώνονται στα περισσότερα σημεία του οδικού δικτύου.</b></p>
      <p>
        <b>Από το πρωί δεν εκτελούνται τα ακτοπλοϊκά δρομολόγια από και προς το νησί της Θάσου λόγω των ισχυρών θυελλωδών ανέμων που πνέουν στο Θρακικό πέλαγος, εντάσεως μέχρι και επτά μποφόρ.</b>
      </p>
      <figure>
        <iframe src="https://www.youtube.com/embed/hkGiFMfrDdo" width="560" height="315" data-service="Youtube" scrolling="no"/>
      </figure>
      <p>Σημειώνεται με απόφαση του περιφερειάρχη Ανατολικής Μακεδονίας και Θράκης οι περιοχές της <b>Καβάλας</b> και της <b>Θάσου </b>κηρύχθηκαν σε κατάσταση έκτακτης ανάγκης προκειμένου να ξεκινήσουν άμεσα ο<b>ι διαδικασίες για την αποκατάσταση των ζημιών και την καταβολή αποζημιώσεων στους πληγέντες.</b></p>
      <p> </p>
      <h4>«Πνίγηκε» η Ολυμπιάδα - Προβλήματα σε πολλές περιοχές της Χαλκιδικής</h4>
      <p>Οι έντονες βροχοπτώσεις έπληξαν και τη <a href="https://www.cnn.gr/eidhseis/tag/16264/xalkidikh"><b>Χαλκιδική</b> </a>προκαλώντας <b>προβλήματα και ζημιές</b> σε αρκετές περιοχές του νομού και σε επαρχιακούς δρόμους λόγω<b> συσσώρευσης υδάτων και φερτών υλικών.</b></p>
      <p>Πλημμυρικά φαινόμενα αντιμετωπίζει  <b>η περιοχή της Ολυμπιάδας.</b> Σύμφωνα με τον δήμαρχο Αριστοτέλη, Στέλιο Βαλιάνο, ορμητικά νερά από χειμάρρους είχαν κατακλείσει νωρίτερα την είσοδο στην Ολυμπιάδα (στο τμήμα του δρόμου από τον Σταυρό).</p>
      <p>Ο δρόμος άνοιξε ωστόσο όπως είπε ο κ. Βαλιάνος η κατάσταση στην Ολυμπιάδα είναι πολύ δύσκολη.</p>
      <p>Όπως είπε οι χείμαρροι έχουν "κατεβάσει"<b> πέτρες, πρανή, φερτά υλικά σε δρόμους, αυλές, πολύ φοβάμαι και σε σπίτια</b> ... «Τα νερά παρέσυραν τουλάχιστον ένα αυτοκίνητο ακόμη και ένα κοντέινερ όπως μου ανέφερε ο ιδιοκτήτης του», σύμφωνα με τον ίδιο.</p>
      <p>Ο διοικητής της Περιφερειακής Διοίκησης Κεντρικής Μακεδονίας της Πυροσβεστικής, Κώστας Παχίδης που βρέθηκε στην περιοχή ανέφερε στο ΑΠΕ ΜΠΕ ότι «<b>έχει πλημμυρίσει η Ολυμπιάδα... είναι ένα ποτάμι</b>». Σύμφωνα με τον κ. Παχίδη «έχουν γίνει ήδη δύο απεγκλωβισμοί (ηλικιωμένο ζευγάρι απομακρύνθηκε και μεταφέρθηκε σε ασφαλές σημείο). Πριν από την άφιξη της Π.Υ. κάποιοι ανέβηκαν σε ορόφους<b>, φοβούμενοι την ορμή των νερών ενώ πολλές εξοχικές κατοικίες δεν έχουν ελεγχθεί».</b></p>
      <figure>
        <iframe src="https://www.youtube.com/embed/8NK3EJfyb0Y" width="560" height="315" data-service="Youtube" scrolling="no"/>
      </figure>
      <p>Η Πυροσβεστική δέχθηκε δεκάδες<b> κλήσεις για άντληση υδάτων</b> στην περιοχή της Αρναίας. </p>
      <p>Αντλήσεις υδάτων έγιναν στον Σταυρό και στην Ιερισσό όπου χρειάστηκε να γίνει απομάκρυνση και δέντρων που είχαν πέσει.</p>
      <figure>
        <iframe src="https://www.youtube.com/embed/RFCVwS_HV1g" width="560" height="315" data-service="Youtube" scrolling="no"/>
      </figure>
      <p>Σε αρκετά τμήματα του επαρχιακού δικτύου, κυρίως της Βόρειας Χαλκιδικής κατά διαστήματα χρειάστηκε να διακοπεί η κυκλοφορία των οχημάτων για την ασφάλεια των διερχόμενων οδηγών καθώς <b>είχαν υπερχειλίσει χείμαρροι και ο ποταμός Χαβρίας.</b></p>
      <h4>Κυβερνητικό κλιμάκιο στις πληγείσες περιοχές με εντολή Μητσοτάκη </h4>
      <p>Παράλληλα, με εντολή του πρωθυπουργού, Κυριάκου Μητσοτάκη, το πρωί του Σαββάτου κυβερνητικό κλιμάκιο με επικεφαλής τον υπουργό Εθνικής Άμυνας,<b> Νίκο Παναγιωτόπουλο</b> και τον υφυπουργό Εσωτερικών,<b> Θεόδωρο Λιβάνιο,</b> μεταβαίνει στις πληγείσες περιοχές σε Χαλκιδική και Θάσο.</p>
      <p>Μαζί τους μεταβαίνουν, ο Γενικός Γραμματέας Πολιτικής Προστασίας, Νίκος Χαρδαλιάς, ο Γενικός Γραμματέας Υποδομών, Γεώργιος Καραγιάννης, ο Γενικός Γραμματέας Αγροτικής Πολιτικής και Διαχείρισης Κοινοτικών Πόρων, Κώστας Μπαγινέτας και ο Υπαρχηγός Επιχειρήσεων του Πυροσβεστικού Σώματος, Αντιστράτηγος Στέφανος Κολοκούρης.</p>
      <p>Η αποστολή θα μεταβεί με ελικόπτερο του Πυροσβεστικού Σώματος και θα προσεγγίσει στις 8.30 <b>την περιοχή Ολυμπιάδα Χαλκιδικής (Δημοτικό Γήπεδο) και στις 10.45 την νήσο Θάσο (Γήπεδο Λιμένα).</b></p>
      <p>
        <b>Αναλυτική πρόγνωση από την ΕΜΥ για το Σάββατο:</b>
      </p>
      <h3>Αττική</h3>
      <p><b>Καιρός:</b> Λίγες νεφώσεις παροδικά αυξημένες τις μεσημβρινές και απογευματινές ώρες . Η ορατότητα τις πρωινές και βραδινές θα είναι κατά τόπους περιορισμένη.<br/><b>Άνεμοι:</b> Μεταβλητοί 3 με 4 μποφόρ και από το απόγευμα βαθμιαία νοτιοανατολικοί με την ίδια ένταση.<br/><b>Θερμοκρασία:</b> Από 13 έως 20 βαθμούς Κελσίου.</p>
      <h3>Θεσσαλονίκη</h3>
      <p><b>Καιρός:</b> Νεφώσεις με ασθενείς τοπικές βροχές.<br/><b>Άνεμοι:</b> Από ανατολικές διευθύνσεις 3 με 4 μποφόρ.<br/><b>Θερμοκρασία:</b> Από 13 έως 17 βαθμούς Κελσίου.</p>
      <h3>Μακεδονία, Θράκη</h3>
      <p><b>Καιρός:</b> Νεφώσεις κατά τόπoυς αυξημένες κυρίως στην κεντρική Μακεδονία, όπου θα σημειωθούν τοπικές βροχές. Η ορατότητα τις πρωινές και βραδινές θα είναι κατά τόπους περιορισμένη.<br/><b>Άνεμοι:</b> Ανατολικοί βορειοανατολικοί 3 με 4 και στα ανατολικά τοπικά 5 μποφόρ.<br/><b>Θερμοκρασία:</b> Από 10 έως 17 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <h3>Νησιά Ιονίου, Ήπειρος, Δυτική Στερεά, Δυτική Πελοπόννησος</h3>
      <p><b>Καιρός:</b> Νεφώσεις που γρήγορα θα αυξηθούν και θα σημειωθούν τοπικές βροχές και στο Ιόνιο μεμονωμένες καταιγίδες. Κατά τόπους περιορισμένη ορατότητα τις πρωινές ώρες στα ηπειρωτικά.<br/><b>Άνεμοι:</b> Νότιοι νοτιοανατολικοί 3 με 4 και από το απόγευμα στο Ιόνιο 5 με 6 μποφόρ.<br/><b>Θερμοκρασία:</b> Από 11 έως 21 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <h3>Θεσσαλία, Ανατολική Στερεά, Εύβοια, Ανατολική Πελοπόννησος</h3>
      <p><b>Καιρός:</b> Λίγες νεφώσεις παροδικά αυξημένες, με τοπικές βροχές κυρίως μετά το μεσημέρι. Η ορατότητα τις πρωινές και βραδινές ώρες θα είναι κατά τόπους περιορισμένη.<br/><b>Άνεμοι:</b> Στα βόρεια από βόρειες διευθύνσεις 3 με 4 μποφόρ. Στα νότια μεταβλητοί 3 με 4 και από το απόγευμα νοτιοανατολικοί με την ίδια ένταση.<br/><b>Θερμοκρασία:</b> Από 12 έως 20 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <h3>Κυκλάδες, Κρήτη</h3>
      <p><b>Καιρός:</b> Λίγες νεφώσεις κατά τόπους αυξημένες. Πιθανότητα τοπικών βροχών τις μεσημβρινές και απογευματινές ώρες.<br/><b>Άνεμοι:</b> Από βόρειες διευθύνσεις 3 με 4 μποφόρ, που από το απόγευμα βαθμιαία θα στραφούν σε ανατολικούς νοτιοανατολικούς με την ίδια ένταση.<br/><b>Θερμοκρασία:</b> Από 15 έως 22 βαθμούς Κελσίου.</p>
      <h3>Νησιά Ανατολικού Αιγαίου, Δωδεκάνησα</h3>
      <p><b>Καιρός:</b> Νεφώσεις παροδικά αυξημένες με τοπικές βροχές γενικά ασθενείς.<br/><b>Άνεμοι:</b> Στα βόρεια βόρειοι βορειοανατολικοί 3 με 5 μποφόρ. Στα νότια μεταβλητοί 3 με 4 μποφόρ.<br/><b>Θερμοκρασία:</b> Από 17 έως 22 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/198323/kyvernitiko-klimakio-stis-pligeises-apo-tin-kakokairia-perioxes-me-entoli-mitsotaki">Κυβερνητικό κλιμάκιο στις πληγείσες από την κακοκαιρία περιοχές</a>
        </li>
        <li>
          <a href="https://www.cnn.gr/news/ellada/story/198279/kakokairia-sovara-provlimata-sti-xalkidiki-katerreyse-dromos">Κακοκαιρία: Σοβαρά προβλήματα στη Χαλκιδική – Κατέρρευσε δρόμος</a>
        </li>
        <li>
          <a href="https://www.cnn.gr/news/ellada/story/198244/kakokairia-se-katastasi-ektaktis-anagkis-perioxes-se-kavala-kai-thaso">Κακοκαιρία: Σε κατάσταση έκτακτης ανάγκης περιοχές σε Καβάλα και Θάσο</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/16264/xalkidikh">ΧΑΛΚΙΔΙΚΗ</a>
        </li>
        <li>
          <a href="https://www.cnn.gr/eidhseis/tag/1184/kakokairia">ΚΑΚΟΚΑΙΡΙΑ</a>
        </li>
        <li>
          <a href="https://www.cnn.gr/eidhseis/tag/80363/kakokairia-xalkidikh">ΚΑΚΟΚΑΙΡΙΑ ΧΑΛΚΙΔΙΚΗ</a>
        </li>
        <li>
          <a href="https://www.cnn.gr/eidhseis/tag/23187/provlhmata">ΠΡΟΒΛΗΜΑΤΑ</a>
        </li>
        <li>
          <a href="https://www.cnn.gr/eidhseis/tag/1303/thasos">ΘΑΣΟΣ</a>
        </li>
        <li>
          <a href="https://www.cnn.gr/eidhseis/tag/3294/plimmyres">ΠΛΗΜΜΥΡΕΣ</a>
        </li>
      </ul>
      <h4>
        <a href="https://www.cnn.gr/eidhseis">Top επικαιρότητα</a>
      </h4>
      <figure>
        <img src="https://cdn.cnngreece.gr/media/com_news/story/2019/11/22/198288/snapshot/21397917.JPG"/>
      </figure>
      <figure>
        <img src="https://cdn.cnngreece.gr/media/com_news/story/2019/11/22/198289/snapshot/2366293.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/22/198293/snapshot/ARTEMHS.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/22/198298/snapshot/tsipras-proores-ekloges.jpg"/>
      </figure>
    </article>
  </body>
</html>