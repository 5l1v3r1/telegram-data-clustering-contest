<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/kultur-sanat/2020-yili-hac-onkayit-tarihleri-ne-zaman-2020-hac-kuralari-ne-zaman-cekilecek-2020-hac-kura-sonuclari-nereden-nasil-ogrenilecek-h521373.html"/>
    <meta property="og:site_name" content="KamuAjans"/>
    <meta property="article:published_time" content="2019-11-22T18:30:43+00:00"/>
    <meta property="og:title" content="2020 Yılı Hac Önkayıt Tarihleri Ne Zaman? 2020 Hac Kuraları Ne Zaman Çekilecek? 2020 Hac Kura Sonuçları Nereden Nasıl Öğrenilecek?"/>
    <meta property="og:description" content="Hac Kurası - Milyonlarca hacı adayı 2020 yılında kutsal topraklara gitmek için Diyanet İşleri Başkanlığı'nın yapacağı kura sonuçlarının sayfaya düşmesini bekleyecek."/>
  </head>
  <body>
    <article>
      <h1>2020 Yılı Hac Önkayıt Tarihleri Ne Zaman? 2020 Hac Kuraları Ne Zaman Çekilecek? 2020 Hac Kura Sonuçları Nereden Nasıl Öğrenilecek?</h1>
      <address><time datetime="2019-11-22T18:30:43+00:00">22 Nov 2019, 18:30</time> by <a rel="author">KamuAjans</a></address>
      <p>
        <b>Hac Kurası - Milyonlarca hacı adayı 2020 yılında kutsal topraklara gitmek için Diyanet İşleri Başkanlığı'nın yapacağı kura sonuçlarının sayfaya düşmesini bekleyecek.</b>
      </p>
      <p>Kamuajans.com - Türkiye'den kutsal topraklara giderek <a href="http://www.kamuajans.com/haberleri/hac">hac</a> ibadetini yapacak olan hacı adaylarının <a href="http://www.kamuajans.com/haberleri/kura">kura</a>ları 9 Ocak 2020 tarihinde <a href="http://www.kamuajans.com/haberleri/diyanet">Diyanet</a> İşleri Başkanlığında, bilgisayar ortamında basına ve kamuoyuna açık olarak yapılacak.<br/><br/>Milyonlarca hacı adayının beklediği <a href="http://www.kamuajans.com/haberleri/a%C3%A7%C4%B1klama">açıklama</a> Diyanet İşleri Başkanlığı Hac ve Umre Hizmetleri Genel Müdürlüğünden geldi. 2020 yılı hac kura ön kayıt tarihleri ile kura tarihi belli oldu.</p>
      <p>
        <u>
          <i>9 Ocak 2020 tarihinde kamuoyuna açık yapılacak kuranın <a href="http://www.kamuajans.com/haberleri/sonu%C3%A7">sonuç</a>larına, muhtemelen <a href="http://www.kamuajans.com/haberleri/saat">saat</a>: 23.00’den itibaren https://www.hac.gov.tr/ adresinden ulaşılabilecek. Sonuçlar ayrıca hacı adaylarının cep telefonlarına sms olarak gönderilecek.</i>
        </u>
      </p>
      <p>
        <u>
          <i>Kura, hacı adaylarının kayıt yaptırdıkları iller bazında “Oda Tercihli” veya “Otel Tercihli” hac konaklama türlerinde sıralamaya konulmaları şeklinde çekilecek. Kura sonuçlarında asil ve yedek tasnifi yapılmayacağı gibi Diyanet ve acente ayırımına da gidilmeyecek.</i>
        </u>
      </p>
      <p>
        <u>
          <i>Kurada ‘Kesin Kayıt Hakkı’ elde edenler, belirlenen tarihler arasında “Kesin Kayıt Yaptırabilir” belgesini internet ortamından veya müftülüklerden alarak kayıtlarını yaptırabilecekler.</i>
        </u>
      </p>
      <p><u><i>Belirlenen süre içerisinde kesin kayıt yaptırmayanların yerine, hac konaklama türlerine göre kura sırası gözetilerek belirlenen tarihler arasında dağıtılan <a href="http://www.kamuajans.com/haberleri/kontenjan">kontenjan</a>lar çerçevesinde kayıtlar alınacak.<br/><br/>2020 yılında ilk defa hacca gitmek üzere müracaat etmek isteyen vatandaşlarımıza ön kayıt imkanı tanınmaktadır. Ön kayıtların <br/><b>11 Kasım-13 Aralık <a href="http://www.kamuajans.com/haberleri/2019">2019</a></b> tarihleri arasında <b>www.hac.gov.tr</b> adresinde yayınlanacak ön kayıt linkinden e-Devlet kimlik doğrulama sistemi veya doğrudan e-Devlet sistemi üzerinden yapılabilecektir.<br/><br/></i></u><u><i>Müracaatlarla ilgili açıklamalar ve izlenecek yol için </i></u><u><i><a href="http://hacumre.diyanet.gov.tr/Documents/2020_HAC_ONKAYIT_BILGI_NOTU_.pdf">tıkla​yınız...</a><br/></i></u><u><i>Hacca Müracaat Etmek / Kayıt Güncellemek için </i></u><a href="https://hac.gov.tr/HacOnkayitWebAdim/OnkayitED.aspx"><u><i>tıkl​ayınız...<br/></i></u></a><u><i>Önkayıt / Kayıt Yenileme durumunuzu sorgulamak​ için </i></u><u><i><a href="https://www.hac.gov.tr/OnkayitSorgulama/Sorgu.aspx">tıklayınız...​</a><br/></i></u><u><i>2020 yılında ilk defa hacca gitmek üzere müracaat etmek isteyen vatandaşlarımıza ön kayıt imkanı tanınmaktadır. Ön kayıtların 11 Kasım-13 Aralık 2019 tarihleri arasında www.hac.gov.tr adresinde yayınlanacak ön kayıt linkinden e-Devlet kimlik doğrulama sistemi veya doğrudan e-Devlet sistemi üzerinden yapılabilecektir.<br/></i></u><u><i> <br/></i></u><b>2020 YILI HAC MÜRACAATLARINDA İZLENECEK YOL<br/></b><b><br/>A - İLK DEFA KAYIT YAPTIRACAKLAR<br/></b><br/>1- 2020 yılında ilk defa hacca gitmek isteyenlerin müracaatları (11 Kasım- Saat: 00:01 - 13 Aralık 2019 - Saat: 23:59 ) tarihleri arasında alınacaktır.<br/><br/>2- “İlk Defa Kayıt” yaptırmak isteyenler, Al Baraka Türk, Halkbank, Kuveyt Türk, Ptt Bank, Türkiye Finans, Vakıf Bank, Vakıf Katılım, Ziraat Bankası, Ziraat Katılım bankalardan birine (İnternet bankacılığı (PTT Bank hariç) veya şubelerinden) 25.-TL ön kayıt ücretini yatırdıktan sonra Başkanlığımız “www.hac.gov.tr” adresinde yayınlanacak ön kayıt linkinden e-devlet kimlik doğrulama sistemi yoluyla veya doğrudan e-devlet sistemi üzerinden ön kayıtlarını yapabileceklerdir.<br/><br/>3- Ön kayıt yaptırdıktan sonra vazgeçenlere ön kayıt ücreti iade edilmeyecektir.<br/><br/>4- Müracaatlarda; eş, anne, baba, kayınbaba, kayınvalide, kardeş ve çocukların birbirleri ile veya aralarında hiçbir akrabalık bağı olmayanların, istemeleri halinde 5 kişiyi geçmemek üzere grup halinde kur’aya girme talepleri kabul edilecektir.<br/><br/>5- Başkasının yardımı olmadan günlük aktivitelerini gerçekleştiremeyecek derecede engelli, hasta veya yaşlı olanlar, hacca hiç gitmemiş refakatçileri ile birlikte; mahremsiz olarak hacca gidemeyecek durumda olan bayanlar ise müracaatlarını hacca hiç gitmemiş mahremleri ile birlikte yapmaları gerekmektedir.<br/><br/>6- Hacca götürülmek istenilen 0 - 12 yaş aralığındaki çocukların, ebeveynleri ile birlikte ön kayıtlarının yapılmış olması gerekmektedir. Çocuklardan da ön kayıt ücreti alınacaktır.<br/><br/>7- Ayrı ayrı yerlerde ve tarihlerde farklı hac konaklama türlerinde müracaat eden eş veya akrabaların bilahare mahremiyet birleştirilmesi yönündeki istekleri karşılanmayacaktır.<br/><br/>8- Daha önce hacca gidenlerin müracaatı kabul edilmeyecek, müracaatlardan veya kura çekiminden sonra hacca gittiği tespit edilenlerin kayıtları sistemden silinecek ve ön kayıt ücreti de iade edilmeyecektir.<br/><br/>9- Hacı adayları, müracaatlarının sisteme girilip girilmediğini ve yakınlık bağlantılarının doğru birşekilde yapılıp yapılmadığını “www.hac.gov.tr” internet adresinden kontrol edebilecekler; kaydı girilmeyen veya kayıt bilgilerinde yanlışlık olanlar varsa bunlar, kayıtsüresi içerisinde e-Devletsistemi üzerinden veya ilgili müftülüklerden bilgilerini düzelttirebileceklerdir.<br/><br/>10- Yapılacak tercihlerin bağlayıcı olacağı ve kayıt süresi bitiminden sonra konaklama türü değişikliğine izin verilmeyeceği için hacı adayları; aşağıda belirtilen hac konaklama türlerinden durumuna uygun olanını, verilen fiyat aralığı ve tahmini hac seyahat sürelerini de dikkate alarak mutlaka işaretleyeceklerdir.<br/><br/>11- Ön kayıt ücretini yatırdığı halde süresi içerisinde (11 Kasım - 13 Aralık 2019) müracaatını tamamlamayanların müracaatları kabul edilmeyecektir.<br/><br/><b>B- ÖNCEKİ YILLARDA KAYIT YAPTIRANLAR (KAYIT YENİLEME)<br/></b><br/>1- 2019 yılı haccı için çekilen kuraya katılıp kesin kayıt hakkı elde edemeyen hacı adaylarının kayıt yenileme işlemleri 11 Kasım 2019 tarihinde Diyanet İşleri Başkanlığı tarafından otomatik olarak yapılacaktır.<br/><br/>2- Kaydı yenilenen hacı adaylarından; sistemde kayıtlı konaklama türü, il, ilçe, adres ve cep telefonu bilgilerinde değişiklik yapmak isteyenler, bu değişiklikleri Başkanlığımız “www.hac.gov.tr” adresinde yayınlanacak olan ön kayıt linkinden e-Devlet kimlik doğrulama sistemi yoluyla veya ilgili müftülüklerden yapabileceklerdir.<br/><br/>3- Kaydı yenilenen hacı adaylarından, sistemde kayıtlı kura birlikteliklerinde değişiklik yapmak isteyenler veya birlikte kura birlikteliği oluşturmak isteyenler ilgili müftülüklere giderek işlemlerini yaptırabileceklerdir.<br/><br/><b>C- ÖN KAYIT VE KAYIT YENİLEMELERDE ORTAK KRİTERLER<br/></b><br/>1- Müracaat esnasında tercih edilen hac konaklama türleri bağlayıcı olacağından ve daha sonra konaklama tür değişikliğine imkân tanınmayacağından, tercihler dikkatli bir şekilde yapılmalıdır.<br/><br/>2- Vatandaşlarımızın güncel iletişim bilgilerini (kura sonuç bildirimi ve diğer bilgilendirmelerde sistemde kayıtlı iletişim bilgileri esas alınacağından) mutlaka girmeleri gerekmektedir.<br/><br/>3- Yakınlarıyla birlikte müracaat edenlerden birinin ilk defa 2020 yılında kayıt yapmış olması, diğerinin ise kaydının yenilenmiş olması durumunda; talep etmeleri halinde bunların müracaatları kayıt yenileme (11 Kasım - 13 Aralık 2019) süresi içinde birlikte alınabilecek ve kuraya da tek numara ile katılabileceklerdir. Bu işlemlerini il veya ilçe müftülüklerinden yapabileceklerdir.<br/><br/>4- İnternet ortamında veya müftülüklere yapılan müracaatlardaki bilgi eksikliğinden grup başı/dilekçeyi imzalayan veya internet üzerinden değişiklik yapan kişi sorumlu olacaktır.<br/><br/>5- Hac yolcularına farklı hizmet seçenekleri sunabilmek maksadıyla <a href="http://www.kamuajans.com/haberleri/mekke">Mekke</a> ve <a href="http://www.kamuajans.com/haberleri/medine">Medine</a>’deki bina veya otellerin fiziki yapıları ile Mescid-i Haram ve Mescid-i Nebevi’ye olan mesafeleri dikkate alınarak, hac konaklama türleri aşağıdaki şekilde düzenlenmiştir.<br/><br/><b>a-Oda Tercihli Konaklama Türü<br/></b><br/>• Mekke-Medine'de oda içinde banyo-tuvalet, buzdolabı ve karyolası bulunan, asansör sayısı yeterli, lobisi geniş ve ferah, müstakil yemekhane/irşat salonu bulunan, ortak kullanım mekânları hacı sayısına göre yeterli, 2, 3 ve 4 kişilik odalarda konaklama yaptırılacaktır.<br/><br/>• Mekke'de Mescid-i Haram’a en fazla 7 km. Medine'de ise Merkeziye'de veya Mescid-i Nebevi’ye en fazla 700 metre mesafede yer alan binalarda konaklama yaptırılacaktır.<br/><br/>• Mekke’de hacıların otellerden Kabe’ye ulaşımları ücretsiz otobüslerle ring usulü (bazı otellerden aktarmalı ring usulü) yapılacaktır. Ulaşım hizmeti Suudi Arabistan Mekke trafik komisyonu kararı gereği 05-15 Zilhicce 1441 (26 Temmuz- 05 Ağustos 2020) tarihleri arasında verilememektedir.<br/><br/>• Sabah kahvaltısı, ve akşam yemeği tabldot usulü, öğle öğünü için kumanya paketi verilecektir.<br/><br/>• Medine’de kalma süresi 4 ila 6 gün arasında planlanacaktır.<br/><br/>• Hac süresi uçak programına göre azami 45 gün olacaktır.<br/><br/><b>b- Otel Konaklama Türü<br/></b><br/>Mekke ve Medine standartlarında günlük oda temizliği, çarşaf ve havluların değişimi vb. hizmet veren 4 ve 5 yıldızlı otellerde, 2 veya 3 kişilik odalarda konaklama yaptırılacaktır. Otellerin Mescid-i Harama ve Mescid-i Nebeviye olan takribi uzaklıklarına göre iki ayrı kategoride organizasyon düzenlenecektir.<br/><br/>* Otel-1 konaklama türünde; Mekke'de Mescid-i Haram’a en fazla 700 metre mesafede, Medine'de ise Merkeziye'de bulunan yıldızlı ve 3 öğün açık büfe yemek hizmeti veren otellerde konaklama yaptırılacak olup hac süresi uçak programına uygun olarak 10 - 18 gün aralığında olacaktır.<br/><br/>* Otel-2 konaklama türünde; Mekke'de Mescid-i Harama en fazla 1000 metre mesafede, Medine'de ise Merkeziye'de bulunan yıldızlı ve 2 öğün açık büfe yemek hizmeti veren otellerde konaklama yaptırılacak olup hac süresi uçak programına uygun olarak 14 - 25 gün aralığında olacaktır.<br/><br/><b>6- Hac Yolcularından Alınacak Ücretler<br/></b><br/>2020 yılı hac ücretleri Suudi Arabistan Riyali (SAR) olarak belirlenmiş olup, 2020 yılı konaklama<br/>türlerine göre fiyat aralığı aşağıdaki gibidir.<br/><br/><br/>7- Kura sonuçları; SMS yoluyla grup başlarına bildirilecektir. Ayrıca, Başkanlığımız www.hac.gov.tr adresinde yayınlanacak kura sonuç linkinden veya doğrudan e-devlet sistemi üzerinden sorgulanabilecektir.<br/><br/>8- Kesin kayıt tarihi ile ilgili kriterler bilahare duyurulacaktır.<br/><br/><b>D- HAC MEVSİMİ TAKVİMİ İLE İLGİLİ HUSUSLAR<br/></b><br/>a- 2020 yılı hac kurası 09 Ocak 2020 Perşembe günü çekilecek ve aynı gün ilan edilecektir.<br/><br/>b- Hac kesin kayıtları 13–24 Ocak 2020 tarihleri arasında yapılacaktır.<br/><br/>c- Hac için çıkışlar: 22 Haziran - 25 Temmuz 2020 (Hicri 01 Zilkade 1441-4 Zilhicce 1441); Hacdan dönüşler: 06 Ağustos - 02 Eylül 2020 (Hicri 16 Zilhicce 1441- 14 Muharrem 1442) tarihleri arasında yapılacaktır.<br/><br/><b>2020 YILI HAC ÖN KAYIT AŞAMALARI<br/></b><br/><b>1- AŞAMA:<br/></b><br/>www.hac.gov.tr adresine girildikten sonra 11 Kasım 2019 tarihinde yayınlanacak olan hac önkayıt/güncelleme linkine tıkladıktan sonra aşağıdaki ekran açılacaktır.<br/><br/>Yukarıda açılan ekranda görülen açıklamaları lütfen dikkatlice okuduktan sonra OKUDUM butonuna basarak ikinci aşamaya geçiniz.<br/><br/><b>2- AŞAMA:<br/></b><br/>Ekranda görünen “e-Devlet Şifresi ile giriş” butonuna basarak bir sonraki aşamaya geçiniz.<br/><br/><b>3- AŞAMA:<br/></b><br/>e-Devlet sayfasına yönlendirilmiş bulunmaktasınız.<br/><br/><b>4-AŞAMA:<br/></b><br/>Yukarıdaki ekrandan TC Kimlik numaranız ve şifreniz ile e-Devlet sistemine giriş yapınız. Açılan ekrandan ONAYLA tuşuna basarak bir sonraki aşamaya geçiniz.<br/><br/><b>5. AŞAMA:<br/></b><br/>Eğer önkayıt ücretini henüz yatırmadıysanız aşağıdaki uyarı ekranı gelecektir. Bu uyarı ekranında önkayıt ücretini yatırabileceğiniz bankalar hatırlatılmaktadır. Ön kayıt ücretinizi ilgili bankalardan birine yatırmış iseniz aşağıdaki ekran açılacaktır.<br/><br/>İstenilen bilgileri doğru ve eksiksiz doldurduktan sonra İLERLE butonuna basarak bir sonraki aşamaya geçiniz.<br/><br/><b>6. AŞAMA:<br/></b><br/>a) Hac konaklama türleri hakkındaki açıklamaları okuduktan sonra yukarıdaki ekranda size uygun olan Hac Konaklama Türünü seçiniz.<br/><br/>b) Kuraya tek başınıza girecekseniz “Kuraya tek başıma gireceğim” seçeneğini işaretleyip İLERİ butonuna bastıktan sonra aşağıdaki ekrandan bilgileriniz kontrol edip son aşamaya (8. AŞAMA) geçiniz. <br/><br/>c) Kuraya sizin dışınızda birlikte girmek istediğiniz kişiler var ise; “Kuraya eş, çocuk, veya yakın akrabalarımla birlikte gireceğim” seçeneğiniseçip İLERİ butonuna basarak 7. AŞAMAYA geçiniz.<br/><br/><b>7.AŞAMA:<br/></b><br/>Bu aşamada; ön kayıt ücretini yatırmış ve ilk defa 2020 yılında hacca müracaat ediyor olması kaydıyla birlikte kuraya girmek istediğiniz kişileri ekleyerek işleminiz tamamlayabilirsiniz.<br/><br/>Bu ekranda;<br/><br/>a) Grubunuza ilave edeceğiniz kişilerin TC Kimlik numarasını yazarak “Kişi Ekle” butonuna basınız. Bu işlemi grubunuza eklemek istediğiniz her bir kişi için ayrı ayrı tekrarlayınız.<br/><br/>b) Girdiğiniz kişilerin bilgilerinde yanlışlık varsa “Listeyi Boşaltıp Geri Dön” butonuna basarak işlemlerinize kaldığınız yerden devam ediniz.<br/><br/>c) Grubunuza dahil ettikten sonra çıkarmak istediğiniz bir kişi var ise, “Kuraya Birlikte Gireceğiniz Kişiler” başlığı altındaki kutucuktan çıkarmak istediğiniz kişiyi seçip ardından “Seçili Kişiyi Listeden Çıkar” butonuna basarak işlemlerinize devam edebilirsiniz. Grubunuza eklemek istediğiniz kişilerin kayıt işlemlerini bitirdikten ve girmiş olduğunuz bilgileri ekrandan dikkatlice kontrol ederek bilgilerin doğruluğundan emin olduktan sonra İLERİ Butonuna basarak son aşamaya geçiniz.<br/><br/>NOT: Bu aşamayı geçtikten sonra Kişi eklemek, listeyi boşaltmak veya seçili kişiyi gruptan çıkarma işlemleri yapılamamaktadır.<br/><br/><b>8. AŞAMA: Son Aşama:<br/></b><br/>Açılan ekranda kaydınızın veya kayıtlarınızın (grup olarak) yapıldığı bilgisi gelmektedir. Burada<br/><br/>a) Durum Sorgulama linkine basarak Kayıt durumunuz sorgulayabilirsiniz.<br/><br/>b) YAZDIR butonuna basarak yaptığınız kayıt işleminizi bilgisayarınıza kayıt edebilir veya yazıcıdan çıktı alabilirsiniz.</p>
      <p><b>HAC KURA SONUÇLARI</b> <b><a href="http://hac.gov.tr/HacKuraSonuc/">TIKLA SORGULA</a></b></p>
    </article>
  </body>
</html>