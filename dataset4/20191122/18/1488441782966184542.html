<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/22/samsung-galaxy-a51-sara-lo-smartphone-piu-economico-quadrupla-fotocamera-macro-5-mp-foto-684547/"/>
    <meta property="og:site_name" content="AndroidWorld"/>
    <meta property="article:published_time" content="2019-11-22T18:44:32+00:00"/>
    <meta property="og:title" content="Samsung Galaxy A51 sarà lo smartphone più economico con quadrupla fotocamera (e macro da 5 MP)? (foto)"/>
    <meta property="og:description" content="In Rete stanno circolando voci, alimentate da un informatore anonimo e riportate dal sito SamMobile (solitamente affidabile), sul prossimo Galaxy..."/>
  </head>
  <body>
    <article>
      <h1>Samsung Galaxy A51 sarà lo smartphone più economico con quadrupla fotocamera (e macro da 5 MP)? (foto)</h1>
      <address><time datetime="2019-11-22T18:44:32+00:00">22 Nov 2019, 18:44</time> by <a rel="author" href="https://www.androidworld.it/author/rob-art7/" target="_blank">Roberto Artigiani</a></address>
      <p>In Rete stanno circolando voci, alimentate da un informatore anonimo e riportate dal sito <i>SamMobile</i> (solitamente affidabile), sul prossimo <a href="https://www.androidworld.it/tag/samsung-galaxy-a51/">Galaxy A51</a>. Se le informazioni trapelate si dovessero rivelare corrette allora lo smartphone diventerebbe con tutta probabilità <b>il più economico quad-camera phone sul mercato</b>.</p>
      <p>Inizialmente si pensava che il dispositivo della famiglia Galaxy A, dedicata alla fascia media, avrebbe adottato lo stesso setup fotografico di <a href="https://www.androidworld.it/tag/samsung-galaxy-a9-(2018)/">Galaxy A9 (2018)</a>,<b> il primo Galaxy con quattro sensori posteriori</b>. Invece a giudicare dai render che potete vedere a fine articolo il prossimo Galaxy A51 dovrebbe sfoggiare <b>un sensore macro da 5 MP al posto del teleobiettivo</b>.</p>
      <p>Il comparto sarebbe quindi così composto: <b>sensore principale da 48 MP + super grandangolare da 12 MP + sensore di profondità da 5 MP + macro da 5 MP</b>. Il motivo per cui il teleobiettivo sarebbe sostituito dal macro è di mera natura economica, quest’ultimo infatti è un componente meno caro e più in linea con la serie A5x. Per quanto riguarda la <b>fotocamera frontale</b>, Galaxy A51 dovrebbe avere un <b>piccolo foro al centro del display</b>, dove ospitare un sensore da 32 MP.</p>
      <p>Fonte: <a href="https://www.sammobile.com/news/exclusive-samsung-galaxy-a51-to-feature-a-5mp-macro-camera/">SamMobile</a></p>
    </article>
  </body>
</html>