<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/Euroleague/a315312-Izvestaj-pogresan-Milt-Palasio-nije-poginuo.html"/>
    <meta property="og:site_name" content="Sport Klub"/>
    <meta property="article:published_time" content="2019-11-22T18:12:00+00:00"/>
    <meta property="og:title" content="Izveštaj pogrešan, Milt Palasio nije poginuo!"/>
    <meta property="og:description" content="Iako se pojavila skoro potpuno zvanična informacija da je nekadašnji košarkaš Partizana Milton Palasio poginuo u saobraćajnoj nesreći u Torontu, kako je preneo CBTV, ta vest dobila je potpuni obrt. Iskusni košarkaš je živ i nije bio deo saobraćajne nesreće."/>
  </head>
  <body>
    <article>
      <h1>Izveštaj pogrešan, Milt Palasio nije poginuo!</h1>
      <h2>Iako se pojavila skoro potpuno zvanična informacija da je nekadašnji košarkaš Partizana Milton Palasio poginuo u saobraćajnoj nesreći u Torontu, kako je preneo CBTV, ta vest dobila je potpuni obrt. Iskusni košarkaš je živ i nije bio deo saobraćajne nesreće.</h2>
      <address><time datetime="2019-11-22T18:12:00+00:00">22 Nov 2019, 18:12</time> by <a rel="author">Saša Ozmo</a></address>
      <figure>
        <img src="https://sportklub.rs/Picture/170286/jpeg/Milton-Palasio.jpg"/>
        <figcaption>
          <cite>Euroleague Basketball via Getty Images</cite>
        </figcaption>
      </figure>
      <p>Prema prvim navodima u izveštaju, Palasija je udario automobil "Honda Civic", čije su kočnice otkazale ispred tržnog centra. Čak se pojavila i vest iz policijiskih izveštaja da je momak poreklom sa Belizea doživeo teške povrede, a zatim i preminuo u petak ujutru. <br/><br/>Američki konzulat u Kanadi potvrdio je identitet 41-godišnjeg bivšeg košarkaša, barem prema pisanju CBTV, ali Endru Poter, novinar za "The Score", prenosi sledeći odgovor Long Ajland Netsa, gde Palasio radi kao asistent:<br/><br/><i>"Ti izveštaji su netačni. Razgovarali smo sa Miltom, on je u redu".</i></p>
      <figure>
        <iframe data-src="https://twitter.com/AndrewJoePotter/status/1197932881286508545?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Novinar "Sportanda" je nakon informacije o smrti Palasija na svom tviter profilu objavio da ta vest nije tačna, da je Palasio živ, ali se i izvinio javnosti zbog širenja neproverenih informacija. </p>
      <figure>
        <iframe data-src="https://twitter.com/Carchia/status/1197936712195936256?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Za Partizan je Palasio igrao u sezoni 2007/2008, bilo mu je to prvo evropsko iskustvo posle sedam godina u NBA ligi (Seltiks, Reptors, Džez…) i sa crno-belima je osvojio ABA ligu, Prvenstvo i Kup Srbije u sezoni u kojoj je beogradski tim došao do osam najboljih u Evropi.</p>
      <figure>
        <iframe src="https://www.youtube.com/embed/mdhKeQq-NcA" width="620" height="381" data-service="Youtube" scrolling="no"/>
        <figcaption>
          <cite>You Tube</cite>
        </figcaption>
      </figure>
      <p>Trebalo je i 2009. da obuče dres Partizana, ali nije se pojavio na pripremama na vreme. Dalje tokom karijere nosio je dresove Kavale, Kaha Laborala, a karijeru je završio 2013. godine u Ritasu.</p>
    </article>
  </body>
</html>