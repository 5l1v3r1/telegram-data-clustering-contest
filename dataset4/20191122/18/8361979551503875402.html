<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/dbr-ogolosilo-v-rozshuk-pidpolkovnika-sbu-novini-ukrajini-50055224.html"/>
    <meta property="og:site_name" content="НВ"/>
    <meta property="article:published_time" content="2019-11-22T18:18:00+00:00"/>
    <meta property="og:title" content="Держзрада. ДБР оголосило в розшук підполковника СБУ"/>
    <meta property="og:description" content="Державне бюро розслідувань оголосило в розшук за підозрою в держзраді підполковника Служби безпеки України."/>
  </head>
  <body>
    <article>
      <h1>Держзрада. ДБР оголосило в розшук підполковника СБУ</h1>
      <h2>Державне бюро розслідувань оголосило в розшук за підозрою в держзраді підполковника Служби безпеки України.</h2>
      <address>
        <time datetime="2019-11-22T18:18:00+00:00">22 Nov 2019, 18:18</time>
      </address>
      <p>Про це <a href="https://dbr.gov.ua/news/ogolosheno-v-rozshuk-pidpolkovnika-sbu-yakiy-peredavav-dani-derzhavnoi-taemnici-rosiyskim-specsluzhbam">повідомляє </a>прес-служба ДБР.</p>
      <p>Підполковник СБУ залишив Україну в грудні 2017 року, після чого не повертався. В ДБР зазначили, що в разі його появи на території України, він буде доставлений до суду для обрання запобіжного заходу.</p>
      <p>«Працівник СБУ за завданням і в координації зі спецслужбами Російської Федерації, діючи в інтересах іноземної держави, збирав і передавав інформацію з обмеженим доступом, у тому числі, що становлять державну таємницю. Щоб уникнути відповідальності, правоохоронець перетнув державний кордон України в напрямку Республіки Білорусь у грудні 2017 року і по теперішній час не повернувся в Україну», — повідомили в ДБР.</p>
      <p>Зазначається, що кримінальне провадження розпочато 5 січня 2018 року слідчими СБУ, після чого 1 лютого 2019 року матеріали справи передали для подальшого розслідування в ДБР.</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/events/sbu-zasekretila-informaciyu-pro-rozsliduvannya-derzhzradi-semochka-50008326.html">СБУ засекретила інформацію про розслідування "держзради" Семочка</a>
        </li>
        <li>
          <a href="https://nv.ua/ukr/ukraine/events/sprava-pro-derzhzradu-kolishnogo-cholovika-podkopayevoji-vidpravili-pid-domashniy-aresht-50022936.html">Справа про держзраду: колишнього чоловіка Подкопаєвої відправили під домашній арешт</a>
        </li>
      </ul>
    </article>
  </body>
</html>