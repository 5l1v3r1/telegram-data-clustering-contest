<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/istat-boom-di-multinazionali-in-italia-378-nel-2017/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-22T18:06:41+00:00"/>
    <meta property="og:title" content="Istat: boom di multinazionali in Italia, +378 nel 2017"/>
    <meta property="og:description" content="L’Italia terra di competenza e specializzazione della forza lavoro, i primi fattori che attraggono imprenditori stranieri. Nel 2017 è salito il numero di imprese a controllo estero in Italia a +378 di cui quasi 300 nei servizi. Lo rivela l’Istat secondo cui nel biennio 2019-2020, tra le controllate estere in Italia il 31,5% programma un incremento dei livelli di attività, il 61,3% un mantenimento della dimensione economica, il 7,1% un ridimensionamento. Aumenta nel 2017 il numero di imprese a controllo estero in Italia Nel 2017 quindi, certifica l’istituto nazionale di statistica, continua l’espansione delle multinazionali estere in Italia e delle italiane all’estero. Le prime consolidano il contributo positivo alla crescita del sistema produttivo italiano, le seconde rafforzano la prospettiva di crescente apertura e integrazione internazionale. In Italia sono attive 14.994 imprese a controllo estero, le quali occupano quasi 1,4 milioni di addetti (+4,0% rispetto al 2016), fatturano (al netto di attività finanziarie…"/>
  </head>
  <body>
    <article>
      <h1>Istat: boom di multinazionali in Italia, +378 nel 2017</h1>
      <address><time datetime="2019-11-22T18:06:41+00:00">22 Nov 2019, 18:06</time> by <a rel="author">Alessandra Caparello</a></address>
      <p>L’Italia terra di competenza e specializzazione della <b>forza lavoro,</b> i primi fattori che attraggono imprenditori stranieri. Nel 2017 è salito il numero di imprese a controllo estero in Italia a +378 di cui quasi 300 nei servizi. Lo rivela l’<a href="https://www.wallstreetitalia.com/trend/istat/">Istat</a> secondo cui nel biennio 2019-2020, tra le controllate estere in Italia il 31,5% programma un incremento dei livelli di attività, il 61,3% un mantenimento della dimensione economica, il 7,1% un ridimensionamento.</p>
      <h3>Aumenta nel 2017 il numero di imprese a controllo estero in Italia</h3>
      <p>Nel 2017 quindi, certifica l’istituto nazionale di statistica, continua l’espansione delle <b>multinazionali estere</b> in Italia e delle italiane all’estero. Le prime consolidano il contributo positivo alla crescita del sistema produttivo italiano, le seconde rafforzano la prospettiva di crescente apertura e integrazione internazionale.</p>
      <p>In Italia sono attive 14.994 <b>imprese a controllo estero</b>, le quali occupano quasi 1,4 milioni di addetti (+4,0% rispetto al 2016), fatturano (al netto di attività finanziarie e assicurative) oltre 572 miliardi di euro (+6,1%), realizzano un valore aggiunto di quasi 119 miliardi di euro (+5,0%i) e quasi 17 miliardi di investimenti fissi lordi.<br/>Contribuiscono inoltre alla spesa in ricerca e sviluppo per oltre 3,3 miliardi.</p>
      <h3>USA il paese con il più alto numero di imprese a controllo estero in Italia</h3>
      <p>Le <b>multinazionali estere</b> contribuiscono ai principali aggregati economici nazionali dell’industria e dei servizi con l’8,0% degli addetti (+0,1 punti percentuali rispetto al 2016), il 18,5% del fatturato (+0,2 punti) il 15,3% del valore aggiunto (+0,2 punti) e il 17,5% degli investimenti (+3,1 punti).<br/>Il primato di paese con il più alto numero di imprese a controllo estero in Italia va agli Stati Uniti. (oltre 157 mila addetti nell’industria e quasi 112 mila nei servizi).</p>
      <p>I <b>primi dieci paesi di residenza</b> delle multinazionali estere per numero di imprese controllate in Italia assorbono l’86,9% degli addetti, l’82,3% del fatturato e l’85,3% del valore aggiunto. Gli Stati Uniti sono il paese con il più elevato numero di imprese e addetti a controllo estero in Italia (2.314 imprese, con oltre 284 mila addetti).<br/>Segue la Germania, con 2.073 imprese e quasi 181 mila addetti, e la Francia con 1987 imprese e oltre 271 addetti Per l’industria, segue la Cina che, con oltre 92 mila addetti impiegati, supera la Romania (oltre 90 mila addetti) mentre per i servizi seguono il Brasile (oltre 73 mila addetti ) e la Germania (quasi 67 mila).</p>
    </article>
  </body>
</html>