<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/futball/20191122-psg-neymar-thomas-tuchel-serules-bajnokok-ligaja-lille-real-madrid.html"/>
    <meta property="og:site_name" content="Origo"/>
    <meta property="article:published_time" content="2019-11-22T18:16:00+00:00"/>
    <meta property="og:title" content="A PSG edzője dühös Neymarra"/>
    <meta property="og:description" content="A világ legdrágább játékosa egy hónap után térhet vissza a pályára."/>
  </head>
  <body>
    <article>
      <h1>A PSG edzője dühös Neymarra</h1>
      <address><time datetime="2019-11-22T18:16:00+00:00">22 Nov 2019, 18:16</time> by <a rel="author">Origo</a></address>
      <p>
        <b>Thomas Tuchel, a Paris Saint-Germain vezetőedzője dühös Neymarra, amiért elutazott a madridi David-kupára. Ennek ellenére valószínűleg lehetőséget ad neki a Lille elleni péntek esti bajnoki mérkőzésen.</b>
      </p>
      <p>A PSG 27 éves támadója október közepén a Nigéria elleni felkészülési mérkőzés nyolcadik percében egy sprint után kapott a combjához, majd öt perccel később le is kellett cserélni, így rövidre sikerült 101. fellépése a brazil válogatottban. </p>
      <figure>
        <img src="https://cdn.nwmgroups.hu/s/img/i/1910/20191013fbl-horizontal-football-friendly-match.jpg"/>
        <figcaption>Neymar megsérült a 101. válogatott mérkőzésén<cite>Forrás: AFP/Roslan Rahman</cite></figcaption>
      </figure>
      <p>A brazil támadó felépülése jó ütemben haladt, így könnyen lehet, hogy már péntek este pályára lép a Lille elleni bajnokin, és az sem kizárt, hogy keddem elutazik a csapattal a Real Madrid elleni – a párizsiak számára már tét nélküli – Bajnokok Ligája mérkőzésre.</p>
      <p>A világ legdrágább játékosa felépült, viszont a viselkedésével sikerült magára haragítania az edzőjét, ugyanis korábbi barcás csapattársa, Gerard Piqué meghívására elutazott a madridi tenisz Davis-kupára.</p>
      <p><mark>„Mit tehetnék? Nem vagyok se rendőr, sem az apja, csak az edzője"<br/></mark>– mondta a Sky Sportsnak Thomas Tuchel, aki nagy valószínűséggel nem fogja megbüntetni a brazilt a madridi kiruccanása miatt. – Egyáltalán nem örülök az utazásának, de ez nem az a pillanat, amikor meg kell őrülnünk, mert két hétig nagyon profi volt. Sokkal többet edzett, mint a többiek" – dicsérte játékosát a német szakember.</p>
      <figure>
        <img src="https://cdn.nwmgroups.hu/s/img/i/1911/20191122davis-cup--group-stage.jpg"/>
        <figcaption>Neymar a helyszínen élevzete Karen Hacsanov és Rafa Nadal összecsapását<cite>Forrás: dpa Picture-Alliance/AFP/Cezaro De Luca</cite></figcaption>
      </figure>
      <p>Neymarnak a combsérülése miatt négyhetes kihagyást jósoltak. Úgy tűnik, a Lille elleni mérkőzésen akár pályára is léphet. A PSG azonban nyolcpontos előnnyel vezeti a tabellát, így nem biztos, hogy érdemes kockáztatni a játékát.</p>
      <p><mark>„Már a csapattal edzett, ha minden jól megy, akkor játszhat is. <br/></mark>Azt azonban még nem döntöttük el, hogy kezdeni fog, vagy kispados lesz. Ő minőség játékos, olyan, aki eldönti a meccseket. Ha játszik, sokkal veszélyesebbek vagyunk a kapu előtt. Szükségünk van rá, ha továbbra is nyerni akarunk" – tette hozzá Thomas Tuchel.</p>
      <p>A PSG kedden este a Real Madrid otthonában lép pályára a Bajnokok Ligájában. A csoport sorsolásakor óriási rangadónak tűnt a párosítás, azonban a párizsiak már továbbjutottak az A csoportból, és öt pont előnnyel vezetnek a madridiak előtt, így számukra teljesen tét nélküli az összecsapás.</p>
    </article>
  </body>
</html>