<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/politiki/arthro/h_apantisi_skylakaki_ston_syriza_gia_to_epidoma_thermansis-589030/"/>
    <meta property="og:site_name" content="Real.gr"/>
    <meta property="article:published_time" content="2019-11-22T18:40:00+00:00"/>
    <meta property="og:title" content="Συνταγματική αναθεώρηση: Η πρόταση ΝΔ για την ψήφο των αποδήμων - Ενστάσεις από ΣΥΡΙΖΑ"/>
    <meta property="og:description" content="Ο μέσος όρος του επιδόματος θέρμανσης, που λαμβάνουν φέτος οι πολίτες, είναι μεγαλύτερος σε σχέση με τις προηγούμενες χρονιές για όλες τις κατηγορίες πολιτών, αναφέρει σε δήλωσή του ο υφυπουργός Οικονομικών, αρμόδιος για τη Δημοσιονομική Πολιτική, Θόδωρος Σκυλακάκης, απαντώντας σε καταγγελία του ΣΥΡΙΖΑ για μείωση του επιδόματος έως και 70%."/>
  </head>
  <body>
    <article>
      <h1>
        <a href="https://www.real.gr/politiki/arthro/syntagmatiki_anatheorisi_h_protasi_nd_gia_tin_psifo_ton_apodimon_enstaseis_apo_syriza-589017/">Συνταγματική αναθεώρηση: Η πρόταση ΝΔ για την ψήφο των αποδήμων - Ενστάσεις από ΣΥΡΙΖΑ</a>
      </h1>
      <address><time datetime="2019-11-22T18:40:00+00:00">22 Nov 2019, 18:40</time> by <a rel="author">Real.gr</a></address>
      <figure>
        <img src="https://media.real.gr/filesystem/images/20191009/low/sss_252863_173252.JPG"/>
      </figure>
      <p>
        <b>Ο μέσος όρος του επιδόματος θέρμανσης, που λαμβάνουν φέτος οι πολίτες, είναι μεγαλύτερος σε σχέση με τις προηγούμενες χρονιές για όλες τις κατηγορίες πολιτών, αναφέρει σε δήλωσή του ο υφυπουργός Οικονομικών, αρμόδιος για τη Δημοσιονομική Πολιτική, Θόδωρος Σκυλακάκης, απαντώντας σε καταγγελία του ΣΥΡΙΖΑ για μείωση του επιδόματος έως και 70%.</b>
      </p>
      <p>Η δήλωση του κ. Σκυλακάκη</p>
      <p>«Συνεχίζουν να έχουν μετεκλογική τρικυμία εν κρανίω οι υπεύθυνοι της οικονομικής πολιτικής του ΣΥΡΙΖΑ. Τους θυμίζουμε την πραγματικότητα. Ο μέσος όρος του επιδόματος θέρμανσης, που λαμβάνουν φέτος οι πολίτες είναι μεγαλύτερος σε σχέση με τις προηγούμενες χρονιές για όλες τις κατηγορίες πολιτών. Το επίδομα δίνεται νωρίτερα από κάθε άλλη χρονιά και οι δικαιούχοι δεν χρειάζεται να ξοδεύουν 1.600-2.400 ευρώ πετρέλαιο για να πάρουν 250-320 ευρώ επίδομα, όπως συνέβαινε επί ΣΥΡΙΖΑ. Τώρα μπορούν να λάβουν τα ίδια χρήματα, δίνοντας από 500-640 ευρώ για πετρέλαιο.</p>
      <p>Φέτος, δηλαδή, όλοι λαμβάνουν το ίδιο επίδομα (ανά κατηγορία Δήμου και οικογενειακή κατάσταση) ανεξάρτητα από το αν έχουν ή όχι μετρητά στη διάθεσή τους. Μπορούν να ζεσταθούν και οι πιο φτωχοί.</p>
      <p>Επισημαίνω, ότι το επίδομα θέρμανσης θα διατεθεί και για την περίοδο 2020-2021, το αργότερο μέχρι το πρώτο δεκαήμερο του Ιανουαρίου του 2021. Και όλοι γνωρίζουν, πλην του ΣΥΡΙΖΑ, ότι επί των ημερών του οι δικαιούχοι το έπαιρναν τμηματικά, στο τέλος της χειμερινής περιόδου. Και αν δεν είχαν λεφτά στην τσέπη, κρύωναν».</p>
    </article>
  </body>
</html>