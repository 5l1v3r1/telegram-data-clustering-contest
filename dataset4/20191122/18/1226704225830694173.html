<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/sport/zomrel-trener-leclercq-ktory-doviedo/431765-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-22T18:07:00+00:00"/>
    <meta property="og:title" content="Zomrel tréner Leclercq, doviedol Lens k francúzskemu titulu"/>
    <meta property="og:description" content="Jeho kariéra bola spätá s klubom Racing Lens, odohral zaň viac ako 360 zápasov na poste stredného obrancu."/>
  </head>
  <body>
    <article>
      <h1>Zomrel tréner Leclercq, doviedol Lens k francúzskemu titulu</h1>
      <h2>Jeho kariéra bola spätá s klubom Racing Lens, odohral zaň viac ako 360 zápasov na poste stredného obrancu.</h2>
      <address><time datetime="2019-11-22T18:07:00+00:00">22 Nov 2019, 18:07</time> by <a rel="author">TASR</a></address>
      <p>Paríž 22. novembra (TASR) - Bývalý francúzsky futbalový tréner Daniel Leclercq zomrel vo veku 70 rokov. Podľa agentúry AFP bola príčinou smrti pľúcna embólia.</p>
      <p>Jeho kariéra bola spätá s klubom Racing Lens, odohral zaň viac ako 360 zápasov na poste stredného obrancu. Vo funkcii trénera ho doviedol v roku 1998 k jeho zatiaľ jedinému ligovému titulu, dokázal tiež získať Ligový (1999) a národný (1998) pohár.<i> "Odišiel kus histórie klubu. Najprv skvelý futbalista, potom tréner, ktorí nás dokázal dostať na najvyššiu úroveň. Ani neviem, či to niekedy zopakujeme,"</i> povedal bývalý prezident klubu Gervais Martel.</p>
    </article>
  </body>
</html>