<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/agores/hrimatistirio/125843/pano-apo-tis-890-monades-epestrepse-hrimatistirio"/>
    <meta property="og:site_name" content="Insider"/>
    <meta property="article:published_time" content="2019-11-22T18:52:00+00:00"/>
    <meta property="og:title" content="Πάνω από τις 890 μονάδες «επέστρεψε» το Χρηματιστήριο"/>
    <meta property="og:description" content="Την Παρασκευή ο Γενικός Δείκτης έκλεισε στις 891,30 μονάδες, καταγράφοντας άνοδο 0,90%."/>
  </head>
  <body>
    <article>
      <h1>Πάνω από τις 890 μονάδες «επέστρεψε» το Χρηματιστήριο</h1>
      <h2>Την Παρασκευή ο Γενικός Δείκτης έκλεισε στις 891,30 μονάδες, καταγράφοντας άνοδο 0,90%.</h2>
      <address>
        <time datetime="2019-11-22T18:52:00+00:00">22 Nov 2019, 18:52</time>
      </address>
      <p>Με θετικά πρόσημα αποχαιρέτησε <b>το Χρηματιστήριο Αθηνών </b>την εβδομάδα, με τις μετοχές να ανακάμπτουν, μετά από δύο πτωτικές συνεδριάσεις, στη διάρκεια των οποίων ο χρηματιστηριακός δείκτης έχασε 1,12%.</p>
      <p>Την Παρασκευή, ωστόσο, <b>η αγορά επέστρεψε πάνω από τα επίπεδα των 890 μονάδων, </b>ενώ στο ταμπλό <b>ξεχώρισαν οι μετοχές της Alpha Bank, της Εθνικής και της Coca Cola HBC</b>. Ειδικότερα, <b>ο Γενικός Δείκτης έκλεισε στις 891,30 μονάδες, σημειώνοντας άνοδο 0,90%.</b></p>
      <p><b>Σε εβδομαδιαία βάση ο βασικός χρηματιστηριακός δείκτης σημείωσε άνοδο σε ποσοστό 0,68%</b>, από τις αρχές Νοεμβρίου καταγράφει άνοδο 0,99%, ενώ από τις αρχές του έτους σημειώνει κέρδη σε ποσοστό 45,33%.</p>
      <h3>Η εικόνα στο ταμπλό</h3>
      <p>Η αξία των συναλλαγών ανήλθε στα 66,161 εκατ. ευρώ, ενώ διακινήθηκαν 21.496.040 μετοχές. Ο δείκτης υψηλής κεφαλαιοποίησης σημείωσε άνοδο σε ποσοστό 1,29%, ενώ ο δείκτης της μεσαίας κεφαλαιοποίησης ενισχύθηκε σε ποσοστό 0,04%. Από τις μετοχές της υψηλής κεφαλαιοποίησης, τη μεγαλύτερη άνοδο κατέγραψαν οι μετοχές της Alpha Bank(+4,71%), της Εθνικής (+2,81%), της Coca Cola HBC(+2,37%), της Τιτάν (+1,74%) και του ΟΠΑΠ (+1,52%), ενώ τη μεγαλύτερη πτώση σημείωσαν οι μετοχές της lamda Development(-3,01%), της Jumbo(-1,39%),της Cenergy(-0,75%) και της Σαράντης (-0,60%).</p>
      <p>Από τους επιμέρους δείκτες, τη μεγαλύτερη άνοδο σημείωσαν οι δείκτες των Τροφίμων(+2,36%) και των Τραπεζών (+2,18%), ενώ τις μεγαλύτερες απώλειες σημείωσαν οι δείκτες της Υγείας (-3,03%) και της Ακίνητης Περιουσίας(-2,53%).</p>
      <p>Τον μεγαλύτερο όγκο συναλλαγών παρουσίασαν η Eurobank και η Alpha Bank διακινώντας 6.542.857 και 4.143.870 μετοχές, αντιστοίχως, ενώ τη μεγαλύτερη αξία συναλλαγών σημείωσαν ο ΟΠΑΠ με 11,514 εκατ. ευρώ και η Alpha Bank με 7,605 εκατ. ευρώ.</p>
      <p>Ανοδικά κινήθηκαν 67 μετοχές, 36 πτωτικά και 27 παρέμειναν σταθερές. Τη μεγαλύτερη άνοδο σημείωσαν οι μετοχές: SATO+15,38% και Moda Bagno+14,04%, ενώ τη μεγαλύτερη πτώση κατέγραψαν οι μετοχές:Βιοκαπρέτ-8,42% και Pasal-7,02%.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/agores/hrimatistirio/125807/hrimatistirio-oriaka-kerdi-kai-kiniseis-pano-apo-tis-880-monades"/>
        <a href="https://www.insider.gr/agores/hrimatistirio/125766/stis-883-monades-prosgeiothike-hrimatistirio"/>
        <a href="https://www.insider.gr/agores/xenes-agores/125726/pros-tis-880-monades-ypohorei-hrimatistirio"/>
      </related>
    </article>
  </body>
</html>