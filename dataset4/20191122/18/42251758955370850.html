<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Tenis/Davis-Cup/a315311-Troicki-Najgori-osecaj-u-zivotu-u-soku-sam.html"/>
    <meta property="og:site_name" content="Sport Klub"/>
    <meta property="article:published_time" content="2019-11-22T18:06:00+00:00"/>
    <meta property="og:title" content="Troicki: Najgori osećaj u životu, u šoku sam"/>
    <meta property="og:description" content="Viktor Troicki rekao je da je razočaran posle poraza od Rusije u četvrtfinalu Dejvis kupa."/>
  </head>
  <body>
    <article>
      <h1>Troicki: Najgori osećaj u životu, u šoku sam</h1>
      <h2>Viktor Troicki rekao je da je razočaran posle poraza od Rusije u četvrtfinalu Dejvis kupa.</h2>
      <address><time datetime="2019-11-22T18:06:00+00:00">22 Nov 2019, 18:06</time> by <a rel="author">Saša Ozmo</a></address>
      <figure>
        <img src="https://sportklub.rs/Picture/170285/jpeg/Viktor-Troicki.jpg"/>
        <figcaption>
          <cite>Alex Pantling/Getty Images</cite>
        </figcaption>
      </figure>
      <p>U odlučujućem meču u dublu Novak Đoković i Troicki izgubili su od Hačanova i Rubljova sa 6:4, 4:6, 7:6 (10-8), uz tri propuštene meč lopte.</p>
      <related>
        <a href="http://sportklub.rs/Video/Tenis/ATP/a315247-Hvala-Janko.html"/>
      </related>
      <p><i>“Iskreno, u šoku sam totalnom, ne znam da li sam ikada osetio ovakav šok. Ne znam ni da objasnim osećaj… Bili smo tako blizu, borili se, teško mi je, ne znam zaista šta da kažem… Razočaran sam jako. Posle meča nisam ni znao koje emocije isplivavaju, a sada mi je iskreno sve teže i teže. Ne mogu da vratim vreme, ali biće jako teško oporaviti se od ovog poraza. Haos mi je u glavi trenutno, bez reči sam“,</i> rekao je Troicki srpskim novinarima.<br/><br/>Prethodno, u razgovoru na engleskom jeziku, bio je još oštriji prema sebi.<br/><br/><i>“Najgori osećaj u životu, nikada se ovako nisam osećao. Izvinio sam se timu, zabrljao sam i izneverio sam ih. Vodili smo u taj brejku, imali šanse, ali ja sam zabrljao u ključnim trenucima. Bog mi je jednom dao da budem heroj, da osvojimo Dejvis kup, sada se vratilo… Razočaran sam u sebe“,</i> kaže Viktor. <br/><br/>Bio je to poslednji turnir u karijeri Janka Tipsarevića, koji je pre nekoliko dana rekao da mu je jedan od najdražih trenutaka u karijeri bio taj kada je Troicki pobedio Ljodru za trofej Dejvis kupa 2010. godine.</p>
    </article>
  </body>
</html>