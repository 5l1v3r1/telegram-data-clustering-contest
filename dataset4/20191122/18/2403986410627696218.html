<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/ivanisova_ne_povernut_do_fraktsiyi_slugi_narodu__korniyenko_n1238192"/>
    <meta property="og:site_name" content="24 Канал"/>
    <meta property="article:published_time" content="2019-11-22T18:57:00+00:00"/>
    <meta property="og:title" content="Іванісова не повернуть до фракції &quot;Слуги народу&quot;, – Корнієнко"/>
    <meta property="og:description" content="Навколо народного депутата Романа Іванісова виник скандал через кримінальну справу про зґвалтування та судимість. Саме через оприлюднення цієї інформації у ЗМІ депутат вийшов з фракції &quot;Слуга народу&quot;. І повернутися назад він не зможе."/>
  </head>
  <body>
    <article>
      <h1>Іванісова не повернуть до фракції "Слуги народу", – Корнієнко</h1>
      <address><time datetime="2019-11-22T18:57:00+00:00">22 Nov 2019, 18:57</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>Навколо народного депутата Романа Іванісова виник скандал через кримінальну справу про зґвалтування та судимість. Саме через оприлюднення цієї інформації у ЗМІ депутат вийшов з фракції "Слуга народу". І повернутися назад він не зможе.</b>
      </p>
      <p>Про це заявив голова партії "Слуга народу" Олександр Корнієнко в ефірі "<a href="https://radio.nv.ua/">Радіо НВ</a>".</p>
      <blockquote>До теми: <a href="https://24tv.ua/vovu_treba_zaspokoyiti__dzheker_opublikuvav_listuvannya_iz_nardepom_ivanisovim_n1237991">Джокер опублікував листування із "ґвалтівником" Іванісовим</a></blockquote>
      <p>Раніше <a href="https://www.rbc.ua/ukr/news/arahamiya-ivanisov-dolzhen-slozhit-deputatskiy-1574356093.html">глава фракції СН Арахамія заявив</a>, що Іванісов повинен добровільно скласти мандат. Та й сам Іванісов начебто за власним рішенням призупинив членство у фракції.</p>
      <aside>Я думаю, що після всієї тієї інформації, яка була, ми вже не зможемо його повернути до фракції, навіть якщо він захоче,<cite>– наголосив при цьому Корнієнко.</cite></aside>
      <p>Та додав, що остаточне рішення приймуть на засіданні фракції 2 грудня.</p>
      <p><b>Що відомо про скандал з Іванісовим?</b> У мережі з'явилася інформація, що у 90-х чинного парламентаря від "Слуги народу" Романа <a href="https://24tv.ua/sluga_narodu_ivanisov_viyavivsya_gvaltivnikom_iz_pogashenoyu_sudimistyu__zmi_n1236447">Іванісова </a>засудили за зґвалтування дівчини у неприродний спосіб. Тоді Роману Іванісову було 17 років.<br/><br/>Судимість Іванісова начебто погашена, сказав Рябошапка, тому він має право бути народним депутатом. Та згодом пресслужба ГПУ спростувала цю заяву і<a href="https://24tv.ua/u_gpu_shhe_ne_mozhut_pidtverditi_shho_nardep_ivanisov_pogasiv_svoyu_sudimist_n1237021"> сказала, що інформація щодо підтвердження </a>погашеної судимості Іванісова не є підтвердженою.</p>
    </article>
  </body>
</html>