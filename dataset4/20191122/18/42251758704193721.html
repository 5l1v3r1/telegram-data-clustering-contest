<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Tenis/Davis-Cup/a315314-Novak-Bol-zblizava-nema-osecaja-kao-igranja-za-Srbiju.html"/>
    <meta property="og:site_name" content="Sport Klub"/>
    <meta property="article:published_time" content="2019-11-22T18:55:00+00:00"/>
    <meta property="og:title" content="Novak: Bol zbližava, nema osećaja kao igranja za Srbiju"/>
    <meta property="og:description" content="Novaku Đokoviću, kao i celom timu Srbije, teško je pala eliminacija od Rusije u četvrtfinalu Dejvis kupa."/>
  </head>
  <body>
    <article>
      <h1>Novak: Bol zbližava, nema osećaja kao igranja za Srbiju</h1>
      <h2>Novaku Đokoviću, kao i celom timu Srbije, teško je pala eliminacija od Rusije u četvrtfinalu Dejvis kupa.</h2>
      <address><time datetime="2019-11-22T18:55:00+00:00">22 Nov 2019, 18:55</time> by <a rel="author">Saša Ozmo</a></address>
      <figure>
        <img src="https://sportklub.rs/Picture/170289/jpeg/Novak-Djokovic.jpg"/>
        <figcaption>
          <cite>Alex Pantling/Getty Images</cite>
        </figcaption>
      </figure>
      <p>U odlučujućem meču u dublu Novak Đoković i Troicki izgubili su od Hačanova i Rubljova sa 6:4, 4:6, 7:6 (10-8), uz tri propuštene meč lopte.<br/><br/><i>“Ovi momci su familija – nisu ni kolege ni prijatelji, već porodica. Drago mi je što postoji motivacija i inspiracija kod Filipa i Ducija da budu predvodnici narednog talasa, imamo i Kecmanovića i Đerea, nismo u lošoj situaciji posle ovog kvarteta. Imamo kvaliteta da se takmičimo na najvišem nivou“,</i> rekao je Đoković u razgovoru sa srpskim novinarima.</p>
      <related>
        <a href="http://sportklub.rs/Tenis/Davis-Cup/a315311-Troicki-Najgori-osecaj-u-zivotu-u-soku-sam.html"/>
        <a href="http://sportklub.rs/Tenis/Davis-Cup/a315280-Novak-i-Viktor-propustili-3-mec-lopte-Rusi-idu-dalje.html"/>
        <a href="http://sportklub.rs/Video/Tenis/ATP/a315247-Hvala-Janko.html"/>
      </related>
      <p>Bio je to poslednji turnir u karijeri Janka Tipsarevića, a konferencija za medije bila je vrlo emotivna, skoro svim članovima tima zasuzile su oči. <br/><br/><i>“Lično, trudiću se da igram kad god budem mogao. Ova nedelja u kalendaru je nezgodna, opterećuje, ali sa druge strane, ne postoji osećaj koji može da se meri sa ovim. Ne govorim to samo zato što sam ovde sada, to kažem svima i iskreno. Ja sam imao sreću da osvojim sve najveće turnire u istoriji ovog sporta, na tome sam jako zahvalan, ali ne postoji osećaj kao igranje u ovom timu za Srbiju. Stvarno ne postoji, iskreno. I onaj veseli osećaj, pozitivni, i ovaj negativni. Bol i patnja su tu, emotivni smo, stalo nam je do predstavljanja zemlja i između sebe. Ovakvi trenuci činiće nas još prisnijim i još bližim“,</i> dodao je Đoković. <br/><br/>Prethodno, u međunarodnom delu konferencije, Novak je rekao da je iscrpljen i da mu je potreban odmor, a da je osetio trenutni bol u laktu koji ga do kraja meča nije ometao. <br/><br/><i>“Neka to ostane privatno“,</i> odgovorio je na pitanje o tome šta je rekao Troickom posle meča.</p>
    </article>
  </body>
</html>