<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/papas-spai-poulman-me-losto-sti-santorini/"/>
    <meta property="og:site_name" content="irafina"/>
    <meta property="article:published_time" content="2019-11-22T18:30:34+00:00"/>
    <meta property="og:title" content="Παπάς σπάει πούλμαν με λοστό στη Σαντορίνη"/>
    <meta property="og:description" content="Ένα απίστευτο αλλά και σοκαριστικό περιστατικό εκτυλίχθηκε στη Σαντορίνη, όπου ένας ιερωμένος σπάει με λοστό πούλμαν που ανήκει σε σχολή οδηγών. Όλα έγιναν μετά τη σύγκρουση μεταξύ αγροτικού και πούλμαν σχολής οδηγών τον περασμένο Αύγουστο στο νησί. Στο αγροτικό επέβαινε ο ρασοφόρος, ο οποίος μετά το όχι και σοβαρό ατύχημα, κατέβηκε έξαλλος από το όχημά […]"/>
  </head>
  <body>
    <article>
      <h1>Παπάς σπάει πούλμαν με λοστό στη Σαντορίνη</h1>
      <address>
        <time datetime="2019-11-22T18:30:34+00:00">22 Nov 2019, 18:30</time>
      </address>
      <p>Ένα απίστευτο αλλά και σοκαριστικό περιστατικό εκτυλίχθηκε στη Σαντορίνη, όπου ένας ιερωμένος σπάει με λοστό πούλμαν που ανήκει σε σχολή οδηγών.</p>
      <p>Όλα έγιναν μετά τη σύγκρουση μεταξύ αγροτικού και πούλμαν σχολής οδηγών τον περασμένο Αύγουστο στο νησί.</p>
      <p>Στο αγροτικό επέβαινε ο ρασοφόρος, ο οποίος μετά το όχι και σοβαρό ατύχημα, κατέβηκε έξαλλος από το όχημά του, κρατώντας στο χέρι έναν σιδερολοστό, κινούμενος απειλητικά προς το πούλμαν.</p>
      <p>Ο δάσκαλος της σχολής βιντεοσκοπούσε και καλούσε την Αστυνομία, μην πιστεύοντας στα μάτια του ότι ο ηγούμενος έσπαγε τα τζάμια του πούλμαν με λύσσα.</p>
      <p>«Άμα πάρεις δίπλωμα σφύρα μου», είπε στον μαθητευόμενο οδηγό ενώ στη συνέχεια καταφέρθηκε εναντίον του δάσκαλου, με τον οποίον, σύμφωνα με πληροφορίες, είχε προσωπικές διαφορές.</p>
      <figure>
        <iframe src="https://www.youtube.com/embed/qwuNZ9FgqXk" width="1170" height="878" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/soo0sknUyDw" width="1170" height="878" data-service="Youtube" scrolling="no"/>
      </figure>
    </article>
  </body>
</html>