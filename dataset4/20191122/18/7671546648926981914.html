<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914855"/>
    <meta property="og:site_name" content="Dnevnik"/>
    <meta property="article:published_time" content="2019-11-22T18:30:00+00:00"/>
    <meta property="og:title" content="Jabolka po 70 stotinov"/>
    <meta property="og:description" content="&amp;#187;Kdaj bo pravi čas za jabolka, če ne zdaj,&amp;#171; pravi branjevec na tržnici, kjer jih prodajajo celo morje različnih vrst. Različne pa so tudi njihove cene. Elstar je mogoče dobiti za 1,50 do 2,50 evra za kilogram, braeburen za 2 evra za kilogram, jonagold so med 0,70 in 1,60 evra za kilogram, gala 2 evra za kilogram, carjevič 2,50 evra za kilogram, opal 2 evra za kilogram in še bi lahko naštevali. Na stojnicah imajo tudi kivi, prodajajo ga po 3 evre za kilogram. Hruške so med 2 in 2,50 evra za kilogram. Še vedno so naprodaj tudi kakiji, ki pa jih je letos pol manj v primerjavi s prejšnjim letom. &amp;#187;Lani so lomili veje, toliko jih je bilo, pol preveč. Ne spomnim se, kdaj je bila tako dobra letina,&amp;#171; se spominja prodajalec tega sadeža. Z lepotno napako, čeprav po zagotovilu branjevca z dobro sredico, jih dobite tudi za 1,50 evra za kilogram. Ti v petkilogramski gajbici stanejo 6 evrov, medtem ko je za lepše primerke treba za enako količino odšteti 10 evrov. V majhnih košaricah so med 1 in 3 evri."/>
  </head>
  <body>
    <article>
      <h1>Jabolka po 70 stotinov</h1>
      <address><time datetime="2019-11-22T18:30:00+00:00">22 Nov 2019, 18:30</time> by <a rel="author">Neža Mrevlje</a></address>
      <p>
        <b>»Kdaj bo pravi čas za jabolka, če ne zdaj,« pravi branjevec na tržnici, kjer jih prodajajo celo morje različnih vrst. Različne pa so tudi njihove cene. Elstar je mogoče dobiti za 1,50 do 2,50 evra za kilogram, braeburen za 2 evra za kilogram, jonagold so med 0,70 in 1,60 evra za kilogram, gala 2 evra za kilogram, carjevič 2,50 evra za kilogram, opal 2 evra za kilogram in še bi lahko naštevali. Na stojnicah imajo tudi kivi, prodajajo ga po 3 evre za kilogram. Hruške so med 2 in 2,50 evra za kilogram. Še vedno so naprodaj tudi kakiji, ki pa jih je letos pol manj v primerjavi s prejšnjim letom. »Lani so lomili veje, toliko jih je bilo, pol preveč. Ne spomnim se, kdaj je bila tako dobra letina,« se spominja prodajalec tega sadeža. Z lepotno napako, čeprav po zagotovilu branjevca z dobro sredico, jih dobite tudi za 1,50 evra za kilogram. Ti v petkilogramski gajbici stanejo 6 evrov, medtem ko je za lepše primerke treba za enako količino odšteti 10 evrov. V majhnih košaricah so med 1 in 3 evri.</b>
      </p>
      <p>Pri zelenjavi se stanje ni kaj bistveno spremenjeno. Izbire med solato je veliko, stane pa med 2 in 3 evri za kilogram. Radič štrucar je mogoče dobiti za 2,50 evra za kilogram, šiljenega pa za 2,50 do 3 evre za četrt kilograma. Brokoli in cvetača sta večinoma po 3 evre za kilogram, korenček okoli 3 evre za kilogram. Paprika je med 2,50 in 3 evri za kilogram, bučke med 3 in 4 evri za kilogram. Za brstični ohrovt je treba odšteti 2 evra za četrt kilograma in za blitvo 4 evre za kilogram. <b>nm</b></p>
      <related>
        <h4>Preberite sorodne prispevke</h4>
        <a href="https://www.dnevnik.si/1042914856/lokalno/ljubljana/namesto-korita-z-zelenjem-klopi"/>
        <a href="https://www.dnevnik.si/1042912086/lokalno/ljubljana/cene-na-trznici-obilje-solate-po-2-evra"/>
        <a href="https://www.dnevnik.si/1042911450/lokalno/ljubljana/cene-na-trznici-ikebane-od-15-do-32-evrov-"/>
      </related>
    </article>
  </body>
</html>