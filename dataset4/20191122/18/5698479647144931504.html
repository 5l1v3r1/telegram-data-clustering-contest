<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/22/trump-impeachment-process-in-a-nutshell"/>
    <meta property="og:site_name" content="euronews"/>
    <meta property="article:published_time" content="2019-11-22T18:28:31+00:00"/>
    <meta property="og:title" content="مراحل استیضاح ترامپ که ممکن است به ریاست جمهوری او پایان دهد چیست؟"/>
    <meta property="og:description" content="قانون ایالات متحده تصریح می‌کند که استفاده از هر نهاد و دولت خارجی برای پیروزی در انتخابات از سوی نامزدها ممنوع است."/>
  </head>
  <body>
    <article>
      <h1>مراحل استیضاح ترامپ که ممکن است به ریاست جمهوری او پایان دهد چیست؟</h1>
      <address><time datetime="2019-11-22T18:28:31+00:00">22 Nov 2019, 18:28</time> by <a rel="author">یورونیوز </a></address>
      <p>روند استیضاح دونالد ترامپ، رئیس جمهوری ایالات متحده که ممکن به برکناری او از مقامش بیانجامد، در جریان است.</p>
      <p>این فرآیند عمدتا بر این پرسش استوار است که آیا دونالد ترامپ، به شکل غیرقانونی، از اُکراین استفاده کرده تا بخت پیروزی‌اش را در انتخابات پیش رو افزایش دهد یا خیر؟</p>
      <p>ترامپ متهم شده که به رئیس جمهوری اکراین فشار آورده تا مدارکی علیه پسر جو بایدن، رقیب اصلی وی در انتخابات ریاست جمهوری آمریکا فراهم کند و به این ترتیب به حیثیت آقای بایدن در انتخابات ضربه بزند.</p>
      <figure>
        <img src="https://static.euronews.com/articles/stories/04/31/65/82/808x539_cmsv2_f628c68b-366b-5a48-89ee-34d0bcd714a7-4316582.jpg"/>
        <figcaption>فیونا هیل، مدیر پیشین شورای امنیت ملی در امور اروپا و روسیه و دیوید هلمز، مشاور سیاسی سفارت آمریکا در کی‌يف پیش شهادت دادن در برابر اعضای مجلس نمایندگانعکس از رویترز</figcaption>
      </figure>
      <p>قانون ایالات متحده تصریح می‌کند که استفاده از هر نهاد و دولت خارجی برای پیروزی در انتخابات از سوی نامزدها ممنوع است.</p>
      <p>گرچه فرآیند استیضاح دونالد ترامپ هنوز در ابتدای راه است اما نخستین سخنرانی در این باره روز پنجشنبه در مجلس نمایندگان آمریکا ارائه شد.</p>
      <p>بسته به آنچه در راه است، سنای ایالات متحده می‌تواند آقای ترامپ را در روزهای پیش رو استیضاح کند و اگر در مرحله نخست ۵۱ درصد نمایندگان به استیضاح رأی بدهند این فرآیند به جریان می‌افتد و اگر در نهایت بیش از دو سوم ، یا ۶۷ درصد نمایندگان سنا به محکومیت وی رأی دهند او از سمت خود برکنار و معاونش جایگزین وی می‌شود.</p>
      <p>مراحل فرآیند استیضاح را به‌شکل خلاصه در نمودار زیر می‌بینید.</p>
      <figure>
        <img src="https://static.euronews.com/articles/stories/04/31/65/82/534x1113_cmsv2_1950d4e2-f414-5ddd-b8f4-e7a32f8deeb5-4316582.jpg"/>
      </figure>
    </article>
  </body>
</html>