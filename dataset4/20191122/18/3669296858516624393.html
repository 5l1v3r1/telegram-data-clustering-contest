<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/dunya/abdden-cin-devlerine-yasak"/>
    <meta property="og:site_name" content="CNN Türk"/>
    <meta property="article:published_time" content="2019-11-22T18:45:40+00:00"/>
    <meta property="og:title" content="ABD'den Çin devlerine yasak"/>
    <meta property="og:description" content="ABD Federal Haberleşme Komisyonu, &quot;güvenlik..."/>
  </head>
  <body>
    <article>
      <h1>ABD'den Çin devlerine yasak</h1>
      <h2>ABD Federal Haberleşme Komisyonu, "güvenlik tehdidi" gerekçesiyle Çin merkezli iki şirkete ait ekipman alımına yönelik devlet finansmanını kesti.</h2>
      <address><time datetime="2019-11-22T18:45:40+00:00">22 Nov 2019, 18:45</time> by <a rel="author">AA</a></address>
      <p>Konuya ilişkin oylama yapan Federal Haberleşme Komisyonu, Amerikan telekomünikasyon firmalarının devlet desteğiyle <a href="https://www.cnnturk.com/haberleri/huawei">Huawei</a> ve <a href="https://www.cnnturk.com/haberleri/zte">ZTE</a> şirketlerinden ekipman alımını, "güvenlik tehdidi" gerekçesiyle engelleme kararı aldı.</p>
      <p>Komisyonun, söz konusu Amerikan firmalarının daha önce satın aldıkları Huawei ve ZTE ekipmanlarını ellerinden çıkarmasına gerek olup olmadığı yönünde bir değerlendirme yaptığı belirtildi. </p>
      <p><a href="https://www.cnnturk.com/haberleri/abd">ABD</a> medyasında konuya ilişkin yer alan haberlerde, büyük ölçekli firmaların zaten bu ekipmanları kullanmadığı için söz konusu karardan herhangi bir şekilde etkilenmeyeceği ancak küçük şirketlerin önemli ölçüde zarar göreceği ifade edildi.</p>
      <p>Öte yandan ZTE, henüz herhangi bir yorumda bulunmazken, Huawei yetkilileri ise kararı "yasa dışı" olarak tanımlayarak, ekipmanlarının "güvenlik tehdidi" oluşturduğuna yönelik delil olmadığını vurguladı.<br/> </p>
      <related>
        <h4>ilgili haberler</h4>
        <a href="https://www.cnnturk.com/kultur-sanat/bakan-ersoy-2-tarihi-eseri-cine-iade-etti"/>
        <a href="https://www.cnnturk.com/dunya/irandan-benzin-zammi-protestolariyla-ilgili-sucladigi-4-ulkeye-tehdit"/>
        <a href="https://www.cnnturk.com/video/dunya/hong-kong-sandik-basindaydi"/>
      </related>
    </article>
  </body>
</html>