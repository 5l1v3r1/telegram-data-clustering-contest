<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/spettacolo/2019/11/22/gli-u2-hanno-pubblicato-a-sorpresa-un-nuovo-singolo-top10_20191122_190639/"/>
    <meta property="og:site_name" content="Askanews"/>
    <meta property="article:published_time" content="2019-11-22T18:06:39+00:00"/>
    <meta property="og:title" content="Gli U2 hanno pubblicato (a sorpresa) un nuovo singolo"/>
    <meta property="og:description" content="Roma, 22 nov. (askanews) – Gli U2 hanno pubblicato, a sorpresa, e annunciato via social, il nuovo singolo “Ahisma”. La band di Bono lo ha realizzato in collaborazione con il musicista indiano A.R. Rahman. In sanscrito “Ahisma” significa “non violenza” ed è uno dei valori chiave del Buddismo. E di spiritualità è ricco il nuovo […]"/>
  </head>
  <body>
    <article>
      <h1>Gli U2 hanno pubblicato (a sorpresa) un nuovo singolo</h1>
      <h2>"Ahisma", annnunciato su Instagram</h2>
      <address>
        <time datetime="2019-11-22T18:06:39+00:00">22 Nov 2019, 18:06</time>
      </address>
      <figure>
        <img src="http://www.askanews.it/wp-content/uploads/2019/11/20191122_190631_781ECE6B.jpg"/>
      </figure>
      <p>Roma, 22 nov. (askanews) – Gli U2 hanno pubblicato, a sorpresa, e annunciato via social, il nuovo singolo “Ahisma”. La band di Bono lo ha realizzato in collaborazione con il musicista indiano A.R. Rahman. In sanscrito “Ahisma” significa “non violenza” ed è uno dei valori chiave del Buddismo. E di spiritualità è ricco il nuovo brano pubblicato a sorpresa. Il nuovo singolo della band di Bono arriva a due anni dall’ultimo album “Songs of Experience” uscito nel 2017 e a meno di un mese dal primo concerto in India del gruppo, che porterà, il 15 dicembre, per la prima volta a Mumbai, il “Joshua Tree Tour”.</p>
      <p>“Ahimsa richiede coraggio e forza.” spiega A.R. Rahman “Una qualità impermeabile alle armi o al potere. E’ una missione per guarire il mondo in cui viviamo e la collaborazione con gli U2, grazie alla loro storia, arriva in un momento perfetto per far rivivere questo movimento” “E’ stata una gioia assoluta lavorare con A.R. Rahman, una superstar e un talento imponente e generoso.” afferma The Edge “Siamo tutti particolarmente entusiasti di visitare la sua terra natale tra poche settimane. L’India è stata nella nostra lista dei desideri per molto tempo. I principi dell’ahimsa o della non violenza, che da sempre ci rappresentano, sono stati un pilastro importante da quando ci siamo incontrati per suonare insieme. Non vediamo l’ora di vivere in prima persona la cultura dell’India, un luogo che unisce tutt’insieme il moderno e l’antico”.</p>
      <p>Adx/Int2</p>
    </article>
  </body>
</html>