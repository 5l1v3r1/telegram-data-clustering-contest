<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/svezho/izvesten-trenor-svetva-futbolistite-si-kak-da-pravyat-seks_443712.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-22T18:40:00+00:00"/>
    <meta property="og:title" content="Известен треньор съветва футболистите си как да правят секс "/>
    <meta property="og:description" content="Вживявам се прекалено много в работата, призна Антонио Конте"/>
  </head>
  <body>
    <article>
      <h1>Известен треньор съветва футболистите си как да правят секс </h1>
      <h2>Вживявам се прекалено много в работата, призна Антонио Конте</h2>
      <address>
        <time datetime="2019-11-22T18:40:00+00:00">22 Nov 2019, 18:40</time>
      </address>
      <figure>
        <img src="https://static.blitz.bg/documents/thumbnails/sport/780/201911/15744400562.jpg"/>
      </figure>
      <p>Треньорът на Интер Антонио Конте даде любопитни указания на футболистите си - как и с кого да правят секс в течение на сезона. В интервю за френското издание "Екип" известният специалист посъветва възпитаниците си да влагат "минимални усилия".</p>
      <p>"Съветвам играчите си по време на сезона да не правят дълъг секс, както и да полагат минимални усилия в него. Също така, да застават в позиции, в които да са под своите партньори. За предпочитание е да го правят със съпругите си, защото ако става въпрос за други хора, това изисква допълнителни действия", коментира Конте.</p>
      <p>50-годишният специалист спечели титлата в английската Висша лига през 2017 г. с Челси, както и ФА Къп (2018 г.) и триумфира три пъти в Италия с Ювентус, пое Интер през миналото лято. </p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - на един клик разстояние! (18+)</b>
        </a>
      </p>
      <p>"Състезанията за мен са битки на живот и смърт. Много съм фокусиран върху факта, че накрая трябва да има само един победител и затова правя всичко възможно това да е моят отбор. Това е начинът ми на живот, така че той ще доведе до ранен край на моята кариера, тъй като се вживявам прекалено много в работата си. Често се питам дали е редно да прекарвам толкова много време без семейството си", коментира Конте.</p>
      <p>Интер в момента е втори в класирането на Серия "А", само на точка зад шампиона Ювентус.</p>
      <figure>
        <img src="http://static.blitz.bg/documents/editor/1574440979485211.jpg"/>
      </figure>
      <p>*Снимка: Getty Images/Guliver</p>
    </article>
  </body>
</html>