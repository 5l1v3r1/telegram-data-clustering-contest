<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/genel/kati-atik-tesisinin-atik-su-borularinin-tahrip-edilmesi-uzerine-sorusturma-baslatildi-h698638.html"/>
    <meta property="og:site_name" content="61 SAAT"/>
    <meta property="article:published_time" content="2019-11-22T18:24:27+00:00"/>
    <meta property="og:title" content="Katı atık tesisinin atık su borularının tahrip edilmesi üzerine soruşturma başlatıldı"/>
    <meta property="og:description" content="GİRESUN (AA) - Giresun'daki Çavuşlu Katı Atık Bertaraf Tesisi'ne ait atık su arıtma sistemi borularındaki tahribat nedeniyle soruşturma başlatıldı. Giresun İli Katı-Sıvı Atık ve İçme Suları Birliğinden yapılan yazılı açıklamada,..."/>
  </head>
  <body>
    <article>
      <h1>Katı atık tesisinin atık su borularının tahrip edilmesi üzerine soruşturma başlatıldı</h1>
      <h2>GİRESUN (AA) - Giresun'daki Çavuşlu Katı Atık Bertaraf Tesisi'ne ait atık su arıtma sistemi borularındaki tahribat nedeniyle soruşturma başlatıldı. Giresun İli Katı-Sıvı Atık ve İçme Suları Birliğinden yapılan yazılı açıklamada,...</h2>
      <address>
        <time datetime="2019-11-22T18:24:27+00:00">22 Nov 2019, 18:24</time>
      </address>
      <p><b>GİRESUN</b> (AA) - Giresun'daki Çavuşlu <b>Katı Atık Bertaraf Tesisi</b>'ne ait atık su arıtma sistemi borularındaki <b>tahribat</b> nedeniyle soruşturma başlatıldı.</p>
      <p>Giresun İli Katı-Sıvı Atık ve İçme Suları Birliğinden yapılan yazılı açıklamada, Görele ilçesi Çavuşlu beldesindeki tesisle ilgili alınan bir ihbar üzerine bölgede inceleme başlatıldığı belirtildi.</p>
      <p>Bölgede 19 Kasım Salı günü yapılan incelemede Çavuşlu Katı Atık Bertaraf Tesisine ait atık su arıtma sisteminin çıkışından itibaren Çavuşlu Zıva Deresi boyunca denizin içerisine kadar ulaşan 2 bin metre deşarj hattının yaklaşık 40 metrelik bir bölümünün kesici alet vasıtasıyla kesilerek tahrip edildiğinin tespit edildiği ifade edilerek, dere boyunca yapılan incelemelerde kopan parçaya rastlanılmadığı aktarıldı.</p>
      <p>Açıklamada, olayla ilgili Görele Cumhuriyet Başsavcılığı ve Görele İlçe Jandarma Komutanlığına bilgi verilerek olayın faillerinin yakalanması ve haklarında gerekli yasal işlemlerin yapılması için suç duyurusunda bulunulduğu kaydedildi.</p>
      <p>Tahrip edilen boruların gerekli onarımı yapılarak bugünden itibaren sistemin tekrar eski haline döndürülüp çalışır vaziyete getirildiği belirtildi.</p>
    </article>
  </body>
</html>