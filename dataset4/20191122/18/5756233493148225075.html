<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622809/%D8%AA%D8%B1%D8%A7%D9%85%D9%BE%D8%A7%DA%AF%D8%B1-%D9%85%D9%86-%D9%86%D8%A8%D9%88%D8%AF%D9%85-%D9%87%D9%86%DA%AF%E2%80%8C%DA%A9%D9%86%DA%AF-%D8%A8%D9%87-%D8%AF%D8%B3%D8%AA-%DA%86%DB%8C%D9%86-%D9%88%DB%8C%D8%B1%D8%A7%D9%86-%D9%85%DB%8C%E2%80%8C%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-22T18:25:00+00:00"/>
    <meta property="og:title" content="ترامپ:اگر من نبودم هنگ‌کنگ به دست چین ویران می‌شد"/>
    <meta property="og:description" content="رئیس جمهور آمریکا روز جمعه در مصاحبه تلفنی به تحولات در هنگ‌کنگ اشاره کرد و گفت اگر وی نبود هنگ‌کنگ طی 14 دقیقه توسط ارتش چین ویران می‌شد."/>
  </head>
  <body>
    <article>
      <h1>ترامپ:اگر من نبودم هنگ‌کنگ به دست چین ویران می‌شد</h1>
      <address>
        <time datetime="2019-11-22T18:25:00+00:00">22 Nov 2019, 18:25</time>
      </address>
      <p>
        <i>رئیس جمهور آمریکا روز جمعه در مصاحبه تلفنی به تحولات در هنگ‌کنگ اشاره کرد و گفت اگر وی نبود هنگ‌کنگ طی 14 دقیقه توسط ارتش چین ویران می‌شد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>«دونالد ترامپ» رئیس جمهور آمریکا عصر جمعه در مصاحبه تلفنی با شبکه خبری فاکس نیوز به سوالاتی پاسخ داد.</p>
      <p>وی در بخشی از این مصاحبه درباره اوضاع در هنگ کنگ مدعی شد: «در صورتی که مداخله من نبود هنگ کنگ در 14 دقیقه (توسط چین) ویران می‌شد.»</p>
      <p>رئیس جمهور آمریکا اضافه کرد که از فعالان دموکراسی در هنگ‌کنگ حمایت می‌کند اما همچنین از رئیس جمهور چین نیز حمایت خواهد کرد.»</p>
      <p>ترامپ رئیس جمهور چین را دوست خود توصیف کرده و گفت که تظاهرات کنندگان در هنگ‌کنگ و دولت چین باید درباره حل اختلافات با یکدیگر تعامل داشته باشند.</p>
      <p>این سخنان در حالی مطرح می‌شود که به رغم هشدارهای مکرر پکن به واشنگتن درباره لزوم عدم مداخله در امور هنگ‌کنگ و چین، سناتورهای آمریکایی چند روز پیش به اجماع آرا طرح موسوم به «لایحه دموکراسی و حقوق بشر هنگ‌کنگ» را تصویب کردند.</p>
      <p>وی در این مصاحبه به توافق تجاری با چین نیز اشاره کرد و گفت که ما به یک توافق بالقوه با چین در زمینه تجاری بسیار نزدیک شده‌ایم.</p>
      <p>رئیس جمهور آمریکا درباره احتمال حضور «مایک پامپئو» وزیر امور خارجه دولتش در انتخابات سنا گفت: «مایک به آسانی می‌تواند در انتخابات کانزاس به پیروزی برسد.»</p>
      <p>ترامپ با رد گمانه‌زنی‌ها درباره احتمال انتخاب «نیکی هیلی» سفر سابق آمریکا در سازمان ملل به عنوان معاون رئیس جمهور در انتخابات 2020 گفت که «مایک پنس» صد در صد در انتخابات 2020 به عنوان معاون رئیس جمهور باقی خواهد ماند.</p>
    </article>
  </body>
</html>