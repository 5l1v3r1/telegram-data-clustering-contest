<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/sport/telisport/2019/11/22/snowboard_europa-kupa_magyar_gyozelem/"/>
    <meta property="og:site_name" content="Index.hu"/>
    <meta property="article:published_time" content="2019-11-22T18:07:00+00:00"/>
    <meta property="og:title" content="Európa-kupát nyert a snowboardos Fricz Botond"/>
    <meta property="og:description" content="Világkupás versenyzők közül került ki legjobbnak Hollandiában."/>
  </head>
  <body>
    <article>
      <h1>Európa-kupát nyert a snowboardos Fricz Botond</h1>
      <address><time datetime="2019-11-22T18:07:00+00:00">22 Nov 2019, 18:07</time> by <a rel="author" href="https://index.hu/szerzo/vilagi_mate" target="_blank">Világi Máté</a></address>
      <p>Európa-kupát nyert slopestyle-ban Fricz Botond, a 19 éves kecskeméti snowboardos – derül ki a Magyar Snowboard Szövetség közleményéből. A versenyt a hollandiai Landgraafban tartották, és az Európa-kupa a második legrangosabb verseny a sportágban, közvetlenül a FIS Világkupa után.</p>
      <p>A versenyen gyakran indulnak olyan versenyzők is, akik a Világkupán is jól szerepelnek, és Friczen 14 sporttársával indult a döntőben. Biztonsági ugrásokkal kezdett, egy kettő és egy kettő és fél fordulatos ugrással.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Ffriczbotii%2Fvideos%2F2779713235420830%2F&amp;show_text=0&amp;width=560&amp;height=315&amp;mute=0" width="560" height="315" data-service="Facebook" scrolling="no"/>
      </figure>
      <blockquote>Ezután láttuk, hogy az egyik ellenfelem sikeresen beadott egy backside duplakork 1080-at (ferde tengely mentén forgatott dupla hátraszaltót – MSBSZ), amiről előzetesen nem tudtuk, hogy ezen a pici ugratón egyáltalán lehetséges-e. Az volt, így én is megpróbálkoztam vele a második körömben.</blockquote>
      <p>– dicsekedett Fricz.</p>
      <p>Az ugrás nagyon jól sikerült, így több pontot is kapott, mint ellenfele. Fricz legközelebb a coloradói Breckenridge-ben versenyez, ahol először próbálja ki magát városi, épített rámpán.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Ffriczbotii%2Fvideos%2F2779713128754174%2F&amp;show_text=0&amp;width=560&amp;height=315&amp;mute=0" width="560" height="315" data-service="Facebook" scrolling="no"/>
      </figure>
    </article>
  </body>
</html>