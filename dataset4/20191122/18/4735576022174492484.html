<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinamalar.com/news_detail.asp?id=2417546&amp;utm_source=feedburner&amp;utm_medium=feed&amp;utm_campaign=Feed%3A+dinamalar%2FFront_page_news+%28Dinamalar.com+%7C%E0%AE%AE%E0%AF%81%E0%AE%A4%E0%AE%B2%E0%AF%8D+%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D%29&amp;hl=en"/>
    <meta property="og:site_name" content="Dinamalar"/>
    <meta property="article:published_time" content="2019-11-22T18:49:00+00:00"/>
    <meta property="og:title" content="ஆதார் சட்ட திருத்தத்தை எதிர்த்து மனு: மத்திய அரசுக்கு உச்ச நீதிமன்றம், நோட்டீஸ்"/>
    <meta property="og:description" content="புதுடில்லி:'ஆதார்' சட்ட திருத்த மசோதாவுக்கு எதிர்ப்பு தெரிவித்து தாக்கல் செய்யப்பட்டுள்ள மனு தொடர்பாக விளக்கம் கேட்டு, மத்திய அரசுக்கு, உச்ச நீதிமன்றம், 'நோட்டீஸ்' - தினமலர்"/>
  </head>
  <body>
    <article>
      <h1>ஆதார் சட்ட திருத்தத்தை எதிர்த்து மனு: மத்திய அரசுக்கு உச்ச நீதிமன்றம், நோட்டீஸ்</h1>
      <address>
        <time datetime="2019-11-22T18:49:00+00:00">22 Nov 2019, 18:49</time>
      </address>
      <p>புதுடில்லி:'ஆதார்' சட்ட திருத்த மசோதாவுக்கு எதிர்ப்பு தெரிவித்து தாக்கல் செய்யப்பட்டுள்ள மனு தொடர்பாக விளக்கம் கேட்டு, மத்திய அரசுக்கு, உச்ச நீதிமன்றம், 'நோட்டீஸ்' அனுப்பியுள்ளது.</p>
      <h4>எதிர்ப்பு</h4>
      <p>ஆதார் எண்களை தனியார் நிறுவனங்கள் பயன்படுத்த, உச்ச நீதிமன்றம் தடை விதித்தது. இதற்கு, வங்கிகள், மொபைல் சேவை நிறுவனங்கள் எதிர்ப்பு தெரிவித்தன.இதையடுத்து, மத்திய அரசு, ஆதார் சட்டத்தில் திருத்தம் கொண்டு வந்து, அந்த மசோதாவை பார்லிமென்டில் நிறைவேற்றியது. <br/><br/>அதில், தனியார் அமைப்புகள் ஆதாரை அடிப்படை அடையாள அட்டையாக பயன்படுத்த அனுமதியளிப்பது, ஆதார் விதிமுறைகளை மீறினால் கடுமையான அபராதங்கள் விதிப்பது ஆகிய மாற்றங்கள் செய்யப்பட்டன.இந்த மசோதாவுக்கு, ஜனாதிபதி ஒப்புதல் அளித்ததை அடுத்து, அந்த சட்டம் அமலானது.</p>
      <h4>விசாரணை</h4>
      <p>இந்நிலையில், ஆதார் சட்ட திருத்தத்துக்கு எதிர்ப்பு தெரிவித்து, எஸ்.ஜி.வொம்பட்கிரே என்பவர், உச்ச நீதிமன்றத்தில் மனு தாக்கல் செய்துள்ளார்.அந்த மனுவில், 'ஆதார் சட்டத்தில் திருத்தம் செய்யப்பட்டுள்ளது, உச்ச நீதிமன்றத்தின் முந்தைய தீர்ப்புகளுக்கு எதிரானது' என, அவர் குறிப்பிட்டிருந்தார்.<br/><br/>இந்த மனு, தலைமை நீதிபதி எஸ்.ஏ.பாப்டே, நீதிபதி கவாய் ஆகியோர் அடங்கிய அமர்வு முன், நேற்று விசாரணைக்கு வந்தது. மனுவை விசாரணைக்கு ஏற்ற நீதிபதிகள், இது தொடர்பாக விளக்கம் கேட்டு, மத்திய அரசுக்கு நோட்டீஸ் அனுப்ப உத்தரவிட்டனர்.</p>
    </article>
  </body>
</html>