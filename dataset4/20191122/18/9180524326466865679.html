<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prohardver.hu/hir/boldog_szuletesnapot_unix.html"/>
    <meta property="og:site_name" content="PROHARDVER!"/>
    <meta property="article:published_time" content="2019-11-22T18:12:00+00:00"/>
    <meta property="og:title" content="Boldog születésnapot, UNIX!"/>
    <meta property="og:description" content="A neves évfordulóra egy DEC PDP-7-en még a 0-s verziót is beindították."/>
  </head>
  <body>
    <article>
      <h1>Boldog születésnapot, UNIX!</h1>
      <address><time datetime="2019-11-22T18:12:00+00:00">22 Nov 2019, 18:12</time> by <a rel="author" href="https://prohardver.hu/tag/wombath.html" target="_blank">Wombath</a></address>
      <p>A neves évfordulóra egy DEC PDP-7-en még a 0-s verziót is beindították.</p>
      <h3>Hi﻿rd﻿etés</h3>
      <figure>
        <a href="https://track.adform.net/C/?bn=33708157;C=0">
          <img src="https://track.adform.net/adfserve/?bn=33708157;srctype=4;ord=[timestamp]"/>
        </a>
      </figure>
      <p>Tegnap ünnepelte 50-ik születésnapját a UNIX, és ennek örömére elindították a legendás operációs rendszer 0-ik verzióját egy PDP-07 miniszámítógépen – éppen olyanon, amelyen Ken Thompson a fejlesztést végezte 1969-ben, a Bell Labs területén. A sikeres indításhoz szükség volt egy JK09 diszkemulátorra is, és írni kellett egy külön illesztőprogramot, hogy az operációs rendszerképes legyen ezt kezelni, de ettől függetlenül a kísérlet sikerült. Hogy megemlékezzenek a UNIX egyik fejlesztőjéről, a 2011-ben elhuny Dennis M. Ritchie-ről, felhasználónévként a dnr-t választották.</p>
      <figure>
        <img src="https://prohardver.hu/dl/cnt/2019-11/156573/unix0_2.jpg"/>
        <figcaption>Fred Yearian, és az ő PDP-7 miniszámítógépe (forrás: <a href="https://livingcomputers.org/Blog/Restoring-UNIX-v0-on-a-PDP-7-A-look-behind-the-sce.aspx">Living Computers</a>)</figcaption>
      </figure>
      <p>Mint említettük, a történetben az operációs rendszer mellett a platform is érdekes, a DEC által 1964-ben bemutatott Programmed Data Processzor-7 ugyanis ritka, mint a fehér holló: jelen állás szerint mindössze öt darab létezik belőle, és ebből csak kettő működőképes. Az a példány, amelyen a UNIX v0 elindult, a Boeing egy nyugalmazott mérnökének, Fred Yeariannak a pincéjében található, aki 500 dollárért vásárolta meg 1979-ben az akkor már leselejtezett számítógépet.</p>
    </article>
  </body>
</html>