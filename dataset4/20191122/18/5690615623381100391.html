<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837307-mzs-ukrayini-zayavilo-pro-zvilnennya-pyatokh-turistiv-yaki-vipadkovo-peretnuli-kordon-z-nepalu-v-indiyu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T18:24:00+00:00"/>
    <meta property="og:title" content="МЗС України заявило про звільнення п'ятьох туристів, які перетнули кордон з Непалу в Індію"/>
    <meta property="og:description" content="КИЇВ. 22 листопада. УНН. Міністерство закордонних справ України заявляє про звільнення п’ятьох українських туристів, які випадково перетнули кордон з …"/>
  </head>
  <body>
    <article>
      <h1>МЗС України заявило про звільнення п'ятьох туристів, які перетнули кордон з Непалу в Індію</h1>
      <address><time datetime="2019-11-22T18:24:00+00:00">22 Nov 2019, 18:24</time> by <a rel="author">Саша Картер</a></address>
      <p><b>КИЇВ. 22 листопада. УНН. </b>Міністерство закордонних справ України заявляє про звільнення п’ятьох українських туристів, які випадково перетнули кордон з Непалу в Індію, пише <b>УНН</b> з посиланням на Twitter державного секретаря Міністерства закордонних справ Андрія Зайця.</p>
      <p>“Якщо з українцями за кордоном трапиться пригода, то консул поруч. Ще одним підтвердженням цієї тези є звільнення сьогодні п’яти громадян України, затриманих кілька днів тому в Індії. Вони невдовзі повернуться додому!”, — <a href="https://twitter.com/ZayatsAz/status/1197895527825846272">повідомив Заяць</a>.</p>
      <p>Варто зазначити, що заступник директора департаменту — начальник управління консульського забезпечення МЗС Василь Кирилич повідомив: “Перебуваючи у Непалі, випадково перетнули кордон Індії і були затримані. Завдяки швидким та ефективним діям співробітників посольства затримані українці звільнені і повернуті до Непалу. А невдовзі — додому”.</p>
      <p>Як писав <b>УНН</b>, Україна та Індія <a href="https://www.unn.com.ua/uk/news/1835579-ukrayina-ta-indiya-obgovorili-liberalizatsiyu-vizovogo-rezhimu">обговорили</a> лібералізацію візового режиму.</p>
    </article>
  </body>
</html>