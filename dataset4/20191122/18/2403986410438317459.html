<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/poromne_spoluchennya_mizh_turechchinoyu_i_aneksovanim_krimom_vidnovili__zmi_n1238059"/>
    <meta property="og:site_name" content="24 Канал"/>
    <meta property="article:published_time" content="2019-11-22T18:37:00+00:00"/>
    <meta property="og:title" content="МЗС Туреччини спростувало інформацію про відновлення вантажного сполучення з Кримом"/>
    <meta property="og:description" content="Міністерство закордонних справ Туреччини спростувало поширену російськими ЗМІ інформацію про нібито відновлення вантажного поромного сполучення між Туреччиною і анексованим Росією українським Кримом."/>
  </head>
  <body>
    <article>
      <h1>МЗС Туреччини спростувало інформацію про відновлення вантажного сполучення з Кримом</h1>
      <address><time datetime="2019-11-22T18:37:00+00:00">22 Nov 2019, 18:37</time> by <a rel="author" href="https://24tv.ua/emal_nabi_tag7016/" target="_blank">Емал Набі</a></address>
      <p>
        <b>Міністерство закордонних справ Туреччини спростувало поширену російськими ЗМІ інформацію про нібито відновлення вантажного поромного сполучення між Туреччиною і анексованим Росією українським Кримом.</b>
      </p>
      <p>Про це повідомив посол України в Туреччині Андрій Сибіга.</p>
      <blockquote>До теми: <a href="https://24tv.ua/erdogan_potisnuv_ruki_krimskim_deputatam_vipadkovo__mzs_n1219807">Ердоган потиснув руки "кримським депутатам" випадково, – МЗС</a></blockquote>
      <p>Раніше, російські державні агентства повідомляли, що вантажне поромне сполучення між Туреччиною та анексованим Росією українським Кримом відновили.</p>
      <p>Відзначимо, що влітку 2018 року підконтрольна окупантам влада заявила про намір до кінця осені того ж року відновити поромне сполучення з Туреччиною.</p>
      <p>Відповідно до санкцій через анексований Росією Крим у жовтні 2017 року Туреччина ухвалила рішення не пускати кораблі, що прибувають з портів окупованого півострова. Заборона стосувалася кораблів, що плили під будь-яким прапором.</p>
      <p>У жовтні цього року Туреччина запевнила, що незмінно підтримує Україну в її територіальній цілісності та захисті державного суверенітету. Про жодне визнання анексії Криму не може й бути мови. Водночас, президент Туреччини Реджеп Ердоган привітав "представників Криму" рукостисканням.</p>
      <blockquote>Варто знати: <a href="https://24tv.ua/medzhlis_rozkritikuvav_turechchinu_cherez_vizit_krimskih_deputativ_n1219117">Меджліс розкритикував Туреччину через візит "кримських депутатів"</a></blockquote>
      <p>Що відомо про скандал з Ердоганом і "кримськими депутатами"?11 жовтня у Туреччині почалася III Конференція спікерів парламентів з протидії тероризму і зміцненню регіональної взаємодії. Участь брали делегації 5 держав – Афганістану, Китаю, Пакистану, Росії та Туреччини.<br/><br/>13 жовтня стало відомо (похвалилися російські ЗМІ) про зустріч президента Туреччина Реджепа Ердогана з російською парламентською делегацією, у складі якої були "депутати" Держдуми від анексованого Криму – Наталія Поклонська та Руслан Бальбек.<br/><br/>Україна з цього приводу надіслала до Туреччини ноту протесту.</p>
    </article>
  </body>
</html>