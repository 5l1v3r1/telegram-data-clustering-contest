<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/ilk-yari-sonu-galatasaray-0-0-medipol-basaksehir,849274"/>
    <meta property="og:site_name" content="T24"/>
    <meta property="article:published_time" content="2019-11-22T18:18:00+00:00"/>
    <meta property="og:title" content="Maç sonucu| Galatasaray 0 - 1 Medipol Başakşehir"/>
    <meta property="og:description" content="Maç sonucu| Galatasaray 0 - 1 Medipol Başakşehir"/>
  </head>
  <body>
    <article>
      <h1>Maç sonucu| Galatasaray 0 - 1 Medipol Başakşehir</h1>
      <h2>Maç sonucu| Galatasaray 0 - 1 Medipol Başakşehir</h2>
      <address>
        <time datetime="2019-11-22T18:18:00+00:00">22 Nov 2019, 18:18</time>
      </address>
      <p>Süper Lig'de 12. haftası Galatasaray-Medipol Başakşehir maçıyla başladı. Maç ev sahibi Galatasaray'ın Türk Telekom Stadyumu’nda yapıldı. Maç Galatasaray'ın tek gollük mağlubiyetiyle sona erdi.<br/>Maçta ilk yarı golsüz sona erdi. İlk yarıda Mahmut Tekdemir ve Adem Büyük sarı kart gördü. İkinci yarıda gol 78. dakikada Medipol Başakşehirli Fredrik Gılbrandsen'den geldi.</p>
      <h3>Mahmut Tekdemir cezalı duruma düştü</h3>
      <p>Karşılaşmada sarı kart gören Başakşehir'in başarılı futbolcusu Mahmut Tekdemir, önümüzdeki hafta turuncu-lacivertlilerin sahasında oynayacağı Antalyaspor maçında cezalı duruma düştü.<br/>Süper Lig’in 12. haftasında Başakşehir, deplasmanda Galatasaray ile karşılaşıyor. Mücadelenin 39. dakikasında bir pozisyon sonrası turuncu-lacivertlilerin kaptanı Mahmut Tekdemir ile sarı-kırmızılı oyuncu Adem Büyük tartışma yaşadı. Daha sonra hakem Yaşar Kemal Uğurlu da her iki oyuncuya sarı kart verdi.<br/>Gördüğü bu kartla cezalı duruma düşen Mahmut, ligin 13. haftasında Fatih Terim Stadyumu’nda oynanacak Başakşehir-Antalyaspor müsabakasında cezalı duruma düştü.</p>
      <h3>İlk 11'ler</h3>
      <p>Galatasaray: Okan, Donk, Ahmet, Marcao, Mariano, Lemina, Ömer, Emre Taşdemir, Feghouli, Adem, Babel<br/>Medipol Başakşehir: Mert, Caiçara, Ponck, Epureanu, Clichy, Azubuike, Mehmet Topal, Visca, Mahmut, İrfan Can, Crivelli</p>
      <h3>Kocuk ilk kez kalede</h3>
      <p>Galatasaray'ın sezon başında Bursaspor'dan kadrosuna kattığı Okan Kocuk, sarı-kırmızılı formayla ilk resmi maçını Medipol Başakşehir'e karşı oynadı. Hazırlık maçlarında süre alan 24 yaşındaki file bekçisi, yeni takımıyla ilk resmi maçına Medipol Başakşehir karşısında çıktı.</p>
      <h3>Harry Kewell'a plake</h3>
      <p>Galatasaray'ın bir dönem formasını giyen eski futbolcu Harry Kewell'a maç öncesi forma ve plaket takdimi yapıldı. Maç öncesi Türk Telekom Stadyumu'na gelen Kewell'a kulübün 2'nci Başkanı Abdurrahim Albayrak tarafından plaket ve sarı kırmızılı takımda oynadığı dönemde giydiği forma numarası olan 19 numarayı taşıyan forma hediye edildi. Kewell, tribünleri tek tek dolaşarak taraftarları selamlarken, sarı-kırmızılı taraftarlar yıldız oyuncuyu alkışladı.</p>
    </article>
  </body>
</html>