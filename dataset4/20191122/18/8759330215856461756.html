<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904772/zidane-is-hazard-altijd-blijven-steunen-hij-zei-me-dat-ik-rustig-moest-blijven-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T18:50:00+00:00"/>
    <meta property="og:title" content="Zidane legde Hazard geen druk op bij komst: &quot;&quot;Amuseer je&quot;, herhaalde hij steeds&quot;"/>
    <meta property="og:description" content="Na moeilijke wittebroodsweken lijkt Eden Hazard zijn draai gevonden te hebben bij Real Madrid. Zijn doelpuntenmachine moet nog op toerental komen, maar de laatste weken zijn de acties van de Rode Duivel al heel wat flitsender. Zinedine Zidane is hem altijd blijven steunen, geeft Hazard zelf toe."/>
  </head>
  <body>
    <article>
      <h1>Zidane legde Hazard geen druk op bij komst: ""Amuseer je", herhaalde hij steeds"</h1>
      <address>
        <time datetime="2019-11-22T18:50:00+00:00">22 Nov 2019, 18:50</time>
      </address>
      <p>
        <b>Na moeilijke wittebroodsweken lijkt Eden Hazard zijn draai gevonden te hebben bij Real Madrid. Zijn doelpuntenmachine moet nog op toerental komen, maar de laatste weken zijn de acties van de Rode Duivel al heel wat flitsender. Zinedine Zidane is hem altijd blijven steunen, geeft Hazard zelf toe.</b>
      </p>
      <p>Iedereen kent Zidane natuurlijk als de geniale voetballer die hij was, maar wat voor type coach is de Fransman eigenlijk? "Hij praat niet zo heel veel", geeft Hazard zijn visie bij <a href="https://www.lequipe.fr/Football/Actualites/Eden-hazard-j-ai-toujours-dit-non-au-psg/1082394"><i>L'Equipe</i></a>. "Voor een match komt hij even een babbeltje met je slaan. Zidane zegt dan iets kleins om je op je gemak te stellen."</p>
      <aside>Lees meer<br/><a href="https://www.voetbalprimeur.be/nieuws/904757/-benteke-denkt-aan-vertrek-helpt-belgische-topclub-rode-duivel-op-weg-naar-ek-.html?itm_source=www.voetbalprimeur.be&amp;itm_medium=highlighted-content">'Benteke denkt aan vertrek, helpt Belgische topclub Rode Duivel op weg naar EK?'</a></aside>
      <p>"De eerste <a href="https://www.voetbalprimeur.be/nieuws/904682/hazard-over-overgewicht-bij-real-madrid-er-was-vijf-kilogram-bijgekomen-.html?utm_source=doorlink&amp;utm_medium=doorlink&amp;utm_campaign=%2F">twee, drie maanden liep het dus niet zoals ik het wilde</a>", beaamt Hazard. "Hij zei me dat ik rustig moest blijven en dat het wel los zou lopen. ‘Amuseer je’, zo bleef hij herhalen. Zidane is een normale gast. Hij doet niet uit de hoogte en hij houdt van zijn spelers. En je voelt ook dat de groep blij is dat hij onze trainer is."</p>
      <p>Niet enkel Hazard, maar ook heel Real lijkt stilaan bekomen van het matige vormpeil uit de zomermaanden. Zo boekte het recent in La Liga een zeven op negen, waarbij Thibaut Courtois, die andere Rode Duivel in Madrid, drie keer op rij de nul wist te houden.</p>
      <aside>Lees meer<br/><a href="https://www.voetbalprimeur.be/nieuws/904655/eden-hazard-geeft-toe-psg-heeft-vaak-geprobeerd-om-me-te-halen-.html?itm_source=www.voetbalprimeur.be&amp;itm_medium=highlighted-content">Eden Hazard geeft toe: "PSG heeft vaak geprobeerd om me te halen"</a></aside>
    </article>
  </body>
</html>