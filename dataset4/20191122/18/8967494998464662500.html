<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/buitenland/hoogst-mogelijke-celstraffen-voor-franse-twintigers-die-3-bejaarden-vermoordden~a6f41200/"/>
    <meta property="og:site_name" content="HLN"/>
    <meta property="article:published_time" content="2019-11-22T18:57:47+00:00"/>
    <meta property="og:title" content="Hoogst mogelijke celstraffen voor Franse twintigers die 3 bejaarden vermoordden"/>
    <meta property="og:description" content="Een rechtbank in de Franse regio Allier heeft twee twintigers tot de hoogst mogelijke straffen veroordeeld voor het martelen en vermoorden van ouderen. Een van de daders (21) kreeg levenslang opgel..."/>
  </head>
  <body>
    <article>
      <h1>Hoogst mogelijke celstraffen voor Franse twintigers die 3 bejaarden vermoordden</h1>
      <address><time datetime="2019-11-22T18:57:47+00:00">22 Nov 2019, 18:57</time> by <a rel="author">AW</a></address>
      <p>
        <b>Een rechtbank in de Franse regio Allier heeft twee twintigers tot de hoogst mogelijke straffen veroordeeld voor het martelen en vermoorden van ouderen. Een van de daders (21) kreeg levenslang opgelegd, zijn 20-jarige handlanger verdwijnt voor dertig jaar achter de tralies. Hij was minderjarig op het moment dat ze de misdrijven pleegden.</b>
      </p>
      <p>De mannen pleegden de moorden in 2017 in de plaats Montlucon. De slachtoffers waren drie ouderen: Ginette en Massimo Degl'Innocenti (85 en 71 jaar) en de 74-jarige Jeannine Ponce. Zij werden dood teruggevonden in hun woningen.</p>
      <related>
        <h4>Lees ook</h4>
        <a href="https://www.hln.be/nieuws/buitenland/duitse-hulpverpleger-verdacht-van-moord-op-zes-bejaarden~aa35494b/"/>
      </related>
      <p>De daders zijn niet alleen niet schuldig bevonden aan moord en marteling, maar ook aan een groepsverkrachting. In de nacht waarin ze Ponce om het leven brachten, vergrepen ze zich ook aan een jonge vrouw. Ze misbruikten haar in het bijzijn van haar partner.</p>
      <p>De mannen, Zaki A.T. en Dailami A., toonden geen emotie toen ze de uitspraak hoorden. Ze hadden schuld bekend en vertelden dat ze onder invloed waren van drank en drugs toen ze de misdrijven pleegden. Ze wilden naar eigen zeggen geld stelen van de ouderen, maar maakten slechts een klein bedrag buit.</p>
    </article>
  </body>
</html>