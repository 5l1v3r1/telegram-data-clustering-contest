<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/22/leggi-notizia/argomenti/attualita/articolo/il-trionfo-di-alessandro-meynardi-agli-hollywood-music-in-media-awards-con-vista-sui-grammy-vid.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-22T18:34:00+00:00"/>
    <meta property="og:title" content="Il trionfo di Alessandro Meynardi agli Hollywood Music in Media Awards, con vista sui... Grammy (VIDEO)"/>
    <meta property="og:description" content="Il giovane monregalese è stato premiato in California ed è candidato alla vittoria di uno dei riconoscimenti più prestigiosi del panorama musicale internazionale"/>
  </head>
  <body>
    <article>
      <h1>Il trionfo di Alessandro Meynardi agli Hollywood Music in Media Awards, con vista sui... Grammy (VIDEO)</h1>
      <h2>Il giovane monregalese è stato premiato in California ed è candidato alla vittoria di uno dei riconoscimenti più prestigiosi del panorama musicale internazionale</h2>
      <address><time datetime="2019-11-22T18:34:00+00:00">22 Nov 2019, 18:34</time> by <a rel="author">Alessandro Nidi</a></address>
      <p>Ne ha fatta di strada, <b>Alessandro "Dandy" Meynardi</b>. La maturità classica, la passione per la musica condivisa con il suo gruppo (gli "NBD"), l'avventura americana in coppia con il fratello<b> Lorenzo</b>, la vita a metà fra Italia e Stati Uniti d'America. Poi, la laurea al "Berklee College of Music" di Boston e il successo in solitaria, passo dopo passo, sino alla passerella di Hollywood.</p>
      <p>Il giovane chitarrista monregalese - cresciuto a Madonna del Pasco, frazione di Villanova Mondovì - è stato premiato in queste ore agli "Hollywood Music in Media Awards", con tanto di interviste in inglese, idioma che Alessandro ormai padroneggia alla perfezione, alla stregua di un dialetto.</p>
      <p>Tanta l'emozione per il rocker, che sul proprio profilo Instagram ha pubblicato numerose "stories" inerenti alla serata. C'è anche un video ufficiale, che vi proponiamo di seguito: </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FHMMAwards%2Fvideos%2F403609757190370%2F&amp;show_text=&amp;width=640" width="640" height="360" data-service="Facebook" scrolling="no"/>
      </figure>
      <p>La prossima tappa, per "Dandy", saranno i Grammy Awards, senza dubbio uno dei riconoscimenti più prestigiosi nel panorama musicale internazionale. Il suo nome compare nel novero dei candidati: la sensazione è che, tra un mese o nei prossimi anni, quel premio andrà ad arricchire la sua bacheca personale. Meritatamente.</p>
    </article>
  </body>
</html>