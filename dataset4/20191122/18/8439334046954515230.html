<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/sunelifthi-24chronos-allodapos-gia-katochi-kai-diakinisi-narkotikon-ousion.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-22T18:33:00+00:00"/>
    <meta property="og:title" content="Συνελήφθη 24χρονος αλλοδαπός για κατοχή και διακίνηση ναρκωτικών ουσιών"/>
    <meta property="og:description" content="Κατασχέθηκαν σχεδόν 600 γραμμάρια κάνναβης, ηλεκτρονική ζυγαριά ακριβείας και το χρηματικό ποσό των 510 ευρώ"/>
  </head>
  <body>
    <article>
      <h1>Συνελήφθη 24χρονος αλλοδαπός για κατοχή και διακίνηση ναρκωτικών ουσιών</h1>
      <address>
        <time datetime="2019-11-22T18:33:00+00:00">22 Nov 2019, 18:33</time>
      </address>
      <p>
        <b>Κατασχέθηκαν σχεδόν 600 γραμμάρια κάνναβης, ηλεκτρονική ζυγαριά ακριβείας και το χρηματικό ποσό των 510 ευρώ</b>
      </p>
      <p>Συνελήφθη την Παρασκευή το πρωί στο Ρέθυμνο από αστυνομικούς του Τμήματος Δίωξης Ναρκωτικών της Υποδιεύθυνσης Ασφαλείας Ρεθύμνου 24χρονος αλλοδαπός κατηγορούμενος για κατοχή και διακίνηση ναρκωτικών ουσιών.</p>
      <p>Ειδικότερα, στο πλαίσιο στοχευμένων ενεργειών και ειδικών δράσεων, που εκπονεί η Γενική Περιφερειακή Αστυνομική Διεύθυνση Κρήτης για την καταπολέμηση της κατοχής και διακίνησης ναρκωτικών ουσιών και ύστερα από κατάλληλη αξιοποίηση στοιχείων, από αστυνομικούς της Υπηρεσίας αφού εντοπίστηκε ο 24χρονος πραγματοποιήθηκε έλεγχος στον ίδιο και ακολούθησε έρευνα σε οικία (καβάντζα) την οποία χρησιμοποιούσε γα την απόκρυψη ναρκωτικών ουσιών.</p>
      <p>Κατά τη διάρκεια των ερευνών βρέθηκαν και κατασχέθηκαν συνολικά :</p>
      <ul>
        <li>594,4 γραμμάρια κάνναβης,</li>
        <li>το χρηματικό ποσό των 510 ευρώ ως προερχόμενο από παράνομες δραστηριότητες,</li>
        <li>ζυγαριά ακριβείας,</li>
        <li>κινητό τηλέφωνο</li>
      </ul>
      <p>Η προανάκριση διενεργείται από Τμήμα Δίωξης Ναρκωτικών της Υποδιεύθυνσης Ασφαλείας Ρεθύμνου, ενώ ο συλληφθείς με την σε βάρος του σχηματισθείσα δικογραφία, θα οδηγηθεί στον κ. Εισαγγελέα Πλημμελειοδικών Ρεθύμνου.</p>
    </article>
  </body>
</html>