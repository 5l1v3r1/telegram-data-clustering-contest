<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549195.html/%D8%A2%D8%B4%D9%88%D8%A8-%DA%AF%D8%B1%D8%A7%D9%86-%D8%A8%D9%87%D9%85%D8%A6%DB%8C-%D8%A7%D8%B2%D8%AE%D9%88%DB%8C%D8%B4%D8%AA%D9%86%D8%AF%D8%A7%D8%B1%DB%8C-%D9%88-%D8%B1%D8%A7%D9%81%D8%AA-%D9%86%D8%B8%D8%A7%D9%85-%D8%B3%D9%88--%D8%A7%D8%B3%D8%AA%D9%81%D8%A7%D8%AF%D9%87-%DA%A9%D8%B1%D8%AF%D9%86%D8%AF-%D8%A8%D9%87-%D9%85%D8%B1%D8%AF%D9%85-%D9%82%D9%88%D9%84-%D9%85%DB%8C-%D8%AF%D9%87%DB%8C%D9%85-%D8%AA%D8%A7-%D8%A2%D8%AE%D8%B1%DB%8C%D9%86-%D9%86%D9%81%D8%B1-%D8%A2%D8%B4%D9%88%D8%A8%DA%AF%D8%B1-%D8%AF%D8%B3%D8%AA%DA%AF%DB%8C%D8%B1-%D9%88-%D9%85%D8%AC%D8%A7%D8%B2%D8%A7%D8%AA-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T18:24:00+00:00"/>
    <meta property="og:title" content="آشوب گران بهمئی ازخویشتنداری و رافت نظام سوء استفاده کردند/به مردم قول می دهیم تا آخرین نفر آشوبگر دستگیر و مجازات شود"/>
    <meta property="og:description" content="سرگرد پسنده خاطرنشان کرد:شعارهایی که از حلقوم کثیف فتنه گران و سلطنت طلب ها بیرون می آمد،این روزها در آشوب های اخیر به گوش می رسید اما آشوب گران مطمئن باشند مقابل تیغِ تیزِ عدالت خواهند رفت."/>
  </head>
  <body>
    <article>
      <h1>آشوب گران بهمئی ازخویشتنداری و رافت نظام سوء استفاده کردند/به مردم قول می دهیم تا آخرین نفر آشوبگر دستگیر و مجازات شود</h1>
      <h2>فرمانده ناحیه مقاومت بسیج بهمئی:</h2>
      <address>
        <time datetime="2019-11-22T18:24:00+00:00">22 Nov 2019, 18:24</time>
      </address>
      <p>سرگرد پسنده خاطرنشان کرد:شعارهایی که از حلقوم کثیف فتنه گران و سلطنت طلب ها بیرون می آمد،این روزها در آشوب های اخیر به گوش می رسید اما آشوب گران مطمئن باشند مقابل تیغِ تیزِ عدالت خواهند رفت.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛به نقل از <a href="http://sobhezagros.ir/">صبح زاگرس</a> فرمانده ناحیه مقاومت بسیج بهمئی در سخنرانی قبل از خطبه های امروز نماز جمعه شهرستان با محکوم کردن اغتشاشات اخیر،به مردم قول داد تا آخرین آشوب گر این حوادث را شناسایی و به سزای عمل خود برسانند.</p>
      <p>سرگرد پاسدار باقر پسنده با گرامیداشت هفته بسیج، تصریح کرد: این شجره طیبه در آذر ماه سال 58به فرمان امام راحل (ره) برای روزهای حساس و بعنوان یکی از ذخایر گرانبهای انتقلاب شکل گرفت.</p>
      <p>وی افزود: یکی از آزمون های سخت بسیج، کارنامه درخشان این نهاد انقلابی در 8 سال دفاع مقدس بود.</p>
      <p>سرگرد پسنده خاطرنشان کرد:هنوز عرقِ جنگ از تن بسیجیان خشک نشد که لباس رزم از تن بیرون کردند و از همان زمان تاکنون بسیج در تمامی اقشار به سازندگی کشور روی آورد.</p>
      <p>فرمانده ناحیه مقاومت بسیج بهمئی ادامه داد:بسیج توانست با کمترین امکانات و با روحیه جهادی، قدم های بزرگی برای توسعه پیشرفت و کمک به مستضعفان و محرومان بردارد.</p>
      <p>وی گفت:امروز شاهد حضور بسیج در همه میادین و صحنه ها هستیم و این شجره طیبه اکنون در جهان منادی صلح و حقیقت است.</p>
      <p>سرگرد پسنده با بیان اینکه تا روحیه بسیجی و جهادی در دل مردم است، از طوفان حوادث در امان است، گفت:رهبر انقلاب در گذشته پیش بینی کرد و فتنه سال 98را خطرناک تر از فتنه های قبل دانست.</p>
      <p>وی افزود:حضور میدانی مردم و تدابیر مقام معظم رهبری باعث شد تا دست آشوب گران قبل از انتخابات برای ملت با بصیرت ایران اسلامی رو شود.</p>
      <p>سرگرد پسنده خاطرنشان کرد:شعارهایی که از حلقوم کثیف فتنه گران و سلطنت طلب ها بیرون می آمد،این روزها در آشوب های اخیر به گوش می رسید.</p>
      <p>وی گفت:در این میان از خویشتنداری و رافت نظام سوء استفاده کرده و با دست درازی به اموال بیت المال، برخی از نهادها و بانکها را به آتش کشیدند.</p>
      <p>فرمانده ناحیه مقاومت بسیج بهمئی ادامه داد:در شهرستان ما هم بعضی واسطه شدند تا اجازه راهپیمایی مسالمت آمیز به روز دوم کشیده شد اما آشوب گران مطمئن باشند که مقابل تیغِ تیزِ عدالت خواهند رفت.</p>
      <p>سرگرد پسنده افزود:صبر و حوصله نظام خویشتنداری و مدارا هم اندازه ای دارد ؛صحنه گردان های و موتور محرک این اتفاقات مطمئن باشند که تک تک آنها به سزای اعمال خود خواهند رسید.</p>
      <p>وی گفت:در این صحنه ها به لطف الهی چهره معاندین یکی پس از دیگری برای مردم نمایان می شود و انقلاب به دلیل وجود ولایت فقیه و ملت بصیر، از طوفان حوادث مصون می ماند.</p>
      <p>فرمانده ناحیه مقاومت بسیج بهمئی تصریح کرد:دیروز شاهد حضور سراسری مردم کشور و به تبع آن حضور حماسی مردم بهمئی در راهپیمائی محکومیت این آشوب ها بودیم.</p>
      <p>سرگرد پسنده با بیان تقدیر از حضور شیرزنان و غیورمردان بهمئی در این راهپیمائی،گفت:به مردم بهمئی قول می دهیم تا دستگیری تا آخرین نفر این آشوب گران کوتاه نخواهیم آمد.</p>
      <p>وی در پایان از نیروهای نظامی و امنیتی شهرستان که با مدارا و خویشتنداری اجازه ندادند خونریزی و حوادث ناگوار بیشتری در بهمئی رخ دهد، تقدیر کرد.</p>
      <p>انتهای پیام/</p>
    </article>
  </body>
</html>