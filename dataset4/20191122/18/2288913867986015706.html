<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191122_04731017"/>
    <meta property="og:site_name" content="De Standaard"/>
    <meta property="article:published_time" content="2019-11-22T18:50:00+00:00"/>
    <meta property="og:title" content="Argenta heropent helft bankautomaten"/>
    <meta property="og:description" content="Argenta gaat ruim de helft van zijn bankautomaten heropenen, zo heeft de bank vrijdag bekendgemaakt. Na een reeks plofkraken had de bank besloten al zijn b..."/>
  </head>
  <body>
    <article>
      <h1>Argenta heropent helft bankautomaten</h1>
      <address>
        <time datetime="2019-11-22T18:50:00+00:00">22 Nov 2019, 18:50</time>
      </address>
      <p>
        <b>Argenta gaat ruim de helft van zijn bankautomaten heropenen, zo heeft de bank vrijdag bekendgemaakt. Na een reeks plofkraken had de bank besloten al zijn bankautomaten te sluiten.</b>
      </p>
      <p>Argenta zag zich eind oktober verplicht al zijn bankautomaten te sluiten. Het betrof 364 toestellen in zowat 460 kantoren. De bank nam de drastische beslissing na drie plofkraken in een maand tijd op Argenta-bankautomaten.</p>
      <p>De helft van die automaten zal nu heropenen. ‘Na een uitgebreide risicoanalyse en in overleg met de kantoorhouders heeft Argenta intussen beslist om ruim de helft van zijn bankautomaten opnieuw te activeren’, laat de bank weten.</p>
      <p>Ten laatste begin december zullen de automaten weer open zijn voor geldtransacties en andere verrichtingen. De andere bankautomaten blijven nog voor onbepaalde duur gesloten.</p>
    </article>
  </body>
</html>