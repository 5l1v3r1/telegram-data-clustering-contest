<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/22/arbitrazh-nas-pochuv-zerkal-pro-sud-v-gaazi-shhodo-zahoplennya-ukrayinskyh-korabliv/"/>
    <meta property="og:site_name" content="Рубрика"/>
    <meta property="article:published_time" content="2019-11-22T18:44:52+00:00"/>
    <meta property="og:title" content="&quot;Арбітраж нас почув&quot;: Зеркаль - про суд в Гаазі щодо захоплення українських кораблів"/>
    <meta property="og:description" content="Суд в Гаазі затвердив графік розгляду справи “Україна проти Росії” щодо українських військових кораблів. Про це повідомляє заступниця глави МЗС, агент України у цій справі Олена Зеркаль у Facebook. За її словами, Україна отримала перший процедурний наказ Арбітражного Трибуналу, яким затверджено правила призначення, регламент та графік роботи Арбітражу. І від сьогодні справа має назву: “Спір […]"/>
  </head>
  <body>
    <article>
      <h1>"Арбітраж нас почув": Зеркаль - про суд в Гаазі щодо захоплення українських кораблів</h1>
      <address><time datetime="2019-11-22T18:44:52+00:00">22 Nov 2019, 18:44</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/06/sud-oon-860x580-c-1.jpg"/>
      </figure>
      <p>
        <b>
          <b>Суд в Гаазі затвердив графік розгляду справи “Україна проти Росії” щодо українських військових кораблів.</b>
        </b>
      </p>
      <p>Про це повідомляє заступниця глави МЗС, агент України у цій справі Олена Зеркаль у <a href="https://www.facebook.com/100000695604495/posts/2899423503424141?sfns=mo">Facebook.</a></p>
      <p>За її словами, Україна отримала перший процедурний наказ Арбітражного Трибуналу, яким затверджено правила призначення, регламент та графік роботи Арбітражу. І від сьогодні справа має назву: “Спір щодо затримання трьох українських військово-морських кораблів та членів їхніх екіпажів”.</p>
      <p>“Для нас було дуже важливо зафіксувати в назві не лише порушення Росією норм міжнародного права, але і відобразити, що цей спір стосується наших моряків, які провели 9 місяців у в’язниці. І Арбітраж нас почув”, – говорить Зеркаль.</p>
      <p>Також вона додала, що Росії не вдалося затягнути Україну і Арбітраж у тривалий та багатоступеневий процес.</p>
      <p>Відповідно до розкладу, Україна має подати свій меморандум за 6 місяців. І від моменту подачі Україною меморандуму у Росіїї буде 3 місяці для того, щоб скористатись своїм правом і висловити заперечення щодо юрисдикції.</p>
      <p>Раніше <a href="https://rubryka.com/2019/11/21/zerkal-rozpovila-pro-sytuatsiyu-na-arbitrazhnomu-majdanchyku-v-gaazi/">Зеркаль розповіла про ситуацію на арбітражному “майданчику” в Гаазі.</a></p>
      <p>Нагадаємо, що <a href="https://rubryka.com/2019/11/20/yakshho-dozvolyat-to-vzharymo-zerkal-pro-kompensatsiyi-rosiyi-pislya-rishennya-sudu-v-gaazi/">Україна домагатиметься стягнення компенсацій з Росії у випадку, якщо Міжнародний суд ООН винесе рішення про програш РФ у справі України проти Росії, яка стосується Криму і Донбасу.</a></p>
    </article>
  </body>
</html>