<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/martin-palermo-vedo-lautaro-piu-completo-di-icardi-e-giovane-puo-crescere-molto-anche-in-ottica-champions-323775"/>
    <meta property="og:site_name" content="FcInterNews.it"/>
    <meta property="article:published_time" content="2019-11-22T18:51:13+00:00"/>
    <meta property="og:title" content="Martin Palermo: &quot;Vedo Lautaro più completo di Icardi. È giovane, può crescere molto anche in ottica Champions&quot;"/>
    <meta property="og:description" content="Martin Palermo, ex giocatore tra le altre del Boca Juniors, in un'intervista rilasciata a MARCA durante la quale ha parlato del calcio argentino a trecentosessanta gradi, ha risposto anche ad..."/>
  </head>
  <body>
    <article>
      <h1>Martin Palermo: "Vedo Lautaro più completo di Icardi. È giovane, può crescere molto anche in ottica Champions"</h1>
      <address><time datetime="2019-11-22T18:51:13+00:00">22 Nov 2019, 18:51</time> by <a rel="author">Egle Patanè</a></address>
      <p><b>Martin Palermo</b>, ex giocatore tra le altre del Boca Juniors, in un'intervista rilasciata a <i>MARCA</i> durante la quale ha parlato del calcio argentino a trecentosessanta gradi, ha risposto anche ad una domanda che riguarda da vicino l'Inter. La squadra di Antonio Conte, ritrovatasi orfana dell'ex capitano Mauro Icardi, ha scoperto quest'anno con l'allenatore salentino le vere potenzialità di Lautaro Martinez, lo scorso anno con Luciano Spalletti venuto fuori in punta di piedi, grazie all'uscita di scena dell'amico e ormai ex compagno. </p>
      <p><b>Se potessi scegliere per l'Argentina chi preferiresti tra Lautaro o Icardi? </b><br/>"Io vedo più completo Lautaro. Ovviamente i due sono giovani ma hanno anche differenze nelle caratteristiche di gioco. Lautaro è più potente, forte, è goleador. Icardi, non dico che non sia goleador, però mi piace di più l'evoluzione che ha avuto Lautaro in molto poco tempo. Essendo molto giovane, si sta applicando molto bene".</p>
      <p><b>Lo vedi come il '9' della squadra che aspira a vincere la Champions?</b><br/>"Io credo di si. È molto giovane, può crescere molto".</p>
    </article>
  </body>
</html>