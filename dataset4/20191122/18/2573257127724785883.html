<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/22/vivo-u20-e-ufficiale-per-il-mercato-indiano-specifiche-e-prezzi-628950"/>
    <meta property="og:site_name" content="tecnoandroid"/>
    <meta property="article:published_time" content="2019-11-22T18:30:15+00:00"/>
    <meta property="og:title" content="Vivo U20 è ufficiale per il mercato indiano: specifiche e prezzi"/>
    <meta property="og:description" content="L'azienda cinese Vivo ha da poco portato ufficialmente sul mercato indiano un nuovo smartphone medio di gamma, cioè il nuovo Vivo U20."/>
  </head>
  <body>
    <article>
      <h1>Vivo U20 è ufficiale per il mercato indiano: specifiche e prezzi</h1>
      <h2>L'azienda cinese Vivo ha da poco portato ufficialmente sul mercato indiano un nuovo smartphone medio di gamma, cioè il nuovo Vivo U20.</h2>
      <address><time datetime="2019-11-22T18:30:15+00:00">22 Nov 2019, 18:30</time> by <a rel="author">Anna Lisa Ferilli</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Vivo-U20-ufficiale.jpg"/>
      </figure>
      <p>Qualche giorno fa, vi avevamo parlato dell’imminente arrivo sul mercato mobile di un nuovo dispositivo targato Vivo. Si tratta del nuovo <b>Vivo U20</b>, il nuovo medio di gamma dell’azienda cinese, il quale è stato da poco <b>presentato ufficialmente</b> per il mercato indiano.</p>
      <h3>Vivo U20 è ufficiale: tripla fotocamera e SoC Snapdragon 675</h3>
      <p>Ecco quindi in veste ufficiale l’ultimo dispositivo dell’azienda cinese. Dal punto di vista estetico, il design riprende quello del predecessore <a href="https://www.tecnoandroid.it/2019/11/13/vivo-u20-un-nuovo-smartphone-in-arrivo-in-india-il-22-novembre-623675">Vivo U10</a>. Per questo motivo, frontalmente troviamo un display con una diagonale pari a <b>6.53 pollici in risoluzione FullHD+</b> e con un piccolo<b> notch a goccia centrale</b>.</p>
      <p>Sulla parte posteriore, invece, il nuovo<b> Vivo U20</b> dispone di una <b>tripla fotocamera posteriore</b> (posizionata sul lato sinistro della scocca verticalmente). Nello specifico, qui abbiamo un sensore fotografico principale da <b>16 megapixel</b> (ovvero il sensore Sony IMX499). Oltre a quest’ultimo, abbiamo poi un sensore grandangolare da <b>8 megapixel</b> e un sensore da<b> 2 megapixel</b> per le foto macro.</p>
      <p>In ambito prestazionale, su questo terminale troviamo il già collaudato processore <b>Snapdragon 675</b> di <b>Qualcomm</b> accoppiato ad una <b>GPU Adreno 612</b>. Come tagli di memoria, sono disponibili 4 o 6 GB di memoria RAM e 64 GB di storage interno di tipo UFS 2.1. In caso di necessità, sarà possibile espandere la memoria interna tramite microSD fino a 256 GB.</p>
      <h3>Prezzi e disponibilità</h3>
      <p>Il nuovo <b>Vivo U20</b> sarà disponibile all’acquisto per il mercato indiano a partire dal prossimo 28 novembre nelle colorazioni <b><i>Racing Black</i></b> e <b><i>Blaze Blue</i></b>. Il prezzo del device partirà da 10990 Rs (cioè circa <b>138€</b>) per la versione da 4/64 GB e arriverà ad un massimo di 11990 Rs (cioè circa <b>151€</b>) per la versione da 6/64 GB.</p>
    </article>
  </body>
</html>