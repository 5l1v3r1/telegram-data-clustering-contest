<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/22/gigi-dalessio-chi-e-cantante/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-22T18:53:45+00:00"/>
    <meta property="og:title" content="Chi è Gigi D’Alessio | età, vita privata, storia, carriera del cantante napoletano"/>
    <meta property="og:description" content="Gigi D’Alessio è uno degli artisti più amati del panorama musicale italiano, ha venduto oltre 20 milioni di dischi nella sua trentennale carriera."/>
  </head>
  <body>
    <article>
      <h1>Chi è Gigi D’Alessio | età, vita privata, storia, carriera del cantante napoletano</h1>
      <address><time datetime="2019-11-22T18:53:45+00:00">22 Nov 2019, 18:53</time> by <a rel="author">Tommaso T</a></address>
      <figure>
        <img src="https://www.viagginews.com/wp-content/uploads/2019/03/Gigi-DAlessio-min.jpg"/>
        <figcaption>(Getty Images)</figcaption>
      </figure>
      <p><b>Gigi D’Alessio è</b> uno dei cantanti di maggior successo del panorama italiano, dominatore della scena pop tra la seconda metà degli anni ’90 e il primo decennio del 2000.</p>
      <p>Nonostante un fisiologico ‘rallentamento’ nell’ultimo periodo, Gigi D’Alessio resta nei cuori delle generazioni che sono cresciute con le sue canzoni. La musica l’aveva nel sangue e lo racconta spesso nei brani che ha composto in quasi 30 anni di carriera. Eppure, il cantante napoletano è partito dal basso. Entrato al conservatorio all’età di 12 anni, ne esce a 21 con in tasca il diploma di pianoforte. E’ il trampolino di lancia della sua carriera.</p>
      <p>Per essere aggiornato su tutte le notizie: <a href="https://flipboard.com/@ViaggiNews?fbclid=IwAR3GqpI6HA1zACAyKmfFXgqBitOW5a6uWcBzrBzx_3rwTz8KK5xMLY58SCw">CLICCA QUI</a>!</p>
      <p>Leggi anche -&gt; <a href="https://www.viagginews.com/2019/02/15/anna-tatangelo-crisi-gigi-dalessio-rivelazioni/">Anna Tatangelo e la crisi con Gigi D’Alessio: cosa ha rivelato la cantante</a></p>
      <h3>Gigi D’Alessio, chi è: età e carriera del cantante napoletano</h3>
      <p>Nato a Napoli il 24 febbraio del 1967, la carriera di Gigi D’Alessio è iniziata al fianco di grandi nomi della canzone napoletana come Mario Trevi, Pino Mauro e Angela Luce. Successivamente, viene notato da Mario Merola che lo vuole come suo pianista ufficiale. Il primo album, datato 1992, è Lasciatemi cantare. Con Passo dopo passo, Fotomodelle un po’ povere e Annarè, il cantante inizia a riscuote un notevole successo che lo porta a suonare allo Stadio San Paolo ottenendo un incredibile sold-out. Il 2000 è l’anno della svolta. Per la prima volta sale sul palco del Festival di Sanremo con la canzone Non dirgli mai, divenuto uno dei brani di maggior successo dell’artista. L’anno dopo è ancora all’Ariston con Tu che ne sai, e successivamente pubblica l’album Il Cammino dell’età con cui vola nelle classifiche italiane. Sono i suoi anni, quelli di Uno come te, Un nuovo bacio, Quanti amori, Liberi da noi, L’amore che non c’è. Una carriera straordinaria per Gigi D’Alessio, che nel 2017 si è dato anche alla conduzione televisiva con Made in Sud.</p>
      <h3>Gigi D’Alessio, la vita privata</h3>
      <p>Gigi D’Alessio si è sposato nel 1986 con Carmela Barbato, storica moglie dalla quale ha avuto tre figli. Nel febbraio del 2005, però, il cantante inizia una relazione con <a href="https://www.viagginews.com/2019/02/16/sanremo-2019-anna-tatangelo-carriera-vita-privata/">Anna Tatangelo</a>. I due si conobbero a un concerto dell’artista napoletano. La loro storia venne resa nota solo nel dicembre del 2006, suscitando notevole scalpore per la differenza d’età (20 anni). La separazione dalla moglie è avvenuta proprio nel 2006, anche se ufficialmente sancita solo nel giugno del 2014. Gigi D’Alessio e Anna Tatangelo hanno avuto un figlio, Andrea, nato nel marzo del 2010.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/22/vanessa-incontrada-chi-e-compagno-rossano-laurini/"/>
        <a href="https://www.viagginews.com/2019/11/22/adona-mamo-chi-e-eta-carriera-vita-privata-cantante/"/>
        <a href="https://www.viagginews.com/2019/11/22/alberto-pastorelli-chi-e-eta-carriera-vita-privata-al-storelli/"/>
      </related>
    </article>
  </body>
</html>