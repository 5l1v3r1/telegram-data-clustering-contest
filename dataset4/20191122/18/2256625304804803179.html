<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159122_1.html"/>
    <meta property="og:site_name" content="Novsport"/>
    <meta property="article:published_time" content="2019-11-22T18:06:00+00:00"/>
    <meta property="og:title" content="Бесният президент на Ферари припомни на Фетел и Леклер за кого работят"/>
    <meta property="og:description" content="Пилотите, колкото и добри да са те, не трябва да забравят, че преди всичко се състезават за Ферари"/>
  </head>
  <body>
    <article>
      <h1>Бесният президент на Ферари припомни на Фетел и Леклер за кого работят</h1>
      <address><time datetime="2019-11-22T18:06:00+00:00">22 Nov 2019, 18:06</time> by <a rel="author">Спортал</a></address>
      <p>Президентът на Ферари Джон Елкан припомни на пилотите си във Формула 1 Себастиан Фетел и Шарл Леклер, че Скудерия трябва да е техният приоритет преди личните амбиции. Подготвяйки се за среща с инвеститори в Торино, Елкан коментира фиаското на Ферари в Бразилия. Контакт между Фетел и Леклер във финалните етапи от състезанието донесе на Ферари срама от двойно отпадане.<br/><br/>"Бях много ядосан. Това, което стана в неделя, не само ме натъжи, но ме и накара да осъзная колко важни са Ферари. Пилотите, колкото и добри да са те, не трябва да забравят, че преди всичко те се състезават за Ферари. Най-важното е, че можехме да спечелим това състезание. Матиа Биното бе ясен по този въпрос. Сезонът бе необикновен за нас предвид колко полпозишъни спечелихме. За съжаление не всички се преобразуваха в победи", призна Елкан.</p>
    </article>
  </body>
</html>