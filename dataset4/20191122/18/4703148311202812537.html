<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/magyar-foci/nb-i/nb-i-az-elozo-szezon-legjobbja-kapta-a-keleti-vegek-rangadojat-berke-es-bogar-csak-segit"/>
    <meta property="og:site_name" content="csakfoci.hu"/>
    <meta property="article:published_time" content="2019-11-22T18:02:16+00:00"/>
    <meta property="og:title" content="NB I: Az előző szezon legjobbja kapta a keleti végek rangadóját – Berke és Bogár csak segít"/>
    <meta property="og:description" content="Az NB I 13. fordulójának keleti rangadóját Iványi Zoltán kapta, a vasárnapi Ferencváros-ZTE találkozó kapcsán a tartalékjátékvezető és az asszisztensek személyei ismertek, a meccs bírójára csak szombaton derül fény."/>
  </head>
  <body>
    <article>
      <h1>NB I: Az előző szezon legjobbja kapta a keleti végek rangadóját – Berke és Bogár csak segít</h1>
      <address><time datetime="2019-11-22T18:02:16+00:00">22 Nov 2019, 18:02</time> by <a rel="author">csakfoci.hu</a></address>
      <p>
        <b>
          <b>Az NB I 13. fordulójának keleti rangadóját Iványi Zoltán kapta, a vasárnapi Ferencváros-ZTE találkozó kapcsán a tartalékjátékvezető és az asszisztensek személyei ismertek, a meccs bírójára csak szombaton derül fény.</b>
        </b>
      </p>
      <p>A Magyar Labdarúgó Szövetség szokásának megfelelően péntek délután nyilvánosságra hozta az NB I 13. fordulójának játékvezetői küldését.</p>
      <p>A keleti végek nagy csatáját, azaz a Kisvárda és a Debrecen összecsapását az előző idény legjobb játékvezetőjének megválasztott <b>Iványi Zoltán</b> kapta, akinek ez lesz a 236 mérkőzése a magyar élvonalban.</p>
      <p>A forduló másik nagy rangadóját, az élen álló MOL Fehérvár FC és a Puskás Akadémia találkozóját <b>Karakó Ferenc</b>, <b>Solymosi Péter</b> a Mezőkövesd-Paks – segítője Berke Balázs lesz – , a tavalyi szezon végén az NB I-ben bemutatkozó <b>Pillók Ádám</b> a Budapest Honvéd-Paks mérkőzésen fogja betölteni a játékvezető szerepét. Munkáját Berke Balázs fogja segíteni. <b>Andó-Szabó Sándor</b> az Újpest-Diósgyőr találkozón fog közreműködni.</p>
      <blockquote>
        <b>Az előző hétvégén <a href="http://www.csakfoci.hu/eb-selejtezok/sztarvalogatottak-meccsein-vezet-kassai-es-vad-ii">a sztárválogatottak meccsén dirigáló</a> Vad II István, és <a href="http://www.csakfoci.hu/magyar-foci/kassai-a-topmenedzserkepzorol-remelem-ez-menni-fog-itt-kepzeli-el-a-jovojet">az UEFA topmenedzserképzőjére beiratkozó</a> Kassai Viktor egyelőre nem kapott feladatot.</b>
      </blockquote>
      <p>A vasárnapi Ferencváros-ZTE párharc sporija még nem ismert, ellenben annyi biztos, hogy Buzás Balázs és Kóbor Péter az asszisztensek lesznek, a tartalékbírói teendőket Huszár Balázs fogja ellátni a 13. forduló zárómeccsén a Groupama Arénában.</p>
      <hr/>
      <h3>NB I, 13. forduló, játékvezetői küldés</h3>
      <p>
        <b>Szombat</b>
      </p>
      <p>17.00: Honvéd-Paksi FC – <b>Pillók Ádám</b><br/>17.00: MOL Fehérvár FC-Puskás Akadémia – <b>Karakó Ferenc</b><br/>17.00: Mezőkövesd Zsóry FCKaposvári Rákóczi FC – <b>Solymosi Péter</b><br/>17.00: Kisvárda-DVSC – <b>Iványi Zoltán</b><br/>19.30: Újpest–Diósgyőri VTK – <b>Andó-Szabó Sándor</b></p>
      <p>
        <b>Vasárnap</b>
      </p>
      <p>18.00: Ferencváros-ZTE FC</p>
      <hr/>
    </article>
  </body>
</html>