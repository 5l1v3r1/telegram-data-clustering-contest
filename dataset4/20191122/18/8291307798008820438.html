<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/uae/2019/11/22/sexual-harassment-uae"/>
    <meta property="og:site_name" content="Media One"/>
    <meta property="article:published_time" content="2019-11-22T18:32:50+00:00"/>
    <meta property="og:title" content="ലൈംഗിക പീഡനത്തിന് ശിക്ഷ കടുപ്പിച്ച് യു.എ.ഇ "/>
    <meta property="og:description" content="തൊഴിലുടമയ്ക്ക് ഇത്തരം കേസില്‍ ശിക്ഷിക്കപ്പെടുന്നവരുടെ സേവനം അവസാനിപ്പിക്കാന്‍ നിയമം അനുമതി നല്‍കുന്നുണ്ട്"/>
  </head>
  <body>
    <article>
      <h1>ലൈംഗിക പീഡനത്തിന് ശിക്ഷ കടുപ്പിച്ച് യു.എ.ഇ </h1>
      <h2>തൊഴിലുടമയ്ക്ക് ഇത്തരം കേസില്‍ ശിക്ഷിക്കപ്പെടുന്നവരുടെ സേവനം അവസാനിപ്പിക്കാന്‍ നിയമം അനുമതി നല്‍കുന്നുണ്ട്</h2>
      <address><time datetime="2019-11-22T18:32:50+00:00">22 Nov 2019, 18:32</time> by <a rel="author" href="https://www.mediaonetv.in/author/659879" target="_blank">Web Desk</a></address>
      <p>യു.എ.ഇയിൽ ലൈംഗിക പീഡനത്തിനുള്ള ശിക്ഷ കടുപ്പിച്ച് നിയമഭേദഗതി. കുറഞ്ഞത് ഒരു വര്‍ഷം തടവും പതിനായിരം ദിര്‍ഹം പിഴയും വ്യവസ്ഥ ചെയ്യുന്നതാണ് പുതിയ നിയമം. പ്രവാസികള്‍ ഇത്തരം കേസില്‍ കുടുങ്ങിയാല്‍ ശിക്ഷക്ക് ശേഷം നാടുകടത്തും. ഇത്തരക്കാരെ ജോലിയില്‍ നിന്ന് പുറത്താക്കാനും നിയമത്തില്‍ വ്യവസ്ഥയുണ്ട്.</p>
      <p>ലൈംഗീക പീഡനത്തിന് കടുത്ത ശിക്ഷാനടപടികൾ സ്വീകരിക്കാൻ യു.എ.ഇ പ്രസിഡന്‍റ് ശൈഖ് ഖലീഫ ബിൻ സായിദ് ആൽ നഹ്‌യാനാണ് ശിക്ഷാ നിയമം ഭേദഗതി ചെയ്തത്. യു.എ.ഇ പീനൽ കോഡ് 359 പ്രകാരം ലൈംഗിക പീഡന കുറ്റം ചെയ്യുന്നവർക്ക് കുറഞ്ഞത് ഒരു വർഷം വരെ തടവും 10,000 ദിർഹത്തിൽ കുറയാത്ത പിഴയും അല്ലെങ്കിൽ രണ്ടും കൂടിയോ ശിക്ഷ ലഭിക്കും. പുതിയ നിയമം നടപ്പാക്കുന്നതു സംബന്ധിച്ച സമയം നിശ്ചയിക്കാൻ മന്ത്രിസഭയെ അധികാരപ്പെടുത്തി. വാക്കാലോ, വിവരസാങ്കേതിക വിദ്യ വഴിയോ ഏതെങ്കിലും തരത്തില്‍ ലംഘിക്കുന്ന തരത്തിൽ സ്ത്രീകളോട് മോശമായി പെരുമാറുന്നത് കുറ്റകരമാണ്. സ്ത്രീ വേഷം ധരിച്ച് സ്ത്രീകൾക്ക് മാത്രമായുള്ള സ്ഥലത്ത് പ്രവേശിക്കുന്നതും കുറ്റകരമാണ്.</p>
      <p>തൊഴിലുടമയ്ക്ക് ഇത്തരം കേസില്‍ ശിക്ഷിക്കപ്പെടുന്നവരുടെ സേവനം അവസാനിപ്പിക്കാന്‍ നിയമം അനുമതി നല്‍കുന്നുണ്ട്. അതേസമയം താരതമ്യേന ലൈംഗിക പീഡനകേസുകള്‍ കുറഞ്ഞ രാജ്യാമാണ് യു.എ.ഇ എന്ന് നിയമവിദ്ഗര്‍ ചൂണ്ടിക്കാട്ടുന്നു.</p>
    </article>
  </body>
</html>