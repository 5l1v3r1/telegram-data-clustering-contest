<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/11/22/ukrajinske-bandy-su-podla-macrona-nebezpecnejsie-nez-africki-cernosi-svjatoslav-knazev/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-11-22T18:36:49+00:00"/>
    <meta property="og:title" content="Ukrajinské bandy sú podľa Macrona nebezpečnejšie než africkí černosi (Svjatoslav Kňazev)"/>
    <meta property="og:description" content="Komentár Svjatoslava Kňazeva (Fond strategickej kultúry) Francúzsky prezident vyriekol ortieľ nad ukrajinskou európskou integráciou Francúzsky prezident Emmanuel Macron nedávno oficiálne vyvolal hnev Kyjeva. „Bulharské a ukrajinskej zločinné bandy sú väčší problém než legálni prisťahovalci z Guiney či Pobrežia Slonoviny,“ povedal pre časopis Valeurs Actuelles. V Kyjeve boli samozrejme pobúrení. Ukrajinské..."/>
  </head>
  <body>
    <article>
      <h1>Ukrajinské bandy sú podľa Macrona nebezpečnejšie než africkí černosi (Svjatoslav Kňazev)</h1>
      <address><time datetime="2019-11-22T18:36:49+00:00">22 Nov 2019, 18:36</time> by <a rel="author">Preklad: Redakcia HD</a></address>
      <p>Komentár Svjatoslava Kňazeva <a href="https://www.fondsk.ru/news/2019/11/22/pochemu-chernye-afrikancy-strashat-makrona-menshe-ukrainskih-band-49521.html">(Fond strategickej kultúry)</a></p>
      <p>
        <b>
          <i>Francúzsky prezident vyriekol ortieľ nad ukrajinskou európskou integráciou</i>
        </b>
      </p>
      <p>Francúzsky prezident Emmanuel Macron nedávno oficiálne vyvolal hnev Kyjeva. „<i>Bulharské a ukrajinskej zločinné bandy sú väčší problém než legálni prisťahovalci z Guiney či <a href="https://www.hlavnydennik.sk/2019/08/05/na-taliansky-ostrov-lampedusa-dorazilo-48-migrantov-niekolki-na-mori-zahynuli/">Pobrežia Slonoviny</a>,</i>“ <a href="https://www.huffingtonpost.fr/entry/interview-macron-valeurs-actuelles-provoque-des-remous-en-ukraine_fr_5dbd7e8fe4b0576b62a29229">povedal</a> pre časopis Valeurs Actuelles.</p>
      <p>V Kyjeve boli samozrejme pobúrení. Ukrajinské ministerstvo zahraničných vecí si zavolalo na rozhovor francúzskeho veľvyslanca. Ten ale nepoprel slová svojho prezidenta. A ani sa nemal v úmysle ospravedlniť. Zdôraznil iba, že proti Ukrajincom s povolením pobytu Paríž nič nemá. Prezidentov výrok sa mal týkať iba „<i>čiernej migrácie a zamestnávania</i>“.</p>
      <p>Na Ukrajine sú ale dnes v móde ultrapravicové názory. Pre <a href="https://www.hlavnydennik.sk/2019/11/11/portret-ukrajinskeho-nacionalistu-peter-sincenko/">ukrajinských „patriotov“</a> je nepríjemné počúvať, že sú „<i>horší</i>“ než guinejskí utečenci. Hádať sa s Macronom je však ťažké. Podľa ukrajinských a európskych médií má pre svoje tvrdenia francúzsky prezident všetky dôvody. Mnohí občania Ukrajiny, ktorí prichádzajú do Európy bez víz, sa v nej cítia ako doma. So všetkými zlými návykmi.</p>
      <related>
        <a href="https://www.hlavnydennik.sk/2019/11/22/cia-to-bude-vina-ak-sa-bojovnici-islamskeho-statu-vratia-spat-do-europy/"/>
      </related>
      <p>Noviny <a href="https://strana.ua/articles/231564-posle-vvedenija-bezviza-v-evrope-zhalujutsja-na-potok-nelehalov-i-kriminala-iz-ukrainy.html">Strana.ua</a> uverejnili nelichotivú mienku o ukrajinských migrantoch. Vyslovil ju francúzsky novinár Victor Fortunato: „<i>Tok ukrajinských nelegálnych prisťahovalcov a Ukrajincov, ktorí sami tajne prepravujú svojich krajanov, sa zvýšil. Napríklad vo Francúzsku sa nedávno vyskytol prípad, keď bola skupina 18 ukrajinských jachtárov odsúdená za prepravu migrantov. Ukrajinci dostali od 2 do 8 rokov. Väčšinou tiež Ukrajincov dopravovali do Veľkej Británie. Brali 3 000 eur na osobu. Celkovo prepravili 150 ľudí. To je len jeden prípad, ktorých je stále viac. Ukrajinci pašujú aj cigarety a drogy. Okrem Ukrajincov sú to aj Bulhari a Rumuni. Čo vzbudzuje obavy francúzskej vlády. Polícia už proti nim pripravuje masové záťahy. Výskyt zločineckých ukrajinských skupín vzrástol posledné dva roky. Potom, čo Ukrajincom umožnili obmedzený bezvízový vstup</i>“.</p>
      <p>Iba v parížskom regióne Ȋle-de-France je dnes približne 40 000 prisťahovalcov z Ukrajiny. Oficiálne úradné záznamy v celom Francúzsku ale udávajú podhodnotené čísla. Ukrajinskí muži najčastejšie pracujú na stavbách, ženy opatrujú alebo upratujú. To je ten lepší prípad. V horšom prípade sa začlenia do zločineckých bánd.</p>
      <p>RFI<i> </i>nedávno informovala o zadržaní skupiny, ktorá sa zaoberala <a href="https://www.hlavnydennik.sk/2019/07/04/amsterdame-chce-zakazat-vystavovanie-prostitutok-v-oknach-bordelov/">prostitúciou</a>. Išlo o občanov Ukrajiny. Dámy mali byť vo Francúzsku 2 až 3 mesiace. Po tejto dobe sa vždy vrátili do vlasti. Tým neporušovali podmienky bezvízového styku.</p>
      <related>
        <a href="https://www.hlavnydennik.sk/2019/11/20/slovanska-konfederacia-sa-americanom-nepaci-dmitrij-minin/"/>
      </related>
      <p>Petro Porošenko pri obhajobe práva na bezvízový vstup do EÚ uviedol, že Ukrajinci si chcú vypočuť operu a vypiť kávu vo Viedni. Isto žartoval. Mnoho z nich má v Európe úplne iné zámery.</p>
      <p>„<i>Bohužiaľ je to pravda“, </i>hovorí jeden policajt. „<i>Každý týždeň naháňame ukrajinské bandy. A je ich dosť.“ U</i>krajinka Oxana Petrinová žijúca v Paríži zas hovorí, že <i>„pašujú hlavne <a href="https://www.hlavnydennik.sk/2019/01/29/policia-zadrzala-pri-vychodnej-hranici-ukrajinku-s-nelegalnymi-cigaretami/">cigarety</a> a drogy,</i>“.</p>
      <h4>Hovoria o tom i francúzske médiá.</h4>
      <p>Le Parisien spomína nedávnu likvidáciu nadnárodnej pašeráckej skupiny. Jeden z jej ukrajinských vodcov mal peniaze a cennosti za viac ako milión eur. Zatýkali vo Francúzsku a Belgicku.</p>
      <p>„<i>Za posledný rok sa vo Francúzsku začalo veľa trestných konaní proti Ukrajincom. Kvôli spolupráci s čečenskými zločineckými skupinami, nezákonnému obchodu s cigaretami a dokonca aj pre vraždy. Tieto informácie pochádzajú priamo z hlavného oddelenia kriminálnej polície. Títo hostia sa sem prichádzajú nabaliť nerešpektujúc francúzske zákony. Majú pocit, že sa vďaka bezvízovému styku môžu správať v Paríži ako na ukrajinskej dedine. K čomu podľa nich zjavne patria <a href="https://www.hlavnydennik.sk/2019/08/30/policia-hlada-svedkov-bitky-ukrajincov-a-albancov-v-piestanskej-pizzerii/">bitky na uliciach</a>. Macron je už z toho unavený. Toto sa predtým nedialo. Macron tvrdí, že nie je proti nelegálnym prisťahovalcom, ale proti nepokojom. V Paríži to takto čoskoro môže vyzerať ako v divokých 90-tych rokoch na Ukrajine,“ hovorí vedúca francúzsko-ukrajinského združenia „Kultúra a kreativita – ART</i>“ Ľuba Bodnarčuková.</p>
      <p>Vo Francúzsku sa pritom Ukrajinci správajú oproti iným krajinám „<i>celkom slušne</i>“. V Taliansku napríklad napadli Inda. Zbili ho a pokúsili sa ho okradnúť. V Českej republike prekvitá staré dobré vydieranie. Miestnym <a href="https://www.hlavnydennik.sk/2019/01/28/najviac-ceskych-firiem-kupili-vlani-ukrajinci-predbehli-tak-slovakov/">ukrajinským podnikateľom</a> ponúkajú „<i>ochranu</i>“. Tým, ktorí ju odmietnu, sa vyhrážajú ublížením ich príbuzným žijúcim na Ukrajine. V Poľsku bola rozložená zločinecká skupina vedená obyvateľom Ukrajiny, ktorá kradla a pašovala luxusné autá. Spolupracovala dokonca s príslušníkmi poľských bezpečnostných síl. V Nemecku zlikvidovali počas niekoľkodňovej rozsiahlej operácie skupinu, ktorá organizovala zamestnávanie ukrajinských nelegálnych prisťahovalcov.</p>
      <related>
        <a href="https://www.hlavnydennik.sk/2019/11/18/let-mh17-odpali-trump-informacnu-bombu-dmitrij-sedov/"/>
      </related>
      <p>Podľa západných expertov, je Ukrajina jedným z najkriminálnejších štátov na svete. Takmer polovica jej ekonomiky je šedá. Do značnej miery pritom ovládaná organizovaným zločinom v prepojení s vládnou mocou. Slabá vymožiteľnosť práva dosiahla <a href="https://www.hlavnydennik.sk/2019/03/05/majdan-bol-politicky-cemobyl-hovori-zena-ktora-sa-zaobera-otazkami-politickych-vaznov/">po Majdane</a> v roku 2014 takmer úplný vrchol. Vojna v Donbase navyše nasýtila krajinu nezákonnými zbraňami.</p>
      <p>„<i>Bezvízový styk</i>“ EÚ s Ukrajinou je výrazne obmedzený. Zahŕňa prísne kontroly na hranici, množstvo nevyhnutných dokumentov i bezpodmienečné vyhostenie pri porušení podmienok. Ani to však nezabránilo, aby sa po Európou prehnala vlna ukrajinskej kriminality. A keď už aj liberál Macron verejne vyhlásil, že guinejských migrantov považuje za prijateľnejších než ukrajinské bandy, čo si o nich myslia ostatní Európania? Macronove slová sú diagnózou a zároveň verdiktom pre ukrajinskú európsku integráciu.</p>
      <related>
        <a href="https://www.hlavnydennik.sk/2019/11/11/portret-ukrajinskeho-nacionalistu-peter-sincenko/"/>
      </related>
    </article>
  </body>
</html>