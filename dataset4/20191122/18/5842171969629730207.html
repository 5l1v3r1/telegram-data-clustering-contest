<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/arzemes/359684-putins-krievijas-armijai-vajag-kaujas-robotus-bezpilota-lidaparatus-un-lazerus"/>
    <meta property="og:site_name" content="Jauns.lv"/>
    <meta property="article:published_time" content="2019-11-22T18:55:00+00:00"/>
    <meta property="og:title" content="Putins: Krievijas armijai vajag kaujas robotus, bezpilota lidaparātus un lāzerus"/>
    <meta property="og:description" content="Krievijas prezidents Vladimirs Putins piektdien paziņojis, ka Krievijas armijai nepieciešami kaujas roboti, bezpilota lidaparāti un lāzeri, kas jāizvirza par prioritāti armijas modernizēšanā nākamajā desmitgadē."/>
  </head>
  <body>
    <article>
      <h1>Putins: Krievijas armijai vajag kaujas robotus, bezpilota lidaparātus un lāzerus</h1>
      <address><time datetime="2019-11-22T18:55:00+00:00">22 Nov 2019, 18:55</time> by <a rel="author">Jauns.lv / LETA</a></address>
      <p>
        <b>Krievijas prezidents Vladimirs Putins piektdien paziņojis, ka Krievijas armijai nepieciešami kaujas roboti, bezpilota lidaparāti un lāzeri, kas jāizvirza par prioritāti armijas modernizēšanā nākamajā desmitgadē.</b>
      </p>
      <p>Putins nacionālās drošības padomes sanāksmē sacīja, ka jāpaplašina bezpilota izlūkošanas un uzbrukuma lidaparātu skaits, jāapgādā armija ar lāzeru un ultraskaņas sistēmām un ieročiem, kas balstīti uz jauniem fizikas principiem, kā arī robotu sistēmām, kas spēj veikt dažādus uzdevumus kaujas laukā.</p>
      <p>Prezidents paziņoja, ka nākamajos pāris gados jāmodernizē 70% Krievijas armijas ieroču.</p>
      <p>Ceturtdien Putins izteicās, ka kodolnegadījumā, kas pirms trim mēnešiem notika Krievijas ziemeļrietumos, bijis iesaistīts unikāls ierocis, kas vēl atrodas attīstības stadijā.</p>
      <p>Šajā sprādzienā gāja bojā vairāki cilvēki.</p>
      <p>Krievijas valdība sākotnēji noliedza, ka sprādziena vietā būtu paaugstināts radiācijas līmenis, bet federālās varasiestādes vēlāk apstiprināja, ka  radiācijas līmenis sprādziena dienā Severodvinskā bijis līdz pat 16 reizēm augstāks par normu, bet apgalvoja, ka dienas laikā situācija esot normalizējusies.</p>
    </article>
  </body>
</html>