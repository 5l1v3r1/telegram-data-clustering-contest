<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/locatarii-evacuati-dintr-un-bloc-din-timisoara-se-intorc-in-casele-lor-dupa-ce-au-reclamat-ca-au-simtit-miros-de-pesticid-18607500"/>
    <meta property="og:site_name" content="Gândul"/>
    <meta property="article:published_time" content="2019-11-22T18:51:00+00:00"/>
    <meta property="og:title" content="Locatarii evacuaţi dintr-un bloc din Timişoara se întorc în casele lor, după ce au reclamat că au simţit miros de pesticid"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Locatarii evacuaţi dintr-un bloc din Timişoara se întorc în casele lor, după ce au reclamat că au simţit miros de pesticid</h1>
      <h2>Angajaţii ISU Timiş au evacuat, vineri seara, locatarii unei scări de bloc din Timişoara, după ce în zonă s-a simţit un miros puternic de insecticid.</h2>
      <address>
        <time datetime="2019-11-22T18:51:00+00:00">22 Nov 2019, 18:51</time>
      </address>
      <p>Locatarii unui bloc din Timişoara, care au fost evacuaţi vineri seara de reprezentanţii ISU, după ce au reclamat că au simţit miros de pesticid, se întorc în casele lor. În urma măsurătorilor efectuate de echipajul CBRN nu au fost detectate substanţe toxice.</p>
      <p>Potrivit ISU Timiş, măsurătorile au fost făcute cu aparatura CBRN pe casa scării şi în toate apartamentele, dar nu au fost identificate substanţe toxice periculoase.</p>
      <p>De asemenea, toţi cei zece locatari au fost evaluaţi din punct de vedere medical, iar apoi li s-a permis să se întoarcă în apartamentele lor.</p>
      <p>Echipajele de pompieri au intervenit la un bloc din Timişoara, în urma unui apel la 112 prin care era semnalată prezenţa unui miros puternic de pesticid.</p>
      <p>Alte două blocuri din oraş au fost evacuate în ultimele zile. Un copil de 3 ani, un bebeluş de 9 zile şi mama acestuia au murit, după ce în blocul în care locuiau s-a făcut dezinsecţie şi deratizare. Locatarii au fost evacuaţi. O măsură similară a fost luată într-un alt bloc în care dezinsecţia a fost făcută de aceeaşi firmă. Joi, Comitetul Judeţean pentru Situaţii de Urgenţă Timiş a decis revenirea locatarilor în imobile.</p>
      <related>
        <h4>Citeşte şi</h4>
        <a href="https://www.gandul.info/politica/dancila-l-a-asteptat-cu-daruri-dar-iohannis-n-a-venit-la-dezbatere-cu-ce-cadouri-se-pregatise-candidatul-psd-video-18607430?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/politica/gabriela-firea-dancila-nu-este-om-iohannis-a-spus-ca-vrea-sa-se-intalneasca-cu-oameni-18607338?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/politica/dancila-il-asteapta-pe-iohannis-la-parlament-cu-un-pupitru-in-spatele-caruia-scrie-numele-presedintelui-18607265?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>