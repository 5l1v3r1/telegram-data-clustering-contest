<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/najeriya/20191122-kotunan-daukaka-kara-najeriya-sun-tabbatar-da-gwamnonin-kano-da-sokoto"/>
    <meta property="og:site_name" content="RFI"/>
    <meta property="article:published_time" content="2019-11-22T18:16:36+00:00"/>
    <meta property="og:title" content="Kotunan Najeriya sun tabbatar da zaben gwamnonin Kano da Sokoto"/>
    <meta property="og:description" content="Kotun daukaka kara da ke zama a Kaduna ta tabbatar da Gwamnan Kano Abdullahi Umar Ganduje a matsayin sahihin wanda ya rashe zaben da aka gudanar, inda ta yi watsi da karar da Abba Kabir da kuma PDP suka gabatar mata."/>
  </head>
  <body>
    <article>
      <h1>Kotunan Najeriya sun tabbatar da zaben gwamnonin Kano da Sokoto</h1>
      <address><time datetime="2019-11-22T18:16:36+00:00">22 Nov 2019, 18:16</time> by <a rel="author">Ahmed Abba</a></address>
      <p>
        <b>Kotun daukaka kara da ke zama a Kaduna ta tabbatar da Gwamnan Kano Abdullahi Umar Ganduje a matsayin sahihin wanda ya rashe zaben da aka gudanar, inda ta yi watsi da karar da Abba Kabir da kuma PDP suka gabatar mata.</b>
      </p>
      <p>Tun a ranar 8 ga watan Nuwamba ne kotun ta fara sauraron karar, wadda PDP ta daukaka bayan kotun sauraron kararrakin zabe ta yi watsi da ita a shari'ar da mai Shari'a Halima Shamaki ta jagoranta.</p>
      <p>Alkalin kotun Mai Shari'a Tijjani Abubakar ya ce hukuncin da kotun baya ta yanke ya inganta kuma Abdullahi Umar Ganduje ne ya ci zaben.</p>
      <p>Yanzu haka dai jami'iyyar Adawar kasar PDP da dan takarar ta na da damar rugawa zuwa kotun kolin kasar, amatsayin damar karshe.</p>
      <p>A bangare daya kuma wata kotun daukaka karar ta tabbatar da Aminu Waziri Tambuwal na PDP din a matsayin gwamnan jihar Sokoto, bayan watsi da karar da APC ta shigar gabanta.</p>
      <p>Kotun ta yi watsi ne da karar da jam'iyyar APC da dan takararta Ahmad Aliyu suka shigar suna kalubalantar nasarar da Gwamna Aminu Tambuwal na PDP ya samu a zaben gwamna na 2019.</p>
    </article>
  </body>
</html>