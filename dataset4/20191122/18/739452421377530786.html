<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/11/22/kauza-kuciak-medzinarodna-organizacia-investigativnych-novinarov-ma-k-dispozicii-data-z-vysetrovania-vrazdy/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-11-22T18:22:49+00:00"/>
    <meta property="og:title" content="KAUZA KUCIAK: Medzinárodná organizácia investigatívnych novinárov má k dispozícii dáta z vyšetrovania vraždy"/>
    <meta property="og:description" content="Medzinárodná organizácia investigatívnych novinárov Organized Crime and Corruption Reporting Project (OCCRP) ma k dispozícii 57 terabajtov dát z policajného vyšetrovania vraždy novinára Jána Kuciaka a jeho snúbenice Martiny Kušnírovej. Ako organizácia informovala na svojej internetovej stránke, počas najbližších mesiacov poskytnú dáta zodpovedným médiám, ktoré majú najvyššie etické a žurnalistické štandardy..."/>
  </head>
  <body>
    <article>
      <h1>KAUZA KUCIAK: Medzinárodná organizácia investigatívnych novinárov má k dispozícii dáta z vyšetrovania vraždy</h1>
      <address><time datetime="2019-11-22T18:22:49+00:00">22 Nov 2019, 18:22</time> by <a rel="author">SITA</a></address>
      <p>
        <b>Medzinárodná organizácia investigatívnych novinárov Organized Crime and Corruption Reporting Project (OCCRP) ma k dispozícii 57 terabajtov dát z policajného vyšetrovania vraždy novinára Jána Kuciaka a jeho snúbenice Martiny Kušnírovej.</b>
      </p>
      <p>Ako organizácia informovala na svojej internetovej stránke, počas najbližších mesiacov poskytnú dáta zodpovedným médiám, ktoré majú najvyššie etické a žurnalistické štandardy a pracujú v prospech verejnosti.</p>
      <p>OCCRP ďalej varovala, že pred blížiacimi sa parlamentnými voľbami môžu podplatené médiá klamlivo tvrdiť, že majú prístup k informáciám z policajného vyšetrovania.</p>
      <p>„Náš archív bude slúžiť ako dôveryhodná verejná schránka, ktorá bude potvrdzovať pravdivé tvrdenia a vyvracať dezinformácie a klamstvá o vyšetrovaní,“ uzavrela organizácia.</p>
      <p>Jána Kuciaka a Martinu Kušnírovú zavraždili 21. februára 2018. Obžalobe z objednávky vraždy čelí Marian K.</p>
    </article>
  </body>
</html>