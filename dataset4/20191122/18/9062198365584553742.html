<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3385370/berna-gozbasi-kimdir"/>
    <meta property="og:site_name" content="Milli Gazete"/>
    <meta property="article:published_time" content="2019-11-22T18:45:00+00:00"/>
    <meta property="og:title" content="Berna Gözbaşı kimdir?"/>
    <meta property="og:description" content="Süper Lig ekibi İstikbal Mobilya Kayserispor'da başkan danışmanı ve yönetim kurulu üyesi olarak görev yapan Berna Gözbaşı, Kayserispor Yönetim Kurulu'nun aldığı karar ile başkan seçildi."/>
  </head>
  <body>
    <article>
      <h1>Berna Gözbaşı kimdir?</h1>
      <h2>Süper Lig ekibi İstikbal Mobilya Kayserispor'da başkan danışmanı ve yönetim kurulu üyesi olarak görev yapan Berna Gözbaşı, Kayserispor Yönetim Kurulu'nun aldığı karar ile başkan seçildi.</h2>
      <address>
        <time datetime="2019-11-22T18:45:00+00:00">22 Nov 2019, 18:45</time>
      </address>
      <p>Sarı-kırmızılı kulüpte 3 yıldır görev yapan Berna Gözbaşı, Süper Lig’deki ilk kadın kulüp başkanı oldu ve tarihe geçti. Futbolseverlerin en çok merak ettiği konular ise Berna Gözbaşı kimdir? Berna Gözbaşı kaç yaşında? Berna Gözbaşı ne iş yapıyor? Berna Gözbaşı'nın serveti ne kadar? soruları oldu.</p>
      <p>Süper Lig'in son sırasında bulunan İstikbal Mobilya Kayserispor'un kimin başkan olacağı tartışılırken sürpriz bir isim ortaya çıktı. Mevcut yönetici Berna Gözbaşı, Kayserispor'un yeni başkanı oldu ve tarihe geçti. Süper Lig'deki ilk kadın başkan olan Berna Gözbaşı bir anda gündem oldu.</p>
      <h3>Berna Gözbaşı kimdir, kaç yaşında?</h3>
      <p>Kayserili olan Berna Gözbaşı, Gelibolu'da dünyaya geldi.. Memur bir ailenin tek kızı olarak, 9 Eylül Üniversitesi İşletme Fakültesi İngilizce İşletme Bölümü'nden 1996 yılında mezun oldu. Berna Gözbaşı, iş hayatına Kayseri Çinkur'un ihracat biriminde başladı. Londra Metal Borsasında "Uluslararası Finans, Metal Ticareti, Futures&amp; Options" konusunda eğitim aldıktan sonra, ilk şirketi olan BRN Uluslararası Danışmanlık ve Dış Ticaret Limited Şirketi'ni 2001 yılında kurdu.</p>
      <h3>Berna Gözbaşı ne iş yapıyor?</h3>
      <p>Birçok firmaya uluslararası pazarlama ve dış ticaret danışmanlığı yaptı. İhracata açılmamış bir cok KOBİ'yi ihracatla tanıştıran Gözbaşı, 2001 -2006 yılları arasında Ortadoğu, Doğu ve Batı Afrika pazarlarında aktif çalıştı. 2006 yılında yatak üretimine başladı.</p>
      <p>BRN Yatak'ı farklı paketleme yöntemleri 5 kıtada 60'dan fazla ülkeye ihraç eden bir şirket haline getirerek, çok kısa bir sürede sektörün en önemli ihracatçı firmalarından biri haline getirdi ve girişimcilik ve ihracat dalında birçok ödüle layık görüldü ve genç ve kadın girişimciler için rol model oldu. Kayseri Sanayi Odası ilk kadın meclis üyesi olan Berna Gözbaşı'nın 2 kızı vardır.</p>
    </article>
  </body>
</html>