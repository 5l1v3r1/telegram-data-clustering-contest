<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/tezave-na-dvoru-princ-se-umika-iz-javnosti-251963"/>
    <meta property="og:site_name" content="Slovenske novice"/>
    <meta property="article:published_time" content="2019-11-22T18:21:00+00:00"/>
    <meta property="og:title" content="Težave na dvoru, princ ne bo več opravljal dolžnosti"/>
    <meta property="og:description" content="Princ Andrew je dvignil veliko prahu z nedavnim intervjujem, v katerem je zanikal vse obtožbe glede neprimernih odnosov z mladimi dekleti, s katerimi naj bi se zabavala z obsojenim pedofilom Jeffrey..."/>
  </head>
  <body>
    <article>
      <h1>Težave na dvoru, princ ne bo več opravljal dolžnosti</h1>
      <h2>Njegovo poznanstvo z Epsteinom zamajalo monarhijo. Sodelovanje z njim je končalo že precej organizacij.</h2>
      <address><time datetime="2019-11-22T18:21:00+00:00">22 Nov 2019, 18:21</time> by <a rel="author">B. K. P.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/20/540119.jpg"/>
          <figcaption>Kraljeva družina preživlja težke čase. FOTO: SHUTTERSTOCK</figcaption>
        </figure>
        <figure>
          <img src="https://www.slovenskenovice.si/images/slike/2019/11/20/1688723.jpg"/>
          <figcaption>REUTERSAndrew bo tudi ob 290.000 evrov prihodka na leto. FOTO: REUTERS</figcaption>
        </figure>
        <figure>
          <img src="https://www.slovenskenovice.si/images/slike/2019/11/20/906579.jpg"/>
          <figcaption>Prijateljevanje z Jeffreyjem Epsteinom je bilo neprimerno. FOTO: GULIVER/GETTY IMAGES</figcaption>
        </figure>
        <figure>
          <img src="https://www.slovenskenovice.si/images/slike/2019/11/20/1704909.jpg"/>
          <figcaption>Škandal z Andrewom je primerljiv z odstopom kralja Edvarda VIII., ki se je zaradi ljubezni odpovedal prestolu. FOTO: Wikipedia</figcaption>
        </figure>
      </slideshow>
      <p>Princ <b>Andrew</b> je dvignil veliko prahu z nedavnim intervjujem, v katerem je zanikal vse obtožbe glede neprimernih odnosov z mladimi dekleti, s katerimi naj bi se zabavala z obsojenim pedofilom <b>Jeffreyjem Epsteinom</b>, ki so ga pred nekaj meseci našli mrtvega v zaporu. Čeprav obstajajo fotografije z zabav, na katerih objema mladoletna dekleta, z njimi pleše in pije, je Andrew za vse imel izgovor ter vedno znova zatrjeval, da ni storil ničesar narobe, kaj šele da bi bila med njegovimi dejanji takšna, ki bi bila kazniva.</p>
      <figure>
        <img src="https://www.slovenskenovice.si/images/slike/2019/11/20/1688723.jpg"/>
        <figcaption>Andrew bo tudi ob 290.000 evrov prihodka na leto. FOTO: REUTERS<cite>REUTERS</cite></figcaption>
      </figure>
      <p>Velika večina Britancev mu seveda ni verjela, prav tako je veliko humanitarnih organizacij in podjetij z njim končalo sodelovanje, zaradi vedno večjega pritiska pa se je Andrew zdaj odločil, da se za »nedoločen čas« umakne iz javnega življenja ter opravljanja kraljevih dolžnosti. Z odločitvijo je v sredo seznanil kraljico <b>Elizabeto II.</b>, ta se je z njo strinjala.<br/><br/>Zdaj bo Andrew izgubil 290.000 evrov prihodka na leto, kolikor za opravljanje svojih dolžnosti dobi od vladarice. »V zadnjih dneh mi je postalo jasno, da je moje nekdanje poznanstvo z Jeffreyjem Epsteinom postalo zelo moteče za delo moje družine in delo mnogih dobrodelnih organizacij, za katere sem ponosen, da jih podpiram. Zato sem prosil njeno visokost za dovoljenje, da za nedoločen čas preneham opravljati svoje dolžnosti kot član kraljeve družine, in s tem se je strinjala.</p>
      <figure>
        <img src="https://www.slovenskenovice.si/images/slike/2019/11/20/906579.jpg"/>
        <figcaption>Prijateljevanje z Jeffreyjem Epsteinom je bilo neprimerno. FOTO: GULIVER/GETTY IMAGES</figcaption>
      </figure>
      <p>Še naprej neomajno obžalujem poznanstvo z Jeffreyjem Epsteinom, ki ni bilo dobro premišljeno. Njegova smrt je pustila mnogo odprtih vprašanj, sploh njegovim žrtvam, in globoko sočustvujem z vsemi, ki so jih njegova dejanja prizadela. Samo upam lahko, da bodo sčasoma znova sestavili svoja življenja. Seveda sem tudi pripravljen pomagati oblastem pri preiskavi, če me bodo za to prosili,« se je glasilo sporočilo, ki so ga javnosti v sredo podali s palače.</p>
      <blockquote>Njeno visokost sem prosil za dovoljenje, da za nedoločen čas preneham opravljati svoje dolžnosti kot član kraljeve družine, in s tem se je strinjala.</blockquote>
      <p>Škandal je seveda hudo prizadel kraljevo družino, ki si je v zadnjih letih vztrajno nabirala podpornike ter postaja vedno bolj priljubljena, zdaj pa jim grozi, da bo šel ves njihov trud po zlu. Poznavalci so celo prepričani, da gre za največjo krizo kraljeve družine od leta 1936, ko se je zaradi ljubezni do ločene Američanke <b>Wallis Simpson </b>prestolu odrekel <b>Edvard VIII</b>. </p>
    </article>
  </body>
</html>