<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/guif/2019/11/22/tourist-cards-in-arab-countries"/>
    <meta property="og:site_name" content="Media One"/>
    <meta property="article:published_time" content="2019-11-22T18:58:16+00:00"/>
    <meta property="og:title" content="അറബ് രാജ്യങ്ങള്‍ക്കിടയില്‍ സഞ്ചരിക്കാന്‍ ഇനി പാസ്പോര്‍ട്ട് വേണ്ട"/>
    <meta property="og:description" content="അറബ് വിനോദ സഞ്ചാരികൾക്ക് അറബ് രാജ്യങ്ങൾക്കിടയിൽ യഥേഷ്ടം സഞ്ചരിക്കുവാൻ അനുവദിക്കുന്നതാണ് പുതിയ ടൂറിസ്റ്റ് കാർഡ് പദ്ധതി"/>
  </head>
  <body>
    <article>
      <h1>അറബ് രാജ്യങ്ങള്‍ക്കിടയില്‍ സഞ്ചരിക്കാന്‍ ഇനി പാസ്പോര്‍ട്ട് വേണ്ട</h1>
      <h2>അറബ് വിനോദ സഞ്ചാരികൾക്ക് അറബ് രാജ്യങ്ങൾക്കിടയിൽ യഥേഷ്ടം സഞ്ചരിക്കുവാൻ അനുവദിക്കുന്നതാണ് പുതിയ ടൂറിസ്റ്റ് കാർഡ് പദ്ധതി</h2>
      <address><time datetime="2019-11-22T18:58:16+00:00">22 Nov 2019, 18:58</time> by <a rel="author" href="https://www.mediaonetv.in/author/659879" target="_blank">Web Desk</a></address>
      <p>അറബ് രാജ്യങ്ങള്‍ക്കിടയില്‍ സഞ്ചരിക്കുന്നതിന് ടൂറിസ്റ്റ് കാര്‍ഡ് അനുവദിക്കുമെന്ന് അറബ് ഓര്‍ഗനൈസേഷന്‍ ഓഫ് ടൂറിസം വ്യക്തമാക്കി. പദ്ധതി പ്രാവർത്തികമാകുന്നതോടെ, അറബ് രാജ്യങ്ങൾക്കിടയിൽ സഞ്ചരിക്കുവാൻ പാസ്പോര്‍ട്ട് നിർബന്ധമല്ലാതാകും.</p>
      <p>അറബ് വിനോദ സഞ്ചാരികൾക്ക് അറബ് രാജ്യങ്ങൾക്കിടയിൽ യഥേഷ്ടം സഞ്ചരിക്കുവാൻ അനുവദിക്കുന്നതാണ് പുതിയ ടൂറിസ്റ്റ് കാർഡ് പദ്ധതി. പദ്ധതി പ്രാവർത്തികമാകുമ്പോൾ അറബ് രാജ്യങ്ങൾക്കിടയിൽ സഞ്ചരിക്കുവാൻ പാസ്പോർട്ട് നിർബന്ധമല്ലാതാകും. അറബ് ടൂറിസം ഓര്‍ഗനൈസേഷന്‍ പ്രസിഡന്‍റ് ഡോ. ബന്ദര്‍ അല്‍ ഫഹദാണ് ഇക്കാര്യം പറഞ്ഞത്. അറബ് അഭ്യന്തര മന്ത്രിമാരുടെ കൗണ്‍സിലിന്റെ സഹകരണത്തോടെ സംഘടിപ്പിച്ച ടൂറിസം സുരക്ഷയുടെ രണ്ടാം അറബ് ടൂറിസം സുരക്ഷാ ഫോറത്തിൽ സംസാരിക്കുകയായിരുന്നു അദ്ധേഹം.</p>
      <p>ടൂറിസം സുരക്ഷാ മേഖലയിലെ ഉദ്യോഗസ്ഥർക്ക് സ്ഥിരമായ പരിശീലനം നൽകണമെന്നും ഫോറത്തിൽ ആവശ്യമുയർന്നു. കൂടാതെ ടൂറിസം സുരക്ഷക്കായി അറബ് രാജ്യങ്ങൾക്ക് ഉപദേശം നൽകുന്നതിനായി അറബ് ഉപദേശക സമിതി രൂപീകരിക്കുക, തീവ്രവാദ ഭീഷണികളെ നേരിടാന്‍ വിനോദ സഞ്ചാരികളെ കയറ്റുമതി ചെയ്യുന്ന രാജ്യങ്ങളുമായി സഹകരിക്കുവാന്‍ അറബ് രാജ്യങ്ങളെ ക്ഷണിക്കുക, തുടങ്ങി നിരവധി ശുപാര്‍ശകളും ഫോറത്തില്‍ ഉയര്‍ന്ന് വന്നു.</p>
    </article>
  </body>
</html>