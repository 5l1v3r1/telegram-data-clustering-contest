<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/tripoli/nayplio-tin-kyriaki-o-5os-palamideios-athlos/"/>
    <meta property="og:site_name" content="ert.gr"/>
    <meta property="article:published_time" content="2019-11-22T18:56:59+00:00"/>
    <meta property="og:title" content="Ναύπλιο: Την Κυριακή ο «5ος Παλαμήδειος Άθλος»"/>
    <meta property="og:description" content="ΜΕ την καθιερωμένη συνέντευξη τύπου αλλά και βραβεύσεις ξεκίνησε σήμερα στο « Φουγάρο» του Ναυπλίου η αντίστροφη μέτρηση για τον « 5ο Παλαμήδειο Άθλο» που θα διεξαχθεί την Κυριακή ."/>
  </head>
  <body>
    <article>
      <h1>Ναύπλιο: Την Κυριακή ο «5ος Παλαμήδειος Άθλος»</h1>
      <address><time datetime="2019-11-22T18:56:59+00:00">22 Nov 2019, 18:56</time> by <a rel="author">Γιάννης Γαλανόπουλος</a></address>
      <p>ΜΕ την καθιερωμένη συνέντευξη τύπου αλλά και βραβεύσεις ξεκίνησε σήμερα στο «<b> Φουγάρο»</b> του Ναυπλίου η αντίστροφη μέτρηση για τον « <b>5ο Παλαμήδειο Άθλο</b>» που θα διεξαχθεί την Κυριακή .</p>
      <p>
        <b>Ο μοναδικός αυτός στην Ελλάδα αγώνας , με ανάβαση στο Παλαμήδι και επιστροφή στην πόλη αποτελεί πόλο έλξης για εκατοντάδες αθλητές –δρομείς . Απ αυτούς 350 θα τρέξουν στο Παλαμήδι και πάνω από 1.000 στις μικρότερες διαδρομές των 10, των 5 χιλιομέτρων αλλά και του ενάμιση για παιδιά.</b>
      </p>
      <figure>
        <img src="https://www.ert.gr/wp-content/uploads/2019/11/%CE%9A%CE%A9%CE%A3%CE%A4.jpg"/>
      </figure>
      <p>Όπως τόνισε ο δήμαρχος Ναυπλίου <b>Δημ. Κωστούρος</b> «ο αγώνας αυτός -στα πλαίσια εκδηλώσεων για την άλωση του Παλαμηδιού – έχει πλέον καθιερωθεί πανελληνίως και σύντομα θα είναι και διεθνής..».</p>
      <p>Ο δήμαρχος αναφέρθηκε στην συμβολή πολλών παραγόντων στην επιτυχία του αγώνα( Περιφέρεια, ΣΕΓΑΣ, Τροχαία, Λιμενικό, χορηγοί, εθελοντές ) και στη συμβολή του « <b>Παλαμήδειου Άθλου</b>» στην προβολή της πόλης.</p>
      <figure>
        <img src="https://www.ert.gr/wp-content/uploads/2019/11/MALTEZ-S%CE%A0%CE%91%CE%9D%CE%A4.jpg"/>
      </figure>
      <p>Στη συμβολή της Περιφέρειας Πελοποννήσου αναφέρθηκε ο Αντιπεριφερειάρχης Αργολίδας κ. <b>Γιάννης Μαλτέζος </b>που τόνισε ότι η Περιφέρεια είναι αρωγός σε τέτοιες διοργανώσεις που έχουν πολλαπλά οφέλη για την περιοχή.</p>
      <p>Η πρώτη εκκίνηση θα δοθεί το πρωί της Κυριακής στις 9.00 με τα 10 χιλιόμετρα για να επακολουθήσουν οι άλλες διαδρομές ενώ ο κύριος αγώνας, ο «<b>Παλαμήδειος Άθλος</b>» θα ξεκινήσει στις 12.45 Οι συμμετέχοντες θα τρέξουν πάνω στα 999 σκαλιά και θα επιστρέψουν στην πόλη από την οδό που ξεκινά έξω από το κάστρο.</p>
      <p>Tεχνικός διευθυντής του αγώνα -όπως και του Μαραθωνίου Ναυπλίου – είναι ο κ. <b>Βαγγέλης Παπαποστόλου.</b> ( κεντρική φωτο)</p>
      <figure>
        <img src="https://www.ert.gr/wp-content/uploads/2019/11/%CE%91%CE%A0%CE%9F%CE%9D%CE%9F%CE%9C%CE%95%CF%821.jpg"/>
      </figure>
      <p>Στην αποψινή εκδήλωση βραβεύτηκαν μαθητές και μαθήτριες που έτρεξαν –και διακρίθηκαν – στον τελευταίο Μαραθώνιο του Ναυπλίου ενώ τιμητική διάκριση δόθηκε στο σύλλογο «Παλαμήδης» για την προσφορά του στην πολιτιστική ζωή της πόλης .</p>
      <figure>
        <img src="https://www.ert.gr/wp-content/uploads/2019/11/%CE%91%CE%A0%CE%9F%CE%9D%CE%9F%CE%9C%CE%95%CE%A32.jpg"/>
      </figure>
      <p>Επίσης τιμήθηκε η πρόεδρος της <b>Γυμναστικής Ένωσης Αργολίδας</b> κ. <b>Ελβίρα Τσιτουρίδου</b> για την πολυετή προσφορά της καθώς η <b>ΓΕΑ </b>αρχή δεκαετίας του 70 καθιέρωσε τον «<b>Παλαμήδειο Δρόμο» </b>που εξελίχθηκε πλέον στον <b>«Παλαμήδειο Άθλο»</b></p>
      <figure>
        <img src="https://www.ert.gr/wp-content/uploads/2019/11/%CE%95%CE%9B%CE%92%CE%99%CE%A1%CE%91.jpg"/>
      </figure>
      <p>Λόγω του αγώνα από το μεσημέρι του Σαββάτου και μέχρι το απόγευμα της Κυριακής θα υπάρξουν κυκλοφοριακές ρυθμίσεις από την Τροχαία Ναυπλίου ο διοικητής της οποίας κ.<b> Κων. Θάνος</b> ήταν παρών στην αποψινή συνέντευξη τύπου.</p>
      <p>Χορηγοί προβολής του αγώνα είναι η ΕΡΑ ΣΠΟΡ και η ΕΡΑ Τρίπολης ενώ η διοργάνωση είναι υπό την αιγίδα του Πανελληνίου Συνδέσμου Αθλητικού Τύπου.</p>
      <p>Φωτο : STUDIO B&amp;G</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/tripoli/lakoniapilotiko-programma-energeiakis-anavathmisis-sto-dioikitirio/"/>
        <a href="https://www.ert.gr/perifereiakoi-stathmoi/tripoli/ekloges-simera-stin-ped-peloponnisoy/"/>
        <a href="https://www.ert.gr/perifereiakoi-stathmoi/tripoli/oyte-simera-niki-o-panargeiakos-0-0-me-ti-zakyntho/"/>
        <a href="https://www.ert.gr/perifereiakoi-stathmoi/tripoli/panta-stin-koryfi-to-nayplio-2017-3-1-ton-panargeiako/"/>
        <a href="https://www.ert.gr/perifereiakoi-stathmoi/tripoli/stin-argolida-o-g-g-toy-yp-politismoy-giorgos-didaskaloy/"/>
        <a href="https://www.ert.gr/perifereiakoi-stathmoi/tripoli/sto-mikrofono-tis-era-tripolis-o-palmos-tis-ermionidas/"/>
      </related>
    </article>
  </body>
</html>