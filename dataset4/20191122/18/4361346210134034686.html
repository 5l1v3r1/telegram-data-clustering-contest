<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/bjork-a-spice-girls-de-meg-a-queen-is-porul-jart-sztarok-akik-meg-egyetlen-grammy-t-sem-vihettek-haza/187153"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-22T18:30:00+00:00"/>
    <meta property="og:title" content="Björk, a Spice Girls, de még a Queen is pórul járt - sztárok, akik még egyetlen Grammy-t sem vihettek haza"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Björk, a Spice Girls, de még a Queen is pórul járt - sztárok, akik még egyetlen Grammy-t sem vihettek haza</mark>
      </h1>
      <address><time datetime="2019-11-22T18:30:00+00:00">22 Nov 2019, 18:30</time> by <a rel="author">Bors</a></address>
      <p>
        <i>A napokban hirdették ki a 2020-as Grammy-díjak jelöltjeit. 84 kategóriában osztják majd ki az arany gramofonokat jövő január 26-án, a Los Angelesben tartott ceremónián. A legtöbb jelölést, szám szerint nyolcat a rapper-énekesnő Lizzo kapta, a 17 éves Billie Eilish pedig a díjátadó legfiatalabb jelöltjeként négy fontos kategóriában is esélyes.</i>
      </p>
      <p>
        <i>A jelölések kapcsán szedtünk össze pár előadót, akik még egyetlen szobrocskát sem kaptak, pedig bőségesen megérdemeltek volna tíz-tizenöt darabot is.</i>
      </p>
      <h3>Bob Marley</h3>
      <p>Annak ellenére, hogy sokan a reggae-t a mai napig az ő személyével (és kizárólag vele) azonosítják, Bob Marley egész életében egyetlen díjat sem söpört be a Grammy-átadókon. Sőt, még jelölése sem volt!</p>
      <figure>
        <iframe src="https://www.youtube.com/embed/6Z3yFUhasqs" width="650" height="360" data-service="Youtube" scrolling="no"/>
      </figure>
      <h3>Tupac Shakur</h3>
      <p>A gengszerrap legendás alakját hatszor jelölték, ám díjat egyszer sem kapott. Egyébként ugyanígy egyszer sem nyert Tupac nagy riválisa, Notorious BIG. Őt négyszer jelölték - mind a négyszer a halála után.</p>
      <figure>
        <iframe src="https://www.youtube.com/embed/Mb1ZvUDvLDY" width="650" height="360" data-service="Youtube" scrolling="no"/>
      </figure>
      <h3>Björk</h3>
      <p>Az izlandi énekesnő zenéje sokak számára igen nehezen befogadható. Talán ennek köszönhető, hogy 15 jelöléséből eddig egyetlenegyet sem sikerült díjra váltania.</p>
      <figure>
        <iframe src="https://www.youtube.com/embed/6KxtgS2lU94" width="650" height="360" data-service="Youtube" scrolling="no"/>
      </figure>
      <h3>Spice Girls</h3>
      <p>Az épp idén újjáalakult brit lánybanda eddig 122 jelölést kapott különböző díjátadókon, és összesen 86 díjat vitt haza. Ki gondolta volna, hogy ezek közt egyetlen Grammy sincs? Ráadásul még jelölést sem kaptak, ha nem számítjuk a Dán Grammy-t 1997-ben (amit végül szintén nem ők nyertek meg).</p>
      <figure>
        <iframe src="https://www.youtube.com/embed/gJLIiF15wjQ" width="650" height="360" data-service="Youtube" scrolling="no"/>
      </figure>
      <h3>Katy Perry</h3>
      <p>Annak ellenére, hogy ő az egyetlen női előadó a világon, aki egy albumról öt No. 1 slágert is ki tudott termelni, szomorú, hogy 13 Grammy-jelölése ellenére eddig egyszer sem landolt nála az arany gramofon-szobrocska.</p>
      <figure>
        <iframe src="https://www.youtube.com/embed/0KSOMA3QBU0" width="650" height="360" data-service="Youtube" scrolling="no"/>
      </figure>
      <h3>Grammy-t nem, de legalább életműdíjat kaptak</h3>
      <p>Jó pár olyan legendás előadó és zenekar van, akik egyetlen kategóriában sem nyertek a Grammy-díjátadók bő hat évtizedes történetében - de legalább a zsűri egy-egy életműdíjjal jutalmazta őket, mintegy kárpótlásképp. A <b>Queen</b> például összesen négy (vesztes) jelölést kapott, 2008-ban mégis beiktatták őket a Grammy Hírességek Csarnokába, 2018-ban pedig végre adtak nekik egy életműdíjat is.</p>
      <p><b>Jimi Hendrixet</b> egész életében egyszer jelölték, akkor is veszített Harry Mancinival szemben. Végül kapott egy életműdíjat, csakúgy, mint <b>Janis Joplin</b>, aki mindkét (halála utáni) jelölését elbukta. De <b>Diana Ross</b> is azok táborát erősíti, akik versenyben egyszer sem lettek győztesek (jelölése is csak négy volt). Végül az ő esetében is rájöttek, hogy mégiscsak a zene megkerülhetetlen karaktere, így hozzádobtak egy életműdíjat 2012-ben.</p>
    </article>
  </body>
</html>