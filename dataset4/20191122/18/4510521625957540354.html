<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/arad/reportaj-singura-fabrica-romaneasca-tramvaie-lupta-suprematie-companie-turceasca-foto-1_5dd7dbe85163ec427149f039/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-22T18:27:18+00:00"/>
    <meta property="og:title" content="REPORTAJ Singura fabrică românească de tramvaie care luptă pentru supremaţie cu o companie turcească FOTO"/>
    <meta property="og:description" content="Astra Arad concurează cu compania turcă Bozankaya pe piaţa din România. Licitaţiile pentru achiziţionarea de tramvaie noi în Timişoara, Bucureşti şi Reşiţa au fost câştigate de compania din Turcia, în timp ce Astra va livra tramvaie la Arad, Cluj-Napoca, Oradea şi Galaţi."/>
  </head>
  <body>
    <article>
      <h1>REPORTAJ Singura fabrică românească de tramvaie care luptă pentru supremaţie cu o companie turcească FOTO</h1>
      <address><time datetime="2019-11-22T18:27:18+00:00">22 Nov 2019, 18:27</time> by <a rel="author">Stefan Both</a></address>
      <h4>Astra Arad concurează cu compania turcă Bozankaya pe piaţa din România. Licitaţiile pentru achiziţionarea de tramvaie noi în Timişoara, Bucureşti şi Reşiţa au fost câştigate de compania din Turcia, în timp ce Astra va livra tramvaie la Arad, Cluj-Napoca, Oradea şi Galaţi.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/arad/arad-Sapte-copii-spital-accident-fost-implicate-microbuz-transport-elevi-autoturism-1_5dd79d975163ec427147ff9f/index.html"/>
        <a href="https://adevarul.ro/locale/timisoara/daune-morale-zeci-mii-euro-primite-roman-condamnat-condus-baut-tractor-furat-1_5dd128f45163ec42711b2ad0/index.html"/>
        <a href="https://adevarul.ro/news/eveniment/astra-vagoane-arad-acuza-secretomania-jurul-licitatiei-tramvaiele-stb-1_5dc57c6e5163ec4271cf6fdb/index.html"/>
      </related>
      <p>
        <a href="https://adevarul.ro/locale/arad/cum-fabrica-tramvaiele-romanesti-arad-7_5dd7dfa85163ec42714a0e94/index.html">
          <b>GALERIE FOTO</b>
        </a>
      </p>
      <p>Fabrica Astra din Arad produce, în acest moment, tramvaie româneşti pentru trei oraşe: Arad, Oradea şi Cluj Napoca, urmând ca în scurt timp să se semneze un contract şi cu Primăria Galaţi. În primele trei oraşe, Astra va livra tramvaie Imperio, făcute sub licenţă Siemens, în timp ce la Galaţi se vor fabrica tramvaiele Autentic, un model 100 la sută românesc.</p>
      <p>În primă fază, arădenii vor beneficia de opt tramvaie fabricate la Astra, cu bani de la Uniunea Europeană. Lucrările sunt avansate, iar primele două mijloace de transport vor fi puse în circulaţie în mai puţin de o lună. </p>
      <p>Astra Vagoane Arad este singurul fabricant de tramvaie din România. </p>
      <p>„În acest moment, în fabricaţie avem tramvaiele de 27 de metri, pentru Arad. Sunt în diferite stadii şi urmează a fi livrate începând din luna decembrie. Tramvaiul Imperio este cel mai economic tramvai din lume. Desigur că îmbunătăţirile pe care le aducem sunt generate de modificările euronormelor în ceea ce priveşte materialul rulant, precum şi a performanţelor pentru echipamentele care se montează pe tramvai şi care evoluează. Sunt produse cu ciclu lung de fabricaţie. Dar după ce începi şi stabileşti fluxul, ai aprovizionările la timp, lucrurile merg bine”, a declarat Gheorghe Florin Sârbu, director general la Astra Vagoane Călători.</p>
      <figure>
        <img src="https://adevarul.ro/assets/adevarul.ro/MRImage/2019/11/22/5dd7dfda5163ec42714a1019/627x0.jpg"/>
      </figure>
      <p>
        <b>Aproximativ 12 milioane de euro pentru opt tramvaie</b>
      </p>
      <p>Fabrica din Arad are, la această oră, în jur de 400 de angajaţi, 40 dintre ei fiind muncitori aduşi din Vietnam. </p>
      <p>„Forţa de muncă există, din păcate, suntem în zona de vest a ţării, unde există foarte multe oportunităţi. Ştiţi foarte bine că suntem în competiţie cu firmele multinaţionale, oamenii migrează de la o societate la alta, îşi urmăresc propriul lor scop, se duc unde le este lor mai bine. Încercăm să ţinem oamenii care au vechime la Astra, cu experienţă, în specialităţile pe care le noi le avem; sudori, lăcătuşi, electriceni, dar şi inginerii tineri care au un viitor în această fabrică. Ne mai intră şi salariaţii şcolarizaţi de noi, de la liceul profesional, care vin şi în practică”, a mai spus Gheorghe Florin Sârbu. </p>
      <figure>
        <img src="https://adevarul.ro/assets/adevarul.ro/MRImage/2019/11/22/5dd7e0bf5163ec42714a161a/627x0.jpg"/>
      </figure>
      <p>
        <b>Astra concurează cu turcii de la Bozankaya </b>
      </p>
      <p>Astra Arad concurează cu compania turcă Bozankaya pe piaţa din România. Licitaţiile pentru achiziţionarea de tramvaie noi în Timişoara şi Bucureşti au fost câştigate de compania din Turcia. Astra Arad nici nu şi-a depus ofertele pentru Timişoara, <a href="https://adevarul.ro/locale/timisoara/foto-timisoara-cumpara-16-tramvaie-turcia-arata-modernele-tramvaie-bozankaya-vor-circula-capitala-banatului-1_5d2460b7892c0bb0c645365d/index.html"><b>unde Bozankaya va livra 16 tramvaie noi.</b></a></p>
      <p>„Nu am participat la licitaţie din cauza condiţiilor care au fost stabilite prin procedura de licitaţie, nu am putut să asigurăm autonomia tramvaiului de 60 de kilometri. Caietul de sarcini a fost normal, însă acel criteriu, legat de autonomie, nu l-am putut îndeplini. Tramvaiele Imperio circulă pe baterii până în 600-700 de metri. Nu ştiu dacă e nevoie în România de un tramvai care să circule pe baterii 60 de kilometri, însă municipiul Timişoara a optat pentru acest lucru şi trebuie să le respectăm opţiunea. E o piaţă liberă”, a mai spus Sârbu.</p>
      <figure>
        <img src="https://adevarul.ro/assets/adevarul.ro/MRImage/2019/11/22/5dd7e1365163ec42714a18ee/627x0.jpg"/>
      </figure>
      <p>Astra nu a participat nici la licitaţia pentru tramvaiele din Reşiţa, câştigată tot de Bozankaya, care va livra 13 tramvaie bidirecţionale. </p>
      <p>„Cerinţa de la Reşiţa era ca tramvaiele să fie bidirecţionale. Noi nu puteam să oferim aceste modele”, a completat Sârbu.</p>
      <figure>
        <img src="https://adevarul.ro/assets/adevarul.ro/MRImage/2019/11/22/5dd7e0f35163ec42714a1718/627x0.jpg"/>
      </figure>
      <p>
        <b>Autentic este 100 la sută românesc</b>
      </p>
      <p>Tramvaiele fabricate la Astra Arad costă între 1,2 milioane de euro, pentru tramvaiele cu două module, şi 1,8 milioane de euro, pentru tramvaiele cu patru module. </p>
      <figure>
        <img src="https://adevarul.ro/assets/adevarul.ro/MRImage/2019/11/22/5dd7e0675163ec42714a1401/627x0.jpg"/>
      </figure>
      <p>Astra va livra 22 de tramvaie Imperio pentru Primăria Cluj-Napoca - fiind semnat un contract de 36,6 milioane euro. De asemenea, Astra a fost unic ofertant pentru Oradea, unde va livra 20 de tramvaie cu 160 de locuri. În prima fază, s-a semnat contractul pentru fabricarea a zece tramvaie, în valoare de 19 milioane de euro. </p>
      <figure>
        <img src="https://adevarul.ro/assets/adevarul.ro/MRImage/2019/11/22/5dd7e1515163ec42714a1a09/627x0.jpg"/>
      </figure>
      <p>Pe lângă Imperio, făcut sub licenţă Siemens, la Astra se mai fabrică şi modelul Autentic. Este un tramvai pe care <a href="https://adevarul.ro/locale/timisoara/foto-mai-nou-tramvai-romanesc-probe-sinele-timisoara-costa-caracteristici-are-1_5a12ce655ab6550cb85930d4/index.html"><b>timişorenii l-au putut încerca în perioada în care acesta a circulat în oraşul de pe Bega</b></a>, pentru rodaj. Acest model, mai ieftin, va fi livrat Primăriei Galaţi, Astra fiind singurul ofertant la licitaţie. Este vorba despre 18 tramvaie (de 100 de pasageri, dintre care 30 pe scaune), achiziţia fiind estimată la 21,6 milioane euro.</p>
      <figure>
        <img src="https://adevarul.ro/assets/adevarul.ro/MRImage/2019/11/22/5dd7dfee5163ec42714a1092/627x0.jpg"/>
      </figure>
      <p>Şi alte oraşe au anunţat achiziţionarea de tramvaie noi, precum Craiova, Ploieşti, Iaşi şi Brăila, unde licitaţiile sunt în diverse etape preliminare </p>
      <p>
        <b>Au modernizat 15 tramvaiele Armonia</b>
      </p>
      <p>Primăria Timişoara a lucrat în trecut cu Astra Arad, pentru recondiţionarea vechilor tramvaie, 15 dintre tramvaiele Armonia fiind realizate la Astra, alte 15 la Eelectroputere VFU Paşcani.  </p>
      <p>„A fost o clolaborare bună cu Timişoara, am finalizat contractul pentru cele 15 tramvaie şi suntem încă în perioada de garanţie”, a adăugat directorul companiei. </p>
      <figure>
        <iframe src="https://www.youtube.com/embed/WkmfMu9q3Fc" width="630" height="315" data-service="Youtube" scrolling="no"/>
      </figure>
      <p>
        <b>Bani pentru tramvaie de la Uniunea Europeană</b>
      </p>
      <p>Deocamdată, s-a obţinut finanţare de la Uniunea Europeană pentru cele opt tramvaie aflate în fabricaţie, însă planul este de a achiziţiona alte zece tramvaie pentru Arad, spune directorul ADR Vest, Sorin Maxim. </p>
      <p>„Discutăm de un pachet de 18 tramvaie noi pentru Arad. Opt sunt deja în finanţare şi în proces de fabricaţie. Luna viitoare, vor fi livrate primele două. Celelalte zece sunt în lista de rezervă. Dacă nu găsim resurse pe actualul program, cu siguranţă pe următorul program, care începe într-un an de zile, pe 2021-2027, vom continua cu o fincnţare masivă a zonei de mobilitate. Este una dintre priorităţile principale la nivel european şi beneficiază de o finanţare consistentă; 35 la sută din fondurile europene care ţin de zona de coeziune vor finanţa reducerea poluării şi transformarea tehnologiilor poluante în altele care nu mai produc efecte nocive. Aici se află mobilitatea”, a declarat Sorin Maxim, directorul ADR Vest.</p>
      <figure>
        <img src="https://adevarul.ro/assets/adevarul.ro/MRImage/2019/11/22/5dd7e16d5163ec42714a1a91/627x0.jpg"/>
      </figure>
      <p>În perioada 2014-2015, Primăria Arad a mai achiziţionat şase tramvaie fabricate la Astra. Cele opt tramvaie aflate acum în fabricaţie vor costa în jur de 12 milioane de euro. </p>
      <p>„Transportul în comun cu tramvaiul este foarte eficient. Este un transport modern, ceea ce nu s-a făcut ani la rând, trebuie să dezvoltăm infrastructura în oraşele unde avem tramvaie, trebuie să comandăm tramvaie moderne, ar fi bine de la producători români”, a mai afirmat Gheorghe Florin Sârbu. </p>
      <figure>
        <img src="https://adevarul.ro/assets/adevarul.ro/MRImage/2019/11/22/5dd7e1ab5163ec42714a1c33/627x0.jpg"/>
      </figure>
      <p>
        <b>Se caută finanţare şi pentru alte zece tramvaie în Arad</b>
      </p>
      <p>Proiectul privind reamenajarea transportului cu tramvaiul în Arad este mai complex. Acesta cuprinde, pe lângă achiziţionarea celor opt tramvaie aflate acum în fabricaţie (plus încă zece pe viitor), şi modernizarea a 20 de tramvaie vechi aflate în depoul Companiei de Transport, modernizarea a 3,2 kilometri de linii, cât şi punerea în funcţiune a unui sistem automat de eliberare a biletelor de călătorie. Valoarea totală a proiectului se ridică la aproximativ 25 de milioane de euro. </p>
      <figure>
        <img src="https://adevarul.ro/assets/adevarul.ro/MRImage/2019/11/22/5dd7e1c75163ec42714a1cce/627x0.jpg"/>
      </figure>
      <p>În acest moment, la Astra Vagoane Arad se mai fabrică vagoane de tren pentru o companie din Cehia, dar se ocupă şi de reparaţii şi mentenanţă pentru vagoanele Căilor Ferate Române. Există o licitaţie pentru reconstrucţia unor vagoane vechi. </p>
      <figure>
        <img src="https://adevarul.ro/assets/adevarul.ro/MRImage/2019/11/22/5dd7e1e05163ec42714a1d4b/627x0.jpg"/>
      </figure>
      <p>Citeşte şi:<br/><br/><a href="https://adevarul.ro/locale/timisoara/foto-povestea-ultimelor-tramvaie-fabricate-timisoara-erau-moderne-silentioase-vremea-lor-1_5d399545892c0bb0c6d48918/index.html"><b>FOTO Povestea ultimelor tramvaie fabricate la Timişoara. Erau moderne şi silenţioase la vremea lor</b></a></p>
      <p>
        <a href="https://adevarul.ro/locale/timisoara/foto-video-timisoara-orasul-tramvaielor-nemtesti-s-a-trecut-rablele-timis-luxoasele-second-handuri-bremen-karlsruhe-1_54818747a0eb96501e6369cb/index.html">
          <b>FOTO VIDEO Timişoara, oraşul tramvaielor nemţeşti. Cum s-a trecut de la rablele „Timiş“ la luxoasele „second-handuri“ din Bremen şi Karlsruhe<br/></b>
        </a>
        <br/>
        <a href="https://adevarul.ro/locale/timisoara/aniversarea-145-ani-tramvai-tras-cai-timisoara-fost-trelea-new-york-paris-1_53ba8d3f0d133766a836e7eb/index.html">
          <b>Aniversarea a 145 de ani de la primul tramvai tras de cai, în Timişoara. A fost al treilea după New York şi Paris</b>
        </a>
        <br/>
        <br/>
        <b>
          <a href="http://adevarul.ro/locale/timisoara/episodul-3-nostalgii-timisorene-amintiri-despre-orasul-altadata-pe-vremea-tramvaiului-cai-1_515d5d5b00f5182b8582ad77/index.html">Nostalgii timişorene. Amintiri despre oraşul de altădată: "Pe vremea tramvaiului cu cai"</a>
          <br/>
          <br/>
          <a href="http://adevarul.ro/locale/timisoara/cu-tramvaiul-centrul-timisoarei-imagini-istorice-realizate-olandezul-oerlemans-galerie-foto-1_50aef1707c42d5a663a1d0a9/index.html">Cu tramvaiul prin centrul Timişoarei: imagini istorice realizate de olandezul Oerlemans GALERIE FOTO</a>
        </b>
      </p>
      <slideshow>
        <figure>
          <img src="https://adevarul.ro/assets/adevarul.ro/MRImage/2019/11/22/5dd7e1e05163ec42714a1d4b/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/22/5dd7dff85163ec42714a10c4/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/22/5dd7dfda5163ec42714a1019/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/22/5dd7dfe45163ec42714a1058/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/22/5dd7e0bf5163ec42714a161a/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/22/5dd7e0f35163ec42714a1718/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/22/5dd7e1105163ec42714a1818/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/22/5dd7e11c5163ec42714a1851/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/22/5dd7e12c5163ec42714a1890/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/22/5dd7e1365163ec42714a18ee/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/22/5dd7e1515163ec42714a1a09/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/22/5dd7e16d5163ec42714a1a91/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/22/5dd7e05b5163ec42714a13b8/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/22/5dd7e0505163ec42714a1373/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/22/5dd7e1c75163ec42714a1cce/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/22/5dd7e1ab5163ec42714a1c33/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/22/5dd7e2215163ec42714a1e4f/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/22/5dd7e0675163ec42714a1401/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/22/5dd7dfee5163ec42714a1092/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/22/5dd7e0da5163ec42714a16a3/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/22/5dd7e1865163ec42714a1b89/627x0.jpg"/>
        </figure>
        <figcaption>
          <a href="https://adevarul.ro/locale/arad/cum-fabrica-tramvaiele-romanesti-arad-7_5dd7dfa85163ec42714a0e94/index.html">Cum se fabrică tramvaiele româneşti de la Arad</a>
        </figcaption>
      </slideshow>
      <hr/>
    </article>
  </body>
</html>