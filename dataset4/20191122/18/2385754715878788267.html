<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/energia/598667/ntonmez-eimaste-stin-4i-geotrisi-synexizoume-mexri-na-vroume"/>
    <meta property="og:site_name" content="SIGMALIVE"/>
    <meta property="article:published_time" content="2019-11-22T18:58:00+00:00"/>
    <meta property="og:title" content="Ντονμέζ: Είμαστε στην 4η γεώτρηση - Συνεχίζουμε μέχρι να βρούμε"/>
    <meta property="og:description" content="«Είμαστε στην 4η γεώτρηση στην ανατ. Μεσόγειο. Μέχρι να βρούμε θα συνεχίσουμε», δήλωσε ο Τούρκος υπουργός Ενέργειας, Φατίχ Ντονμέζ, ο οποίος πρόσθεσε ότι η..."/>
  </head>
  <body>
    <article>
      <h1>Ντονμέζ: Είμαστε στην 4η γεώτρηση - Συνεχίζουμε μέχρι να βρούμε</h1>
      <address><time datetime="2019-11-22T18:58:00+00:00">22 Nov 2019, 18:58</time> by <a rel="author">SigmaLive</a></address>
      <p>«Είμαστε στην 4η γεώτρηση στην ανατ. Μεσόγειο. Μέχρι να βρούμε θα συνεχίσουμε», δήλωσε ο Τούρκος υπουργός Ενέργειας, Φατίχ Ντονμέζ, ο οποίος πρόσθεσε ότι η Τουρκία αψηφά τις απειλές και θα προχωρήσει μέχρι τέλους.</p>
      <p>«Ακόμη κι όταν εξαπολύονται κάποιες απειλές κατά της χώρας μας και των οργανισμών μας, δεν τους δίνουμε σημασία και θα κάνουμε τη δουλειά μας μέχρι τέλους», είπε ο Φατίχ Ντονμέζ απαντώντας σε ερωτήσεις βουλευτών της επιτροπής προϋπολογισμού της τουρκικής εθνοσυνέλευσης.</p>
      <p>«Δράστης» του… προβλήματος –σύμφωνα με τον υπουργό Ενέργειας της Τουρκίας- είναι η εδώ και χρόνια αδιάλλακτη στάση της Ελληνοκυπριακής Διοίκησης Νότιας Κύπρου».</p>
      <p>Λίγο νωρίτερα, ο Φατίχ Ντονμέζ αναπτύσσοντας τη στρατηγική της Τουρκίας για την ανατ. Μεσόγειο ενώπιον της επιτροπής προϋπολογισμού της τουρκικής βουλής είχε εξαγγείλει<a href="https://www.sigmalive.com/news/energia/598615/f-ntonmez-5-nees-geotriseis-to-2020-stin-anatoliki-mesogeio"> 5 νέες γεωτρήσεις για το 2020.</a></p>
    </article>
  </body>
</html>