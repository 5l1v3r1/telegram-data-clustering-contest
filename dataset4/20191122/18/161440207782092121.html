<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/sport/altri/2019/11/22/addio-jake-burton-carpenter-papa-dello-snowboard-4-955856.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-22T18:12:49+00:00"/>
    <meta property="og:title" content="Addio Jake Burton Carpenter, &quot;papà&quot; dello snowboard"/>
    <meta property="og:description" content="Sport - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Stati Uniti</h6>
      <h1>Addio Jake Burton Carpenter, "papà" dello snowboard</h1>
      <h2>L'imprenditore statunitense era gravemente malato: aveva 65 anni</h2>
      <address>
        <time datetime="2019-11-22T18:12:49+00:00">22 Nov 2019, 18:12</time>
      </address>
      <p>Lutto nel mondo dello sport. È morto Jake Burton Carpenter, il padre dello snowboard. Aveva 65 anni.</p>
      <p>L'annuncio arriva direttamente da Twitter e dalla sua azienda, la Burton Snowboards, leader nel settore dell'abbigliamento di montagna.</p>
      <p>L'imprenditore statunitense ha perso la sua battaglia contro un tumore che già lo aveva colpito nel 2011. La malattia sembrava sconfitta, ma è tornata ad attanagliarlo, questa volta senza lasciargli scampo.</p>
      <p>E, una volta compreso di essere ormai molto grave, Burton ha deciso di scrivere una lettera d'addio ai sui dipendenti.</p>
      <p>Burton lasciò il suo lavoro a New York per fondare la compagnia che prese il via dalla sua prima tavola per scivolare sul ghiaccio, da lui stesso perfezionata in una casa del Vermont nel 1977.</p>
      <p>Grazie a lui la disciplina dello snowboard è diventata uno sport a tutti gli effetti, anche alle Olimpiadi, a partire dai giochi del 1998 in Giappone.</p>
      <p>(Unioneonline/M)</p>
    </article>
  </body>
</html>