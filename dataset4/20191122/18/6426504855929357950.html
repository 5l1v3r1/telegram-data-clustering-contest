<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spidersweb.pl/2019/11/alior-bank-seniorzy.html?full=1"/>
    <meta property="og:site_name" content="Spider's Web"/>
    <meta property="article:published_time" content="2019-11-22T18:58:32+00:00"/>
    <meta property="og:title" content="Alior Bank zorganizował warsztaty dla seniorów. Uczy klientów, jak korzystać z bankowości internetowej"/>
    <meta property="og:description" content="Alior Bank podejmuje działania związane z promocją kanałów cyfrowych. Podczas warsztatów pracownicy banku uczą klientów bankowości internetowej"/>
  </head>
  <body>
    <article>
      <h1>Alior Bank zorganizował warsztaty dla seniorów. Uczy klientów, jak korzystać z bankowości internetowej</h1>
      <address><time datetime="2019-11-22T18:58:32+00:00">22 Nov 2019, 18:58</time> by <a rel="author" href="https://www.spidersweb.pl/author/michaltabaka" target="_blank">Michał Tabaka</a></address>
      <p>
        <b>Alior Bank podejmuje kolejne działania związane z promocją kanałów cyfrowych. Warsztaty dla seniorów są jednym z takich przykładów, podczas których pracownicy banku uczą klientów korzystania z rozwiązań internetowych.</b>
      </p>
      <p>ZUS informuje, że zdecydowana większość osób po 60. roku życia (ok. 70 proc.) otrzymuje swoją emeryturę na rachunek bankowy. Pozostała część (ok. 30 proc.) nadal tradycyjną metodą, czyli przez doręczenie listonosza. Ale z drugiej strony, jak z kolei wskazuje NBP, z bankowości internetowej korzysta mniej niż jedna trzecia osób po 59. roku życia, a z aplikacji mobilnych już tylko 3 proc. z nich.</p>
      <h3><a href="https://www.spidersweb.pl/tag/alior-bank">Alior Bank</a> chce to zmienić i organizuje warsztaty</h3>
      <p>Stosunek osób starszych przede wszystkim do bankowości internetowej chce zmienić Alior Bank. Zorganizował już warsztaty dla seniorów, podczas których eksperci przybliżyli im podstawy nowoczesnego i bezpiecznego zarządzania finansami online.</p>
      <blockquote>Osobom starszym brakuje przestrzeni i okazji do nauki nowych technologii. Dlatego postanowiliśmy zorganizować pilotażowe warsztaty, które z jednej strony były pomocne dla uczestników i pozwoliły im zapoznać się z systemem bankowości internetowej, z drugiej dały nam jako bankowcom możliwość zrozumienia wyzwań i barier, z jakimi mierzą się starsi klienci – <a href="https://prnews.pl/bankowosc-internetowa-nie-tylko-dla-mlodych-alior-bank-uczy-seniorow-korzystania-ze-swoich-rozwiazan-447085">przekonuje Wioletta Kleczka</a>, Dyrektor Działu Środków Powierzonych Alior Banku, która odpowiada w banku za projekt „Cyfryzacji”.</blockquote>
      <h3>Bezpieczeństwo na pierwszym miejscu</h3>
      <p>Alior Bank zamierza warsztaty dla seniorów kontynuować. Podczas kolejnych edycji mocno akcentowaną ma być kwestia bezpieczeństwa w cyberprzestrzeni. W trakcie już organizowanych, ale też przyszłych zajęć będzie można dowiedzieć się m.in. o bezpiecznym logowaniu, ustawianiu haseł czy autoryzacji transakcji. Nie brakuje też zupełnie praktycznych informacji. Np. jak zablokować swoją karty płatniczą, w razie takiej potrzeby.</p>
      <p>Jak się okazało, inicjatywa Alior Banku, skierowana do osób starszych, jest strzałem w dziesiątkę.</p>
      <blockquote>Rozwiązaliśmy wątpliwości uczestników i zachęciliśmy ich do bankowania przez internet, zobaczymy jak uda im się wykorzystać wiedzę w praktyce. Dzięki wsparciu i poradom naszych doradców, wiele osób podczas warsztatów pozbyło się obaw związanych z dostępem i użytkowaniem konta online. Okazało się jednak, że barierą dla części seniorów pozostaje brak komputera, internetu lub problem z zapamiętywaniem haseł – podsumowuje Marcin Nowakowski, Dyrektor ds. Wsparcia Sprzedaży Alior Banku.</blockquote>
    </article>
  </body>
</html>