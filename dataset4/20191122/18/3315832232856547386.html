<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/74585a0e1eb3ca30/un-cuplu-a-spus-da-la-10-000-de-metri-altitudine-motivul-pentru-care-cei-doi-si-au-dorit-sa-se-casatoreasca-intr-un-avion.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-22T18:46:08+00:00"/>
    <meta property="og:title" content="Un cuplu a spus „DA” la 10.000 de metri altitudine; Motivul pentru care cei doi și-au dorit să se căsătorească într-un avion"/>
    <meta property="og:description" content="David Valliant și Cathy Rolfe s-au căsătorit într-un avion, în timpul unui zbor comercial de la Sydney la Auckland, spre uimirea pasagerilor aflați la bordul aeronavei."/>
  </head>
  <body>
    <article>
      <h1>Un cuplu a spus „DA” la 10.000 de metri altitudine; Motivul pentru care cei doi și-au dorit să se căsătorească într-un avion</h1>
      <address><time datetime="2019-11-22T18:46:08+00:00">22 Nov 2019, 18:46</time> by <a rel="author">Jurnal.md</a></address>
      <p>
        <b>David Valliant și Cathy Rolfe s-au căsătorit într-un avion, în timpul unui zbor comercial de la Sydney la Auckland, spre uimirea pasagerilor aflați la bordul aeronavei.</b>
      </p>
      <p>Cathy din Noua Zeelandă și un David din Australia s-au cunoscut online, în anul 2011, în timp ce se jucau „Airport City”, un joc de simulare, potrivit Mirror.co.uk. Cei doi au avut prima întâlnire pe aeroportul din Sydney și s-au îndrăgostit imediat ce s-au văzut.</p>
      <p>Timp de mai mulți ani, cuplul a încercat să găsească locul perfect pentru a se căsători. Apoi, Cathy și David și-au dat seama că dragostea lor față de avioane ar trebui să fie pusă în valoare. Astfel, ei au decis să își spună „DA” în avion, la peste 10.000 metri altitudine. Ceremonia legală a avut loc pe Aeroportul Sydney înainte de decolare, fiind urmată de o ceremonie cu adevărat specială.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FJetstarAustralia%2Fvideos%2F544942566063897%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>„Am dorit să celebrăm dragostea noastră pentru aviație, dragostea noastră pentru Australia și Noua Zeelandă și dragostea pe care ne-o purtăm unul celuilalt”, a povestit Cathy. Compania aeriană Jetstar a fost de acord și a făcut aranjamentele pentru ca nunta de vis a cuplului să fie posibilă.</p>
    </article>
  </body>
</html>