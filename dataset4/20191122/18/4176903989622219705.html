<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/region/uskok-istrazuje-grupu-za-utaju-35-miliona-evra/"/>
    <meta property="og:site_name" content="Krstarica"/>
    <meta property="article:published_time" content="2019-11-22T18:58:00+00:00"/>
    <meta property="og:title" content="Uskok istražuje grupu za utaju 3,5 miliona evra"/>
    <meta property="og:description" content="ZAGREB - Uskok je pokrenuo istragu protiv 27 osoba, među kojima je jedan karlovački policajac, kao i protiv sedam preduzeća, tereteći ih da su u"/>
  </head>
  <body>
    <article>
      <h1>Uskok istražuje grupu za utaju 3,5 miliona evra</h1>
      <address><time datetime="2019-11-22T18:58:00+00:00">22 Nov 2019, 18:58</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521080-750x430.jpg"/>
        <figcaption>Foto: Tanjug/MUP, Ilustracija</figcaption>
      </figure>
      <p>ZAGREB – Uskok je pokrenuo istragu protiv 27 osoba, među kojima je jedan karlovački policajac, kao i protiv sedam preduzeća, tereteći ih da su u posljednje tri godine neosnovanim umanjenjem poreske obveze za prodata lična vozila oštetili državni budžet za najmanje 26,2 miliona kuna (oko 3.5 miliona evra).</p>
      <p>Uskok sumnja da su zločinačko udruženje od 1. januara 2017. do 21. novembra u Karlovcu, Zagrebu, Jastrebarskom i drugim mestima u Hrvatskoj organizovala dvojica poslovođa više trgovačkih društava, koji su okupili druge odgovorne osobe i poslovođa preduzeća.</p>
      <p>Njima se na teret stavlja da su nakon nabavke vozila od dobavljača, preduzeća obveznika PDV iz Nemačke i drugih članica EU, namijenjenih prodaji u Hrvatskoj iskoristili više preduzeća, lažno prikazujući da su ta vozila prodata preduzećima koja su ih prodavala krajnjim kupcima na domaćem tržištu.</p>
      <p>Zatim su, protivno Zakonu o porezu na dodanu vrednost i Pravilniku o porezu na dodanu vrednost, u prijavama PDV neosnovano umanjivali poreske obveze, prenosi Hina.</p>
      <p>Uskok sumnja da su preduzeća time neosnovano umanjile obvezu PDV-a prema državnom budžetu, odnosno nisu prijavile ni platile PDV.</p>
      <p>Prva dvojica osumnjičenih su zatim, posredstvom četvorice okrivljenih, sa računa više preduzeća podigli najmanje 17,9 miliona kuna koje su podelili s ostalim okrivljenima, oštetivši budžet za najmanje 26,2 miliona kuna.</p>
      <p>Istragom je obuhvaćen i karlovački policajac raspoređen na mestu višeg upravnog referenta u Odeljenju za upravne poslove koji je na zahtev osumnjičenih od marta iz Informacijonog sistema MUP pribavljao hrvatske lične isprave pogodne za izradu neverodostojnih dokumenata.</p>
      <p>Uskok, koji je istragu pokrenuo na osnovu krivične prijave sektora za finansijske istrage Ministarstva finansija i krivičnih prijava Policijskog nacionalnog Uskoka, osumnjičene tereti za zločinačko udruživanje, utaju poreza ili carine, pomaganje u tim nedelima, zlouporabu položaja i ovlašćenja i podsticanje na te zloupotrebe, pomaganja u falsifikovanju isprava i primanja i davanja mita.</p>
      <p>(Tanjug)</p>
    </article>
  </body>
</html>