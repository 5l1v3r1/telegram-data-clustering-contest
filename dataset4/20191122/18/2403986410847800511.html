<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/svoboda_ukrayintsiv__te_shho_ya_shukala_biloruska_poyasnila_perehid_u_zbirnu_ukrayini_z_biatlonu_n1238162"/>
    <meta property="og:site_name" content="24 Канал"/>
    <meta property="article:published_time" content="2019-11-22T18:13:00+00:00"/>
    <meta property="og:title" content="Свобода українців – те, що я шукала: білоруска пояснила перехід у збірну України з біатлону"/>
    <meta property="og:description" content="Білоруська біатлоністка Дар'я Блашко змінила спортивне громадянство. У новому сезоні Блашко виступатиме за збірну України та вже потрапила до складу команди на перший етап Кубка світу в Естерсунді. Дар'я розповіла, чому вирішила виступати за українську збірну."/>
  </head>
  <body>
    <article>
      <h1>Свобода українців – те, що я шукала: білоруска пояснила перехід у збірну України з біатлону</h1>
      <address><time datetime="2019-11-22T18:13:00+00:00">22 Nov 2019, 18:13</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Білоруська біатлоністка Дар'я Блашко змінила спортивне громадянство. У новому сезоні Блашко виступатиме за збірну України та вже потрапила до складу команди на перший етап Кубка світу в Естерсунді. Дар'я розповіла, чому вирішила виступати за українську збірну.</b>
      </p>
      <p>Головною причиною переходу в збірну Україну білоруска назвала бажання продовжувати роботу з особистим тренером Володимиром Махлаєвим. Останнього Білоруська федерація біатлону не включала у тренерський штаб. У збірній України Блашко зможе продовжити роботу з Махлаєвим.</p>
      <blockquote>Читайте також: <a href="https://24tv.ua/sport/ne_zachiniv_dveri_pered_zhodnim_z_biatlonistiv__trener_zbirnoyi_ukrayini_n1237380">Не зачинив двері перед жодним з біатлоністів, – тренер збірної України</a></blockquote>
      <aside>Ці два роки ми працювали згідно з нашими планами. І дуже важливо, що протягом всього періоду у нас з Володимиром Анатолійовичем була величезна підтримка з боку Міністерства спорту України, Центрів спортивної підготовки Тетіїва і Чернігова, а також федерації біатлону України та її президента Володимира Бринзака,<br/><a href="https://sport.tut.by/news/biathlon/662235.html">Sport.tut.by</a>.<cite>– цитує Блашко </cite></aside>
      <p>Білоруска заявила, що відчула не тільки моральну підтримку, але й матеріальну. "Без фінансової допомоги дуже важко було б планувати збори, а без віри, що у нас все вийде, складно було б в принципі пережити цей час", – сказала Дар'я.</p>
      <p>Також спортсменка заявила, що відчуває вже більше українкою ніж білорускою.</p>
      <aside>Внутрішня свобода українців – це те, що я шукала. Я отримала свободу дій і можу нарешті жити не озираючись,<cite>– резюмувала Блашко.</cite></aside>
      <p>До складу збірної України, окрім Блашко, увійшли Віта Семеренко, Валя Семеренко, Юлія Джима, Анастасія Меркушина та Надія Бєлкіна.</p>
      <p>Біатлонний сезон стартує 30 листопада у шведському Естерсунді змішаною естафетою.</p>
      <blockquote>Календар Кубка світу з біатлону 2019/20 та розклад всіх гонок – <a href="https://24tv.ua/sport/kubok_svitu_z_biatlonu_2019_2020_spisok_vsih_gonok_chs_2019_20_n1191612">дивіться тут</a>.</blockquote>
    </article>
  </body>
</html>