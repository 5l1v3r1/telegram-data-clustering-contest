<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100304/%D8%B4%DA%A9%D8%B3%D8%AA-%D8%B3%D9%86%DA%AF%DB%8C%D9%86-%D8%A7%D8%AA%D8%B1%DA%A9-%D8%AF%D8%B1-%D9%81%DB%8C%D9%86%D8%A7%D9%84-%D9%84%DB%8C%DA%AF-%D8%A8%D8%B1%D8%AA%D8%B1-%DA%A9%D8%B4%D8%AA%DB%8C-%D8%A2%D8%B2%D8%A7%D8%AF-%D8%B4%DA%A9%D8%B3%D8%AA-%D9%BE%D8%AA%D8%B1%DB%8C%D8%A7%D8%B4%D9%88%DB%8C%D9%84%DB%8C-%D9%85%D9%82%D8%A7%D8%A8%D9%84"/>
    <meta property="og:site_name" content="ایسنا"/>
    <meta property="article:published_time" content="2019-11-22T18:33:34+00:00"/>
    <meta property="og:title" content="شکست سنگین اترک در فینال لیگ برتر کشتی آزاد/شکست پتریاشویلی مقابل زارع"/>
    <meta property="og:description" content="با برگزاری دیدار فینال رقابت های لیگ برتر کشتی آزاد، قهرمان این دوره از رقابت ها مشخص شد."/>
  </head>
  <body>
    <article>
      <h1>شکست سنگین اترک در فینال لیگ برتر کشتی آزاد/شکست پتریاشویلی مقابل زارع</h1>
      <address><time datetime="2019-11-22T18:33:34+00:00">22 Nov 2019, 18:33</time> by <a rel="author">وحید رجبی</a></address>
      <p>با برگزاری دیدار فینال رقابت های لیگ برتر کشتی آزاد، قهرمان این دوره از رقابت ها مشخص شد.</p>
      <p><b>به گزارش ایسنا،</b> در جریان دیدار فینال رقابت های لیگ برتر کشتی آزاد در سالن ۱۲ هزار نفری مجموعه ورزشی آزادی تهران، تیم های اترک خراسان شمالی و بازار بزرگ ایران برای کشب عنوان قهرمانی به مصاف هم رفتند که در پایان تیم بازار بزرگ ایران با برتری ۹ بر یک به عنوان قهرمانی این رقابت ها رسید و اترک خراسان شمالی بر سکوی دوم ایستاد.</p>
      <p>در یکی از حساس ترین مبارزات فینال و در سنگین وزن گنو پتریاشویلی دارنده ۳ طلای جهان و یک برنز المپیک برابر امیر حسین زارع کشتی گیر جوان و با آتیه ایران و دارنده مدال طلای زیر ۲۳ سال جهان به روی تشک رفت و در حالیکه ۱۱ بر ۲ عقب بود، با استفاده از نیروی جوانی و خستگی مفرط حریف عنوان دار خود در نهایت به برتری ۱۵ بر ۱۱ رسید تا عجیب ترین نتیجه لیگ امسال رقم بخورد.</p>
      <p>درحالیکه بسیاری از چهره های شاخص تیم ملی کشتی آزاد امروز(جمعه) در دیدارهای نیمه نهایی، رده بندی و فینال به روی تشک رفتند اما سرمربی تیم ملی همانند دیگر دیدارهای لیگ در سالن رقابت ها حاضر نشد.</p>
      <p>پیش از این و در دیدار رده بندی نیز دانشگاه آزاد مازندران با برتری ۶ بر ۴ مقابل تا ثبت جهانی طوس بر سکوی سوم این رقابت ها قرار گرفت‌.</p>
      <p>نتایج مبارزه های انفرادی دیدار فینال به شرح زیر است:(اسامی کشتی گیران بازار بزرگ ایران ابتدا آمده است)</p>
      <p>وزن ۵۷ کیلوگرم: رضا اطری ۵ - سید رضا عزیزی یک</p>
      <p>وزن ۶۱ کیلوگرم: ایمان صادقی یک - احمد نبی گوارزاتیلوف ۴</p>
      <p>وزن ۶۵ کیلوگرم: میثم نصیری ۵ - مرتضی قیاسی ۴</p>
      <p>وزن ۷۰ کیلوگرم:یونس امامی ۱۱ - محمدصادق فیروزپور صفر</p>
      <p>وزن ۷۴ کیلوگرم:ختیگ تسابولوف(برنده با ضربه فنی) - جمال عبادی</p>
      <p>وزن ۷۹ کیلوگرم:احمد گاژی نبی اف ۵ - سجاد غلامی یک</p>
      <p>وزن ۸۶ کیلوگرم:کامران قاسمپور ۳ - علی موجرلو صفر</p>
      <p>وزن ۹۲ کیلوگرم:علیرضا کریمی ۳ - مسعود مددی صفر</p>
      <p>وزن ۹۷ کیلوگرم:محمدحسین محمدیان(برنده)- مجتبی گلیج(حاضر به مبارزه نشد)</p>
      <p>وزن ۱۲۵ کیلوگرم: امیرحسین زارع ۱۵ - گنو پتریاشویلی ۱۱</p>
      <p>انتهای پیام</p>
    </article>
  </body>
</html>