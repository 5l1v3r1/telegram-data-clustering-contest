<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/vbivstvo-11-richnoyi-divchinki-na-odeschini-obvinuvalniy-akt-skerovano-do-sudu-330623_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T18:56:00+00:00"/>
    <meta property="og:title" content="Вбивство 11-річної дівчинки на Одещині: обвинувальний акт скеровано до суду"/>
    <meta property="og:description" content="У поліції стверджують, що доказів вини обвинуваченого достатньо для його засудження."/>
  </head>
  <body>
    <article>
      <h1>Вбивство 11-річної дівчинки на Одещині: обвинувальний акт скеровано до суду</h1>
      <h2>У поліції стверджують, що доказів вини обвинуваченого достатньо для його засудження.</h2>
      <address>
        <time datetime="2019-11-22T18:56:00+00:00">22 Nov 2019, 18:56</time>
      </address>
      <p>Прокуратура Одеської області у п'ятницю, 22 листопада, скерувала до суду обвинувальний акт стосовно <b><a href="https://dt.ua/UKRAINE/vbivstvo-divchinki-na-odeschini-pidozryuvanomu-obrano-zapobizhniy-zahid-315252_.html">підозрюваного у вбивстві 11-річної Даші Лук'яненко</a></b>. За даними слідства, 22-річний місцевий мешканець Миколи Тарасов убив дитину, щоб приховати факт сексуального насильства над потерпілою, повідомляє прес-служба обласної прокуратури.</p>
      <p>Обвинуваченому інкримінують ч. 1 ст. 297 (наруга над тілом померлого), ч. 2 ст. 146 (викрадення дитини), ч. 2 ст. 15 і ч. 4 ст. 152 (замах на зґвалтування дитини), п. п. 2, 9 ч. 2 ст. 115 (умисне вбивство дитини з метою приховати інший злочин) Кримінального кодексу України. Якщо провину обвинувачуваного буде доведено в суді, йому загрожує довічне ув'язнення.</p>
      <p>Начальник одеської поліції Олег Бех запевнив, що в рамках досудового слідства правоохоронці провели необхідну кількість експертиз і зібрали докази, достатні для доведення вини обвинуваченого.</p>
      <figure>
        <iframe src="https://www.youtube.com/embed/7pyl_jjxGJM" width="640" height="360" data-service="Youtube" scrolling="no"/>
      </figure>
      <p>Нагадаємо, що 11-річна мешканка Іванівки Одеської області Дарина Лук'яненко пропала 13 червня. Вдень вона пішла на танці, і з тих пір про її місцезнаходження нічого не було відомо. До пошукової операції залучили співробітників п'яти найближчих відділень поліції, 100 військовослужбовців Нацгвардії, десятки рятувальників, більше сотні волонтерів та авіацію.</p>
      <figure>
        <iframe src="https://www.youtube.com/embed/TEQGTeL7zww" width="640" height="360" data-service="Youtube" scrolling="no"/>
      </figure>
      <p>19 червня <b><a href="https://dt.ua/UKRAINE/v-odeskiy-oblasti-viyavili-tilo-znikloyi-11-richnoyi-divchinki-314975_.html">поліція виявила тіло 11-річної Даші</a> </b>у вигрібній ямі на подвір'ї місцевого жителя.Того ж дня правоохоронці затримали 22-річного Миколу Тарасова. Йому оголосили про підозру за статтями "викрадення", "замах на зґвалтування неповнолітньої", "вбивство неповнолітнього, поєднане із зґвалтуванням" і "наругу над тілом". Незабаром після затримання суд заарештував підозрюваного без права внесення застави.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>