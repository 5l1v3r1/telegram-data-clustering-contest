<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/trump-naznacil-zruseni-cel-vztahujicich-se-na-vyrobky-apple-duvodem-je-samsung-39501"/>
    <meta property="og:site_name" content="mobilenet.cz"/>
    <meta property="article:published_time" content="2019-11-22T18:10:00+00:00"/>
    <meta property="og:title" content="Trump naznačil zrušení cel vztahujících se na výrobky Apple. Důvodem je Samsung"/>
    <meta property="og:description" content="Americký prezident by byl ochotný vyloučit zařízení Apple vyrobená v Číně ze seznamu produktů, na něž se vztahují obchodní cla Podle něj by se stal Apple více konkurenceschopným vůči Samsungu, na jehož výrobky se cla nevztahují"/>
  </head>
  <body>
    <article>
      <h1>Trump naznačil zrušení cel vztahujících se na výrobky Apple. Důvodem je Samsung</h1>
      <address><time datetime="2019-11-22T18:10:00+00:00">22 Nov 2019, 18:10</time> by <a rel="author" href="https://mobilenet.cz/uzivatele/ioannis" target="_blank">Ioannis Papadopoulos</a></address>
      <p>
        <b>   •  Americký prezident by byl ochotný vyloučit zařízení Apple vyrobená v Číně ze seznamu produktů, na něž se vztahují obchodní cla <br/>   •  Podle něj by se stal Apple více konkurenceschopným vůči Samsungu, na jehož výrobky se cla nevztahují</b>
      </p>
      <p>Během návštěvy amerického prezidenta <a href="https://mobilenet.cz/clanky/donald-trump-chce-zpatky-domovske-tlacitko-na-iphonech-39276">Donalda Trumpa</a> v Apple továrně nacházející se v hlavním městě Texasu prezident Trump naznačil, že by byl ochotný vyloučit zařízení Apple vyrobená v Číně ze seznamu produktů, na něž se vztahují obchodní cla. Důvodem má být zvýšení konkurenceschopnosti vůči Samsungu, informuje agentura <a href="https://www.reuters.com/article/us-usa-trump-apple/trump-considering-whether-apple-should-be-exempt-from-china-tariffs-idUSKBN1XU2SN">Retuers </a>a <a href="http://www.koreaherald.com/view.php?ud=20191121000703">The Korea Herald</a>.</p>
      <figure>
        <iframe data-src="https://twitter.com/Reuters/status/1197419373343825920?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>„<i>Problém, který máme, je Samsung. Je to skvělá společnost, ale zároveň konkurence Applu, a to není spravedlivé, protože máme obchodní dohodu s Koreou – uzavřeli jsme skvělou obchodní dohodu s Jižní Koreou – ale s Applem musíme zacházet podobně, jako zacházíme se společností Samsung,</i>“ nechal se slyšet Trump.</p>
      <p>Faktem je, že naprostá většina zařízení s logem nakousnutého jablka, která se na americkém trhu prodává, je vyráběna v Číně, kvůli čemuž se na ně zákonitě vztahují obchodní cla. Samsung vyrábí v Indii a Vietnamu, díky čemuž se clům vyhnul. Analytici jsou však poměrně skeptičtí k možnosti zrušení cel vztahujících se na produkty Apple . Podle jejich názorů by tento krok z pohledu zákazníků nijak nezvýšil konkurenceschopnost Applu oproti Samsungu, pouze by Applu snížil náklady.</p>
      <figure>
        <embed-post data-src="https://www.instagram.com/p/B5G6OHth0-i" data-service="Instagram"/>
      </figure>
      <p>Administrativa Donalda Trumpa již nabídla několik výjimek vztahujících se na součástky, které jsou využívány k produkci Macu Pro v Austinu. Cupertinský gigant však musí i tak platit 10% clo na bezdrátová sluchátka <a href="https://mobilenet.cz/clanky/privitejte-apple-airpods-pro-sluchatka-s-aktivnim-potlacenim-hluku-za-cenu-telefonu-39288">AirPods</a>, chytré hodinky <a href="https://mobilenet.cz/clanky/prodeje-apple-watch-vzrostly-mezirocne-o-polovinu-prakticky-nemaji-konkurenci-39403">Apple Watch</a> i další produkty vyráběné v Číně. Americká vláda navíc plánuje uvalit na výrobky z Číny další cla v průběhu příštího měsíce, která by se měla vztahovat i na <a href="https://mobilenet.cz/clanky/recenze-apple-iphone-11-pro-stale-svuj-znovu-nejvykonnejsi-39010">iPhony</a>.</p>
      <related>
        <h4>Související články</h4>
        <a href="https://mobilenet.cz/clanky/sluchatka-od-applu-a-prvni-zlom-v-kauze-huawei-mnews-39295"/>
        <a href="https://mobilenet.cz/clanky/blufuje-tvrdi-analytikove-o-trumpove-hrozbe-uvaleni-10-cla-na-iphony-36630"/>
        <a href="https://mobilenet.cz/clanky/trump-uznal-padne-argumenty-tima-cooka-po-spolecnem-jednani-o-obchodnich-tarifech-38669"/>
        <a href="https://mobilenet.cz/clanky/apple-vydal-watchos-61-novinkou-je-podpora-airpods-pro-39308"/>
        <a href="https://mobilenet.cz/clanky/hacker-dokaze-ovladnout-mac-pomoci-upraveneho-lightning-kabelu-38632"/>
        <a href="https://mobilenet.cz/clanky/nejnovejsi-macos-catalina-prinasi-podporu-ipad-aplikaci-a-posila-itunes-ke-dnu-38037"/>
      </related>
    </article>
  </body>
</html>