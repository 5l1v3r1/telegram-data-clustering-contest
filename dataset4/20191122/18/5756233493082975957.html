<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622812/%D8%AA%D9%86%D8%A8%D9%84%E2%80%8C%D8%AA%D8%B1%DB%8C%D9%86-%DA%A9%D9%88%D8%AF%DA%A9%D8%A7%D9%86-%D8%AC%D9%87%D8%A7%D9%86-%D8%B1%D8%A7-%D8%A8%D8%B4%D9%86%D8%A7%D8%B3%DB%8C%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-22T18:52:00+00:00"/>
    <meta property="og:title" content="تنبل‌ترین کودکان جهان را بشناسید"/>
    <meta property="og:description" content="سازمان جهانی بهداشت در تازه‌ترین اقدامات خود یک بررسی آماری انجام داده و طی آن تنبل‌ترین کودکان جهان را معرفی کرده است."/>
  </head>
  <body>
    <article>
      <h1>تنبل‌ترین کودکان جهان را بشناسید</h1>
      <address>
        <time datetime="2019-11-22T18:52:00+00:00">22 Nov 2019, 18:52</time>
      </address>
      <p>
        <i>سازمان جهانی بهداشت در تازه‌ترین اقدامات خود یک بررسی آماری انجام داده و طی آن تنبل‌ترین کودکان جهان را معرفی کرده است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به نقل از دیلی‌میل، نتایج تازه‌ترین بررسی آماری حاکی از‌ آن است، کره جنوبی تنبل‌ترین کودکان جهان را دارد.</p>
      <p>به گفته محققان کودکان در این کشور، در خوش‌بینانه‌ترین حالت ممکن تنها یک ساعت فعالیت بدنی دارند.</p>
      <figure>
        <img src="https://aftabnews.ir/files/fa/news/1398/9/1/362168_968.jpg"/>
      </figure>
      <p>پژوهش‌ها، آمریکا را چهارمین کشور و انگلیس را بیست و نهمین کشور به جهت تنبلی کودکان معرفی می‌کند.</p>
      <p>اطلاعات سازمان جهانی بهداشت، کودکان کره جنوبی ، فیلیپین و کامبوج را به عنوان تنبل‌ترین کودکان معرفی می‌کند و در مقابل از کودکان بنگلادش ، اسلواکی و ایرلند به عنوان فعال‌ترین اسم می‌برد.</p>
      <p>راسل وینر، رئیس کالج سلطنتی کودکان می‌گوید:‌کودکانی که فعال‌تر هستند از سلامتی بیشتر بهره می‌برند و به طور کلی در مدرسه بهتر عمل می‌کنند.</p>
      <p>محققان سازمان جهانی بهداشت گزارشی را تهیه کرده‌اند که سطح نگران کننده تنبلی نوجوانان در سراسر جهان را تشریح می‌کند.</p>
      <p>در این گزارش آمده است: همه کودکان بین ۱۱ تا ۱۷ سال باید حداقل یک ساعت ورزش روزانه انجام دهند، اما در واقعیت فقط حدود ۱۹ درصد آن را عملی می‌کنند.</p>
      <p>رجینا گوتولد، نویسنده این مطالعه تأکید کرد:‌ اقدامات فوری سیاست برای افزایش فعالیت بدنی لازم است به ویژه برای ترویج و حفظ مشارکت دختران در فعالیت‌های بدنی که به سلامت آنها کمک می‌کند».</p>
      <p>گوتولد و تیم وی گفتند که فعالیت بدنی برای رشد قلب، ریه‌ها، استخوان‌ها و ماهیچه‌ها و حفظ وزن سالم آنها مهم است.</p>
      <p>طبق آمار مرکز کنترل و پیشگیری از بیماری، میزان چاقی کودکان در ایالات متحده ۱۸.۵ درصد است و حدود ۱۳.۷ میلیون نوجوان را گرفتار کرده است.</p>
    </article>
  </body>
</html>