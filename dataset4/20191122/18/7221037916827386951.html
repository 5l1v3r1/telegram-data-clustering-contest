<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/erdogan-izmirin-basina-gelen-en-buyuk-felaket-chpdir/927494"/>
    <meta property="og:site_name" content="medya faresi"/>
    <meta property="article:published_time" content="2019-11-22T18:26:00+00:00"/>
    <meta property="og:title" content="Erdoğan: İzmir’in başına gelen en büyük felaket CHP’dir"/>
    <meta property="og:description" content="Cumhurbaşkanı Recep Tayyip Erdoğan, İzmir'de Kiraz Belediyesi tarafından düzenlenen yemekte konuştu."/>
  </head>
  <body>
    <article>
      <h1>Erdoğan: İzmir’in başına gelen en büyük felaket CHP’dir</h1>
      <h2>Cumhurbaşkanı Recep Tayyip Erdoğan, İzmir'de Kiraz Belediyesi tarafından düzenlenen yemekte konuştu.</h2>
      <address>
        <time datetime="2019-11-22T18:26:00+00:00">22 Nov 2019, 18:26</time>
      </address>
      <p>İzmir’de bulunan Cumhurbaşkanı Recep Tayyip Erdoğan önce Bayındır’da sonra Kiraz’da açıklamalar yaptı. Erdoğan en son Kiraz Belediyesi’nin düzenlediği yemekte konuştu.</p>
      <p>Yemekte yaptığı konuşmada Erdoğan’ın öne çıkan sözleri şöyle:</p>
      <p>* İzmir'in başına gelen en büyük felaket CHP’dir. İnşallah yakında İzmir de güçlü Türkiye’ye katılacak.</p>
      <p>*(Beştepe’de bir CHP’li ile görüştüğü iddiasını yalanlayarak) Eğer böyle bir şey olduysa ben Ben Cumhurbaşkanlığımı ortaya koyuyorum, acaba Bay Kemal CHP Genel Başkanlığını ortaya koyabilecek mi?</p>
      <p>* Türkiye’nin başarılarının üzerini örtüp, ülkeyi batmış gibi göstereceksin. Çünkü Bay Kemal olmak için bu şart.</p>
      <p>* Bizim Amerika ziyaretine bile gölge düşürmek için neler yaptı neler...</p>
      <p>* Palet fabrikasıyla ilgili her tür yalanı söylüyor. Satılan bir şey yok. Yasal olmayan bir şey varsa Türkiye bir hukuk devletidir.</p>
      <p>* Kendi başkanlığını korumak için bir yalan ortaya atıyor. Hakikaten Bay Kemal olmak kolay değil.</p>
      <p>Erdoğan’ın Bayındır ve Kiraz’daki konuşmaları ise şöyle:</p>
      <h3>Bayındır</h3>
      <p>Türkiye Cumhurbaşkanı Recep Tayyip Erdoğan, Bayındır'a yapılacak yatırımlarla ilçenin daha da kalkınacağını belirterek, "Tarıma dayalı ihtisas organize sanayi bölgesini kuracağız. Yaklaşık 1 milyon 334 bin metrekare alanda kurulacak olan süs bitkileri organize sanayi bölgesinde 25 dekarlık 40 adet süs bitkileri işletmesi faaliyet gösterecektir" dedi.</p>
      <p>Tarım ve Orman Bakanı Bekir Pakdemirli'nin organize sanayi bölgesi işinin bir numaralı sorumlusu olacağını belirten Erdoğan, "İnşallah Bayındır'ımız milletvekillerimiz ve belediye başkanımızla çok daha bayındır hale gelecek. Milletvekili arkadaşlarım ve belediye başkanımız hep birlikte bu yakın takibi sürdüreceğiz ve süratle de inşallah tarıma dayalı ihtisas organize sanayi bölgesini kuracağız. Yaklaşık 1 milyon 334 bin metrekare alanda kurulacak olan süs bitkileri organize sanayi bölgesinde 25 dekarlık 40 adet süs bitkileri işletmesi faaliyet gösterecekti" ifadesini kullandı.</p>
      <p>Bayındır bölgesinin Türkiye'nin özellikle süs bitkileri yetiştiriciliği konusunda kalbi ve ihracat üssü olacağını vurgulayan Cumhurbaşkanı Erdoğan, şöyle devam etti:</p>
      <p>"Tabii bununla beraber buraya girecek sermayeyi, parayı düşünün. Ciddi bir hareketliliği nereye getirecek, Bayındır'a getirecek.”</p>
      <p>Hep "Bizi asla bölemeyecekler" dediğini anımsatan Erdoğan, ifadelerini şöyle sürdürdü:</p>
      <p>"Barış Pınarı Harekat ile orada, YPG/PYD/PKK'ya gereken dersi verdik mi, veriyor muyuz? Suriye Milli Ordusu ile beraber burada Mehmetçiklerimizin verdiği bu mücadele, evelallah tarihe bir kayıttır.</p>
      <p>Erdoğan ayrıca "Ekonomik alanda attığımız adımları biraz daha geliştirdiğimizde de inşallah Ergenli Barajı ile ilgili adımı da atmak istiyoruz. Şu anda ciddi bir toparlanmadayız ve bu toparlanma ile birlikte de 2020-2021'de bunun planlaması ve adımını atabiliriz. Hatta belki, yap-işlet-devret ile bir imkan yakaladığımızda fazla da beklemeyiz, hemen adımını atarız” dedi.</p>
      <h3>Kiraz</h3>
      <p>Bayındır’ın ardından Erdoğan helikopterle Kiraz’a geçti.</p>
      <p>Cumhurbaşkanı Erdoğan İzmir'in Kiraz ilçesinde "Kiraz'da jeotermal kaynakların değerlendirilmesi için bir çalışma yapılması talimatı verdim" dedi. Erdoğan "YPG'ye 33 bin TIR silah verildi. Şimdi onları bulduk, topluyoruz" ifadelerini kullandı.</p>
      <p>Cumhurbaşkanı Erdoğan'ın açıklamalarından satırbaşları şekilde:</p>
      <p>* Kiraz'da gelecek çok başka olacak. Hep birlikte çalışıyoruz, Kiraz'ı daha ileriye taşıyacağız.</p>
      <p>* Size buradan bir müjdem olacak. Jeotermal kaynakların değerlendirilmesi için bir çalışma yapılması talimatı verdim.</p>
      <p>* Kiraz'a hayvan barınağı kazandırıyoruz gerekli görüşmeler yapıldı.</p>
      <p>* Barış Pınarı Harekatı ile ülkemizin güneyinde neler yaptığımızı görüyorsunuz. Teröristler kaçıyor biz kovalıyoruz. İnlerine girdik. Terör örgütü YPG’ye verilen 33 bin TIR silah bulduk, topluyoruz.</p>
    </article>
  </body>
</html>