<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/cati-romani-au-votat-in-diaspora-pana-la-ora-2000-numarul-este-mai-mare-decat-primul-tur-20097641"/>
    <meta property="og:site_name" content="Cancan.ro"/>
    <meta property="article:published_time" content="2019-11-22T18:52:02+00:00"/>
    <meta property="og:title" content="Câţi români au votat în diaspora până la ora 20:00. Numărul este mai mare decât primul tur"/>
    <meta property="og:description" content="Peste 78.000 de români au votat în străinătate pentru cel de al doilea tur al alegerilor prezidenţiale până la ora 20:00, potrivit datelor Biroului"/>
  </head>
  <body>
    <article>
      <h1>Câţi români au votat în diaspora până la ora 20:00. Numărul este mai mare decât primul tur</h1>
      <address><time datetime="2019-11-22T18:52:02+00:00">22 Nov 2019, 18:52</time> by <a rel="author">Loredana T.</a></address>
      <p>Peste 78.000 de români au votat în străinătate pentru cel de al doilea tur al alegerilor prezidenţiale până la ora 20:00, potrivit datelor Biroului Electoral Central (BEC), cu 18.000 mai mulți față de aceeași oră în primul tur.</p>
      <p>Până la ora 18.00, 78.989 de români au votat la secțiile organizate în străinătate pentru cel de-al doilea tur al alegerilor prezidențiale, față de 60.939 câți au votat în primul tur la aceeași oră.</p>
      <p>Votul pentru cel de-al doilea tur al alegerilor pentru desemnarea Președintelui României a început în străinătate, vineri, 22 noiembrie, la Auckland, în Noua Zeelandă, la ora 01.00, ora României (ora 12.00 ora locală), la secția de votare nr. 17, cea mai îndepărtată secție de votare organizată în afara granițelor României.</p>
      <p>Votul în cadrul celor 838 de secții organizate în străinătate se desfășoară pe parcursul a trei zile: vineri, 22 noiembrie 2019, în intervalul orar 12.00 – 21.00, sâmbătă, 23 noiembrie 2019, și duminică, 24 noiembrie 2019, în intervalul orar 07.00 – 21.00.</p>
    </article>
  </body>
</html>