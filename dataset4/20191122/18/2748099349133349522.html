<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trafficnews.bg/sport/maritsa-sas-spetsialna-pokana-kam-uchilishtata-mach-161283/"/>
    <meta property="og:site_name" content="trafficnews"/>
    <meta property="article:published_time" content="2019-11-22T18:40:00+00:00"/>
    <meta property="og:title" content="Марица със специална покана към училищата за мач от Шампионската лига"/>
    <meta property="og:description" content="Ученици, учители и служители гледат безплатно мача с руския шампион Динамо в сряда"/>
  </head>
  <body>
    <article>
      <h1>Марица със специална покана към училищата за мач от Шампионската лига</h1>
      <h2>Ученици, учители и служители гледат безплатно мача с руския шампион Динамо в сряда</h2>
      <address><time datetime="2019-11-22T18:40:00+00:00">22 Nov 2019, 18:40</time> by <a rel="author" href="https://trafficnews.bg/page/team/" target="_blank">TrafficNews.bg</a></address>
      <p>Волейболен клуб Марица (Пловдив) отправя покана към всички училища от Пловдив, областта и страната. Идната сряда техните ученици, учители и служители ще могат да гледат безплатно на живо в зала Колодрума двубоя им от Шампионската лига с най-успешния клуб в историята на състезанието – руския шампион Динамо (Москва), а след това, през януари, да станат част от специален волейболен празник заедно със състезателките на българския шампион.</p>
      <p>Училищата, които желаят да се възползват от тази покана и да организират групови посещения на мача, трябва да направят своите предварителни заявки на телефон +359-897815150. Така учениците, заедно с техните ръководители, ще получат безплатни пропуски за сектор B2 за волейболната среща, както и покани за празника, който ще се проведе на 24 януари от 18:00 б.в., също в зала Колодрума. На този празник всички те ще имат възможност лично да се запознаят с волейболистките на Марица и да се повеселят заедно с тях с възможност за снимки и автографи. Мачът Марица – Динамо от Група Е на Шампионската лига е с начален час 18:30 б.в. на 27 ноември.</p>
      <related>
        <h4>Прочетете още</h4>
        <a href="https://trafficnews.bg/obshtestvo/meditsinska-sestra-otvorete-si-ochite-hora-dokato-se-strada-161497/"/>
        <a href="https://trafficnews.bg/obshtestvo/svidetel-povratna-versiia-chane-ne-e-zastrelial-zhena-si-161409/"/>
        <a href="https://trafficnews.bg/bohemi/razlichnite-mladi-ivan-i-nikoletaambitsiia-lyubov-i-mechti2-161278/"/>
        <a href="https://trafficnews.bg/obshtestvo/snegat-izchezna-pamporovo-161430/"/>
      </related>
    </article>
  </body>
</html>