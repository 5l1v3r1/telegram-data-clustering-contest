<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/lifewitness/777006/etsi-tha-katalavis-oti-se-goustari-oi-synadelfos-sou/"/>
    <meta property="og:site_name" content="to10.gr"/>
    <meta property="article:published_time" content="2019-11-22T18:56:39+00:00"/>
    <meta property="og:title" content="Ετσι θα καταλάβεις ότι σε γουστάρει ο/η συνάδελφός σου"/>
    <meta property="og:description" content="Έχεις υποψίες ότι ο συνάδελφός σου έχεις άλλες βλέψεις, πιο πονηρές για εσάς τους δύο. Λογικά, δίκιο θα ‘χεις."/>
  </head>
  <body>
    <article>
      <h1>Ετσι θα καταλάβεις ότι σε γουστάρει ο/η συνάδελφός σου</h1>
      <h2>Έχεις υποψίες ότι ο συνάδελφός σου έχεις άλλες βλέψεις, πιο πονηρές για εσάς τους δύο. Λογικά, δίκιο θα ‘χεις.</h2>
      <address><time datetime="2019-11-22T18:56:39+00:00">22 Nov 2019, 18:56</time> by <a rel="author">to10.gr</a></address>
      <p>Αν το καλοσκεφτείς, το 1/3 της ημέρας σου το περνάς στον χώρο εργασίας σου. Σε αυτές τις οκτώ και ώρες, καθημερινής συναναστροφής και αλληλεπίδρασης με ανθρώπους, είναι… ανθρώπινο να σε δει κάποιος από αυτούς με άλλο μάτι. Ίσως να υποψιάζεσαι κάτι, αλλά η φωνή της λογικής (και της άρνησης) σου λέει ότι η συμπεριφορά του συναδέλφου σου κινείται σε φιλικό πλαίσιο. Μπορεί και να έχεις δίκιο, κάτι για το οποίο αμφιβάλλουμε από τη στιγμή που αυτό το άρθρο σου τράβηξε το ενδιαφέρον. Και το ένστικτο, συχνά, είναι το πιο τρανταχτό σημάδι.</p>
      <p>
        <b>Του/ης αρέσει να μιλάει συνέχεια μαζί σου</b>
      </p>
      <p>
        <a href="https://www.to10.gr/podosfero/superleague/776819/martins-poly-kala-o-valbouena-panetimos-o-gkigierme/">
          <i>Μαρτίνς: «Πολύ καλά ο Βαλμπουενά, πανέτοιμος ο Γκιγιέρμε»</i>
        </a>
      </p>
      <p>Και το αποδεικνύει έχοντας πάντα κάτι να πει. Δώσε σημασία στα σημάδια: τον τόνο της φωνής του όταν μιλάει, το ύφος του και τη γλώσσα σώματός του. Αν μιλάτε απλώς για θέματα της δουλειάς, είναι πολύ πιθανό να σε συμπαθεί και να σε σέβεται σαν συνάδελφο. Οι συζητήσεις επί παντός επιστητού, όμως, δείχνουν τη φύση του ενδιαφέροντός του για εσένα.</p>
      <p>Ωστόσο, αν είσαι καινούριος στη δουλειά, κάνε λίγο υπομονή, καθώς μπορεί να θέλει να σε κάνει να νιώσεις άνετα.</p>
      <p>
        <b>Δεν κωλύεται να χαμογελάσει</b>
      </p>
      <p>Σημαντική ένδειξη ότι κάποιος σε βλέπει ερωτικά είναι το  eye contact. Ορισμένες φορές η αυτοπεποίθηση μας, μας εμπαίζει, παραβλέπουμε αυτό το καταφανές σημάδι και νομίζουμε ότι είναι φιλικό. Υπάρχει η πιθανότητα να είναι φιλικό; Ναι, εφόσον δε μπορεί να σε χαιρετήσει γιατί δουλεύει και σου γνέφει χαμογελαστά. Κατά τ’ άλλα είναι ξεκάθαρη αυθόρμητη αντίδραση που τρέφει συναισθήματα.</p>
      <p>
        <b>Σου φέρνει πράγματα χωρίς να τα ζητήσεις</b>
      </p>
      <p>Σου πήρε κάποιος από το γραφείο το στυλό, νευρίασες και την επόμενη μέρα σου έφερε στυλό; Σου έφερε το αναψυκτικό που ψάχνεις και δε βρίσκεις στο γειτονικό σούπερ μάρκετ;</p>
      <p>Οτιδήποτε και να σου φέρνει, το οποίο δεν ψάχνει τρόπο να ξεφορτωθεί, χωρίς να το έχεις ζητήσει, συμβαίνει επειδή θέλει να τραβήξει την προσοχή σου και να σε δει να χαμογελάς.</p>
      <p>
        <b>Σου ζητάει να πάτε «να τσιμπήσετε κάτι»</b>
      </p>
      <p>Δε γνωρίζουμε πώς είναι το περιβάλλον εργασίας σας, αλλά αν δεν τρώτε στο γραφείο ενώ δουλεύετε ή δεν πίνετε μπύρες πάνω σε μία σανίδα με πιτσιλιές από μπογιά, όλο και κάποιο μέρος θα βρίσκει να σε ξεμοναχιάσει με αφορμή το μεσημεριανό.</p>
      <p>Κατά τη διάρκεια του φαγητού, η ατμόσφαιρα είναι λιγότερη τεταμένη από αυτή της δουλειάς, οι άνθρωποι χαλαρώνουν και όλα κυλάνε πιο αβίαστα. Είναι λογικό, αν σε βλέπει αλλιώς, να θέλει να «τσιμπήσετε» κάτι μόνοι σας.</p>
      <p>
        <b>Ψάχνει τη διπλανή σου θέση</b>
      </p>
      <p>Ακούγεται κάπως παιδικό, αλλά είναι αλήθεια και δε μένει παρά να το παρατηρήσεις. Ο σκοπός του είναι να σου πει εμμέσως ότι ενδιαφέρεται, δίνοντας το βάρος της προσοχής του σε εσένα. Παρατήρησε το κι εσύ, ντε.</p>
      <p>
        <b>«Συγγνώμη ήταν τυχαίο»</b>
      </p>
      <p>Ίσως περνάει «τυχαία» από το μέρος στο οποίο βρίσκεσαι. Μπορεί και να σε αγγίζει «καταλάθος, επειδή είναι ατσούμπαλος». Μπορεί, αν παρατηρήσεις τη γλώσσα του σώματος του, να το καταλάβεις κι εσύ. Αυτή η γλώσσα έχει πολλά να μας πει, αφού είναι αυθόρμητη και δε φιλτράρει σχεδόν τίποτα. Αν δεν έχεις ιδέα περί τίνος πρόκειται, δες εδώ τι <a href="https://www.in2life.gr/relations/singles/article/400624/glossa-toy-somatos-ti-thelei-na-soy-pei;-.html">μπορεί να πει ένα σώμα.<br/></a><br/><b>Θα σε βοηθήσει με κάθε τρόπο</b></p>
      <p>Είναι εκεί για εσένα, σου το έχει δείξει πολλάκις. Ένας ακόμη τρόπος/σχέδιο που μπορεί να έχει βάλει σε εφαρμογή, είναι η βοήθεια που σου προσφέρει. Έχει χρόνο να σε βοηθήσει όταν το χρειάζεσαι; Πιθανολογούμε ότι για να μπήκες σε αυτό το άρθρο, η απάντηση είναι «Ναι».</p>
      <p>Σε δευτερο επίπεδο, παρατήρησε αν σε υπερασπίζεται. Αν δεν δουλεύεις σε εργασιακά παραδεισένιο περιβάλλον, ίσως έχεις νιώσει αδικημένος, μπορεί να σε έχουν προσβάλλει –σε κάθε περίπτωση, κάποια στιγμή έχεις νιώσει άβολα από τη συμπεριφορά συναδέλφου. Αλλά εκείνος, εκεί, σπαθί, σε υπερασπίστηκε και ένιωσες λίγο καλύτερα που κάποιος ήταν με το μέρος σου.</p>
      <p>
        <b>Σε φωνάζει με το όνομά σου;</b>
      </p>
      <p>Θα παραδεχτούμε ότι αυτό είναι κάπως τραβηγμένο, αλλά ενίοτε συμβαίνει. Δεν αποκλείεται να σου έχει βγάλει παρατσούκλι· μην πάει το μυαλό σου σε παρωνύμια τα οποία αναφέρονται σε έντομα και λοιπά ζωάκια, αλλά το υποκοριστικό του ονόματός σου, για παράδειγμα. Ή αν σε φωνάζει με το επίθετό σου.</p>
      <p>Το φιλικό πείραγμα είναι διαφορετικό από αυτό με προδιάθεση για φλερτ. Κι αν δεν μπορείς να τα ξεχωρίσεις, θα σου δώσουμε ένα tip: στο πονηρό πείραγμα συμπεριλαμβάνεται το κοίταγμα στα μάτια.</p>
      <p>
        <b>
          <a href="https://www.to10.gr/lifewitness/777006/etsi-tha-katalavis-oti-se-goustari-oi-synadelfos-sou/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>