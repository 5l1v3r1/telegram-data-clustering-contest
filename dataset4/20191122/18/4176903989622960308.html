<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/evropol-razbijena-mreza-krijumcara-migranata/"/>
    <meta property="og:site_name" content="Krstarica"/>
    <meta property="article:published_time" content="2019-11-22T18:00:00+00:00"/>
    <meta property="og:title" content="EVROPOL: Razbijena mreža krijumčara migranata"/>
    <meta property="og:description" content="HAG - Poljska pogranična straža je uz podršku Evropola 18. novembra razbila organizovanu kriminalnu grupu koja je bila uključena u krijumčarenje"/>
  </head>
  <body>
    <article>
      <h1>EVROPOL: Razbijena mreža krijumčara migranata</h1>
      <address><time datetime="2019-11-22T18:00:00+00:00">22 Nov 2019, 18:00</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521074.gif"/>
        <figcaption>Foto: Tanjug/Tanjug, arhiva</figcaption>
      </figure>
      <p>HAG – Poljska pogranična straža je uz podršku Evropola 18. novembra razbila organizovanu kriminalnu grupu koja je bila uključena u krijumčarenje migranata.</p>
      <p>Poljski policajci uhapsili su 17 osumnjičenih članova kriminalne mreže, od kojih su četvorica za koje se veruje da su glavni organizatori, zadržani u pritvoru.</p>
      <p>Tokom operacije zaplenjeni su telefoni i računari), kao i dokumenta registrovanih kompanija koja se koriste za olakšavanje ilegalne imigracije.</p>
      <p>Aktivna od 2012. godine, ta grupa je omogućila ilegalni prelazak granice iz istočne Evrope, Azije i Afrike, uglavnom u Poljsku, pa u druge zemlje EU i Sjedinjene Države, saopštio je Evropol.</p>
      <p>Kriminalna mreža je sarađivala sa kriminalcima iz različitih zemalja, pre svega Rusije, Turske i Ukrajine i omogućila nelegalni ulazak u EU za najmanje 13.000 ljudi i tako zaradila više od 2,3 miliona evra.</p>
      <p>(Tanjug)</p>
    </article>
  </body>
</html>