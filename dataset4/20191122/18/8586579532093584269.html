<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/suriyeli-hamal-cinayetinde-tutuklamalar-257513h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T18:50:00+00:00"/>
    <meta property="og:title" content="Suriyeli hamal cinayetinde tutuklamalar"/>
    <meta property="og:description" content="Kayseri'de meyve- sebze halinde, Suriyeli hamallar arasında kasa indirme nedeniyle çıkan kavgada 1 kişi öldü, 2 kişi yaralandı. Gözaltına alınan Suriye uyruklu iki kardeş Muhammed Ahmet G. ve kardeşi Eymen G. çıkarıldıkları mahkemece tutuklandı."/>
  </head>
  <body>
    <article>
      <h1>Suriyeli hamal cinayetinde tutuklamalar</h1>
      <address><time datetime="2019-11-22T18:50:00+00:00">22 Nov 2019, 18:50</time> by <a rel="author">Yeni Çağ Gazetesi</a></address>
      <p>
        <b>Kayseri'de meyve- sebze halinde, Suriyeli hamallar arasında kasa indirme nedeniyle çıkan kavgada 1 kişi öldü, 2 kişi yaralandı. Gözaltına alınan Suriye uyruklu iki kardeş Muhammed Ahmet G. ve kardeşi Eymen G. çıkarıldıkları mahkemece tutuklandı.</b>
      </p>
      <p>Olay, sabah saat 05.00 sıralarında Kocasinan ilçesi Yenipervane Mahallesi'nde bulunan meyve-sebze halinde yaşandı. İddiaya göre, hamallık yapan Suriye uyruklu kardeşler Muhammed Ahmet G. (24) ve Eymen G. (19) ile vatandaşları Yaser El Rabiğ (19), Beşşar Es Rabiğ (23) ve Cevad El Hasan (20) arasında kasa indirme meselesi nedeniyle tartışma çıktı. Bir süre sonra kavgaya dönüşen olayda, Muhammed Ahmet G. ve Eymen G. kardeşler, Yaser El Rabiğ, Beşşar Es Rabiğ ve Cevad El Hasan'ı bıçakla yaraladı.<br/><br/>İhbar üzerine olay yerine polis ve sağlık ekipler sevk edildi. 2 kardeş polis tarafından gözaltına alınırken, 3 yaralı ambulanslarla Şehir Hastanesi'ne kaldırıldı. Yaralılardan Yaser El Rabiğ doktorların tüm müdahalesine rağmen hayatını kaybetti. Diğer 2 yaralının sağlık durumlarının iyi olduğu öğrenildi. Polis, soruşturma başlattı.</p>
      <p>
        <b>TUTUKLANDILAR</b>
      </p>
      <p>Gözaltına alınan Suriye uyruklu iki kardeş Muhammed Ahmet G. (24) ve kardeşi Eymen G. (19), çıkarıldıkları mahkemece tutuklandı, babaları ise Zekeriya G. adli kontrol şartıyla serbest bırakıldı.</p>
      <related>
        <a href="https://www.yenicaggazetesi.com.tr/umit-ozdag-turklerin-insanlik-haklarina-aykiri-256963h.htm"/>
        <a href="https://www.yenicaggazetesi.com.tr/tmo-yuz-binlerce-ton-gidayi-suriyeliler-icin-hibe-edecek-255299h.htm"/>
        <a href="https://www.yenicaggazetesi.com.tr/iyi-partili-umit-ozdag-goc-idaresi-bu-bilgiyi-sakliyor-252260h.htm"/>
        <a href="https://www.yenicaggazetesi.com.tr/turkiye-sokak-aralarinda-suriyeli-cetelerle-tanisiyor-250208h.htm"/>
      </related>
    </article>
  </body>
</html>