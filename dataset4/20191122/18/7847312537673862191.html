<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474223-niebywale-mazgula-atakuje-gersdorf"/>
    <meta property="og:site_name" content="wPolityce.pl"/>
    <meta property="article:published_time" content="2019-11-22T18:07:52+00:00"/>
    <meta property="og:title" content="Niebywałe! Mazguła atakuje Gersdorf: „Lepiej niech Pani nie kompromituje całego środowiska sędziów Sądu Najwyższego”"/>
    <meta property="og:description" content="&quot;Nie okazuje Pani zainteresowania tą historyczną chwilą? A może obraziła się Pani na tę swoją marną pensję 27 tys. zł., za którą, jak Pani już kiedyś określiła 'można wyżyć tylko na prowincji'?&quot;."/>
  </head>
  <body>
    <article>
      <h1>Niebywałe! Mazguła atakuje Gersdorf: „Lepiej niech Pani nie kompromituje całego środowiska sędziów Sądu Najwyższego”</h1>
      <address><time datetime="2019-11-22T18:07:52+00:00">22 Nov 2019, 18:07</time> by <a rel="author" href="https://wpolityce.pl/autorzy/437-znalezione-w-sieci-2" target="_blank">Znalezione w sieci</a></address>
      <p>
        <b>Wojna w „rodzinie”! Adam Mazguła atakuje prof. Małgorzatę Gersdorf, I Prezes Sądu Najwyższego! Za co? Temu piewcy stanu wojennego i fanowi Jaruzelskiego nie podobna się zbyt mały radykalizm prof. Gersdorf i jej rzekoma niechęć do siłowej konfrontacji zbuntowanych sędziów i strony rządowej, po niedawnym wyroku TSUE!</b>
      </p>
      <p>CZYTAJ RÓWNIEŻ: <a href="https://wpolityce.pl/polityka/457837-mazgulaza-tej-wladzy-zycie-stracilo-wiecej-ofiar-niz-w-1981">To po prostu obrzydliwe! Perfidne oskarżenia Mazguły: Za tej opresyjnej władzy straciło zdrowie i życie więcej ofiar niż w stanie wojennym opublikowano: 4 sierpnia</a></p>
      <p>
        <a href="https://wpolityce.pl/polityka/457295-mazgula-w-furii-schetyna-nie-chce-go-na-listach-ko">Schetyna nie chce Mazguły na listach wyborczych KO. Były wojskowy ogłasza „wojnę”: Czym różni się on od „największego” prezesa?</a>
      </p>
      <p>W egzaltowanym wpisie Adama Mazguły na Facebooku padają naprawdę mocne słowa.</p>
      <blockquote>Jeśli prawdą jest, że zamierza Pani zwlekać i dalej grać na przeczekanie, to lepiej niech Pani nie kompromituje całego środowiska sędziów Sądu Najwyższego i odejdzie, albo niech Pani weźmie się do solidnej służby naszemu społeczeństwu, które na Panią liczy.To co Pani Małgorzato, będzie w ogóle jakieś działanie?</blockquote>
      <p>– pyta Mazguła.</p>
      <p>O co dokładnie chodzi oficerowi Ludowego Wojska Polskiego? Zdaniem Mazguły, I Prezes SN nie chce wojny z rządem.</p>
      <blockquote>Trybunał Sprawiedliwości Unii Europejskiej wydał wyrok, który jest zgodny z oczekiwaniami obrońców niezależności sądownictwa w Polsce. Tymczasem Pani, pierwszy prezes Sądu Najwyższego uspokaja, że reakcji sądu nie należy spodziewać się szybko! Że co? Nie szybko? To znaczy, kiedy weźmie się Pani do roboty</blockquote>
      <p>– histeryzuje Mazguła.</p>
      <blockquote>Radzę Pani, wzorem sztabów kryzysowych porzucić wszystkie inne zajęcia, wykłady, spotkania, programy medialne, konferencje o bohaterskiej postawie sędziów niezłomnych, …, przyjmowanie kolejnych nagród i zachwytów nad leniwym trwaniem, aby zrobić coś niezbędnego na miarę historycznej chwili dla naszego narodu?</blockquote>
      <p>– pisze Mazguła.</p>
      <p>Mazguła wypomina też prof. Małgorzacie Gersdorf wysokość pensji i stwierdza, że powinna ona „koszarować” sędziów w SN!</p>
      <blockquote>Codziennie powstaje nowa rzeczywistość prawna, a Pani nie koszaruje sędziów w miejscach pracy, nie organizuje im pracy w systemie ciągłym, wyżywienia i spania, bo taka jest potrzeba chwili, przynajmniej do czasu rozstrzygnięć, wydania wyroków naprawczych? Nie okazuje Pani zainteresowania tą historyczną chwilą? A może obraziła się Pani na tę swoją marną pensję 27 tys. zł., za którą, jak Pani już kiedyś określiła „można wyżyć tylko na prowincji”?</blockquote>
      <p>– pyta.</p>
      <figure>
        <img src="https://wpolityce.pl/p/635242"/>
      </figure>
      <figure>
        <img src="https://wpolityce.pl/p/635243"/>
      </figure>
      <p>Pan Mazguła musi mieć o sobie bardzo wysokie mniemanie. Jest zapewne pewien, że „poruszona” jego wpisem Małgorzata Gersdorf ruszy na kolejną wojnę z reformą sądownictwa i będzie pikietować pod Sejmem lub pod własnym sądem. Prawda jest jednak taka, że ani prof. Gersdorf, ani nawet politycy opozycji nie przejmują się osobliwymi apelami i odezwami Mazguły.</p>
      <p>WB</p>
    </article>
  </body>
</html>