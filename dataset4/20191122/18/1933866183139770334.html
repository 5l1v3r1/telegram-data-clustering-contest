<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spazionapoli.it/2019/11/22/pardo-milan-napoli-ammutinamento/"/>
    <meta property="og:site_name" content="Spazio Napoli"/>
    <meta property="article:published_time" content="2019-11-22T18:56:57+00:00"/>
    <meta property="og:title" content="Pardo commenta: “Milan-Napoli non banale, sono entrambe in difficoltà. Ammutinamento da condannare”"/>
    <meta property="og:description" content="A Radio Marte nella trasmissione “Si gonfia la rete” di Raffaele Auriemma è intervenuto Pierluigi Pardo, giornalista. Ecco quanto evidenziato: “La giornata di domani non è per nulla banale! A San Siro si affrontano 2 squadre il cui rendimento in campionato è deficitario. Mi aspetto una gara tesa, nervosa e che può essere condizionata dalla sosta. Il […]"/>
  </head>
  <body>
    <article>
      <h1>Pardo commenta: “Milan-Napoli non banale, sono entrambe in difficoltà. Ammutinamento da condannare”</h1>
      <address><time datetime="2019-11-22T18:56:57+00:00">22 Nov 2019, 18:56</time> by <a rel="author" href="https://www.spazionapoli.it/author/alessandro-dauria/" target="_blank">redazione</a></address>
      <h3>News Calcio Napoli, il commento di Pardo in vista della gara con il Milan</h3>
      <p>A <i>Radio Marte</i> nella trasmissione “Si gonfia la rete” di Raffaele Auriemma è intervenuto <b>Pierluigi Pardo</b>, giornalista. Ecco quanto evidenziato:</p>
      <p>
        <i>“<b>La giornata di domani non è per nulla banale!</b> A San Siro si affrontano 2 squadre il cui rendimento in campionato è deficitario. Mi aspetto una gara tesa, nervosa e che può essere condizionata dalla sosta. Il Milan è in crescita, la squadra vista contro la Juve meritava almeno il pari, ma alla fine ha perso come accade un po’ a tutte quando affrontano la Juve. <b>Sia Napoli che Milan sono in debito con le rispettive tifoserie, sono in difficoltà e sarà curioso capire se prevarrà la voglia di rivalsa oppure la paura</b>.</i>
      </p>
      <p>
        <i><b>L’ammutinamento è un gesto da condannare</b> anche perchè se la società impone un ritiro, <b>i calciatori dovrebbero prima andarci e poi cercare di mediare</b>. Detto questo, più che fare una guerra di multe, forse sarebbe meglio ricucire e fare la corsa su chi precede perchè l’organico del Napoli è superiore a tante squadre che sono avanti. Così come è stato un errore saltare il ritiro, credo sia un errore anche non provare a trovare una soluzione. Ognuno però fa come vuole. A De Laurentiis non manca la personalità di prendere anche decisioni forti”.</i>
      </p>
      <p>Per seguire tutte le <a href="https://www.spazionapoli.it/news-napoli-calcio/">news</a> sul mondo Napoli <a href="https://news.google.com/publications/CAAqKggKIiRDQklTRlFnTWFoRUtEM053WVhwcGIyNWhjRzlzYVM1cGRDZ0FQAQ?hl=it&amp;gl=IT&amp;ceid=IT%3Ait">CLICCA QUI</a></p>
    </article>
  </body>
</html>