<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/inarmat-cu-un-cutit-un-bolnav-psihic-a-amenintat-trecatori-in-centrul-capitalei/"/>
    <meta property="og:site_name" content="Europa FM"/>
    <meta property="article:published_time" content="2019-11-22T18:48:30+00:00"/>
    <meta property="og:title" content="Înarmat cu un cuțit, un bolnav psihic a amenințat trecători în centrul Capitalei"/>
    <meta property="og:description" content="Un individ înarmat cu un cuțit a amenințat, vineri seara, în jurul orei 19.00, mai multe persoane în zona Unirii, din centrul Bucureștiului."/>
  </head>
  <body>
    <article>
      <h1>Înarmat cu un cuțit, un bolnav psihic a amenințat trecători în centrul Capitalei</h1>
      <address>
        <time datetime="2019-11-22T18:48:30+00:00">22 Nov 2019, 18:48</time>
      </address>
      <p>Un individ înarmat cu un cuțit a amenințat, vineri seara, în jurul orei 19.00, mai multe persoane în zona Unirii, din centrul Bucureștiului.</p>
      <p>Victimele au reușit să se ferească de atacator, un bărbat cu probleme psihice.</p>
      <p>Alertați de cei aflați în zonă, doi agenți rutieri  au reușit să imobilizeze agresorul.</p>
      <p>Bărbatul s-a rănit singur, în schimb, pe când încerca să ascundă cuțitul.</p>
      <p>„Politiștii au procedat de îndată la imobilizarea acestuia, solicitându-se totodata prezenta unei ambulanțe în vederea acordării de îngrijiri medicale. Bărbatul a fost consultat la fața locului de către echipa medicală, nefiind necesară acordarea de îngrijiri medicale ori transportul la spital pentru investigații suplimentare. Bărbatul a fost sancționat de politiștii Brigăzii Rutiere cu amenda în cuantum de 1.300 lei pentru refuz de legitimare și tulburarea ordinii și liniștii publice”, transmite Brigada Rutieră a Capitalei.</p>
      <p>„Un bărbat înarmat cu un cuțit ce avea lama de peste 30 de cm a atacat mai multe persoane intr-o zona aglomerată a Bucureștiului. La auzul strigatelor de disperare, doi polițiști rutieri aflați în zona au intervenit promt, l-au pus la pământ și l-au dezarmat. Se pare ca persoana este cunoscută cu afecțiuni psihice”, transmit reprezentanții Sindicatului EUROPOL pe Facebook.</p>
      <p>Din cifrele neoficiale, în România există peste 700.000 de persoane cu afecțiuni psihice care nu urmeaza un tratament, mai arată sursa citată.</p>
      <p> </p>
    </article>
  </body>
</html>