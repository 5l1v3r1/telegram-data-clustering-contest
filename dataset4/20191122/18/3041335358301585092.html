<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/22/sports/basketball/nekros-se-troxaio-o-milt-palasio/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-22T18:09:41+00:00"/>
    <meta property="og:title" content="Νεκρός σε τροχαίο ο Μιλτ Παλάσιο"/>
    <meta property="og:description" content="Ο πρώην παίκτης της Καβάλας άφησε την τελευταία του πνοή σε νοσοκομείο του Τορόντο. Τον Παλάσιο τραυμάτισε θανάσιμα αυτοκίνητο!"/>
  </head>
  <body>
    <article>
      <h6 class="kicker">Ο πρώην παίκτης της Καβάλας</h6>
      <h1>Νεκρός σε τροχαίο ο Μιλτ Παλάσιο</h1>
      <h2>Ο πρώην παίκτης της Καβάλας άφησε την τελευταία του πνοή σε νοσοκομείο του Τορόντο. Τον Παλάσιο τραυμάτισε θανάσιμα αυτοκίνητο!</h2>
      <address><time datetime="2019-11-22T18:09:41+00:00">22 Nov 2019, 18:09</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Όσοι τον γνώρισαν δεν μπορούν να το πιστέψουν. Ο Μιλτ Παλάσιο δεν είναι πια στη ζωή, καθώς τα ξημερώματα άφησε την τελευταία του πνοή σε νοσοκομείο του Τορόντο.</p>
      <p>Γνωστός μας από τη θητεία του στην Καβάλα, είχε αγωνιστεί σε Παρτίζαν, Χίμκι, Κάχα Λαμποράλ, Μπλουσέν Μονμπούς, Μπνέι Χασαρόν, Λιέτουβος Ρίτας, ενώ είχε περάσει κι από το Πουέρτο Ρίκο.</p>
      <p>
        <a href="https://www.in.gr/2019/11/22/plus/perierga/lygizei-gramma-7xronis-agie-vasili-thelo-spiti-kai-fai/">«Ράγισε» καρδιές το γράμμα 7χρονης στον Άη Βασίλη</a>
      </p>
      <p>Στα 41 του ο πρώην παίκτης βρίσκονταν έξω από εμπορικό κέντρο στο Τορόντο, όταν έπεσε πάνω του με ταχύτητα ένα αυτοκίνητο και τον τραυμάτισε θανάσιμα.</p>
      <p>Σύμφωνα με τις πρώτες ενημερώσεις το αμάξι αντιμετώπισε πρόβλημα με τα φρένα του. Οι γιατροί προσπάθησαν να τον κρατήσουν στη ζωή, αλλά ο πρώην ΝΒΑer δεν τα κατάφερε.</p>
      <p>Είχε γεννηθεί στις 7 Ιουλίου 1978 και με ύψος 1μ93 αγωνίζονταν ως πόιντ γκαρντ.</p>
      <p>Πέρασε από τους Βανκούβερ Γκρίζλις, τους Μπόστον Σέλτικς, τους Φοίνιξ Σανς, τους Τορόντο Ράπτορς, τους Γιούτα Τζαζ και από το 2007 μέχρι το τέλος της καριέρας του το 2013 βρέθηκε στα ευρωπαϊκά παρκέ.</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>