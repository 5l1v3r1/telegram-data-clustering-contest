<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-galatasaray-galatasaray--basaksehir-mac-sonucu-0-1-353043"/>
    <meta property="og:site_name" content="Fotospor"/>
    <meta property="article:published_time" content="2019-11-22T18:22:00+00:00"/>
    <meta property="og:title" content="Galatasaray - Başakşehir maç sonucu: 0-1"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>Galatasaray - Başakşehir maç sonucu: 0-1</h1>
      <address>
        <time datetime="2019-11-22T18:22:00+00:00">22 Nov 2019, 18:22</time>
      </address>
      <p>Süper Lig'de 12. hafta mücadelesinde <b>Galatasaray,</b> sahasında<b> İstanbul Başakşehir</b>’e 1-0 mağlup oldu.</p>
      <p>Başakşehir’e 3 puanı getiren golü 78. dk Fredrik Gulbrandsen kaydetti. Bu maç ile Başakşehir 22 puana yükselirken, G.Saray 19 puanda kaldı.</p>
      <p><b>Maçtan dakikalar</b><br/>22. dakikada sol kanattan açılan ortada ceza sahası içinde topla buluşan Visca kafayla topu Crivelli’ye indirdi. Crivelli’nin yerden yaptığı vuruşu kaleci Okan kornere çeldi.<br/>24. dakikada ceza sahası dışında topla buluşan Ömer Bayram’ın şutunda meşin yuvarlak direğin üstünden auta çıktı.<br/>29. dakikada ceza sahası dışı sağ çaprazda topla buluşan Mahmut’un şutu direğin yanından auta çıktı.<br/>34. dakikada Ömer Bayram’ın sağ kanattan kullandığı serbest vuruşta ceza sahası içinde Feghouli’nin kafa vuruşunu kaleci Mert oyun alanı içine çeldi.<br/>40. dakikada ceza sahası dışında topla buluşan Lemina’nın şutunda ceza sahası içinde Adem’in dokunuşunda meşin yuvarlağı kaleci Mert kornere çeldi.</p>
      <p>49. dakikada Mariano’nun sağ kanattan ortasında ön direkte topla buluşan Feghouli’nin gelişine yaptığı vuruşu kaleci Mert kornere çeldi.<br/>78. dakikada ceza sahası dışında topla buluşan İrfan’ın sol tarafa ceza sahası içine verdiği pasta Guldbrandsen’in şutunda meşin yuvarlak ağlara gitti. 0-1</p>
      <p>Stat: Türk Telekom<br/>Hakemler: Yaşar Kemal Uğurlu xx, Erdinç Sezertam xx, Asım Yusuf Öz xx<br/>Galatasaray: Okan xx, Mariano x, Ahmet x, Marcao xx, Emre x (Nagatomo dk. 86 ?), Donk xx, Ömer xxx, Lemina xxx, Feghouli xx (Emre Mor dk. 75 x), Babel xx, Adem xx (Belhanda dk. 86 ?)<br/>Yedekler: Batuhan, Seri, Selçuk, Jimmy Durmaz, Emin Bayram, Taylan, Nzonzi<br/>Teknik Direktör: Fatih Terim<br/>Medipol Başakşehir: Mert xxx, Caiçara xx, Ponck xx, Epureanu xx, Clichy xx, Mehmet Topal xx, Azubuike xx (Berkay dk. 73 x), Mahmut xx (Guldbrandsen dk. 60 xxx), İrfan Can xxx (Arda Turan dk. 87 ?), Visca xxx, Crivelli xx<br/>Yedekler: Volkan, Elia, Demba Ba, Aziz Eraltay, Veira, Robinho, Gökhan<br/>Teknik Direktör: Okan Buruk<br/>Gol: Guldbrandsen (dk. 78) (Başakşehir)<br/>Sarı kartlar: Babel, Adem, Lemina (Galatasaray), İrfan Can, Mahmut, Caiçara (Başakşehir)</p>
      <p>
        <b>Başakşehir yenilmezliğini 10 maça çıkardı</b>
      </p>
      <p>Deplasmanda Galatasaray'ı 1-0 mağlup eden Başakşehir, bu sonuçla ligdeki yenilmezlik serisini de 10 maça çıkarmış oldu.<br/>Süper Lig’in 12. haftasında Başakşehir, Türk Telekom Stadyumu’nda Galatasaray'ı 1-0 mağlup etti. Turuncu-lacivertliler, bu sonuçla yenilmezlik serisini 10 maça çıkardı. Son mağlubiyetini ligin ikinci haftasında evinde Fenerbahçe’ye karşı 2-1’lik sonuçla alan Okan Buruk’un öğrencileri, söz konusu müsabakadan sonra oynadığı 10 maçta 6 galibiyet, 4 beraberlik aldı.</p>
      <figure>
        <img src="http://www.fotospor.com/images/userfiles/AW862711_01.jpg"/>
      </figure>
      <p>
        <b>Harry Kewell’a plaket verildi</b>
      </p>
      <p>Galatasaray’ın eski futbolcusu Harry Kewell’a Başakşehir maçı öncesi hizmetlerinden ötürü plaket verildi.<br/>Galatasaray’ın Avustralyalı eski futbolcusu Harry Kewell, sarı-kırmızılıların Türk Telekom Stadyumu’ndaki Başakşehir maçını izlemeye geldi. Kewell’a Galatasaray’a hizmetlerin ötürü maç öncesinde saha kenarında plaket verildi. Harry Kewell’a plaketi Galatasaray İkinci Başkanı Abdurrahim Albayrak takdim etti.<br/>Sarı-kırmızılı taraftarlar da Kewell’a yoğun sevgi gösterisinde bulunurken, eski futbolcularını tribünlere çağırdı. 41 yaşındaki Avustralyalı da taraftarların isteğini kırmadı ve tribünleri gezdi.<br/>2008-2011 yılları Galatasaray'da forma giyen Harry Kewell, 89 resmi maçta görev aldı ve 34 kez gol sevinci yaşadı.<br/>Kewell futbolu bıraktıktan sonra kariyerine teknik direktör olarak devam ediyor.</p>
      <figure>
        <img src="http://www.fotospor.com/images/userfiles/AW862677_01.jpg"/>
      </figure>
      <p>
        <b>Okan Buruk’tan 2 değişiklik</b>
      </p>
      <p>Medipol Başakşehir Teknik Direktörü Okan Buruk, milli aradan önce evinde oynadıkları Ankaragücü maçının 11’den iki değişiklik yaparak Galatasaray karşısına çıktı.<br/>Süper Lig'in 12. haftasında Galatasaray’ın Başakşehir’i ağırladığı maçta turuncu-lacivertlilerin teknik direktörü Okan Buruk, milli takım arasından önce Fatih Terim Stadyumu’nda oynanan Ankaragücü müsabakasına göre ilk 11'de iki değişikliğe gitti. Buruk, Berkay ve Gulbrandsen’in yerine sarı-kırmızılılar karşısında sakatlığı geçen İrfan Can ve Mahmut Tekdemir’e şans verdi.<br/>Tedavisi süren Skrtel ise kadroda bulunmuyor.</p>
      <p>Medipol Başakşehir, Galatasaray müsabakasına şu 11 ile çıktı:<br/>“Mert- Caiçara, Epureanu, Ponck, Clichy - Mehmet, Azubuike, Visca, Mahmut, İrfan - Crivelli”</p>
      <figure>
        <img src="http://www.fotospor.com/images/userfiles/AW862697_01.jpg"/>
      </figure>
      <p>
        <b>Galatasaray’da 3 değişiklik</b>
      </p>
      <p>Galatasaray, son oynadığı Gaziantep FK maçının 11’ine göre Başakşehir karşılaşmasına 3 değişiklik ile çıktı.<br/>Başakşehir maçı öncesinde sakat futbolcuların fazla olması nedeniyle Galatasaray’ın nasıl bir 11 ile sahaya çıkacağı merak konusuydu. Galatasaray Teknik Direktörü Fatih Terim, son oynanan Gaziantep FK maçına göre kadroda 3 değişiklik yaptı. Terim, milli takımdan sakat dönen Fernando Muslera’nın yerine kaleyi Okan Kocuk’a emanet etti. Milli takımdan sakatlanan gelen bir başka futbolcu olan Luyindama’nın da yerine de Ryan Donk’u görevlendirildi. Radamel Falcao ve Florin Andone’nin yokluğunda da hücumda Adem Büyük ile Ryan Babel yer aldı.<br/>Sarı-kırmızılılar, Başakşehir karşısına Okan Kocuk, Mariano, Ahmet Çalık, Ryan Donk, Marcao, Emre Taşdemir, Mario Lemina, Ömer Bayram, Sofiane Feghouli, Ryan Babel ve Adem Büyük 11’i ile çıktı.</p>
      <figure>
        <img src="http://www.fotospor.com/images/userfiles/AW862695_01.jpg"/>
      </figure>
      <p>Kaynak: Fotospor</p>
    </article>
  </body>
</html>