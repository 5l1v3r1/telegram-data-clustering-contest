<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260296/irakleio-katadikastike-o-pateras-poy-aynanizotan-koitazontas-tis-anilikes-kores-toy"/>
    <meta property="og:site_name" content="LiFO"/>
    <meta property="article:published_time" content="2019-11-22T18:38:00+00:00"/>
    <meta property="og:title" content="Ηράκλειο: Καταδικάστηκε ο πατέρας που αυνανιζόταν κοιτάζοντας τις ανήλικες κόρες του"/>
    <meta property="og:description" content="Ένας πατέρας από το Ηράκλειο Κρήτης καταδικάστηκε από δικαστήριο επειδή αυνανιζόταν κρυφοκοιτάζοντας τις κόρες του"/>
  </head>
  <body>
    <article>
      <h1>Ηράκλειο: Καταδικάστηκε ο πατέρας που αυνανιζόταν κοιτάζοντας τις ανήλικες κόρες του</h1>
      <h2>Ένας πατέρας από το Ηράκλειο Κρήτης καταδικάστηκε από δικαστήριο επειδή αυνανιζόταν κρυφοκοιτάζοντας τις κόρες του</h2>
      <address><time datetime="2019-11-22T18:38:00+00:00">22 Nov 2019, 18:38</time> by <a rel="author">NEWSROOM</a></address>
      <p>
        <b>Δικαστήριο καταδίκασε έναν πατέρα από το <a href="https://www.lifo.gr/tags/%CE%97%CF%81%CE%AC%CE%BA%CE%BB%CE%B5%CE%B9%CE%BF">Ηράκλειο</a> Κρήτης που αυνανιζόταν κρυφοκοιτάζοντας τις δύο ανήλικες κόρες του.</b>
      </p>
      <p>Σύμφωνα με τη σχετική δικογραφία, το δίμηνο Αυγούστου - Σεπτεμβρίου του 2018, ο άνδρας παρακολουθούσε συστηματικά τις κόρες του, ηλικίας 15 και 14 ετών τότε, και αυνανιζόταν ενώ εκείνες έκαναν ανυποψίαστες μπάνιο. Ο δράστης παραπέμφθηκε από τις αρχές στο Μονομελές Πλημμελειοδικείο Ηρακλείου με την κατηγορία της ενδοοικογενειακής προσβολής γενετήσιας αξιοπρέπειας κατά συρροή και κατ' εξακολούθηση.</p>
      <p>Όπως μεταδίδει η τοπική εφημερίδα Πατρίς, ο άνδρας «ηδονιζόταν να τις βλέπει από την κλειδαρότρυπα και αυνανιζόταν». Του αποδίδεται ακόμα ότι αυνανιζόταν μπαίνοντας στο υπνοδωμάτιό τους, ενώ τα κορίτσια κοιμούνταν. Φέρεται μάλιστα να θώπευσε μία φορά τη μεγαλύτερη κόρη του στα οπίσθια.</p>
      <p>Ο κατηγορούμενος επέμενε μέχρι τέλους για την αθωότητά του χωρίς να καταφέρει να πείσει το δικαστήριο. Σύμφωνα με το ρεπορτάζ, ο εισαγγελέας της έδρας κ. Ευστάθιος Θεοφανίδης υπήρξε «καταπέλτης» στην πρόταση του και οι δικαστές δεν του αναγνώρισαν κανένα ελαφρυντικό, επιβάλλοντας του ποινή φυλάκισης 3 ετών με τριετή αναστολή.</p>
      <p>
        <i>Με πληροφορίες από εφημερίδα «Πατρίς»</i>
      </p>
    </article>
  </body>
</html>