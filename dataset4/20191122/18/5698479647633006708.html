<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/22/video-space-episode-14-how-help-scientists-to-overcome-climate-changes"/>
    <meta property="og:site_name" content="euronews"/>
    <meta property="article:published_time" content="2019-11-22T18:04:56+00:00"/>
    <meta property="og:title" content="آیا فضانوردان می‌توانند در تحقیقات تغییرات آب‌وهوایی نقش ایفاء کنند؟"/>
    <meta property="og:description" content="لوکا پارمیتانو، گزارشگر هوا-فضای یورونیوز در این قسمت از برنامه خود از ایستگاه فضایی بین‌المللی به سوال مخاطبان پاسخ می‌دهد."/>
  </head>
  <body>
    <article>
      <h1>آیا فضانوردان می‌توانند در تحقیقات تغییرات آب‌وهوایی نقش ایفاء کنند؟</h1>
      <address><time datetime="2019-11-22T18:04:56+00:00">22 Nov 2019, 18:04</time> by <a rel="author">یورونیوز فارسی </a></address>
      <p>لوکا پارمیتانو، فضانورد ایتالیایی در چهاردهمین قسمت از برنامه‌های «گزارش‌های یورونیوز از ایستگاه فضایی» به همراه درو مورگان همکار فضانورد خود پاسخگوی سوالات مخاطبان است. وی پرسش یک مخاطب فرانسه زبان را انتخاب کرده و به آن پاسخ می‌دهد.</p>
      <p>مارتین داس در توییتی می پرسد چطور کاوش‌ و تحقیقات علمی در فضا می‌تواند به ما در حل بحران محیط زیست کمک کند؟</p>
      <p>این فضانورد ایتالیایی در پاسخ به این سوال می‌گوید: «در واقع ما هر روز از کوپولا در حال ارزیابی هستیم، اینجا ما شاهد تغییرات دنیا هستیم و تغییرات آب‌وهوایی خیلی واضح است.»</p>
      <p>او در ادامه می گوید: «می‌توانیم طوفان‌ها و باران‌هایی که خسارت‌های باورنکردنی به بار می‌آورند را ببینیم و همه آنها رو به بدتر شدن است. در ۶ سال اخیر من به چشم خودم دیده‌ام.»</p>
      <p>این فضانورد ایتالیایی می‌افزاید: «همچنین می‌توانیم درباره تغییرات اقلیمی مشاهدات دقیق‌تر و عمیق‌تری داشته باشیم، می‌توانیم به دانشمندان کمک کنیم که آنچه در حال روی دادن است و آینده را بهتر بفهمند تا بتوانند به بهترین راه‌حل دست یابند.»</p>
      <p>لوکا پارمیتانوی ۴۲ ساله یکی از فضانوردان آژانس فضایی اروپا است. او چندماهی است که به طور مرتب از فضا برای مخاطبان یورونیوز گزارش‌ می‌فرستد.</p>
      <p>آقای پارمیتانو از ۲۰ ژوئیه (۲۹ تیر) و همزمان با پنجاهمین سالگرد پرتاپ فضاپیمای آپولو ۱۱، ماموریت شش ماهه خود در ایستگاه فضایی بین‌المللی را آغاز کرده است.<br/><a href="https://twitter.com/euronews_pe">به توییتر یورونیوز بپیوندید</a></p>
    </article>
  </body>
</html>