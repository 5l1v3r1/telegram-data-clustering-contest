<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191547/ustrell/entrevistara/president/bolivia/exili/evo/morales/tv3"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-22T18:50:00+00:00"/>
    <meta property="og:title" content="Ustrell entrevistarà el president de Bolívia a l'exili Evo Morales a TV3"/>
    <meta property="og:description" content="L'entrevista s'emetrà el pròxim dijous al programa &quot;Quatre Gats&quot;"/>
  </head>
  <body>
    <article>
      <h1>Ustrell entrevistarà el president de Bolívia a l'exili Evo Morales a TV3</h1>
      <h2>L'entrevista s'emetrà el pròxim dijous al programa "Quatre Gats"</h2>
      <address>
        <time datetime="2019-11-22T18:50:00+00:00">22 Nov 2019, 18:50</time>
      </address>
      <p>El periodista i presentador Ricard Ustrell entrevistarà el president de Bolívia a l'exili, Evo Morales, el pròxim dijous a la nit al programa de TV3, Quatre Gats. A través d'una piulada des del compte oficial de l'espai d'entrevistes d'Ustrell a la televisió pública catalana, s'ha fet pública una imatge amb el periodista i Morales.<br/> </p>
      <figure>
        <iframe data-src="https://twitter.com/quatregatstv3/status/1197932584497491973?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ustrell ha entrevistat diverses personalitats internacionals de la política al Quatre Gats. Des de la líder de la ultadreta francesa, Marine Le Pen, fins a l'expresidenta del Brasil, Dilma Rouseff, passant pel també ex-primer ministre d'Escòcia, Alex Salmond o l'expresident de l'Uruguai, José Mujica. <br/><br/>Morales, exiliat pel cop d'estat militar perpetrat al seu govern a Bolívia, va demanar l'asil a Mèxic, on resideix des del 12 de novembre passat. Va ser el president del país sud-americà des de l'any 2006.</p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>