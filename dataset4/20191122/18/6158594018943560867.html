<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/celebrity/slavni-diare-2020-krainova-rolins-geislerova.A191122_124430_dx-celebrity_vlt"/>
    <meta property="og:site_name" content="Expres"/>
    <meta property="article:published_time" content="2019-11-22T18:30:00+00:00"/>
    <meta property="og:title" content="Motivační diáře hvězd: Pro který se vyplatí běžet a který naopak minout obloukem?"/>
    <meta property="og:description" content="Bojíte se toto, co přinese rok 2020? Máte strach, že neobstojíte v konkurenci dravých a průbojných jedinců? Připadáte si jako příšera z jezera a plánujete chodit kanály? Pro vás všechny máme skvělou zprávu! Naděje na lepší život existuje. Pořiďte si některý z motivačních diářů našich hvězd a váš život se obrátí o 180 stupňů. Anebo taky ne..."/>
  </head>
  <body>
    <article>
      <h1>Motivační diáře hvězd: Pro který se vyplatí běžet a který naopak minout obloukem?</h1>
      <address><time datetime="2019-11-22T18:30:00+00:00">22 Nov 2019, 18:30</time> by <a rel="author" href="https://www.expres.cz/novinari/lukas-vltavsky.N4157" target="_blank">Lukáš Vltavský</a></address>
      <p>
        <b>Bojíte se toto, co přinese rok 2020? Máte strach, že neobstojíte v konkurenci dravých a průbojných jedinců? Připadáte si jako příšera z jezera a plánujete chodit kanály? Pro vás všechny máme skvělou zprávu! Naděje na lepší život existuje. Pořiďte si některý z motivačních diářů našich hvězd a váš život se obrátí o 180 stupňů. Anebo taky ne...</b>
      </p>
      <h3>1.Dara Rolins</h3>
      <p><b><i>„Ani nevíte, kolik energie jste mi před chvílí vrátili. Některé pocity se špatně popisují slovy, aby nevyzněly jako klišé, přitom jsou pravdivé a vroucné,“</i></b> nechala se slyšet <a href="https://www.expres.cz/celebrity/dara-rolins-instagram.A190227_164328_dx-celebrity_stes">Dara Rolins</a>, která vydává diář už několik let a vždy s velkým úspěchem.</p>
      <p>Kromě parádní obálky, kvalitního řemeslného zpracování a kalendáře zpěvačka přináší oblíbená motta a věty, které jí vždy pomohly. Nechybí ani tipy na cvičení nebo drinky a jídla, která vám udělají dobře.</p>
      <p>
        <b>Cena: 229 Kč</b>
      </p>
      <figure>
        <img src="https://1gr.cz/fotky/bulvar/19/113/cl6/VLT7f8a6c_292505589350_7602753345867825337_n.jpg"/>
      </figure>
      <h3>2.Aňa Geislerová</h3>
      <p>Když zrovna nenaléhá k tomu, koho máte volit, umí za to Aňa Geislerová docela vzít. Ať už před kamerou, nebo na třeba papíře. Ukázala se jako docela slušná autorka knížek. Spolu se svou sestrou, výtvarnicí Lelou, vytvořila diář na rok 2020, na který je radost pohledět.</p>
      <p>Jděte do něj. Bude se vyjímat i v knihovně, i když bude rok 2022. <b><i>„Ať je tenhle rok veselý, nový, příjemně odškrtaný a váš se vším všudy,“ </i></b>přeje všem herečka.</p>
      <p>
        <b>Cena: 269 Kč</b>
      </p>
      <figure>
        <img src="https://1gr.cz/fotky/bulvar/19/113/cl6/VLT7f8a6f_221021302133_532419079579694180_n.jpg"/>
      </figure>
      <h3>3.Bára Nesvadbová</h3>
      <p>Diář 2020 známé spisovatelky s týdenním kalendáriem pro vaše plánování je prostoupený módou a ženskými návrhářkami. Proč? Protože jich je tak málo!</p>
      <p><b><i>„Proč náš vkus formovali skoro jen a jen muži? Nemám křivky na androgynní oblečky. Jsem vděčná za klasické zavazovací šaty od Diane F. Možná nejsou originální, šokující a nejvíc trendy. Ale bezpochyby sluší. A o to přece jde. Najít oblečení, které bude druhá kůže. Když projdete ikonické výtvory zmíněných dvanácti návrhářek, jistě se vám odzrcadlí, jak rozdílné jsou od Marca Jacobse, či Rafa Simonse…,“</i></b> láká Nesvadbová.</p>
      <p>Pokud tedy trpíte nedostatkem sebevědomí a máte pocit, že ženské pokolení nemá v dnešním světě zastání, spěchejte do obchodu právě pro tento kousek.</p>
      <p>
        <b>Cena: 269 Kč</b>
      </p>
      <figure>
        <img src="https://1gr.cz/fotky/bulvar/19/113/org/VLT7f8a78_541d4_5b8a_5bf6_613b_ada94f6bf666.jpeg"/>
      </figure>
      <h3>4.Simona Krainová</h3>
      <p>Rok 2020 je přestupný, to zřejmě <a href="https://www.expres.cz/celebrity/simona-krainova.K958070">Simonu Krainovou</a> a její crew přimělo k tomu, zamakat na motivačním diáři. Je týdenní a vychází v rozměru A5, takže je do kabelky jako dělaný. Zavírá se pomocí saténové stužky. Kapsa na zadních deskách navíc ukrývá sérii originálních samolepek, které byly vytvořeny speciálně pro tento diář a lze jimi zdůraznit důležité dny a události.</p>
      <p>Kromě tematických stran, které se věnují Simoniným zkušenostem z oblasti krásy, módy, zdraví, cvičení a mnoho dalšího, obsahuje diář i týdenní to-do listy, nákupní seznamy a tipy. <b>Jedinou, zato dost významnou nevýhodou, je cena, která dost vysoká.</b></p>
      <p>
        <b>Cena: 599 Kč</b>
      </p>
      <figure>
        <img src="https://1gr.cz/fotky/bulvar/19/113/cl6/VLT7f8a71_164082378811_8016804565540133635_n.jpg"/>
      </figure>
      <h3>5.Agáta Prachařová</h3>
      <p>„Mámu nad věcí“ jsme do tohoto výčtu dali hlavně proto, že motivační diář je něco, co jí v portfoliu chybí. Je to snad ta jediná věc, kterou Agáta Prachařová ještě nezkusila. Svět lační po jejích tipech, postřezích a receptech. </p>
      <p>
        <b>Cena: K nezaplacení!</b>
      </p>
      <h3>
        <a href="https://www.expres.cz/celebrity/slavni-diare-2020-krainova-rolins-geislerova.A191122_124430_dx-celebrity_vlt/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/113/org/VLT7f8a6f_221021302133_532419079579694180_n.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f8a6d_336131508577_3359336784801754341_n.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f8a6c_292505589350_7602753345867825337_n.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f8a72_405923829347_7959314630189290489_n.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f8a6f_412807942130_6552642210201217008_n.jpg"/>
        </figure>
        <figure>
          <img src="https://1gr.cz/fotky/bulvar/19/111/org/REN7f2b1c_Snimekobrazovky2019_11_05v13.18.52.png"/>
        </figure>
        <figure>
          <img src="https://1gr.cz/fotky/bulvar/19/093/org/VLT7e4f14_ABA_5945.JPG"/>
        </figure>
        <figure>
          <img src="https://1gr.cz/fotky/bulvar/19/093/org/VLT7e4f16_ABA_5979.JPG"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f8a71_164082378811_8016804565540133635_n.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f8a6b_210862399690_2673068162151170548_n.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f8a78_541d4_5b8a_5bf6_613b_ada94f6bf666.jpeg"/>
        </figure>
        <figure>
          <img src="https://1gr.cz/fotky/bulvar/19/022/org/VLT796344_kolaz.jpg"/>
        </figure>
      </slideshow>
      <related>
        <h4>Související</h4>
        <a href="https://www.expres.cz/celebrity/helena-houdova-ritualy-sexualni-kouc-diar-ayahuasca-liana-drogy.A191120_124540_dx-celebrity_vlt"/>
        <a href="https://www.expres.cz/celebrity/tomas-repka-diar-dara-rolins-knihy-ester-geislerova.A190215_104334_dx-celebrity_vlt"/>
        <a href="https://www.expres.cz/celebrity/tomas-repka.A181221_111107_dx-celebrity_vlt"/>
        <a href="https://www.example.com/"/>
        <a href="https://www.expres.cz/celebrity/iva-pazderkova-andrej-babis-koncerty-bojkot.A180731_111536_dx-celebrity_vlt"/>
      </related>
    </article>
  </body>
</html>