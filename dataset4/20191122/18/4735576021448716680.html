<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinamalar.com/news_detail.asp?id=2417589&amp;utm_source=feedburner&amp;utm_medium=feed&amp;utm_campaign=Feed%3A+dinamalar%2FFront_page_news+%28Dinamalar.com+%7C%E0%AE%AE%E0%AF%81%E0%AE%A4%E0%AE%B2%E0%AF%8D+%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D%29&amp;hl=en"/>
    <meta property="og:site_name" content="Dinamalar"/>
    <meta property="article:published_time" content="2019-11-22T18:52:00+00:00"/>
    <meta property="og:title" content="திஹார் சிறையில் சிதம்பரத்திடம் அமலாக்கத் துறை விசாரணை"/>
    <meta property="og:description" content="புதுடில்லி, : ஐ.என்.எக்ஸ்., மீடியா முறைகேடு வழக்கில், டில்லி திஹார் சிறையில் அடைக்கப்பட்டிருக்கும் முன்னாள் மத்திய அமைச்சர் சிதம்பரத்திடம், அமலாக்கத் துறை அதிகாரிகள் விசாரணை - தினமலர்"/>
  </head>
  <body>
    <article>
      <h1>திஹார் சிறையில் சிதம்பரத்திடம் அமலாக்கத் துறை விசாரணை</h1>
      <address>
        <time datetime="2019-11-22T18:52:00+00:00">22 Nov 2019, 18:52</time>
      </address>
      <p>
        <a href="https://www.dinamalar.com/news_detail.asp?id=2417589&amp;utm_source=feedburner&amp;utm_medium=feed&amp;utm_campaign=Feed%3A+dinamalar%2FFront_page_news+%28Dinamalar.com+%7C%E0%AE%AE%E0%AF%81%E0%AE%A4%E0%AE%B2%E0%AF%8D+%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D%29&amp;hl=en#comment">
          <b>11</b>
        </a>
      </p>
      <p>புதுடில்லி, : ஐ.என்.எக்ஸ்., மீடியா முறைகேடு வழக்கில், டில்லி திஹார் சிறையில் அடைக்கப்பட்டிருக்கும் முன்னாள் மத்திய அமைச்சர் சிதம்பரத்திடம், அமலாக்கத் துறை அதிகாரிகள் விசாரணை நடத்தினர். <br/><br/>முன்னாள் மத்திய அமைச்சரும், காங்கிரஸ் மூத்த தலைவருமான சிதம்பரம், ஐ.என்.எக்ஸ்., மீடியா முறைகேடு வழக்கில், ஆகஸ்டில் கைது செய்யப்பட்டார். தற்போது அவர், டில்லியில் உள்ள திஹார் சிறையில் அடைக்கப்பட்டு உள்ளார். <br/><br/>சி.பி.ஐ., தொடர்ந்த வழக்கில், சிதம்பரத்துக்கு, 'ஜாமின்' கிடைத்தது. ஆனாலும், ஐ.என்.எக்ஸ்., மீடியா முறைகேடு தொடர்பாக நடந்த சட்டவிரோத பணப் பரிமாற்றம் குறித்து, அமலாக்கத் துறையினர் தொடர்ந்த வழக்கில், அவருக்கு ஜாமின் கிடைக்கவில்லை. இந்நிலையில், சிதம்பரத்திடம் வழக்கு தொடர்பாக விசாரணை நடத்த அனுமதிக்கும்படி, அமலாக்கத் துறை சார்பில், டில்லி சிறப்பு நீதிமன்றத்தில் மனு தாக்கல் செய்யப்பட்டது. <br/><br/>இந்த மனுவை நேற்று முன்தினம் விசாரித்த, சிறப்பு நீதிமன்றம், திஹார் சிறையிலேயே சிதம்பரத்திடம் இரண்டு நாள் விசாரணை நடத்த, அமலாக்கத் துறைக்கு அனுமதி அளித்தது. இதையடுத்து, நேற்று காலை திஹார் சிறைக்குச் சென்ற அமலாக்கத் துறை அதிகாரிகள், சிதம்பரத்திடம், ஐ.என்.எக்ஸ்., மீடியா விவகாரம் தொடர்பாக, சில ஆவணங்களை காண்பித்து, விசாரணை நடத்தினர். <br/><br/>அப்போது, சில கிடுக்கிப்பிடி கேள்விகளையும், சிதம்பரத்திடம் அதிகாரிகள் கேட்டதாக தெரிகிறது. நேற்றைய விசாரணை முடிவடைந்த நிலையில், இன்றும் சிதம்பரத்திடம் விசாரணை நடத்த, அமலாக்கத் துறை அதிகாரிகள் திட்டமிட்டுள்ளனர்.</p>
    </article>
  </body>
</html>