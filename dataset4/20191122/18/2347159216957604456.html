<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://izaktv.pl/wisla-krakow-z-pierwsza-porazka-w-turnieju-qi-banja-luka/"/>
    <meta property="og:site_name" content="IzakTV"/>
    <meta property="article:published_time" content="2019-11-22T18:52:38+00:00"/>
    <meta property="og:title" content="Wisła Kraków z pierwszą porażką w turnieju Qi Banja Luka"/>
    <meta property="og:description" content="Dobiegło końca spotkanie Wisła All in! Games Kraków kontra pro100, w ramach Qi Banja Luka. Jak do tej pory Polacy radzili sobie fenomenalnie, zgarniając dwa zwycięstwa. Dzisiejsze, wygrane spotkanie zapewniłoby im zatem awans do fazy play-off zamkniętych kwalifikacji turnieju. Jak się jednak okazało, pomimo już wcześniejszego pokonania ekipy pro100, tym razem nie było to takie […]"/>
  </head>
  <body>
    <article>
      <h1>Wisła Kraków z pierwszą porażką w turnieju Qi Banja Luka</h1>
      <address><time datetime="2019-11-22T18:52:38+00:00">22 Nov 2019, 18:52</time> by <a rel="author" href="https://izaktv.pl/author/szymak/" target="_blank">Paulina Szymak</a></address>
      <h4>
        <b>Dobiegło końca spotkanie <a href="https://izaktv.pl/tag/wisla-all-in-games-krakow/">Wisła All in! Games Kraków</a> kontra pro100, w ramach<a href="https://izaktv.pl/tag/qi-banja-luka-2019/"> Qi Banja Luka</a>. Jak do tej pory Polacy radzili sobie fenomenalnie, zgarniając dwa zwycięstwa. Dzisiejsze, wygrane spotkanie zapewniłoby im zatem awans do fazy play-off zamkniętych kwalifikacji turnieju. Jak się jednak okazało, pomimo już wcześniejszego pokonania ekipy pro100, tym razem nie było to takie łatwe zadanie dla polskiego teamu.</b>
      </h4>
      <p><b>Overpass</b> nie rozpoczął się z pewnością po myśli <b>Wisły Kraków,</b> gdyż to <b>pro100</b> zainkasowało cztery pierwsze oczka. Chociaż Polacy starali się nadrobić stratę, przeciwnik wciąż utrzymywał prowadzenie. Dopiero dziesiąta runda dała <b>Wiśle</b> możliwość zgarnięcia rund i doprowadzenia do remisu (6:6). Końcówka pierwszej połowy była walką punkt za punkt, z której zwycięsko wyszedł rosyjski zespół (8:7). Zmiana stron pozwoliła ekipie <b>„SZPERA”</b> na wygranie rundy pistoletowej, a co za tym poszło i kolejnego punktu (9:8). Radość z prowadzenia w polskim teamie nie mogła jednak trwać długo, gdyż <b>pro100</b> po wcześniejszej porażce ewidentnie chciało się zrehabilitować. Jak się okazało, udało im się tego dokonać na mapie <b>de_overpass,</b> wygrywając 16:11.</p>
      <p>W przypadku mapy <b>de_mirage</b> sytuacja prezentowała się nieco inaczej. Tym razem to <b>pro100</b> rozpoczęło z wysokiego C, najpierw, pomimo straconej pistoletówki zgarniając trzy oczka, by kolejno dołożyć ich jeszcze pięć (8:2). Jak się jednak okazało, sytuacja nie była przesądzono,  gdyż <b>Wisła</b> dołożyła wszelkich starań, aby zminimalizować różnice punktową, dzięki czemu na koniec pierwszej połowy zobaczyć mogliśmy wynik 6:9. Zmiana stron była zupełnym odwróceniem sytuacji. Tym razem to <b>pro100</b> pokusiło się o pistoletówkę, na co Polacy odpowiedzieli serią zdobytych rund (10:10). Tak emocjonującej końcówki z pewnością nikt się nie spodziewał. Gdy już mogłoby się wydawać że <b>Wisła</b> zbliża się do zwycięstwa (13:11), <b>pro100</b> odpowiedziało atakiem wyrównując starcie (13:13), by następnie doprowadzić do pierwszej rundy meczowej (15:14). Jak się okazało, ekipa z polski nie miała zamiaru wycofywać się z walki i uzyskując dogrywkę (15:15), w zaledwie cztery rundy, zakończyli mapę <b>de_mirage</b> 19:15.</p>
      <p>Tym samym, decydujące starcie rozegrane zostało na <b>Inferno.</b> Podobnie jak w przypadku dwóch wcześniejszych map obie ekipy walczyły o każdy punkt. W tym przypadku to <b>pro100</b> rozpoczęło od trzech rund z rzędu, jednak już po chwili kolejne trzy spoczęły na konie <b>Wisły Kraków.</b> Można wręcz powiedzieć, iż drużyny grały sekwencjami do 3, dzięki czemu zobaczyliśmy remis 6:6. Do końca pierwszej połowy to jednak rosyjski team zgarnął jeszcze dwa oczka, co oznaczało niewielką stratę dla polskiego zespołu (7:8). Zmiana stron nie wyglądała już tak dobrze dla ekipy znad Wisły. I tym razem pierwsze dwa punkty padły ich łupem, lecz już po chwili to <b>pro100</b> zaczęło dominować to spotkanie. Chociaż Wisła zdobyła się jeszcze na zgarnięcie jednego oczka (10:101), to <b>pro100</b> zakończyło spotkanie 16:10.</p>
      <h3>Wisła Kraków – 1:2 – pro100<br/>de_overpass – 11:16<br/>de_mirage – 19:15<br/>de_inferno – 10:16</h3>
    </article>
  </body>
</html>