<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3385357/berna-gozbasi-resmen-kayserispor-baskani-oldu"/>
    <meta property="og:site_name" content="Milli Gazete"/>
    <meta property="article:published_time" content="2019-11-22T18:27:00+00:00"/>
    <meta property="og:title" content="Berna Gözbaşı resmen Kayserispor Başkanı oldu!"/>
    <meta property="og:description" content="Berna Gözbaşı resmen Kayserispor Başkanı oldu!"/>
  </head>
  <body>
    <article>
      <h1>Berna Gözbaşı resmen Kayserispor Başkanı oldu!</h1>
      <h2>İstikbal Mobilya Kayserispor'da başkan danışmanı ve yönetim kurulu üyesi olarak görev yapan Berna Gözbaşı, Kayserispor Yönetim Kurulu'nun aldığı karar ile başkan seçildi.</h2>
      <address>
        <time datetime="2019-11-22T18:27:00+00:00">22 Nov 2019, 18:27</time>
      </address>
      <p>Süper Lig ekibi İstikbal Mobilya Kayserispor'da 30 Kasım Cumartesi günü yapılacak olağanüstü genel kurulu öncesinde başkan danışmanı ve yönetim kurulu üyesi olarak görev yapan Berna Gözbaşı, başkanlığa adaylığını açıklamıştı. Gözbaşı, ilk etapta 30 Kasım'da yapılacak olan olağanüstü genel kurula kadar başkan olarak görev alacak, sonrasında ise genel kurul üyelerinin oylarını alması durumunda Kayserispor'un başkanı olarak görevine devam edecek.</p>
      <p>Kulüp tesislerinde yapılan toplantıya Enerji ve Tabii Kaynaklar eski Bakanı ve AK Parti Kayseri Milletvekili Taner Yıldız, MHP Milletvekili Baki Ersoy, Kayseri Büyükşehir Belediye Başkanı Memduh Büyükkılıç, Melikgazi Beldiye Başkanı Mustafa Palancıoğlu, Kocasinan Belediye Başkanı Ahmet Çolakbayrakdar, Kayseri Ticaret Odası Başkanı Ömer Gülsoy, Kayseri OSB Başkanı Tahir Nursaçan, İstikbal Mobilya Kayserispor eski Başkanı Erol Bedir ve kulübün yönetim kurulu üyeleri katıldı. Yaşanan gelişmelerin üzerine Hamdi Elcuman, yönetim kurulu başkanlığından istifa etti.</p>
    </article>
  </body>
</html>