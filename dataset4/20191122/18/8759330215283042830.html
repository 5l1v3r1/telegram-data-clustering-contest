<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904766/kwaliteitsimpuls-voor-suriname-maar-liefst-zeven-spelers-versterken-selectie.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T18:19:00+00:00"/>
    <meta property="og:title" content="Spelers maken massaal keuze voor Suriname: zeven (!) versterkingen, waaronder Donk"/>
    <meta property="og:description" content="Maar liefst zeven spelers komen de gelederen van het nationale elftal van Suriname versterken. Hierdoor krijgt bondscoach Dean Gorré tijdens de Gold Cup, waarvoor het land zich onlangs voor het eerst plaatste, een flinke kwaliteitsimpuls."/>
  </head>
  <body>
    <article>
      <h1>Spelers maken massaal keuze voor Suriname: zeven (!) versterkingen, waaronder Donk</h1>
      <address>
        <time datetime="2019-11-22T18:19:00+00:00">22 Nov 2019, 18:19</time>
      </address>
      <p>
        <b>Maar liefst zeven spelers komen de gelederen van het nationale elftal van Suriname versterken. Hierdoor krijgt bondscoach Dean Gorré tijdens de Gold Cup, waarvoor het land zich onlangs voor het eerst plaatste, een flinke kwaliteitsimpuls.</b>
      </p>
      <p>Vooral een recente ontwikkeling heeft ervoor gezorgd dat steeds meer spelers serieus nadenken over een interlandcarrière bij Suriname. Door het zogenaamde 'sportpaspoort' kunnen voetballers met een Surinaamse achtergrond een paspoort aanvragen, zonder dat ze daarbij hun Nederlandse paspoort in hoeven te leveren.</p>
      <p>Nigel Hasselbaink maakte dankbaar gebruik van deze regeling en was tijdens de kwalificatie voor de Gold Cup meteen belangrijk met een doelpunt in het duel met Nicaragua, dat door Suriname met 2-1 werd gewonnen.</p>
      <p>Door dit succes hebben meerdere spelers aangegeven ook voor Suriname uit te willen komen. Het gaat om Kelvin Leerdam, die met Seattle Sounders kampioen werd in de Verenigde Staten, Ryan Donk (ex-Club Brugge) van Galatasaray, Tjaronn Chery die op het moment actief is bij Maccabi Haifa, Florian Jozefszoon (Derby County), Diego Biseswar (PAOK Saloniki), Mitchell Donald (Evkur Yeni Malatyaspor) en Miquel Nelom (Willem II).</p>
      <figure>
        <iframe data-src="https://twitter.com/NatioSuriname/status/1197907194454462464?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>