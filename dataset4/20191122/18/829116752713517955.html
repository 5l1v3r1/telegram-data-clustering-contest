<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191122-balesetet-szenvedett-berlusconi.html"/>
    <meta property="og:site_name" content="Origo"/>
    <meta property="article:published_time" content="2019-11-22T18:56:00+00:00"/>
    <meta property="og:title" content="Balesetet szenvedett és kórházba került Silvio Berlusconi"/>
    <meta property="og:description" content="A volt olasz miniszterelnökkel túl sok politikus akart szelfit készíteni, emiatt történt a baleset."/>
  </head>
  <body>
    <article>
      <h1>Balesetet szenvedett és kórházba került Silvio Berlusconi</h1>
      <address><time datetime="2019-11-22T18:56:00+00:00">22 Nov 2019, 18:56</time> by <a rel="author">MTI</a></address>
      <p>
        <b>Zúzódásos sérülés miatt egy milánói klinikán ápolják Silvio Berlusconi volt olasz miniszterelnököt, a Hajrá Olaszország (FI) elnökét, aki az Európai Néppárt (PPE) zágrábi kongresszusán szenvedett kisebb balesetet - közölte a FI pénteken.</b>
      </p>
      <p>A párt közleménye hangsúlyozza, hogy a korábbi sajtóhírekkel ellentétben Silvio Berlusconinak nem tört el sem a karja, sem a lába, és semmilyen sürgős beavatkozásra nem volt szükség. <br/><mark>Banális zúzódásrólvan szó, ami miatt a politikus orvosi ellátásra szorult.</mark></p>
      <figure>
        <img src="https://cdn.nwmgroups.hu/s/img/i/1802/20180223horizontal6.jpg?w=644&amp;h=429"/>
        <figcaption>Silvio Berlusconi<cite>Forrás: AFP/Andreas Solaro</cite></figcaption>
      </figure>
      <p>A FI-től közölt információk szerint</p>
      <aside>Silvio Berlusconi a Néppárt zágrábi találkozója végén elesett, amikor vele szelfizni akaró politikustársai tömege vette körbe.</aside>
      <p>A volt olasz miniszterelnököt magánrepülőgép szállította Milánóba, ahol a La Madonnina magánklinikán ápolják. A kórházat szombaton hagyhatja el.</p>
      <p>A közlemény Silvio Berlusconi, aki szeptember végén töltötte be 83. évét, köszönetét fejezte ki az érte aggodóknak és további jó munkát kívánt az ügyet felfújó újságíróknak is.</p>
    </article>
  </body>
</html>