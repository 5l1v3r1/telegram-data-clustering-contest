<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/world/1562856/tramp-%C2%A0chwris-tin-parembasi-moy-to-chongk-kongk-tha-eiche-exaleifthei-se-14-lepta-"/>
    <meta property="og:site_name" content="NOOZ."/>
    <meta property="article:published_time" content="2019-11-22T18:00:00+00:00"/>
    <meta property="og:title" content="Τραμπ: Χωρίς την παρέμβασή μου, το Χονγκ Κονγκ θα είχε εξαλειφθεί σε 14 λεπτά!"/>
    <meta property="og:description" content="Ο πρόεδρος των ΗΠΑ Ντόναλντ Τραμπ διαβεβαίωσε ότι ο κινεζικός στρατός δεν επενέβη για να καταστείλει τις διαδηλώσεις υπέρ της δημοκρατίας στο Χονγκ Κονγκ, επειδή εκείνος το ζήτησε από τον Κινέζο ομόλογό του."/>
  </head>
  <body>
    <article>
      <h1>Τραμπ: Χωρίς την παρέμβασή μου, το Χονγκ Κονγκ θα είχε εξαλειφθεί σε 14 λεπτά!</h1>
      <address>
        <time datetime="2019-11-22T18:00:00+00:00">22 Nov 2019, 18:00</time>
      </address>
      <p>
        <b>Ο πρόεδρος των ΗΠΑ Ντόναλντ Τραμπ διαβεβαίωσε ότι ο κινεζικός στρατός δεν επενέβη για να καταστείλει τις διαδηλώσεις υπέρ της δημοκρατίας στο Χονγκ Κονγκ, επειδή εκείνος το ζήτησε από τον Κινέζο ομόλογό του.</b>
      </p>
      <p>«Εάν δεν ήμουν εγώ, το <b>Χονγκ Κονγκ</b> θα είχε εξαλειφθεί σε 14 λεπτά. Εκείνος (ο Σι Τζινπίνγκ) έχει αναπτύξει ένα εκατομμύριο στρατιώτες εκτός του <b>Χονγκ Κονγκ</b>, δεν επενέβησαν για τον μοναδικό λόγο ότι εγώ του το ζήτησα»» σημείωσε ο <b>Τραμπ</b> κατά τη διάρκεια μιας μακράς τηλεφωνικής συνέντευξης, διάρκειας σχεδόν μιας ώρας, στο τηλεοπτικό δίκτυο Fox News.</p>
      <p>«Ο μοναδικός λόγος που δεν επεμβαίνει είναι διότι δεν θέλει να επηρεάσει την εμπορική συμφωνία», υποστήριξε ο Ρεπουμπλικανός δισεκατομμυριούχος.</p>
      <p>«Θα κάνατε ένα <b>μεγάλο λάθος</b>. Θα είχε έναν φοβερά αρνητικό αντίκτυπο στην εμπορική συμφωνία» συνέχισε ο <b>Αμερικανός πρόεδρος</b>, αναφερόμενος σε μια συνομιλία που λέει ότι είχε με τον Κινέζο πρόεδρο.</p>
      <p>Επιπλέον, ο πρόεδρος των ΗΠΑ είπε ότι μια εμπορική συμφωνία με την Κίνα είναι <b>«ενδεχομένως πολύ κοντά»</b>, σπεύδοντας, εντούτοις, να διαβεβαιώσει ότι στηρίζει τόσο τους πολίτες του <b>Χονγκ Κονγκ</b> όσα και τον <b>Κινέζο πρόεδρο</b>.</p>
      <p>«Πρέπει να σταθούμε στο πλευρό του <b>Χονγκ Κονγκ</b>, όμως είμαι επίσης δίπλα στον πρόεδρο <b>Σι</b>. Είναι φίλος μου, είναι ένας φανταστικός άνθρωπος» υπογράμμισε ο Αμερικανός πρόεδρος.</p>
      <p>Εξάλλου, στη συνέντευξή του στην εκπομπή <b>Fox &amp; Friends</b>, ο <b>Ντόναλντ Τραμπ</b> εξήγησε ότι κατέστησε σαφές στον Σι ότι «δεν μπορεί να είναι μια ίση (εμπορική) συμφωνία», λόγω του εμπορικού πλεονάσματος της <b>Κίνας</b> με τις <b>ΗΠΑ</b>.</p>
    </article>
  </body>
</html>