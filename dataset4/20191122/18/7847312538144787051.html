<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474174-braun-fort-xi-jest-moja-odpowiedzia-na-fort-trump"/>
    <meta property="og:site_name" content="wPolityce.pl"/>
    <meta property="article:published_time" content="2019-11-22T18:01:38+00:00"/>
    <meta property="og:title" content="A tyle mówił o zdradzie! Braun: &quot;Fort Xi jest moją odpowiedzią na koncepcję Fort Trump wysuniętą przez polityków warszawskich&quot;"/>
    <meta property="og:description" content="&quot;Fort Xi to powinna być perspektywa dla polskich państwowców. Dla tych, którzy nie mają na celu interesów imperialnych realizowanych za pośrednictwem polskich podwykonawców&quot; - zaznaczył Grzegorz Braun."/>
  </head>
  <body>
    <article>
      <h1>A tyle mówił o zdradzie! Braun: "Fort Xi jest moją odpowiedzią na koncepcję Fort Trump wysuniętą przez polityków warszawskich"</h1>
      <address><time datetime="2019-11-22T18:01:38+00:00">22 Nov 2019, 18:01</time> by <a rel="author" href="https://wpolityce.pl/autorzy/810-tego-jeszcze-nie-grali" target="_blank">Tego jeszcze nie grali</a></address>
      <p>
        <b>Poseł Konfederacji Grzegorz Braun stwierdził ostatnio w Sejmie, że sprowadzanie obcych wojsk do Polski to rzekomo zdrada, jasno nawiązując do obecności w Polsce wojsk USA. Tymczasem na nagraniu z kwietnia tego roku mówi, że Fort Trump w Polsce powinien zastąpić… Fort XI. Czyżby chciał po prostu zastąpić Amerykanów Chińczykami?</b>
      </p>
      <p>CZYTAJ TAKŻE: <a href="https://wpolityce.pl/polityka/473742-braun-szokuje-w-sejmie-zolnierze-usa-w-polsce-to-zdrada">Po której stronie on staje? Grzegorz Braun szokuje w Sejmie: Żołnierze USA w Polsce to zdrada</a></p>
      <blockquote>Fort Xi jest moją odpowiedzią na koncepcję Fort Trump wysuniętą w minionym sezonie przez polityków warszawskich, których trudno doprawdy nazywać polskimi, ponieważ oni sami wydziedziczyli się z polskości. Obrali rolę awatarów, którymi operują operatorzy z dalekich stolic</blockquote>
      <p>— mówi na nagraniu Grzegorz Braun. Poseł Konfederacji stwierdza, że to Chiny miały istotną rolę w tym, że nie doszło do III wojny światowej.</p>
      <blockquote>Cóż Chinom po Polsce? Bardzo wiele. Wiemy, że Pekin szuka dróg dojścia do Europy Zachodniej. Koncepcja Nowego Jedwabnego Szlaku. Gdyby on rzeczywiście udrożnił się, to takie czasem zapomniane przez Boga i ludzi zakątki Polski, jak na przykład pewne rejony Polski południowo-wschodniej, to nie byłby koniec świata, tylko to powinny być ośrodki najlepiej prosperujące na trasie Nowego Jedwabnego Szlaku</blockquote>
      <p>— zaznacza.</p>
      <blockquote>Fort Xi to powinna być perspektywa dla polskich państwowców. Dla tych, którzy nie mają na celu interesów imperialnych realizowanych za pośrednictwem polskich podwykonawców. Dla tych, którzy mają prawdziwie na uwadze polski interes narodowy i polską rację stanu</blockquote>
      <p>— zaznacza na koniec nagrania Braun.</p>
      <figure>
        <iframe src="https://www.youtube.com/embed/8E-X16Je9uk" width="650" height="350" data-service="Youtube" scrolling="no"/>
      </figure>
      <p>
        <b>Trzeba przyznać, że sposób rozumowania Grzegorza Brauna w tej sprawie jest nieco dziwny. Skoro uważa on, że powstanie amerykańskiego Fort Trump w Polsce to zdrada, to dlaczego uważa, że powstanie chińskiego Fort Xi jest zgodne z polską racją stanu?</b>
      </p>
      <p>tkwl/YouTube/Grzegorz Braun</p>
    </article>
  </body>
</html>