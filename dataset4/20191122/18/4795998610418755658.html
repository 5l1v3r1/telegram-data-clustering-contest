<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/guney-kore-de-akilli-telefon-bagimlisi-ergenler-icin-detoks-kamplari,849273"/>
    <meta property="og:site_name" content="T24"/>
    <meta property="article:published_time" content="2019-11-22T18:09:00+00:00"/>
    <meta property="og:title" content="Güney Kore'de akıllı telefon bağımlısı ergenler için 'detoks kampları'"/>
    <meta property="og:description" content="Gençler, 12 gün süreyle akıllı telefon olmadan yaşamayı, çeşitli sosyal faaliyetlere katılarak 'yaşamdan zevk almayı' öğreniyor"/>
  </head>
  <body>
    <article>
      <h1>Güney Kore'de akıllı telefon bağımlısı ergenler için 'detoks kampları'</h1>
      <h2>Gençler, 12 gün süreyle akıllı telefon olmadan yaşamayı, çeşitli sosyal faaliyetlere katılarak 'yaşamdan zevk almayı' öğreniyor</h2>
      <address>
        <time datetime="2019-11-22T18:09:00+00:00">22 Nov 2019, 18:09</time>
      </address>
      <p>Güney Kore'de, ergenler arasında akıllı telefon kullanımı bağımlılığının artması ve bunun getirdiği sağlık sorunları üzerine hükümet seferber oldu. Hükümet, ergenlerin akıllı telefon bağımlılığından kurtulması için kurduğu "detoks kamplarının" sayısını artırma kararı aldı.<br/><a href="https://tr.euronews.com/2019/11/22/guney-kore-de-ergenlerin-akilli-telefon-bagimliligindan-kurtulmasi-icin-detoks-kamplari">Euronews'in haberine göre</a>, 2018 yılı rakamlarına göre, bu ülkede ergenlerin yüzde 98'i akıllı telefona sahip ve Güney Kore, dünya sıralamasında bu alanda açık farkla lider.<br/>Bilim ve Teknoloji Bakanlığı'na göre, ülkedeki 10 ila 19 yaş grubu gençlerin yüzde 30'u aşırı derecede akıllı telefon bağımlısı.<br/>Hükümet, internet bağımlısı gençlerin, bu alışkanlıklarından kurtulabilmesi için oluşturduğu "detoks kamplarının" olumlu sonuç vermesi üzerine buraya yaptığı yatırımı genişletme kararı aldı.<br/>Ellerindeki akıllı telefonu kamp yönetimine teslim eden gençler, 12 gün süreyle akıllı telefon olmadan yaşamayı, çeşitli sosyal faaliyetlere katılarak 'yaşamdan zevk almayı' öğreniyor.<br/>Bu kamplarda eğitmenler, akıllı telefonların ne zaman ve nasıl kullanılması gerektiğine dair gençlere dersler de veriyor. Yeşil alanlardaki kamplarda gençler, başta yüzme olmak üzere bolca spor etkinliklerine de katılma imkanına sahip oluyor.<br/>Ücretsiz olan bu kamplara katılanlar sadece yemek ücretini ödüyor.</p>
    </article>
  </body>
</html>