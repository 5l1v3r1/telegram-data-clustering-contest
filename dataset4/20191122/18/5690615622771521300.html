<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837306-goncharuk-anonsuvav-peredachu-v-kontsesiyu-sche-desyatokh-pidpriyemstv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T18:12:00+00:00"/>
    <meta property="og:title" content="Гончарук анонсував передачу в концесію ще десятьох підприємств"/>
    <meta property="og:description" content="КИЇВ. 22 листопада. УНН. Прем'єр-міністр України Олексій Гончарук анонсував подання на концесійні конкурси ще десятьох державних підприємств. Про це голова …"/>
  </head>
  <body>
    <article>
      <h1>Гончарук анонсував передачу в концесію ще десятьох підприємств</h1>
      <address><time datetime="2019-11-22T18:12:00+00:00">22 Nov 2019, 18:12</time> by <a rel="author">Тарас Джміль</a></address>
      <p><b>КИЇВ. 22 листопада. УНН.</b> Прем'єр-міністр України Олексій Гончарук анонсував подання на концесійні конкурси ще десятьох державних підприємств. Про це голова уряду заявив на Інвестиційному саміті ЄБРР для країн-членів Східного партнерства, передає <b>УНН</b>.</p>
      <p>Як зазначив Гончарук, до кінця поточного року на малу приватизацію передадуть 500 державних підприємств, а з наступного року на продаж виставлять великі підприємства.</p>
      <p>"На початку грудня ми презентуємо інвесторам перший список підприємств в рамках Road Show. Плюс наступного року ми починаємо велику приватизацію. Впевнений, в цьому напрямку буде багато інвестиційних кейсів. Наприклад, приватизація державного Центренерго", - сказав прем'єр.</p>
      <p>Гончарук наголосив, що, впроваджуючи реформи, в Кабінеті міністрів серйозно налаштовані на державно-приватне партнерство.</p>
      <p>"Два пілотних проекти – морські порти "Ольвія" та "Херсон" – вже на прозорих конкурсах. Ми наразі готуємо ще 10 державних активів на концесію", – розповів голова уряду.</p>
      <p>Нагадаємо, Гончарук заявив про <a href="https://www.unn.com.ua/uk/news/1837288-goncharuk-zayaviv-pro-vidsutnist-v-ukrayini-koruptsiyi-na-top-rivni">відсутність в Україні корупції</a> на топ-рівні.</p>
    </article>
  </body>
</html>