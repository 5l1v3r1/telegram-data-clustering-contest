<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/world/geopolitics/slova-trampa-o-zelenskom-stali-memom-novosti-ukrainy-50055122.html"/>
    <meta property="og:site_name" content="НВ"/>
    <meta property="article:published_time" content="2019-11-22T18:01:00+00:00"/>
    <meta property="og:title" content="Как слова Трампа о Зеленском стали мемом и почему украинцы равнодушны к судьбе президента США — обзор СМИ"/>
    <meta property="og:description" content="Отношение украинцев к импичменту в США, слова Дональда Трампа о Владимире Зеленском стали мемом и почему картина в столовой мешала веганам — в обзоре СМИ."/>
  </head>
  <body>
    <article>
      <h1>Как слова Трампа о Зеленском стали мемом и почему украинцы равнодушны к судьбе президента США — обзор СМИ</h1>
      <h2>Отношение украинцев к импичменту в США, слова Дональда Трампа о Владимире Зеленском стали мемом и почему картина в столовой мешала веганам — в обзоре СМИ.</h2>
      <address>
        <time datetime="2019-11-22T18:01:00+00:00">22 Nov 2019, 18:01</time>
      </address>
      <p>У п’ятницю, 22 листопада, західна преса пише про таке:</p>
      <ul>
        <li>Ставлення українців до імпічменту в США</li>
        <li>Чи можливий імпічмент Трампа</li>
        <li>Як слова промови Трампа стали мемом</li>
        <li>Чому картина в їдальні заважала веганам</li>
      </ul>
      <p>
        <b>Українцям </b>
        <b>у</b>
        <b>се одно</b>
      </p>
      <p>Якщо у США Україна є центром уваги через розслідування щодо імпічменту Трампа, то в самій Україні майже не знають про те, що коїться у Вашингтоні, пише <a href="https://www.washingtonpost.com/world/europe/in-ukraine-the-impeachment-hearings-are-met-with-a-big-yawn/2019/11/21/36ca32ec-0bc0-11ea-8054-289aef6e38a3_story.html">Washington Post</a>.</p>
      <ul>
        <li>
          <a href="https://www.bbc.com/ukrainian/news-50408396?xtor=AL-73-%5Bpartner%5D-%5Bnv.ua%5D-%5Blink%5D-%5Bukrainian%5D-%5Bbizdev%5D-%5Bisapi%5D">«Трамп ображений на українців» — відкриті слухання в Конгресі</a>
        </li>
        <li>
          <a href="https://www.bbc.com/ukrainian/news-50330557?xtor=AL-73-%5Bpartner%5D-%5Bnv.ua%5D-%5Blink%5D-%5Bukrainian%5D-%5Bbizdev%5D-%5Bisapi%5D">Трамп використовував військову допомогу як важіль впливу на Україну — Тейлор</a>
        </li>
      </ul>
      <p>Українська влада, як може, намагається триматися осторонь скандалу, побоюючись, що будь-які коментарі республіканці або демократи використають на свою користь. Місцеві ЗМІ замість цього пишуть про витік корумпованих розмов одного з чиновників, нечіткі перспективи перемир’я на сході країни та курс президента для України.</p>
      <p>Попри драматичні слухання у Вашингтоні та коментарі посла США в Євросоюзі Гордона Сондленда про те, що він сказав Трампу, нібито Зеленський «любить його дупу», українські теленовини майже не приділили цьому увагу, зазначає Washington Post.</p>
      <p>«Я був нещодавно за містом. В одному селі було десять корів, а зараз лишилося три. Мені все одно, що з тим вашим імпічментом», — сказав газеті 34-річний Сергій, якого видання зустріло в одному зі спальних районів Києва.</p>
      <h3>Імпічмент наближається?</h3>
      <p>Група сенаторів-республіканців у четвер, 21 листопада, зустрічалася з представниками Білого дому, щоб обговорити стратегію щодо імпічменту, якщо він дійде до Сенату, пише <a href="https://www.washingtonpost.com/politics/white-house-and-republicans-discuss-limiting-impeachment-trial-to-two-weeks/2019/11/21/3e02edf8-0c9a-11ea-a49f-9066f51640f6_story.html">Washington Post </a>з посиланням на джерела, близькі до переговорів.</p>
      <p>За даними видання, республіканці хочуть обмежити час розгляду імпічменту в Сенаті двома тижнями, щоб процес набув достатньо легітимності, але не завдав Трампу значної політичної шкоди. Втім, остаточно щодо стратегії вирішуватиме сам президент США.</p>
      <p>Якщо Палата представників оголосить імпічмент Трампу, обвинувачення проти нього передадуть у Сенат. Якщо Палата представників проголосує за імпічмент у грудні, Сенат зможе розпочати розгляд справи вже в січні, пише газета. Щоб імпічмент стався, потрібно не менш, ніж дві третини голосів сенаторів.</p>
      <p>У Палаті представників перевага у демократів, але республіканці контролюють більшість у Сенаті, тому вірогідність оголошення імпічменту верхньою палатою Конгресу США в сьогоднішніх умовах мінімальна, пише видання.</p>
      <h3>Мем про Зеленського</h3>
      <p>Слова промови Дональда Трампа зі згадкою Зеленського, які днями сфотографували репортери, перетворилися на мем, пише <a href="https://www.theguardian.com/us-news/2019/nov/21/trump-ukraine-i-want-nothing-song">Guardian</a>.</p>
      <p>Нотатки президента США, написані величезними літерами чорним маркером, нагадували вірш, тож користувачі соцмереж заходилися записувати пісні та кліпи на ці слова в різних стилях.</p>
      <p>«Я нічого не хочу, я нічого не хочу, я не хочу „послуги за послугу“. Скажіть, щоб Зеленський вчинив правильно. Це останнє слово від президента США», — сказав Трамп, згадуючи свою розмову з послом США в ЄС Гордоном Сондлендом. Тепер ці вислови співають користувачі Twitter у жанрах від панк-року до поп-музики.</p>
      <p>Тепер черга за відомими музикантами, пише Guardian, пропонуючи Тому Йорку записати версію трагічним голосом, в якій можна звинуватити в усьому адвоката Трампа Рудольфа Джуліані. Або ж репер Дрейк міг би записати сумну пісню, в якій може згадати про дні, коли Зеленський телефонував йому на мобільний. «Можливості нескінченні», — підсумовує газета.</p>
      <h3>Мистецтво не для веганів</h3>
      <p>З їдальні Кембриджського університету зняли картину XVII століття через те, що вона псувала апетит вегетаріанцям, пише <a href="https://www.telegraph.co.uk/news/2019/11/21/cambridge-university-students-cry-fowl-17th-century-painting/">Telegraph</a>.</p>
      <figure>
        <img src="https://c.files.bbci.co.uk/B192/production/_109785454_gettyimages-594756110.jpg"/>
      </figure>
      <p>Картина під назвою «Ринок дичини» є копією картини фламандського художника Франса Снейдерса, зробленою невідомим митцем. На полотні зображено низку мертвих тварин, зокрема кабан, олень, лебідь та інші пташки.</p>
      <p>Після скарг студентів картину повернули в університетський музей. Тепер «Ринок дичини» стане експонатом виставки про мистецтво їжі в Європі у 1500−1800 роках.</p>
      <p>«Деякі люди не могли їсти, коли ця картина висіла на стіні. Люди, які не їдять м’яса, вважали її бридкою і попросили її зняти», — цитує газета речницю музею.</p>
      <p>За її словами, в дискусіях про вегетаріанство та веганство немає нічого нового — вони тривають з XVI століття.</p>
      <p>
        <i>Огляд підготувала Ганна Чорноус, Служба моніторингу BBC.</i>
      </p>
      <p><i>Хочете отримувати найважливіші новини в месенджер? Підписуйтеся на наш </i><a href="https://t.me/bbcukrainian">Telegram</a> або <a href="https://invite.viber.com/?g2=AQAYCiHrGU3SlUeR%2FZaHRAQ4%2FGdXWGFgaUOXbMnWlHpIli4mBJEfTyN%2FHRPjb7GW&amp;lang=uk">Viber</a> !</p>
    </article>
  </body>
</html>