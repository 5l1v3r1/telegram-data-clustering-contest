<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/privatbank-ne-povinen-buti-poverneniy-eks-akcioneram-goncharuk-330612_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T18:27:00+00:00"/>
    <meta property="og:title" content="&quot;Приватбанк&quot; не повинен бути повернений екс-акціонерам – Гончарук"/>
    <meta property="og:description" content="За його словами, кошти банку також повинні залишитися у фінустанові."/>
  </head>
  <body>
    <article>
      <h1>"Приватбанк" не повинен бути повернений екс-акціонерам – Гончарук</h1>
      <h2>За його словами, кошти банку також повинні залишитися у фінустанові.</h2>
      <address>
        <time datetime="2019-11-22T18:27:00+00:00">22 Nov 2019, 18:27</time>
      </address>
      <p>Влада України проти денаціоналізації нині <b><a href="https://dt.ua/ECONOMICS/uryad-gotuyetsya-zaboroniti-povernennya-privatbanku-kolomoyskomu-zmi-330584_.html">державного "Приватбанку" і повернення</a></b> його коштів колишнім акціонерам. Про це заявив прем'єр-міністр України Олексій Гончарук на першому Інвестиційному саміті ЄБРР для країн-членів Східного партнерства в Лондоні.</p>
      <p>"У нас є дуже чітке розуміння: у мене, у президента, уряду, - що справа "Приватбанку" є показовою щодо України в усьому світі. Тому, звичайно, ми стоїмо на тому, що ні банк, ні кошти з нього не повинні бути повернуті попереднім акціонерам", - цитує прем'єра "Голос Америки".</p>
      <p>За його словами, керівництво країни розробило стратегії, які враховують різні сценарії розвитку судів у "Приватбанку".</p>
      <p>Гончарук також пообіцяв, що уряд робитиме все можливе, щоб результат вирішення питання по "Приватбанку" стало сигналом про позитивні зміни в країні.</p>
      <p>Прем'єр вважає, що висловлювання олігархів в українських і зарубіжних ЗМІ є якраз доказом того, що вони втрачають владу, але хочуть здаватися впливовими.</p>
      <p><a href="https://www.kyivpost.com/ukraine-politics/kolomoisky-boasts-privatbank-will-be-returned-to-me-soon.html">Видання KyivPost</a> у п'ятницю опублікувало слова екс-акціонера "Приватбанку" Ігоря Коломойського про те, що незабаром банк буде йому повернуто. Колишній власник припустив, що небажання націоналізованого банку йти на поступки працівників Нікопольського заводу феросплавів (НЗФ), співвласником якої є Коломойський, може призвести до того, що "робітники можуть і зайти в "Приватбанк".</p>
      <p>Раніше ЗМІ писали, що уряд скоро може прийняти закон або зміни до законодавства, які ліквідують можливість повертати націоналізовані банки, тобто "Приватбанк".</p>
      <p><b><a href="https://dt.ua/ECONOMICS/sud-priznachiv-datu-rozglyadu-spravi-schodo-skasuvannya-nacionalizaciyi-privatbanku-329514_.html">Шостий апеляційний адмінсуд 19 грудня розгляне апеляційну скаргу</a></b> держави на рішення Окружного адмінсуду від 18 квітня про скасування націоналізації Приватбанку.</p>
      <p>21 грудня 2016 року <b><a href="https://zn.ua/ECONOMICS/privatbank-oficialno-stal-gosudarstvennym-233971_.html">"Приватбанк" перейшов у державну власність</a>.</b> Держава отримала 100% в його капіталі, фінустанову було докапитализировано на суму 116,8 млрд грн. В кінці червня 2017 року Кабмін вирішив докапіталізувати банк ще на 38,5 млрд гривень на підставі пропозицій НБУ та висновку незалежного аудитора - компанії EY.</p>
      <p>Сьогодні суди різних інстанцій<b> <a href="https://zn.ua/ECONOMICS/v-sudah-nahoditsya-okolo-238-tysyach-del-po-privatbanku-bank-320071_.html">розглядають сотні проваджень, пов'язаних із "Приватбанком".</a></b></p>
      <p>Докладніше читайте в статті Юлії Самаєвої <b>"<a href="https://dt.ua/internal/shema-optima-313836_.html">Схема Optima</a>"</b> в тижневику "Дзеркало тижня. Україна".</p>
      <p>
        <b> </b>
      </p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a> / <a href="https://dt.ua/go/aHR0cDovL3d3dy5nb2xvcy1hbWVyaWtpLnJ1">Голос Америки (русская служба)</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>