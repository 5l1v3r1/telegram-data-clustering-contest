<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/poluvreme-kakav-mec-sest-golova-tvitovi-393462.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-22T18:51:00+00:00"/>
    <meta property="og:title" content="Poluvreme - Kakav meč, ŠEST golova! (TVITOVI)"/>
    <meta property="og:description" content="Vođstvo crno-belih nakon prvih 45 minuta."/>
  </head>
  <body>
    <article>
      <h1>Poluvreme - Kakav meč, ŠEST golova! (TVITOVI)</h1>
      <h2>Vođstvo crno-belih nakon prvih 45 minuta.</h2>
      <address><time datetime="2019-11-22T18:51:00+00:00">22 Nov 2019, 18:51</time> by <a rel="author">Aleksandar Obrenović</a></address>
      <p>Ekipa Partizana je praktično ušla u meč sa minusom od jednog gola. Već u drugom minutu meča Javor je postigao gol. Nakon udarca ka golu Dolmagića, Nikola Petković je uspeo da je uštopuje, na kraju se pripisuje asistencija Dolmagiću, a Petković je sjajnim udarcem po zemlji savladao Stojkovića za 0:1.<br/><br/>Sreća protivničkom timu je trajala samo par minuta. U devetom minutu Partizan uspeva da izjednači, ponovo situacija koju smo videli milion puta ove sezone, Sadik izlazi jedan na jedan sa golmanom protivnika, prvi pokušaj je bio nedovoljno dobar jer mu je Lazović odbranio, ali mu se lopta odbila i nije imao težak zadatak da postigne gol.<br/><br/>Već u 15. minutu Partizan je vodio.<br/><br/>Bio je korner za crno-bele, Tošić ga je izveo, lopta je stigla nekako do druge stative gde je potpuno sam bio Ostojić koji pogađa gol iz neposredne blizine.<br/><br/>Mogli su gosti do drugog gola, imali su par kontri do kraja poluvremena, a jedan udarac Petkovića nije bio toliko dobar kada je prebacio gol iz izgledne situacije.<br/><br/>U 34. minutu velika šansa za crno-bele, Maričić obara Stevanovića u kaznenom prostoru, a sudija pokazuje na belu tačku. Ipak, Suma prebacuje gol, ostalo je 2:1.<br/><br/>Samo dva minuta kasnije, novi gol u mreži Javora.<br/><br/>Odlično je Suma primio loptu, dodao do Tošića u prazan prostor, nekadašnji reprezentativac šalje loptu Sadiku za 3:1.<br/><br/>Mogao je Suma da postigne još jedan gol, ali nije uspeo nakon što je prevario nekoliko fudbalera. Ipak, ono što on nije, uspeo je Miletić u 40. minutu. Javor je potpuno podbacio u odbrani, Miletić je ostao ponovo sam u kaznenom prostoru i pogodio je glavom gol gostiju za 4:1.<br/><br/>Nije to bilo sve od ovog poluvremena.<br/><br/>Javor je uspeo da stigne do novog gola, i to pred sam kraj poluvremena, strelac je bio Krnić koji je pogodio sam ugao golmana domaćih.</p>
      <figure>
        <iframe data-src="https://twitter.com/ApoloniusVeris/status/1197933873071579137?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/Velinovski/status/1197933728347119617?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/tozatodorovic/status/1197933190293475329?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/Vitez_RedaZmaja/status/1197932695348756481?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/sastavi-savo-odmara-natha-i-asana-393456.html"/>
        <a href="https://www.sportske.net/vest/domaci-fudbal/partizan-nasao-resenje-za-neocekivane-probleme-savo-vise-nece-imati-ovih-briga-393448.html"/>
        <a href="https://www.sportske.net/vest/domaci-fudbal/sta-se-desava-sa-markecom-kad-se-vraca-scekic-se-vec-oporavio-393420.html"/>
        <a href="https://www.sportske.net/vest/domaci-fudbal/tri-opcije-za-sejdubu-sumu-pred-prelazni-rok-za-pocetak-promenio-je-frizuru-393417.html"/>
        <a href="https://www.sportske.net/vest/domaci-fudbal/pare-vise-nisu-problem-u-humskoj-se-spremaju-dva-velika-pojacanja-393404.html"/>
      </related>
    </article>
  </body>
</html>