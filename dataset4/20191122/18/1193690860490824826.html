<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/vidpochynok-dyrektora-nabu-sytnyk-ne-pryishov-na-zasidannia-suddia-oholosyv-vidvid-podrobytsi-203320.html"/>
    <meta property="og:site_name" content="5 канал"/>
    <meta property="article:published_time" content="2019-11-22T18:28:00+00:00"/>
    <meta property="og:title" content="Відпочинок директора НАБУ: Ситник не прийшов на засідання, суддя оголосив відвід – подробиці"/>
    <meta property="og:description" content="Суддя Олег Полюхович на засіданні оголосив самовідвід, посилаючись на те, що у 2015 році детективи НАБУ проводили обшук у його кабінеті"/>
  </head>
  <body>
    <article>
      <h1>Відпочинок директора НАБУ: Ситник не прийшов на засідання, суддя оголосив відвід – подробиці</h1>
      <address>
        <time datetime="2019-11-22T18:28:00+00:00">22 Nov 2019, 18:28</time>
      </address>
      <p>Директор НАБУ Артем Ситник не з'явився до суду, а суддя оголосив самовідвід. У Рівненському апеляційному суді відбулося засідання щодо скарги чільника Антикорупційного бюро на рішення Сарненського районного суду. Про це повідомляє "5 канал".</p>
      <figure>
        <iframe src="https://www.youtube.com/embed/j1lbYZ_BHYc" width="745" height="451" data-service="Youtube" scrolling="no"/>
      </figure>
      <p>Там Ситника оштрафували на 3 тисячі 400 гривень – через незадекларований відпочинок в одному з угідь району. Директор НАБУ просить апеляційний суд скасувати цю постанову. Однак аргументів не надав і не попередив адвокатів про свою відсутність.</p>
      <p>Водночас суддя Олег Полюхович на засіданні оголосив самовідвід, посилаючись на те, що у 2015 році детективи НАБУ проводили обшук у його кабінеті. Каже: неупередженість судового розгляду через це не може бути забезпечена.</p>
      <p>"У Ситника і в частини громадян, можливо, склалося б враження, що я в якийсь спосіб хотів помститись за ті події, які мали місце у грудні 2015 року. Тому я дійшов висновку, що мені необхідно оголосити самовідвід, щоби таких бачень ні в Ситника, ні у суспільства не було", – заявив суддя Олег Полюхович.</p>
      <p>"Артем Сергійович говорив, що він заявить клопотання про те, щоб було засідання у вигляді відеоконференції із Солом'янського суду, але головуючий повідомив, що такого клопотання не було. Далі матеріали цієї справи попадають на автоматичний розподіл, визначається з колегією і починаємо все з самого початку", – сказав адвокат Ситника Владислав Кіча.</p>
      <p>
        <i>Читайте також: <a href="https://www.5.ua/polityka/ne-dopytaly-potim-svidchytyme-sam-iak-sytnyk-do-hpu-khodyv-192025.html">Не допитали, потім свідчитиме сам: як Ситник до ГПУ ходив</a>.</i>
      </p>
      <p> </p>
    </article>
  </body>
</html>