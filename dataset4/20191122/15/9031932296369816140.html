<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-22/juncker-wyszedl-ze-szpitala-przeszedl-operacje-tetniaka-aorty/"/>
    <meta property="og:site_name" content="Polsat News"/>
    <meta property="article:published_time" content="2019-11-22T15:30:00+00:00"/>
    <meta property="og:title" content="Juncker wyszedł ze szpitala. Przeszedł operacje tętniaka aorty"/>
    <meta property="og:description" content="Ustępujący szef Komisji Europejskiej wyszedł ze szpitala po operacji i w przyszłym tygodniu prawdopodobnie wróci do pracy - poinformowała w piątek rzeczniczka KE Annika Breidthardt."/>
  </head>
  <body>
    <article>
      <h1>Juncker wyszedł ze szpitala. Przeszedł operacje tętniaka aorty</h1>
      <address>
        <time datetime="2019-11-22T15:30:00+00:00">22 Nov 2019, 15:30</time>
      </address>
      <p>
        <b>Ustępujący szef Komisji Europejskiej wyszedł ze szpitala po operacji i w przyszłym tygodniu prawdopodobnie wróci do pracy - poinformowała w piątek rzeczniczka KE Annika Breidthardt.</b>
      </p>
      <related>
        <a href="https://www.polsatnews.pl/wiadomosc/2019-11-21/ludzie-mnie-znaja-chce-to-wykorzystac-donald-tusk-o-nowym-ruchu-politycznym/"/>
      </related>
      <p>64-latek był operowany półtora tygodnia temu w związku z tętniakiem aorty brzusznej. Od tego czasu jego obowiązki wypełnia pierwszy wiceprzewodniczący KE Frans Timmermans.</p>
      <p>
        <a href="https://www.polsatnews.pl/wiadomosc/2019-10-31/juncker-trafi-na-stol-operacyjny-wykrytego-u-niego-tetniaka-aorty/">
          <b>ZOBACZ: Jean-Claude Juncker trafi na stół operacyjny. Wykryto u niego tętniaka aorty</b>
        </a>
      </p>
      <p>- Przewodniczący Juncker wrócił do domu ze szpitala. Jego rekonwalescencja przebiega dobrze. Spodziewamy się, że w przyszłym tygodniu będzie w biurze - powiedziała na konferencji prasowej w Brukseli Breidthardt.</p>
      <p>Będą to prawdopodobnie ostatnie dni Junckera jako szefa Komisji. Jego kadencja skończy się wraz z objęciem urzędu przez nowe kolegium pod wodzą Ursuli von der Leyen. Ma to się stać 1 grudnia, po tym gdy Komisję przegłosuje Parlament Europejski.</p>
      <p>
        <a href="https://www.polsatnews.pl/wideo/rozebrali-go-do-naga-i-bili-deskami-przez-bluzniercze-materialy-na-spolecznosciowkach_6397702/">WIDEO - Rozebrali go do naga i bili deskami. Przez "bluźniercze materiały" na społecznościówkach</a>
      </p>
      <figure>
        <img src="https://s.redefine.pl/dcs/o2/redefine/cp/na/naj4pyqfeym455j36h4vidsz86zpcxfb.jpg"/>
      </figure>
    </article>
  </body>
</html>