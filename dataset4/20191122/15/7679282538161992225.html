<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-katrina-kaif-wants-to-play-special-role-and-characters-in-the-film-2863270.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T15:09:40+00:00"/>
    <meta property="og:title" content="कैटरीना कैफ निभाना चाहती हैं खास किस्म के किरदार, रखी अपनी राय"/>
    <meta property="og:description" content="बॉलीवुड डीवा कैटरीना कैफ ने 'भारत' और 'जीरो' जैसी फिल्मों में बेहतरीन प्रदर्शन कर दर्शकों के दिलों में अपनी खास जगह बना ली है और अब उनका कहना है कि आने वाले समय में वह ऐसे किरदारों को..."/>
  </head>
  <body>
    <article>
      <h1>कैटरीना कैफ निभाना चाहती हैं खास किस्म के किरदार, रखी अपनी राय</h1>
      <address><time datetime="2019-11-22T15:09:40+00:00">22 Nov 2019, 15:09</time> by <a rel="author">लाइव हिन्दुस्तान टीम,नई दिल्ली</a></address>
      <p>बॉलीवुड डीवा कैटरीना कैफ ने 'भारत' और 'जीरो' जैसी फिल्मों में बेहतरीन प्रदर्शन कर दर्शकों के दिलों में अपनी खास जगह बना ली है और अब उनका कहना है कि आने वाले समय में वह ऐसे किरदारों को निभाने की चाह रखती हैं जिनमें उनके लिए कुछ कर दिखाने का मौका हो।</p>
      <p>कैटरीना ने कहा, मैं ऐसी भूमिकाएं निभाने की इच्छुक हूं, जिनमें मुझे वास्तव में कुछ करने का मौका हो, उसमें पूरी तरह से शामिल होने या उससे जुड़ने और उसकी तह तक  जाने का पूरा मौका हो। मुझमें उन किरदारों को करने की चाह है, जो मुझे उस स्तर के प्रदर्शन को करने की अनुमति दें, जिनका अनुभव मैंने 'भारत' और 'जीरो' में किया।</p>
      <p>शाहरुख खान अभिनीत इस फिल्म में बबीता के रूप में कैटरीना कैफ को दर्शकों ने खूब पसंद किया था। क्या वह अन्य किसी फिल्म में इसी तरह के किरदार निभाना चाहेंगी?</p>
      <p>कैटरीना ने कहा, अब मुझे यह सुनिश्चित करने की आवश्यकता है कि मैं केवल ऐसी ही फिल्मों और किरदारों का चुनाव करूं जो एक नए पहलू को सामने लाने की मुझे चुनौती दें और प्रेरित करें।</p>
      <p>
        <b>
          <a href="https://www.livehindustan.com/entertainment/story-shilpa-shetty-raj-kundra-wedding-anniversary-share-romantic-video-on-social-media-2862707.html">शिल्पा शेट्टी-राज कुंद्रा ने सेलिब्रेट की अपनी 10वीं वेडिंग एनिवर्सरी, शेयर किया रोमांटिक वीडियो</a>
        </b>
      </p>
      <p>
        <b>
          <a href="https://www.livehindustan.com/entertainment/story-ajay-devgn-doesnt-lika-kajol-talking-a-lot-habit-reveals-in-an-interview-2863075.html">काजोल की इस आदत से रहते हैं अजय देवगन परेशान, इंटरव्यू में किया चौंकाने वाला खुलासा!</a>
        </b>
      </p>
    </article>
  </body>
</html>