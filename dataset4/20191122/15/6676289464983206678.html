<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/muncitori-romani-conditii-inumane-italia-326886.html"/>
    <meta property="og:site_name" content="Observator"/>
    <meta property="article:published_time" content="2019-11-22T15:29:00+00:00"/>
    <meta property="og:title" content="Muncitori români, salvaţi dintr-o fabrică din Italia în care munceau în condiţii inumane pentru doi chinezi"/>
    <meta property="og:description" content="Mai mulţi muncitori români au fost salvaţi dintr-o fabrică din Montalenghe, Italia, în care munceau în condiţii inumane în favoarea unor cetăţeni chinezi."/>
  </head>
  <body>
    <article>
      <h1>Muncitori români, salvaţi dintr-o fabrică din Italia în care munceau în condiţii inumane pentru doi chinezi</h1>
      <address><time datetime="2019-11-22T15:29:00+00:00">22 Nov 2019, 15:29</time> by <a rel="author">Cristi Ioniţă</a></address>
      <p>
        <b>
          <b>Mai mulţi muncitori români au fost salvaţi dintr-o fabrică din Montalenghe, Italia, în care munceau în condiţii inumane în favoarea unor cetăţeni chinezi.</b>
        </b>
      </p>
      <p>Muncitorii români au fost salvaţi, alături de alţi muncitori italieni şi chinezi, după o acţiune a forţelor de ordine italiene.</p>
      <h3>Cu cât erau remuneraţi muncitorii români</h3>
      <p>Conform <a href="https://torino.corriere.it/cronaca/19_novembre_21/schiavi-mezzora-torino-segregati-pagati-30-centesimi-l-ora-23c2abb8-0c90-11ea-89cc-e514bdace0f8.shtml">Corriere della Sera</a>, muncitorii erau ţinuţi în fabrică 24 de ore din 24 şi răsplătiţi cu numai 150 de euro pe lună, deşi li se impunea realizarea unui număr uriaş de produse.</p>
      <p>Muncitorii dormeau pe saltele, printre liniile de producţie, îşi încălzeau mâncarea cu ajutorul unor arzătoare electrice, foloseau toaletele fabricii, nu aveau sistem de încălzire şi erau monitorizaţi video în permanenţă.</p>
      <p>Cei doi chinezi care conduceau fabrica susţineau că au apelat un asemenea sistem de muncă tocmai pentru ca muncitorii să nu piardă timpul pe drum şi să poată realiza o producţie cât mai mare, ei fiind puşi să lucreze 15 ore pe zi.</p>
      <p>După eliberarea muncitorilor, cei doi chinezi au fost reţinuţi şi riscă până la 20 de ani de închisoare pentru exploatare şi favorizarea imigraţiei ilegale.</p>
    </article>
  </body>
</html>