<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3384989/teknik-adamlarin-mourinho-aciklamasi-inanilmaz"/>
    <meta property="og:site_name" content="Milli Gazete"/>
    <meta property="article:published_time" content="2019-11-22T15:13:00+00:00"/>
    <meta property="og:title" content="Teknik adamların Mourinho açıklaması: İnanılmaz"/>
    <meta property="og:description" content="İngiltere'de, Tottenham'ın Pochettino'yu kovup takımına başına Jose Mourinho'yu getirmesi gündemdeki yerini koruyor."/>
  </head>
  <body>
    <article>
      <h1>Teknik adamların Mourinho açıklaması: İnanılmaz</h1>
      <h2>İngiltere'de, Jose Mourinho'nun Premier Lig'e dönmesinin yankıları sürüyor. Birçok teknik adam, Portekizli çalıştırıcının Tottenham'ın başına geçmesiyle ilgili açıklamalarda bulundu.</h2>
      <address>
        <time datetime="2019-11-22T15:13:00+00:00">22 Nov 2019, 15:13</time>
      </address>
      <p>İngiltere'de, Tottenham'ın Pochettino'yu kovup takımına başına Jose Mourinho'yu getirmesi gündemdeki yerini koruyor.</p>
      <p>Birçok teknik adam konuyla ilgili açıklama yaptı.</p>
      <p>Mauricio Pochettino'nun görevine son verilmesine çok şaşırdığını belirten Newcastle United teknik direktörü Steve Bruce, ''Böylesine başarılı bir teknik adamın takımdan gönderilmesi inanılmaz. Bu sadece İngiltere'de olabilecek bir şey'' dedi.</p>
      <p>Burnley'i çalıştıran Sean Dyche ise, ''İşini iyi yapan teknik direktörlerin görevine son verilmesi bizleri üzüyor. Ancak Jose Mourinho da saygı duyulacak bir isim'' şeklinde konuştu.</p>
      <p>Jose Mourinho'nun futbol için çok önemli bir teknik adam olduğuna dikkat çeken Watford teknik direktörü Sanchez Flores, ''Pochettino için çok üzgünüm ancak Mourinho'ya da hoşgeldin dememiz gerekiyor'' ifadesini kullandı.</p>
      <p>Konuyla ilgili açıklama yapan Brighton - Hove Albion teknik direktörü Graham Potter ise, ''Pochettino'nun görevine son verilmesini istemezdim. Diğer yandan Mourinho'nun dönüşü de inanılmaz bir şey'' dedi.</p>
    </article>
  </body>
</html>