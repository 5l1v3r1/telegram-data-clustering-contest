<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/akoshtete-vqrvaite/2019/11/22/shte-stane-li-miraj-kolednata-vecheria-tradiciiata-otmira-zaradi-vegetariancite.430503"/>
    <meta property="og:site_name" content="Dnes.bg"/>
    <meta property="article:published_time" content="2019-11-22T15:15:00+00:00"/>
    <meta property="og:title" content="Ще стане ли мираж коледната вечеря? Традицията отмира заради вегетарианците"/>
    <meta property="og:description" content="Това показват резултати от британско проучване | Dnes.bg"/>
  </head>
  <body>
    <article>
      <h1>Ще стане ли мираж коледната вечеря? Традицията отмира заради вегетарианците</h1>
      <h2>Това показват резултати от британско проучване</h2>
      <address><time datetime="2019-11-22T15:15:00+00:00">22 Nov 2019, 15:15</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Традиционната коледна вечеря отмира. До този извод са стигнали авторите на британско проучване, чиито резултати са цитирани от в. "Daily Star".</p>
      <p>Изследването е на фирма Тейсткард показало, че все повече хора, основно представители на по-младото поколение, се ориентират към вегетариански алтернативи, според изследването на фирма Тейсткард.</p>
      <p>Интересът към безмесни блюда е толкова голям, че те ще фигурират в 53 процента от ресторантските празнични менюта във Великобритания, пише БТА. За поредна година представителите на по-младото поколение ще наблегнат на вегетарианските и веганските ястия, за да избегнат стомашното подуване и да намалят въздействието на интезивното селско стопанство.</p>
      <p>Проучването показва още, че все повече хора в страната предпочитат да прекарват Коледа в заведение. В резултат на това майсторите готвачи променят менютата, за да задоволят вкусовете на броящите калории клиенти.</p>
      <p>Особено популярни алтернативи на традиционната коледна вечеря са салатите, тиквата и вегетарианските пици.</p>
      <p>"От една страна е тъжно, че коледното печено вече не се радва на толкова голяма почит, но от друга е добре, че ресторантите предлагат алтернативни блюда на клиентите", казва Ануар Султан от Тейсткард.</p>
    </article>
  </body>
</html>