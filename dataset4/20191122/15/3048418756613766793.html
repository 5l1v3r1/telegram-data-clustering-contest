<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/22/sigrid-kaag-ankie-broekers-knol-is-wel-welkom-in-marokko-ambassade-wij-weten-niets-van-een-verzoek/"/>
    <meta property="og:site_name" content="ThePostOnline"/>
    <meta property="article:published_time" content="2019-11-22T15:54:00+00:00"/>
    <meta property="og:title" content="Sigrid Kaag: Ankie Broekers-Knol is wél welkom in Marokko – Ambassade: Wij weten niets van een verzoek"/>
    <meta property="og:description" content="Kwestie over terugsturen Marokkaanse asielzoekers steeds schimmiger"/>
  </head>
  <body>
    <article>
      <h1>Sigrid Kaag: Ankie Broekers-Knol is wél welkom in Marokko – Ambassade: Wij weten niets van een verzoek</h1>
      <h2>Kwestie over terugsturen Marokkaanse asielzoekers steeds schimmiger</h2>
      <address><time datetime="2019-11-22T15:54:00+00:00">22 Nov 2019, 15:54</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Staatssecretaris Ankie Broekers-Knol (Asiel) is tot dusver niet in Marokko geweest om te praten over het terugsturen van asielzoekers, omdat dat agendatechnisch nog niet is gelukt. Dat zei minister Sigrid Kaag (Ontwikkelingssamenwerking). Broekers-Knol kreeg donderdag felle kritiek uit de Kamer te verduren. Ze zei dat een bezoek dat ze aan Marokko wilde brengen over het terugsturen van uitgeprocedeerde Marokkaanse asielzoekers, er niet van gekomen is omdat ze daar “niet de juiste mensen te spreken zou krijgen”. Dat signaal had ze via het ministerie van Buitenlandse Zaken vernomen.</p>
      <h4>Lees ook – <a href="https://tpo.nl/2019/11/21/marokko-weigert-ankie-broekers-knol-te-ontvangen-voor-gesprek-over-terugnemen-criminele-marokkanen/">Marokko weigert Ankie Broekers-Knol te ontvangen voor gesprek over terugnemen criminele Marokkanen</a></h4>
      <p>Kaag zegt nu dat het een “hele simpele agendatechnische kwestie is”, niet een kwestie van onwil aan Marokkaanse zijde. “Ik weet zeker dat het een planningskwestie is”, aldus Kaag.</p>
      <p>Maar Broekers-Knol zei in het debat donderdag niets over volle agenda’s of botsende planningen. “Ik kan er als toerist heen, maar ik krijg de minister niet te spreken. Daar wordt aan gewerkt”, zei ze in eerste instantie. Ze kwam er aan het einde van het debat nog op terug. “Ik wil graag naar Marokko om te praten over terugkeer. De inschatting was dat ik bij het bezoek niet de juiste mensen te spreken zou krijgen, dat heb ik via Buitenlandse Zaken vernomen.”</p>
      <p>Volgens Broekers-Knol worden er nu “samen met Buitenlandse Zaken diplomatieke stappen gezet. Als ik morgen hoor dat het zin heeft om te gaan, zit ik bij wijze van spreken overmorgen in het vliegtuig.”</p>
      <p>Marokko reageert verbaasd op de uitlatingen van Broekers. De regering in Rabat is helemaal niet gevraagd Broekers te ontvangen, zegt de Marokkaanse ambassade. Of ze welkom zou zijn als ze daarom zou vragen, wil de ambassade niet zeggen.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>