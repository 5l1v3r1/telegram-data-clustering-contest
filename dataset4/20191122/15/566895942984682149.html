<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2581930/na-ternopilsini-narecenij-ne-zaplativ-za-video-z-vesilla-bo-rozlubiv-svou-obranicu-foto"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-22T15:01:00+00:00"/>
    <meta property="og:title" content="На Тернопільщині наречений не заплатив за відео з весілля, бо &quot;розлюбив&quot; свою обраницю (ФОТО)"/>
    <meta property="og:description" content="Чоловік відмовився платити за виконану роботу"/>
  </head>
  <body>
    <article>
      <h1>На Тернопільщині наречений не заплатив за відео з весілля, бо "розлюбив" свою обраницю (ФОТО)</h1>
      <address><time datetime="2019-11-22T15:01:00+00:00">22 Nov 2019, 15:01</time> by <a rel="author">Олег Давибіда</a></address>
      <p>
        <i>Курйозний випадок стався на Тернопільщині: вже через тиждень після свого весілля чоловік заявив, що "розлюбив кохану".</i>
      </p>
      <p>Як повідомляють "<a href="https://ternopoliany.te.ua/zhittya/41093-kurioz-na-ternopilshchyni-narechenyi-vidmovyvsia-platyty-za-video-z-vesillia-bo-rozliubyv-svoiu-obranytsiu-foto">Тернополяни</a>" мешканець нашої області, який не лише розійшовся за декілька днів із законною дружиною, але й "кинув на гроші" відеооператора.</p>
      <p>Про це у соцмережі <a href="https://www.facebook.com/roma.kolesnyk.9/posts/2572113269531622">Фейсбук</a> розповів той, хто знімав найкращі моменти з весілля на камеру, але, в результаті, залишився ні з чим.</p>
      <p>"КИДАЛОВО! Ці особи (на фото) відмовилися оплатити послуги відеозйомки. Просьба поширити, бо знаю, що "кинули" не тільки мене. Нехай Борщів і Тернопільщина знають своїх "героїв"…", — пише Roma Kolesnyk, у якого за 18 років роботи у цій сфері це перший такий інцидент.</p>
      <p>За його словами, замовник (він же наречений) розлюбив свою обраницю вже за тиждень після весілля, і відео йому стало не потрібне. Відповідно, оплачувати роботу відеооператора він відмовився.</p>
      <p>Втім, найцікавіше те, що непорядно повів себе лише наречений. Адже, як зізнається оператор, наречена виявилася адекватною.</p>
      <p>"В цієї пари було 2 дні весілля. Наречена — порядна і мила дівчина, вона своє відео оплачує і забирає, фото теж оплатила", — додає Roma Kolesnyk.</p>
      <p>Звісно, трапляється у житті різне, але у будь-якій ситуації завжди важливо залишатися насамперед людиною.</p>
      <slideshow>
        <figure>
          <img src="https://s.0352.ua/section/newsInText/upload/images/news/intext/000/051/474/4a61065842fe1bc8315995024fab2d7cxl_5dd7f5eea61c8.jpg"/>
        </figure>
        <figure>
          <img src="https://s.0352.ua/section/newsInText/upload/images/news/intext/000/051/474/znimok-ekrana-203_5dd7f5ef4bdb7.png"/>
        </figure>
      </slideshow>
    </article>
  </body>
</html>