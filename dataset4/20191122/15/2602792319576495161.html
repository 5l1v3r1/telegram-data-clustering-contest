<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/czifrovi-agro-kejsi-ukra%d1%97ni-skilki-mozhna-zekonomiti-na-mtr/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-22T15:10:00+00:00"/>
    <meta property="og:title" content="Цифрові агро-кейси України: скільки можна зекономити на МТР?"/>
    <meta property="og:description" content="Впровадження систем діджиталізації в аграрному виробництві України — достатньо «молодий» напрямок робот. Водночас розрахунки ефективності від впровадження"/>
  </head>
  <body>
    <article>
      <h1>Цифрові агро-кейси України: скільки можна зекономити на МТР?</h1>
      <address>
        <time datetime="2019-11-22T15:10:00+00:00">22 Nov 2019, 15:10</time>
      </address>
      <figure>
        <img src="https://infoindustria.com.ua/wp-content/uploads/2019/11/Trofimczeva.jpg"/>
      </figure>
      <p>
        <b>Впровадження систем діджиталізації в аграрному виробництві України — достатньо «молодий» напрямок робот. Водночас розрахунки ефективності від впровадження цифрових технологій на базі існуючих кейсів є більш ніж позитивними. Заощадження на добривах та ЗЗР (засоби захисту рослин) досягають 30%, насіння — 10%, палива — 20%, збільшення врожаю — щонайменше 15%.</b>
      </p>
      <p>Такі цифри навела екс-виконуюча обовязки міністра аграрної політики і продовольства Ольга Трофімцева під час зустрічі з пресою 18 листопада 2019 року.</p>
      <p>За її словами, аналоговий період у сільському господарстві вичерпує себе — провідні аграрні економіки світу вже входять в цифрову еру «другої зеленої революції».</p>
      <p>«У масштабах аграрної галузі діджиталізація землеробства може забезпечити економію (або підвищення доходів сільгоспвиробника) тільки на матеріально-технічних ресурсах в обсязі щонайменше 32 млрд грн», — навела розрахунки Ольга Трофімцева.</p>
      <p>Водночас, на її думку, діджиталізація — це не лише інструмент для конкурентного виробництва. Розвиток цифрової інфраструктури сільських територій створить нові переваги (навчання, отримання сучасних послуг, здійснення електронної комерції) та дасть змогу перенести переваги міста у село.</p>
      <p>ІА «Інфоіндустрія»</p>
    </article>
  </body>
</html>