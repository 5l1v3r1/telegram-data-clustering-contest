<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/blgarski-triumf-na-nagradite-pr-news-agency-elite-awards-407361.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-22T15:09:46+00:00"/>
    <meta property="og:title" content="Български триумф на наградите PR News’ Agency Elite Awards"/>
    <meta property="og:description" content="SiteMedia Consultancy спечели титлите Агенция на годината и Най-бързо развиваща се агенция на годината, а Любомир Аламанов бе определен за Иноватор в..."/>
  </head>
  <body>
    <article>
      <h1>Български триумф на наградите PR News’ Agency Elite Awards</h1>
      <address><time datetime="2019-11-22T15:09:46+00:00">22 Nov 2019, 15:09</time> by <a rel="author">Редактори</a></address>
      <p>Четири първи места за българския комуникационен бизнес в престижната класация Agency Elite Awards 2019 г. Една от най-авторитетните световни медии за комуникации PR News определи SiteMedia Consultancy за победител в категориите „Агенция на годината“ и „Най-бързо развиваща се агенция на годината“ за цял свят. SiteMedia Consultancy спечели първо място и в категорията „Beauty&amp;Fashion” с кампанията #DaretoWOWandCare, реализирана за бранда NIVEA на Байерсдорф България. Кампаниите в престижната класация са оценявани по постигнатите резултати, иновативни подходи, възможности за развитие, нестандартни работни решения, креативност, използване на дигитални мрежи, работа с онлайн общности, цялостно отношение към работния процес и много други. Церемонията по връчване на наградите се състоя вчера 21 ноември на тържествена церемония в Ню Йорк.</p>
      <p>На същата церемония бе отличен Любомир Аламанов, който спечели първо място в категорията Иноватор на годината за целия свят. Наградата се дава за цялостен принос през годината към сферата на комуникациите, за иновативен подход в стратегическото планиране, работата с хората, въвеждане на нови услуги на пазара и много други.</p>
      <p>„Огромна чест е за нас да спечелим толкова високи отличия на световно ниво. Показателно е за силното представяне на целия комуникационен сектор през годината. Развитието продължава да е силно и не е случайно, че български агенции и специалисти печелят все повече световни награди. За пореден път ще кажа, че името на България се споменава с уважение на всички комуникационни форуми по всички континенти. Да сме Агенция на годината за целия свят е задължаващо, трябва да сме още по-креативни. Изключително се радваме на първото място на кампанията на Nivea #DaretoWOWandCare. Екипът на Байерсдорф България ни се довери да направим нещо изцяло ново в дигиталния свят. Кампанията е една от първите, реализирани само с нано-инфлуенсъри в социалните медии, и е прекрасен пример за комуникациите на 21-и век. Можем да се гордеем, че в България правим кампании за Community Branding на световно ниво. Всички успехи на общността ни през последните години показват, че сме на прав път и усилената работа се възнаграждава“, сподели Любомир Аламанов, генерален мениджър на SiteMedia Consultancy и допълни: „Приемам моето първо място в категория Иноватор на годината с радост, че усилията, които целия пазар полага, се възнаграждават. И с отговорност, разбира се, трябва да се продължава тенденцията да бъдем на гребена на световните комуникации. Очаква ни една много интересна 2020 година.“</p>
    </article>
  </body>
</html>