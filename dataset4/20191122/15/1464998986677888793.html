<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/technology/news/flipkart-companie-most-complaints-received"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-22T15:01:00+00:00"/>
    <meta property="og:title" content="ഹെല്‍പ്പ് ലൈന്‍ നമ്പരില്‍ ഏറ്റവുമധികം പരാതികള്‍ ലഭിക്കുന്നത്  ഫ്‌ളിപ്കാര്‍ട്ടിനെക്കുറിച്ച്"/>
    <meta property="og:description" content=" സര്‍ക്കാരിന്റെ ഹെല്‍പ്പ് ലൈന്‍ നമ്പരില്‍ ഏറ്റവുമധികം പരാതികള്‍ ലഭിക്കുന്നത് ഇ കൊമേഴ്‌സ് വമ്പന്‍മാരായ ഫ്‌ളിപ്കാര്‍ട്ടിനെക്കുറിച്ച്. റിപ്പോര്‍ട്ട് ചെയ്യപ്പെടുന്നതില്‍ അഞ്ചില്‍ ഒരു പരാതി ഫ്‌ളിപ്കാര്‍ട്ടിനെക്കുറിച്ചാണ്. കേന്ദ്ര ഉപഭോക്തൃകാര്യ മന്ത്രാലയമാണ് കണക്കുകള്‍ പുറത്തുവിട്ടത്. ഇ കൊമേഴ്‌സ് കമ്പനികള്‍ക്കു..."/>
  </head>
  <body>
    <article>
      <h1>ഹെല്‍പ്പ് ലൈന്‍ നമ്പരില്‍ ഏറ്റവുമധികം പരാതികള്‍ ലഭിക്കുന്നത്  ഫ്‌ളിപ്കാര്‍ട്ടിനെക്കുറിച്ച്</h1>
      <address><time datetime="2019-11-22T15:01:00+00:00">22 Nov 2019, 15:01</time> by <a rel="author" href="http://anweshanam.com/author/veena" target="_blank">veena</a></address>
      <p> സര്‍ക്കാരിന്റെ ഹെല്‍പ്പ് ലൈന്‍ നമ്പരില്‍ ഏറ്റവുമധികം പരാതികള്‍ ലഭിക്കുന്നത് ഇ കൊമേഴ്‌സ് വമ്പന്‍മാരായ ഫ്‌ളിപ്കാര്‍ട്ടിനെക്കുറിച്ച്. റിപ്പോര്‍ട്ട് ചെയ്യപ്പെടുന്നതില്‍ അഞ്ചില്‍ ഒരു പരാതി ഫ്‌ളിപ്കാര്‍ട്ടിനെക്കുറിച്ചാണ്. കേന്ദ്ര ഉപഭോക്തൃകാര്യ മന്ത്രാലയമാണ് കണക്കുകള്‍ പുറത്തുവിട്ടത്. ഇ കൊമേഴ്‌സ് കമ്പനികള്‍ക്കു പുറമേ ബാങ്കിംഗ്, ടെലികോം മേഖലയുമായി ബന്ധപ്പെട്ടാണ്  കൂടുതൽ പരാതികൾ </p>
      <p>ലഭിക്കുന്ന പരാതികളുടെ എണ്ണത്തില്‍ ഫ്‌ളിപ്കാര്‍ട്ട്, റിലയന്‍സ് ജിയോ, ആമസോണ്‍ എന്നിവയാണ് ആദ്യ സ്ഥാനങ്ങളിലുള്ള കമ്പനികള്‍. ഉപഭോക്താക്കളുടെ പരാതികള്‍ പരിഹരിക്കുന്നതിന് സാധ്യമായ എല്ലാ കാര്യങ്ങളും ചെയ്യുന്നുണ്ടെന്ന് ഫ്‌ളിപ്കാര്‍ട്ട് വക്താവ് അറിയിച്ചു. ഉപഭോക്താക്കള്‍ക്ക് മികച്ച സൗകര്യങ്ങള്‍ ഒരുക്കി നല്‍കുന്നതിനാണ് ശ്രമിക്കുന്നതെന്നും ഫ്‌ളിപ്കാര്‍ട്ട് വക്താവ് അറിയിച്ചു.<br/> <br/>ഈ സാമ്പത്തിക വര്‍ഷം ലഭിച്ച പരാതികളില്‍ 100,000 എണ്ണം ഇ കൊമേഴ്‌സ് കമ്പനികള്‍ക്കെതിരെയുള്ളതായിരുന്നു. 41,600 പരാതികളാണ് ബാങ്കുകളെക്കുറിച്ച് വന്നിട്ടുള്ളത്. 29,400 പരാതികള്‍ ടെലികോം കമ്പനികളെക്കുറിച്ചും ലഭിച്ചിട്ടുണ്ട്. വ്യാജ സാധനങ്ങള്‍, വിതരണത്തിലെ താമസം തുടങ്ങിയവയാണ് ഇ കൊമേഴ്‌സ് കമ്പനികള്‍ക്കെതിരെയുള്ള പരാതികള്‍. ഓവര്‍ ബില്ലിംഗ്, കണക്ടിവിറ്റി പ്രശ്‌നങ്ങള്‍ തുടങ്ങിയവയാണ് ടെലികോം കമ്പനികള്‍ക്കെതിരെയുള്ള പരാതികള്‍. </p>
    </article>
  </body>
</html>