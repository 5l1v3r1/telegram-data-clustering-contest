<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/obiecte-cu-poveste-fierul-de-calcat-cu-emblema-elenei-cuza-audio/"/>
    <meta property="og:site_name" content="Europa FM"/>
    <meta property="article:published_time" content="2019-11-22T15:37:11+00:00"/>
    <meta property="og:title" content="Obiecte cu poveste: fierul de călcat cu emblema Elenei Cuza – AUDIO"/>
    <meta property="og:description" content="Cea mai mare colecție de fiare călcat din lume se află în România, la Muzeul Recordurilor din București. Și da, vorbim despre un record recunoscut de Guinnes Book. Colecția conține peste 35.000 de fiare de călcat și spune cel care le deține, nu sunt două la fel. Poate suna oarecum ciudat, dar unele ar putea avea legătură cu formarea României moderne."/>
  </head>
  <body>
    <article>
      <h1>Obiecte cu poveste: fierul de călcat cu emblema Elenei Cuza – AUDIO</h1>
      <address>
        <time datetime="2019-11-22T15:37:11+00:00">22 Nov 2019, 15:37</time>
      </address>
      <p><b>Cea mai mare colecție de fiare călcat din lume</b> se află în România, la <b>Muzeul Recordurilor din București</b>. Și da, vorbim despre un record recunoscut de Guinnes Book. Colecția conține peste 35.000 de fiare de călcat și spune cel care le deține, nu sunt două la fel. Poate suna oarecum ciudat, dar unele ar putea avea legătură cu formarea României moderne.</p>
      <p><i>“Este vorba despre un fier de călcat care i<b>-a aparținut Elenei Cuza</b>. De ce spune că i-a aparținut Elenei Cuza? Pentru că se poate vedea foarte clar <b>emblema “CH”</b>. Vine de la <b>“Helene Cuza”</b>. Foarte clar se mai citește și <b>“Bucuresci</b></i><b><i>”</i></b><i>. Aceasta era <b>denumirea Capitalei României în vremea lui Alexandru Ioan Cuza</b>.” </i>spune Ion Chirescu.</p>
      <p>Oricât de straniu ar suna, fierul de călcat care pare că i-a aparținut Elenei Cuza este făcut din… bronz. Se încălzea cu cărbuni încinși, așa că are un horn prin care se elimină fumul. Ion Chirescu a cumpărat fierul de călcat într-un târg de vechituri. Și abia după ce l-a restaurat și-a dat seama că a dat peste o comoară în toată regula.</p>
      <figure>
        <img src="https://www.europafm.ro/wp-content/uploads/2019/11/fier-de-calcat-3.jpg"/>
      </figure>
      <figure>
        <audio src="https://www.europafm.ro/wp-content/uploads/2019/11/23-noiembrie-2019-Obiecte-cu-poveste-58-%E2%80%93-fierul-de-c%C4%83lcat-folosit-de-Elena-Cuza.mp3?_=1"/>
      </figure>
    </article>
  </body>
</html>