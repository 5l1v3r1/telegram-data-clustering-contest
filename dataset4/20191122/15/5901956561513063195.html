<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/policisti-nasli-denar-z-oropane-poste-v-verzeju-252970"/>
    <meta property="og:site_name" content="Slovenske novice"/>
    <meta property="article:published_time" content="2019-11-22T15:28:00+00:00"/>
    <meta property="og:title" content="Policisti našli denar z oropane pošte v Veržeju"/>
    <meta property="og:description" content="Blizu pošte v Veržeju, ki jo je v sredo oropal oborožen neznanec, so našli denar, ki ga je storilec odvrgel. Denar se je namreč zaradi posebnega sistema obarval, so danes sporočili iz PU Murska ..."/>
  </head>
  <body>
    <article>
      <h1>Policisti našli denar z oropane pošte v Veržeju</h1>
      <h2>Denar se je zaradi posebnega sistema obarval, zato ga je storilec odvrgel.</h2>
      <address><time datetime="2019-11-22T15:28:00+00:00">22 Nov 2019, 15:28</time> by <a rel="author">STA, N. B.</a></address>
      <p>Blizu pošte v Veržeju, ki jo je v sredo oropal oborožen neznanec, so našli denar, ki ga je storilec odvrgel. Denar se je namreč zaradi posebnega sistema obarval, so danes sporočili iz PU Murska Sobota.<br/><br/>Kriminalisti in policisti omenjene policijske uprave nadaljujejo zbiranje obvestil z namenom, da izsledijo storilca.</p>
      <h3>Grozil s pištolo in zahteval denar</h3>
      <p>Neznanec je v sredo vstopil v prostore pošte, uslužbenki zagrozil s pištolo in zahteval denar. Ko mu ga je ta izročila, je pobegnil.<br/><br/>Ob ropu so aktivirali vse policijske patrulje, med katerimi sta bili tudi dve mešani patrulji za nadzor meje, v vsaki od njih pa je bil tudi po en vojak, je v sredo povedal predstavnik za stike z javnostjo SV <b>Marjan Sirk</b>.</p>
    </article>
  </body>
</html>