<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/22/galaxy-s11-nuovo-design-cinque-fotocamere/"/>
    <meta property="og:site_name" content="Webnews"/>
    <meta property="article:published_time" content="2019-11-22T15:11:00+00:00"/>
    <meta property="og:title" content="Galaxy S11, nuovo design e cinque fotocamere"/>
    <meta property="og:description" content="Il Samsung Galaxy S11 dovrebbe avere uno schermo Infinity-O simile a quello dei Galaxy Note 10 e un modulo fotografico posteriore a forma di L con 5 lenti."/>
  </head>
  <body>
    <article>
      <h1>Galaxy S11, nuovo design e cinque fotocamere</h1>
      <h2>Il Samsung Galaxy S11 dovrebbe avere uno schermo Infinity-O simile a quello dei Galaxy Note 10 e un modulo fotografico posteriore a forma di L con 5 lenti.</h2>
      <address><time datetime="2019-11-22T15:11:00+00:00">22 Nov 2019, 15:11</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p>Da diverse settimane circolano <a href="https://www.webnews.it/2019/11/11/samsung-galaxy-s11-schermi-grandi-5g/">indiscrezioni</a> sulla nuova serie che <a href="https://www.webnews.it/recensioni/produttore/samsung/">Samsung</a> dovrebbe annunciare nel primo trimestre 2020 (forse entro febbraio). Il sito 91mobiles.com ha pubblicato i primi render del <b>Galaxy S11</b>, ricevuti dal noto leaker Steve Hemmerstoffer e ricavati dai disegni CAD, dai quali si possono notare le evidenti differenze rispetto agli attuali <a href="https://www.webnews.it/speciale/samsung-galaxy-s10/">Galaxy S10</a>.</p>
      <p>Il design del Galaxy S11 (e degli altri modelli della serie) dovrebbe essere simile a quello della serie <a href="https://www.webnews.it/recensioni/samsung-galaxy-note-10-plus/">Galaxy Note 10</a> per quanto riguarda la parte frontale. Per lo schermo verrà ancora utilizzato un pannello Infinity-O, ma il foro è stato sposato al <b>centro</b>. A giudicare dalle immagini, lo spessore delle cornici è stato ulteriormente ridotto, mentre la curvatura laterale del vetro è meno evidente. La diagonale del display dovrebbe essere <b>6,7 pollici</b>. Lungo i bordi si vedono i pulsanti per accensione e volume, la griglia dell’altoparlante e la porta USB Type-C. Assenti invece il pulsante per <a href="https://www.webnews.it/speciale/bixby/">Bixby</a> e il <b>jack audio</b> da 3,5 millimetri.</p>
      <figure>
        <iframe src="https://www.youtube.com/embed/Psr80Gv1L6k" width="640" height="360" data-service="Youtube" scrolling="no"/>
      </figure>
      <p>Altra importante novità è il modulo fotografico posteriore. Il Galaxy S11 dovrebbe avere <b>cinque fotocamere</b> disposte in modo da formare una L, come nei <a href="https://www.webnews.it/2019/11/22/samsung-galaxy-a71-specifiche-immagini/">Galaxy A71</a> e <a href="https://www.webnews.it/2019/11/12/samsung-galaxy-a51-fotocamera-frontale-in-display/">Galaxy A51</a>. La fotocamera principale potrebbe avere un sensore ISOCELL HMX Bright da <b>108 megapixel</b>. Per altre due si prevedono obiettivi ultra grandangolare e tele con <b>zoom ottico 5x</b>. Possibile infine un sensore ToF (Time-of-Flight). Nessuna informazione sul quinto sensore.</p>
      <p>La dotazione hardware dovrebbe comprendere inoltre i processori <a href="https://www.webnews.it/2019/10/24/samsung-tech-day-processore-exynos-990-modem-5g/">Exynos 990</a> e Snapdragon 865, almeno 8 GB di RAM e 128/256 GB di storage. Il Galaxy S11 sarà disponibile in versioni LTE e <b>5G</b>, così come il Galaxy S11e (6,3 pollici), mentre il Galaxy S11+ (6,9 pollici) verrà offerto solo con modem <a href="https://www.webnews.it/speciale/5g/">5G</a>.</p>
      <p>Se vuoi aggiornamenti su <i>Galaxy S11, nuovo design e cinque fotocamere</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>