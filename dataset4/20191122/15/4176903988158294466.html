<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/beograd-domacin-dvoranskog-sp-u-atletici-2022-godine/"/>
    <meta property="og:site_name" content="Krstarica"/>
    <meta property="article:published_time" content="2019-11-22T15:00:00+00:00"/>
    <meta property="og:title" content="Beograd domaćin dvoranskog SP u atletici 2022. godine"/>
    <meta property="og:description" content="MONTE KARLO - Grad Beograd dobio je domaćinstvo Svetskog dvoranskog prvenstva u atletici 2022. godine, saopštio je danas u Monte Karlu zamenik"/>
  </head>
  <body>
    <article>
      <h1>Beograd domaćin dvoranskog SP u atletici 2022. godine</h1>
      <address><time datetime="2019-11-22T15:00:00+00:00">22 Nov 2019, 15:00</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521028-750x430.jpg"/>
        <figcaption>Foto: Tanjug</figcaption>
      </figure>
      <p>MONTE KARLO – Grad Beograd dobio je domaćinstvo Svetskog dvoranskog prvenstva u atletici 2022. godine, saopštio je danas u Monte Karlu zamenik gradonačelnika Goran Vesić.</p>
      <p>To je odlučeno na savetu Svetske atletske federacije u Monte Karlu, posle prezenatacije Atletskog saveza Srbije (AS S).</p>
      <p>Članovi Saveta istakli su da su smeštajni kapaciteti, blizina aerodroma i iskustvo u organizaciji takmičenja, bili presudni faktori da srpska prestonica dobije ovaj događaj.</p>
      <p>Beograd će tako posle 2017. i Evropskog šampionata u dvorani, biti domaćin i najboljim svetskim atletičarima.</p>
      <p>Svetsko ateletsko prvenstvo u dvorani u Beogradu biće organizovano od 11. do 14. marta 2022. godine u Štark areni.</p>
      <p>(Tanjug)</p>
    </article>
  </body>
</html>