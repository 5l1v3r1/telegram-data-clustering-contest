<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/walter-nudo-vero-motivo-ritiro-tv-dichiarazioni-video-instagram/"/>
    <meta property="og:site_name" content="Novella 2000"/>
    <meta property="article:published_time" content="2019-11-22T15:07:00+00:00"/>
    <meta property="og:title" content="Walter Nudo svela il vero motivo del ritiro dalla tv. Le sue dichiarazioni"/>
    <meta property="og:description" content="Con un video su Instagram, Walter Nudo svela il vero motivo del ritiro dalla tv. Le dichiarazioni dell'attore sul social network."/>
  </head>
  <body>
    <article>
      <h1>Walter Nudo svela il vero motivo del ritiro dalla tv. Le sue dichiarazioni</h1>
      <address><time datetime="2019-11-22T15:07:00+00:00">22 Nov 2019, 15:07</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <h3>Con un video su Instagram, Walter Nudo svela il vero motivo del suo ritiro dalla tv</h3>
      <p>Solo lo scorso Giugno, <b>Walter Nudo</b> ha lasciato senza parole i suoi fan a causa dell’annuncio circa il suo <b>ritiro definitivo dalla tv</b>. Una notizia che ha sorpreso in tanti, ma che ovviamente è ponderata da delle scelte ben definite dell’attore, spiegate con un video pubblicato su <i><a href="https://www.instagram.com/walter_nudo/?hl=it">Instagram</a></i>. Qual è dunque il <b>vero motivo</b> che l’ha spinto a dire addio al piccolo schermo? <b>È lui stesso a svelare la verità</b>.</p>
      <p>Pare che a seguito delle sue prime <a href="https://www.novella2000.it/walter-nudo-lascia-tv-motivazioni/">dichiarazioni</a>, molti suoi sostenitori si siano domandati cosa ci sia veramente dietro a questa rinuncia e cercato così di approfondire questo punto con lui. L’attore per primo non si è di certo tirato indietro nell’esporre tutti i chiarimenti del caso:</p>
      <blockquote>“<i>Il motivo del mio ritiro dalla tv italiana è perché non era più il campo in cui potevo servire le persone come voglio adesso, in questo momento della mia vita. Spero di non aver offeso o deluso nessuno.”</i></blockquote>
      <p>Svelato il <b>motivo</b> di questo <b>ritiro dalla tv</b>, ovviamente <b>Walter Nudo</b> ha argomentato meglio la sua decisione:</p>
      <blockquote>
        <i>“Molte persone mi fermano per strada o mi mandano dei messaggi e mi chiedono: Walter perché ti sei ritirato dalla televisione italiana? È vero, ho fatto questa dichiarazione ufficiale circa quattro mesi fa e ho detto che non voglio più avere a che fare con la televisione italiana, nulla. Non la rinnego, anzi, ringrazio fortemente la televisione dopo quasi 25 anni di carriera, tra alti e bassi, tra Mediaset e Rai…</i>
      </blockquote>
      <blockquote>
        <i>…Però è arrivato adesso il momento di uscirne fuori. Non giudico chi la fa, ma semplicemente non fa più per me. Perché ho capito in questa momento della mia vita che c’è un cambiamento, c’è una trasformazione. Io sto vivendo una trasformazione, che già è iniziata un po’ di tempo fa e forse è già avvenuta”.</i>
      </blockquote>
      <p>Pare dunque che <b>Walter Nudo</b> si senta appagato, dopo 25 anni di carriera televisiva, a tal punto di volersi dedicare ad altro.</p>
      <p>
        <b>Continua…</b>
      </p>
      <h3>Le dichiarazioni di Walter Nudo sul suo ritiro dal piccolo schermo</h3>
      <p><b>Walter Nudo</b> dunque è pienamente consapevole di questa sua scelta. <b>Il ritiro dalla tv</b> non l’ha mai spaventato, anzi, tutt’altro. Ecco le restanti <b>dichiarazioni</b>:</p>
      <blockquote>
        <i>“La trasformazione per me è continuare a servire il pubblico italiano che mi ha seguito e che mi ha dato la possibilità di fare tante belle cose tra fiction e programmi televisivi e ringrazio di cuore per questo. Veramente è stato meraviglioso. Ciò non vuol dire che non staremo insieme, perché lo faremo ma in un’altra maniera. Quello che facevo non mi soddisfava più e per questo mi sono chiesto cosa potessi fare per servire meglio il mio pubblico”.</i>
      </blockquote>
      <p>Continuando <b>Walter Nudo</b> ha aggiunto:</p>
      <blockquote>“<i>Quello che facevo non mi dava più soddisfazione. Magari qualcuno può cogliere qualcosa, può servirsi di qualcosa perché ne ha bisogno in qualche campo della sua vita. Ma senza presunzione, non voglio insegnare niente a nessuno, che sia chiaro.</i> <i>Voglio solo mettere sul tavolo tutte le mie esperienze, quello che ho capito e imparato. E se qualcuno passa e vede che c’è qualcosa che può servire alla sua vita può prenderlo. Per questo continuo a fare questi video”.</i></blockquote>
      <p>Svelati dunque tutti i motivi che hanno portato <b>Walter Nudo</b> al <b>ritiro definitivo dalla tv italiana</b>. Nessun ripensamento da parte sua, ma solo voglia di dedicare la sua vita nello svolgere altre mansioni ed essere lui, ora, a ricambiare, in qualche modo, l’affetto che il pubblico gli ha mostrato in questi anni.</p>
      <p>A <b>Walter </b>facciamo quindi il nostro più sincero in bocca al lupo!</p>
      <related>
        <a href="https://www.novella2000.it/tina-cipollari-kiko-nalli-ambra-lombardo-frecciatina/"/>
        <a href="https://www.novella2000.it/laura-pausini-conduttrice-sanremo-2020/"/>
        <a href="https://www.novella2000.it/oroscopo-paolo-fox-del-giorno-fine-settimana-weekend-oggi-domani-22-23-24-novembre-ariete-2019/"/>
      </related>
    </article>
  </body>
</html>