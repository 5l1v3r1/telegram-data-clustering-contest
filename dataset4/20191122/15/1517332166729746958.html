<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/incendio-a-milazzo-fumo-nero-dalla-stazione-cinque-auto-distrutte-indagini-in-corso/"/>
    <meta property="og:site_name" content="fanpage.it"/>
    <meta property="article:published_time" content="2019-11-22T15:32:40+00:00"/>
    <meta property="og:title" content="Incendio a Milazzo, fumo nero dalla stazione: cinque auto distrutte, indagini in corso"/>
    <meta property="og:description" content="È di cinque auto distrutte il bilancio di un incendio sviluppatosi questa mattina nei pressi della stazione ferroviaria di Milazzo. I vigili del fuoco hanno impiegato un'ora per riportare la situazione sotto controllo. Indagini sono in corso: a quanto pare si è sprigionato dal vano motore di una a Volkswagen nera, in sosta nel piazzale esterno della stazione."/>
  </head>
  <body>
    <article>
      <h1>Incendio a Milazzo, fumo nero dalla stazione: cinque auto distrutte, indagini in corso</h1>
      <h2>È di cinque auto distrutte il bilancio di un incendio sviluppatosi questa mattina nei pressi della stazione ferroviaria di Milazzo. I vigili del fuoco hanno impiegato un’ora per riportare la situazione sotto controllo. Indagini sono in corso: a quanto pare si è sprigionato dal vano motore di una a Volkswagen nera, in sosta nel piazzale esterno della stazione.</h2>
      <address><time datetime="2019-11-22T15:32:40+00:00">22 Nov 2019, 15:32</time> by <a rel="author" href="https://www.fanpage.it/author/ida-artiaco/" target="_blank">Ida Artiaco</a></address>
      <p>Prima il boato, poi una colonna di fumo nero che si è alzata alta dalla zona della <b>stazione ferroviaria</b>. È successo intorno alle 9 della mattina di oggi, venerdì 22 novembre, a <b>Milazzo</b>. I Vigili del fuoco sono intervenuti tempestivamente per spegnere l'incendio, che ha completamente distrutto <b>cinque auto</b>, parcheggiate nei dintorni. Per la vastità delle fiamme, è intervenuta anche l'ABP, l'autopompa botte di rincalzo, proveniente dalla Centrale. I pompieri hanno concluso l'intervento dopo circa un'ora, estinguendo totalmente il rogo e mettendo in sicurezza tutta l'area coinvolta. Per fortuna non si è registrato nessun <b>danno</b> a persone e alla vicina ferrovia. A quanto pare, il <b>fuoco</b>, per cause ancora da accertare, si è sprigionato dal <b>vano motore</b> di una a Volkswagen nera, in sosta nel piazzale esterno della stazione.</p>
      <p>Tutte le auto pare appartengono a pendolari che tutti i giorni prendono il treno per andare a Messina. Sono in corso accertamenti per chiarire la dinamica dell'esplosione ed anche la causa, che al momento resta avvolta dal mistero. È possibile che si sia trattato di un <b>corto</b> <b>circuito</b>, ma <b>indagini</b> sono ancora in corso.</p>
      <figure>
        <iframe data-src="https://www.google.com/maps/embed?pb=!1m18!1m12!1m3!1d3135.5309485948983!2d15.25591841532988!3d38.19756817968472!2m3!1f0!2f0!3f0!3m2!1i1024!2i768!4f13.1!3m3!1m2!1s0x131431bf49ae75e3%3A0xd8cd5d19446e3eb!2sMilazzo!5e0!3m2!1sit!2sit!4v1574436383309!5m2!1sit!2sit" data-embed-type="--simple-iframe" width="638" height="350" data-service="GoogleMaps" scrolling="no"/>
      </figure>
    </article>
  </body>
</html>