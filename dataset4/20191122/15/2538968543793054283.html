<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.orientalsunday.hk/367152/%e5%a8%9b%e8%81%9e/%e5%94%90%e8%a9%a9%e8%a9%a0%e6%a5%b5%e5%8a%9b%e5%90%a6%e8%aa%8d%e6%88%80%e6%84%9b%e4%b8%ad-%e7%94%b7%e5%8f%8b%e9%aa%a8%e5%a0%b4%e7%96%8f%e4%b9%8e-plt/"/>
    <meta property="og:site_name" content="東方新地"/>
    <meta property="article:published_time" content="2019-11-22T15:11:16+00:00"/>
    <meta property="og:title" content="唐詩詠極力否認戀愛中 男友骨場疏乎自己dry爆行中環"/>
    <meta property="og:description" content="對外界一向堅稱單身嘅唐詩詠，逃唔過網民對眼，多次被指低調宣告已經有男友，可能曾被舊愛所傷，令唐詩詠留有陰影，唔認拍拖進可攻退可守，但早前就被本刊拍到男友陳思銘曾背詩詠冧女，又同老友去骨場疏乎，堅持地下情未必係上策喎。"/>
  </head>
  <body>
    <article>
      <h1>唐詩詠極力否認戀愛中 男友骨場疏乎自己dry爆行中環</h1>
      <address><time datetime="2019-11-22T15:11:16+00:00">22 Nov 2019, 15:11</time> by <a rel="author">東方新地</a></address>
      <p>對外界一向堅稱單身嘅唐詩詠，逃唔過網民對眼，多次被指低調宣告已經有男友，可能曾被舊愛所傷，令唐詩詠留有陰影，唔認拍拖進可攻退可守，但早前就被本刊拍到男友陳思銘曾背詩詠冧女，又同老友去骨場疏乎，堅持地下情未必係上策喎。</p>
      <p>撰文、圖片：東方新地</p>
      <h3>多次否認拍拖網民眼利踢爆</h3>
      <p>據知情者透露，唐詩詠堅持己見要玩地下情：「Natalie（唐詩詠）好怕認愛後發生一啲佢預計唔到嘅事，如果分手又要面對外間嘅壓力，所以佢今次死都唔會認拍拖。</p>
      <figure>
        <img src="https://imgs.orientalsunday.hk/wp-content/uploads/2019/11/23_1146a_cove_p16_19_12619219465dd7862fc8f77.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2019/11/24_1146a_cove_p16_19_9616026775dd7863238954.jpg"/>
        <figcaption>去年大年初一， 唐詩詠去咗行山，當日更在IG上載咗幾張靚相，見她一 身露腰行山Look笑晒口春風滿面。那邊廂陳思銘亦在同日同地點影 相，仲打卡tag「小欖水塘」，雖然二人都係晒獨照，但女方相片中右下角就見到有人舉機拍照嘅影子，被指低調宣告戀情。</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/11/25_1146a_cove_p16_19_5978416105dd78635a0c47.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2019/11/26_1146a_cove_p16_19_7444409075dd7863763254.jpg"/>
        <figcaption>被 指真身係陳思銘的專欄作家「葉朗程」，早前上載了一張長髮女背面 相，被眼利網民認出，與唐詩詠上載慶祝38歲生日時的相片，無論衣著 打扮、室內環境和夜景都如出一轍，被揭發陳思銘為女友甜蜜慶生，不 過唐詩詠就堅決否認背影係自己。</figcaption>
      </figure>
      <h3>保護戀情要低調 獨自Dry爆行中環</h3>
      <p>為保護戀情，唐詩詠平日也不能和男朋友高調拍拖，早前唐詩詠相約女友人到中環食米線，近月消瘦不少的她邊食邊向友人訴苦，然後又獨自dry爆行中環，無他嘅，有男友又要扮無男友，係慘啲嘅。</p>
      <figure>
        <img src="https://imgs.orientalsunday.hk/wp-content/uploads/2019/11/15_1146a_cove_p16_19_7110889855dd7863b24241.jpg"/>
        <figcaption>早前唐詩詠相約女友人到中環食米線，近月消 瘦不少的她邊食邊向友人訴苦，講到七情上面 皺紋現晒形。</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/11/16_1146a_cove_p16_19_19789457025dd78baae0599.jpg"/>
        <figcaption>詩詠嗜好唔多為人勁宅，這日見她獨自在中環一間咖啡店內飲咖啡發呆， 個樣滿載心事苦刁刁，看來需要搵好姊妹開解。</figcaption>
      </figure>
      <h3>女友唔認拍拖 男友光明正大骨場疏乎</h3>
      <p>Natalie以為可以保護段感情，自己會冇咁大壓力，其實咁樣仲衰，男方有更多空間搞搞震，女人就係咁，眼不見為乾淨，尤其做藝人 呢行，時間咁唔定，要箍住個男人有難度。」本刊拍到男友陳思銘放工與男同事結伴夜闖尖東骨場，入內疏乎4粒鐘才離開，見他頭髮未乾、累氣全消輕鬆晒，熟晒架步似乎是骨場常客。</p>
      <figure>
        <img src="https://imgs.orientalsunday.hk/wp-content/uploads/2019/11/06_1146a_cove_p16_19_967082995dd786402c2eb.jpg"/>
        <figcaption>陳思銘當晚幫襯的骨場位於麼地道一 商場的地庫二樓，他與男同事明顯熟 晒地形，就快到目的地仲向招牌手指 指，未疏乎先興奮。</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/11/21_1146a_cove_p16_19_16963890745dd78668adabb.jpg"/>
        <figcaption>本刊記者曾影到陳思銘由屯門寓所揸車到港島南區的海怡半島，接了甜美的女同事返回位於銅鑼灣的教育學校。</figcaption>
      </figure>
    </article>
  </body>
</html>