<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/cherez-novorichno-rizdvyani-svyata-ruh-transportu-v-centri-kiyeva-obmezhat-na-dva-misyaci-330564_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T15:35:00+00:00"/>
    <meta property="og:title" content="Через новорічно-різдвяні свята рух транспорту в центрі Києва обмежать на два місяці"/>
    <meta property="og:description" content="На деяких вулицях обмеження введуть вже наступного тижня.  "/>
  </head>
  <body>
    <article>
      <h1>Через новорічно-різдвяні свята рух транспорту в центрі Києва обмежать на два місяці</h1>
      <h2>На деяких вулицях обмеження введуть вже наступного тижня.  </h2>
      <address>
        <time datetime="2019-11-22T15:35:00+00:00">22 Nov 2019, 15:35</time>
      </address>
      <p>Через підготовку та проведення в Києві новорічно-різдвяних святкувань у центрі міста уже наступного тижня обмежать рух транспорту. Так, обмеження стосуватимуться Софійської площі, Володимирського проїзду (від Михайлівської площі до перетину з вулицею Алли Тарасової та проїжджої частини навпроти будинку № 5), а також з середини грудня Контрактової площі, йдеться у розпорядженні КМДА</p>
      <p>Зокрема для підготовки міста до святкувань певні обмеження чекають на водіїв вже з наступного тижня:</p>
      <p>із 25 листопада до 26 січня 2020 року – обмеження руху транспорту уздовж Володимирського проїзду правої смуги в напрямку руху до Михайлівської площі;</p>
      <p>із 25 листопада до 26 січня 2020-го – заборона руху всіх видів транспорту уздовж Володимирського проїзду (від вулиці Малої Житомирської до Михайлівської площі);</p>
      <p>19 грудня з 17:00 до 19:00 – заборона руху всіх видів транспорту уздовж вулиці Володимирської (від будинку № 51/53 до перетину з вулицею Софіївською).</p>
      <p>Також заборонять рух транспорту уздовж Володимирського проїзду та вулиці Володимирської (від будинку № 23 на вулиці Софіївській до Рильського провулку):</p>
      <p>19 грудня – із 16:00 до 22:00;</p>
      <p>24 грудня – із 16:00 до 22:00;</p>
      <p>із 20:00 31 грудня до 03:00 1 січня 2020 року;</p>
      <p>1 січня – із 14:00 до 22:00;</p>
      <p>7 січня – із 12:00 до 17:00.</p>
      <p>Також Департамент транспортної інфраструктури повинен внести зміни в роботу наземного пасажирського транспорту.</p>
      <p>Водночас у зв'язку із забороною руху всіх видів транспорту наприкінці грудня – початку січня дозволять проїзд на вулиці Хрещатик щосуботи, щонеділі, у святкові та неробочі дні.</p>
      <p>Нагадаємо, що <a href="https://dt.ua/UKRAINE/noviy-rik-u-kiyevi-de-i-koli-bude-prohoditi-svyatkuvannya-329357_.html"><b>головну ялинку країни вже традиційно встановлять на Софійській площі Києва</b></a>, а її відкриття відбудеться 19 грудня. Другим центром новорічно-різдвяних святкувань стане Контрактова площа.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>