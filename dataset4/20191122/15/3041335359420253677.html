<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/22/greece/eyvoia-vrethike-soros-stin-paralia-ton-gialtron/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-22T15:34:53+00:00"/>
    <meta property="og:title" content="Εύβοια : Βρέθηκε σορός στην παραλία των Γιάλτρων"/>
    <meta property="og:description" content="Η σορός που εντοπίστηκε στη βόρεια Εύβοια εικάζεται ότι ανήκει σε 75χρονο ψαρά που είχε εξαφανιστεί από το Σάββατο."/>
  </head>
  <body>
    <article>
      <h6 class="kicker">Ενώ αγνοείται ψαράς</h6>
      <h1>Εύβοια : Βρέθηκε σορός στην παραλία των Γιάλτρων</h1>
      <h2>Η σορός που εντοπίστηκε στη βόρεια Εύβοια εικάζεται ότι ανήκει σε 75χρονο ψαρά που είχε εξαφανιστεί από το Σάββατο.</h2>
      <address><time datetime="2019-11-22T15:34:53+00:00">22 Nov 2019, 15:34</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Εντοπίστηκε το μεσημέρι της Παρασκευής στην παραλία των Γιάλτρων στη Βόρεια Εύβοια η σορός ενός άνδρα από στελέχη του Λιμεναρχείου Αιδηψού.</p>
      <p>Εικάζεται ότι η σορός ανήκει σε 75χρονο ψαρά από την Αταλάντη, ο οποίος αγνοείται από το απόγευμα του Σαββάτου (16/11), όταν πήγε με το σκάφος του να ρίξει παραγάδι σε κοντινή απόσταση από το λιμάνι της Σκάλας.</p>
      <p>
        <a href="https://www.in.gr/2019/11/22/politics/kommata/pasok-oi-allages-sto-katastatiko-gia-tin-eklogi-proedrou/">Οι αλλαγές στο καταστατικό του ΠΑΣΟΚ για την εκλογή προέδρου</a>
      </p>
      <h3>Ανήκει στον αγνοούμενο ψαρά η σορός;</h3>
      <p>Σύμφωνα με το lamiareport.gr, η επίσημη ταυτοποίησή του αναμένεται να γίνει από τους δικούς του ανθρώπους.</p>
      <p>Θα ακολουθήσει η διενέργεια νεκροψίας – νεκροτομής για τα ακριβή αίτια του θανάτου, καθώς κανείς δεν μπορεί να είναι σίγουρος αν αυτός προήλθε από τυχαία πτώση στη θάλασσα ή από κάποιο παθολογικό αίτιο.</p>
      <p>Τις ημέρες που προηγήθηκαν, διενεργήθηκαν εκτεταμένες έρευνες από σκάφη και περιπολικά κατά μήκος όλου του Βόρειου Ευβοϊκού ενώ υπήρξε και υποστήριξη από εναέρια μέσα και συγκεκριμένα από ελικόπτερα Super Puma του Πολεμικού Ναυτικού.</p>
      <p>Υπενθυμίζεται πως ο 75χρονος ψαράς από την Αταλάντη ξεκίνησε στις 4 το απόγευμα του Σαββάτου με το σκάφος του να ρίξει παραγάδι σε κοντινή απόσταση από το λιμάνι της Σκάλας και από τότε αγνοείται η τύχη του.</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>