<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191122_04730819"/>
    <meta property="og:site_name" content="De Standaard"/>
    <meta property="article:published_time" content="2019-11-22T15:34:00+00:00"/>
    <meta property="og:title" content="Rusland klopt het Servië van Djokovic na thriller en staat in de halve finales Davis Cup"/>
    <meta property="og:description" content="Rusland heeft zich vrijdag geplaatst voor de halve finales van de Davis Cup. In Madrid wonnen de Russen in hun kwartfinale met 2-1 van Servië"/>
  </head>
  <body>
    <article>
      <h1>Rusland klopt het Servië van Djokovic na thriller en staat in de halve finales Davis Cup</h1>
      <address>
        <time datetime="2019-11-22T15:34:00+00:00">22 Nov 2019, 15:34</time>
      </address>
      <p>
        <b>Rusland heeft zich vrijdag geplaatst voor de halve finales van de Davis Cup. In Madrid wonnen de Russen in hun kwartfinale met 2-1 van Servië</b>
      </p>
      <p>In het eerste enkelspel versloeg de Rus Andrey Rublev (ATP 23) de Serviër Filip Krajinovic (ATP 40) met 6-1 en 6-2. Daarna maakte Novak Djokovic, ‘s werelds nummer twee, gelijk door met twee keer 6-3 te winnen van Karen Khachanov (ATP 17).</p>
      <p>In het beslissende dubbelspel waren Khachanov en Rublev met 6-4, 4-6 en 7-6 (10/8) te sterk voor Djokovic en Victor Troicki.</p>
      <figure>
        <img src="https://static.standaard.be/Assets/Images_Upload/2019/11/22/e6ec39da-0d3d-11ea-97ee-655d192871aa_web_scale_0.1018589_0.1018589__.jpg?maxheight=513&amp;maxwidth=767&amp;scale=both"/>
        <figcaption>Foto: REUTERS</figcaption>
      </figure>
      <p>Rusland speelt in de halve finales tegen Canada, dat Australië uitschakelde. Vrijdagavond staan de twee overige kwartfinales op het programma: Groot-Brittannië/Duitsland en Argentinië/Spanje.</p>
    </article>
  </body>
</html>