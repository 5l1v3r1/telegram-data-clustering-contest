<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/advokatka_simey_geroyiv_nebesnoyi_sotni_ogolosila_goloduvannya_shho_zi_spravami_maydanu_sogodni_n1237862"/>
    <meta property="og:site_name" content="24 Канал"/>
    <meta property="article:published_time" content="2019-11-22T15:00:00+00:00"/>
    <meta property="og:title" content="Адвокатка сімей Героїв Небесної сотні оголосила голодування: що зі справами Майдану сьогодні?"/>
    <meta property="og:description" content="Вчора трапилось те, про що попереджала не тільки адвоката зі справ Майдану, але й інші: час закінчився."/>
  </head>
  <body>
    <article>
      <h1>Адвокатка сімей Героїв Небесної сотні оголосила голодування: що зі справами Майдану сьогодні?</h1>
      <address><time datetime="2019-11-22T15:00:00+00:00">22 Nov 2019, 15:00</time> by <a rel="author" href="https://24tv.ua/blog_sotsmerezhi_tag5435/" target="_blank">Блог Соцмережі</a></address>
      <p>
        <b>Вчора трапилось те, про що попереджала не тільки адвоката зі справ Майдану, але й інші: час закінчився.</b>
      </p>
      <p>Я знаю <a href="https://24tv.ua/advokatka_simey_geroyiv_nebesnoyi_sotni_zakrevska_ogolosila_goloduvannya_n1237703">Женю Закревську</a> особисто і рівень довіри до неї в мене надзвичайно високий. Вона чесна та поважна людина, яка відважно вела себе за часів революції, захвату Криму та війни. І яка робить найважливішу справу – адвокатує у суді по розстрілу людей на Майдані. Після мого звільнення я неодноразово зустрічався з нею по своїй справі, де вона також є адвокатом, та щодо іншого.</p>
      <blockquote>До теми: <a href="https://24tv.ua/zelenskiy_nam_potribni_rezultati_rozsliduvannya_sprav_maydanu_n1237125">Зеленський: Нам потрібні результати розслідування справ Майдану</a></blockquote>
      <p>Особисто я розпитував її про смерть мітингувальників 18−20 лютого та суд над беркутівцями. Декілька годин Женя у подробицях розповідала про цю справу, в яку занурена з головою. Мене цікавили не тільки факти вбивств, хто і як стріляв, але і як велося слідство та йде суд, чи нема затягування і спроб злити цю принципову справу. Вона мене запевнила, що це не так: слідство довге, тому що обставини подій дуже складні й у них приймало участь багато людей. Але попередила, що проблема в іншому: <b>у розпал суду справу передають від ГПУ до ДБР</b>. Але тільки папки томів, а не слідчих, які усі п'ять років були заглиблені у цю роботу.</p>
      <p>Всім відомо, що ДБР створювалась як нова структура, очищена від бруду та виборчого ручного правосуддя попередньої системи. Та фахівців, готових далі вести цю складну справу, ДБР не має. І після оприлюднення плівок Труби щодо прозорості ДБР спливли питання як із забитого унітазу. І ось учора трапилось те, про що попереджала не тільки Закревська, але й інші: <b>час закінчився – справу передали у ДБР</b>. Поправка, яка би врегулювала це питання, так і не була прийнята. І <b>Женя запустила новий годинник – оголосила голодування…</b></p>
      <p>Це не жест і не хайп, а позиція небайдужої людини. І ми всі маємо її підтримати – не у відмові від їжі, а в цій вимозі, щоб президент, уряд та парламент нас почули.</p>
      <p>Не дамо злити <a href="https://www.facebook.com/hashtag/%D1%81%D0%BF%D1%80%D0%B0%D0%B2%D0%B8%D0%BC%D0%B0%D0%B9%D0%B4%D0%B0%D0%BD%D1%83?source=feed_text&amp;epa=HASHTAG">#СправиМайдану</a>.</p>
      <p><b>Автор:</b> <a href="http://www.facebook.com/oleg.sentsov/">Олег Сенцов</a><br/><b>Джерело: </b><a href="https://www.facebook.com/oleg.sentsov/posts/2657150764368443">Facebook</a></p>
      <blockquote>Важливо! <a href="https://24tv.ua/spravi_maydanu_u_zelenskogo_mig_buti_dogovir_z_avakovim_n1237621">Справи Майдану: у Зеленського міг бути договір з Аваковим</a></blockquote>
      <p><a href="https://24tv.ua/pilot_pereplutav_kiyiv_z_moskvoyu_kuryozne_video_reaktsiyi_pasazhiriv_n1237796">Пілот переплутав Київ з Москвою: курйозне відео реакції пасажирів</a> сьогодні 12037</p>
    </article>
  </body>
</html>