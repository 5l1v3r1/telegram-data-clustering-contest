<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/chechenska_sotsmerezha_shho_zaminila_kadirovu_instagram_poznachila_krim_u_skladi_ukrayini__fotodokaz_n1238004"/>
    <meta property="og:site_name" content="24 Канал"/>
    <meta property="article:published_time" content="2019-11-22T15:24:00+00:00"/>
    <meta property="og:title" content="Чеченська соцмережа, що замінила Кадирову інстаграм, позначила Крим у складі України – фотодоказ"/>
    <meta property="og:description" content="Чеченська соціальна мережа Mylistory відображає Крим як територію України. Зокрема, при пошуку користувачів додаток пропонує кримські міста, якщо країною пошуку вибрати Україну."/>
  </head>
  <body>
    <article>
      <h1>Чеченська соцмережа, що замінила Кадирову інстаграм, позначила Крим у складі України – фотодоказ</h1>
      <address><time datetime="2019-11-22T15:24:00+00:00">22 Nov 2019, 15:24</time> by <a rel="author" href="https://24tv.ua/emal_nabi_tag7016/" target="_blank">Емал Набі</a></address>
      <p>
        <b>Чеченська соціальна мережа Mylistory відображає Крим як територію України. Зокрема, при пошуку користувачів додаток пропонує кримські міста, якщо країною пошуку вибрати Україну.</b>
      </p>
      <p>Про це написало видання <a href="https://openmedia.io/infometer/chechenskaya-socialnaya-set-mylistory-v-kotoruyu-uxodil-iz-instagram-kadyrov-ne-vklyuchaet-krym-v-sostav-rossii/">"Відкриті медіа"</a>.</p>
      <blockquote>Це цікаво: <a href="https://24tv.ua/the_new_york_times_vipravilo_kartu_ukrayini_bez_krimu_fotoporivnyannya_n1231454">The New York Times "виправило" карту України без Криму: фотопорівняння</a></blockquote>
      <p>Розробник Mylistory Магомед Есханов сказав, що "прогледів" цей момент. За його словами, це питання вирішать у найближчому оновленні.</p>
      <figure>
        <img src="https://24tv.ua/resources/photos/news/620_DIR/201911/1238004_10196078.png?201911152116"/>
      </figure>
      <p><b>Що відомо про соцмережу Mylistory і до чого тут Кадиров</b>Розробник додатку Магомед Есханов – директор рекламного агентства "Майлі", зареєстрованого на початку 2017 року. Агентство "Майлі" належить холдингу "Грозний-Сіті", власник якого – Мовсаді Альва – уродженець Центароя, родового села родини Кадирових.<br/><br/>Есханов пояснював, що "патріотично налаштована" команда створила чеченську соцмережу як альтернативу західним ресурсам.<br/><br/>Відзначимо, що про Mylistory в грудні 2017 року повідомив глава Чечні Рамзан Кадиров, який перейшов у цю соцмережу після того, як його акаунт в інстаграмі видалили.</p>
    </article>
  </body>
</html>