<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/tesla-ti-fiasko-einai-etouto-vre-elon-mask-video/2921279/"/>
    <meta property="og:site_name" content="Newsit.gr"/>
    <meta property="article:published_time" content="2019-11-22T15:05:59+00:00"/>
    <meta property="og:title" content="Tesla: Τι φιάσκο είναι ετούτο βρε Έλον Μασκ; [video]"/>
    <meta property="og:description" content="Να είναι τα βλέμματα όλου του πλανήτη πάνω σου και να παθαίνεις τέτοιο κάζο που να το φυσάς και να μην κρυώνει. Αυτή η φράση αντιπροσωπεύει τον Έλον Μασκ ο οποίος υποτίθεται ότι παρουσίαζε το άθραυστο γυαλί του νέου του αυτοκινήτου του Cybertruck."/>
  </head>
  <body>
    <article>
      <h1>Tesla: Τι φιάσκο είναι ετούτο βρε Έλον Μασκ; [video]</h1>
      <h2>Να είναι τα βλέμματα όλου του πλανήτη πάνω σου και να παθαίνεις τέτοιο κάζο που να το φυσάς και να μην κρυώνει. Αυτή η φράση αντιπροσωπεύει τον Έλον Μασκ ο οποίος υποτίθεται ότι παρουσίαζε το άθραυστο γυαλί του νέου του αυτοκινήτου του Cybertruck.</h2>
      <address><time datetime="2019-11-22T15:05:59+00:00">22 Nov 2019, 15:05</time> by <a rel="author">Newsit Newsroom</a></address>
      <p>Ο Έλον Μασκ, ιδρυτής και επικεφαλής της Tesla, παρουσίασε με περηφάνια το δημιούργημα του. Ένα όχημα από ατσάλι με παράθυρα που όπως είπε, αντέχουν ακόμη και βολή από πιστόλι 9 χιλιοστών.</p>
      <p>Έτσι, ο επικεφαλής σχεδιαστής του χτύπησε το τζάμι του αυτοκινήτου με μια μεγάλη μεταλλική σφαίρα. Το τζάμι έσπασε. «Μάλλον το χτύπησες πολύ δυνατά», είπε ο Μασκ λίγο «φορτωμένος». Τον έβαλε μετά να το χτυπήσει με ακόμα μια μεταλλική σφαίρα. Και πάλι έσπασε. Ο Έλον Μασκ χαιρέτισε τον συνεργάτη του (ίσως για πάντα) και προσπάθησε να συνεχίσει την παρουσίαση…</p>
      <figure>
        <iframe src="https://www.youtube.com/embed/464puoD09dM" width="640" height="360" data-service="Youtube" scrolling="no"/>
      </figure>
    </article>
  </body>
</html>