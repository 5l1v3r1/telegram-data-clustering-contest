<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/170563/vucic-putinom-cetiri-oka"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T15:01:00+00:00"/>
    <meta property="og:title" content="Vučić sa Putinom u četiri oka"/>
    <meta property="og:description" content="Predsednik Srbije Aleksandar Vučić rekao je danas da glavna tema u njegovim predstojećim razgovorima s ruskim predsednikom Vladimirom Putinom treba da budu bilateralni odnosi, i dodao da oni uvek razgovaraju otvoreno o svemu, a da li će tema biti i obaveštajna afera, je to sfera razgovora u četiri oka."/>
  </head>
  <body>
    <article>
      <h1>Vučić sa Putinom u četiri oka</h1>
      <h2>Predsednik Srbije Aleksandar Vučić rekao je danas da glavna tema u njegovim predstojećim razgovorima s ruskim predsednikom Vladimirom Putinom treba da budu bilateralni odnosi, i dodao da oni uvek razgovaraju otvoreno o svemu, a da li će tema biti i obaveštajna afera, je to sfera razgovora u četiri oka.</h2>
      <address><time datetime="2019-11-22T15:01:00+00:00">22 Nov 2019, 15:01</time> by <a rel="author">Tanjug, Republika</a></address>
      <p>- Ne spadam u političare koji vole da se hvale: "ala sam mu rekao". Šta ću da razgovaram, to je za nas dvojicu, u četiri oka ćemo razgovarati - rekao je Vučić.</p>
      <p>On je naveo da je ponosan na činjenicu da je dobio orden Aleksandra Nevskog od Putina, 105. godina nakon što ga je pre njega dobio samo jedan Srbin.</p>
      <p>- I to od takvog predsednika, Vladimira Putina, a ne Jeljcina, da se niko ne uvredi. Uvek razgovaramo otvoreno, uvek o svim pitanjima i verujem da Srbija ima iskrenog prijatelja i dobrog partnera u Rusiji, što mogu da potvrdim da Rusija svakako ima u Srbiji na Balkanu - rekao je on.</p>
      <p>Vučić kaže da tema broj 1. u njihovim razgovorima treba da budu naši bilateralni odnosi, koji uključuju sve bolje ekonomske odnose i sve veću ekonomski razmenu.</p>
      <p>- Naravno, Putin je taj, nisam ja sam na tom sastanku, koji će imati svoje teme i mi smo spremni da razgovaramo o svakom pitanju. Želimo da gradimo dobre, najbolje odnose sa Rusijom uz uzajamno poštovanje i poverenje - poručio je Vučić.</p>
      <p>On je podsetio na Putinovu pomoć, osvrnuvši se 2015. godine kada je sprečio usvajanje rezoilucije o Srbiji kao genocidnom narodu u SB UN, ali i u očuvanju teritorijalnog suvereniteta i integriteta.</p>
      <related>
        <h4>Pročitajte još:</h4>
        <a href="http://republika.rs/vesti/srbija/170537/Vucic-ozbiljnim-posledicama-sastanka-Kurtija-Ugljanina-Jedno-jagnje-vise-zavrsice-trpezi"/>
        <a href="http://republika.rs/vesti/srbija/170530/Kremlj-spreman-ugosti-sprskog-predsednika-Nista-nece-baciti-senku-Vucicevu-posetu"/>
        <a href="http://republika.rs/vesti/tema-dana/170443/Putin-istrazuje-spijunske-afere-Srbiji-Sef-Kremlja-trazi-dokaze-umesan-skandal-hoce-zavadi-dve-zemlje"/>
        <a href="http://republika.rs/vesti/srbija/170314/Predsednik-sastanku-Bocan-Harcenkom-Tema-Vuciceva-poseta-Rusiji"/>
        <a href="http://republika.rs/vesti/srbija/170277/Stefanovic-Srbija-nastavlja-odlucnu-borbu-ocuvanje-svog-teritorijalnog-integriteta-suvereniteta"/>
      </related>
    </article>
  </body>
</html>