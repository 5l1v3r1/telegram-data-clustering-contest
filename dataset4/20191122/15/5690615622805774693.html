<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837271-zhereb-viznachiv-pari-stikovikh-poyedinkiv-yevro-2020"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T15:59:00+00:00"/>
    <meta property="og:title" content="Жереб визначив пари стикових поєдинків Євро-2020"/>
    <meta property="og:description" content="КИЇВ. 22 листопада. УНН. Відбулося жеребкування стикових поєдинків чемпіонату Європи 2020 року, в якому візьмуть участь 16 збірних, повідомляє УНН з …"/>
  </head>
  <body>
    <article>
      <h1>Жереб визначив пари стикових поєдинків Євро-2020</h1>
      <address><time datetime="2019-11-22T15:59:00+00:00">22 Nov 2019, 15:59</time> by <a rel="author">Сергій Куркович</a></address>
      <p><b>КИЇВ. 22 листопада. УНН.</b> Відбулося жеребкування стикових поєдинків чемпіонату Європи 2020 року, в якому візьмуть участь 16 збірних, повідомляє <b>УНН</b> з посиланням на сайт УЄФА.</p>
      <p>У стикових матчах зіграють 16 найкращих представників груп Ліги націй (по чотири з кожної ліги) з числа тих, хто не пробився у фінальну стадію через Європейську кваліфікацію.</p>
      <p>Результати жеребу наступні:</p>
      <p>Ліга А. Ісландія — Румунія, Болгарія — Угорщина.</p>
      <p>Ліга В. Боснія і Герцеговина — Північна Ірландія, Словаччина — Ірландія.</p>
      <p>Ліга С. Шотландія — Ізраїль, Норвегія — Сербія.</p>
      <p>Ліга D. Грузія — Білорусь, Північна Македонія — Косово.</p>
      <p>Примітно, що переможець Шляху (Ліги) В потрапить на Євро-2020 у групу Е. Переможець Шляху С потрапить на Євро-2020 у групу D.</p>
      <p>Варто відзначити, якщо Ісландія, Болгарія чи Угорщина виграють Шлях А, то переможець Шляху D потрапить на Євро-2020 до групи С. У випадку виграшу Румунією Шляху А, переможець Шляху D потрапить на Євро-2020 у групу F.</p>
      <p>Також додамо, дані зустрічі стикового раунду (півфінали та фінали) відбудуться в березні 2020 року.</p>
      <p>Нагадаємо, Андрій Пятов <a href="https://www.unn.com.ua/uk/news/1837170-ukrayinets-potrapiv-do-simvolichnoyi-zbirnoyi-kvalifikatsiyi-na-yevro-2020">потрапив до символічної збірної</a> кваліфікації на Євро-2020.</p>
    </article>
  </body>
</html>