<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_batki-ukrayinskoyi-chempionki-perebuvayut-na-zarobitkah-v-rosiyi/939462"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T15:27:00+00:00"/>
    <meta property="og:title" content="Батьки української чемпіонки перебувають на заробітках в Росії"/>
    <meta property="og:description" content="Українська легкоатлетка Марина Бех-Романчук розповіла, що її батьки досі заробляють гроші в Росії. &quot;Вони досі за кордоном. Як тоді виїхали на заробітки в Росію, так там і залишаються. Першим свого часу виїхав батько, потім за ним подалася мама. Чоловіка без дружини залишати не варто. Я ..."/>
  </head>
  <body>
    <article>
      <h1>Батьки української чемпіонки перебувають на заробітках в Росії</h1>
      <address><time datetime="2019-11-22T15:27:00+00:00">22 Nov 2019, 15:27</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939462_w_300.jpg?v=0"/>
        <figcaption>Марину Бех-Романчук визнано найкращою спортсменкою жовтня. Фото: з відритих джерел</figcaption>
      </figure>
      <p>Українська легкоатлетка Марина Бех-Романчук розповіла, що її батьки досі заробляють гроші в Росії.</p>
      <p>"Вони досі за кордоном. Як тоді виїхали на заробітки в Росію, так там і залишаються. Першим свого часу виїхав батько, потім за ним подалася мама. Чоловіка без дружини залишати не варто. Я батькам дуже вдячна. Якби не вони, з села було б вибратися складно. Не було зайвої копійки. Тому тато з мамою спершу заробили, щоб купити будиночок, потім на те, щоб зробити в ньому ремонт і облаштувати житло.</p>
      <p>Так рік за роком і дитина виросла, почала професійно займатися легкою атлетикою. Тішуся, що тато з мамою найближчим часом збираються нарешті повернутися. У те гніздечко, яке вони довгі роки облаштовували",– розповіла Марина в інтерв'ю <a href="https://glavcom.ua/sport/publications/naykrasivisha-sportivna-para-ukrajini-vidverte-intervyu-marini-beh-romanchuk-pro-ditinstvo-sport-i-kohanogo-chempiona-641477.html">"Главкому".</a></p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sport/_svitolina-zayavila-scho-bude-brati-uchast-v-olimpiadi2020/939447"/>
      </related>
      <blockquote>У 2019 році Бех-Романчук завоювала бронзу II Європейських ігор у стрибках у довжину. Також Марина завоювала золото в команді.На чемпіонаті світу з легкої атлетики в Досі (Катар) 24-річна хмельничанка принесла Україні срібну медаль. На чемпіонаті Європи в Глазго українка стала бронзовою призеркою.</blockquote>
    </article>
  </body>
</html>