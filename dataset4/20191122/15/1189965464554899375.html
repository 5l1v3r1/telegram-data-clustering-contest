<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260274/egkefalika-nekros-o-12xronos-poy-epese-se-akalypto-oi-goneis-apofasisan-dorea-organon"/>
    <meta property="og:site_name" content="LiFO"/>
    <meta property="article:published_time" content="2019-11-22T15:56:00+00:00"/>
    <meta property="og:title" content="Εγκεφαλικά νεκρός ο 12χρονος που έπεσε σε ακάλυπτο: Οι γονείς αποφάσισαν δωρεά οργάνων"/>
    <meta property="og:description" content="Εγκεφαλικά νεκρό είναι το παιδί που έπεσε στον ακάλυπτο του σπιτιού του την περασμένη Κυριακή στην Γαστούνη"/>
  </head>
  <body>
    <article>
      <h1>Εγκεφαλικά νεκρός ο 12χρονος που έπεσε σε ακάλυπτο: Οι γονείς αποφάσισαν δωρεά οργάνων</h1>
      <h2>Εγκεφαλικά νεκρό είναι το παιδί που έπεσε στον ακάλυπτο του σπιτιού του την περασμένη Κυριακή στην Γαστούνη</h2>
      <address><time datetime="2019-11-22T15:56:00+00:00">22 Nov 2019, 15:56</time> by <a rel="author">NEWSROOM</a></address>
      <p>
        <b><a href="https://www.lifo.gr/tags/%CE%95%CE%B3%CE%BA%CE%B5%CF%86%CE%B1%CE%BB%CE%B9%CE%BA%CE%AC+%CE%9D%CE%B5%CE%BA%CF%81%CF%8C%CF%82">Εγκεφαλικά νεκρό</a> είναι το παιδί που έπεσε στον ακάλυπτο του σπιτιού του την περασμένη Κυριακή στη Γαστούνη.</b>
      </p>
      <p>Ο 12χρονος Σταύρος έπαιζε όταν συνέβη η μοιραία πτώση και, όπως μεταδίδει το τοπικό Achaia News, οι γονείς του αποφάσισαν να δωρίσουν τα όργανά του.</p>
      <p>Όλες αυτές τις ημέρες ο Σταύρος νοσηλευόταν στη Μονάδα εντατικής Θεραπείας του Πανεπιστημιακού Νοσοκομείου Πατρών και οι γιατροί έδιναν μάχη για να τον κρατήσουν στη ζωή. Το παιδί χειρουργήθηκε στο κεφάλι το βράδυ της Κυριακής αλλά παρά τις προσπάθειες του ιατρικού προσωπικού, διαπιστώθηκε πως είναι εγκεφαλικά νεκρό.</p>
      <p>Οι γονείς του παιδιού εξέφρασαν την επιθυμία να γίνει δωρεά οργάνων, ώστε να σωθούν άλλες ζωές. Η διαδικασία αναμένεται να ξεκινήσει σήμερα το βράδυ.</p>
    </article>
  </body>
</html>