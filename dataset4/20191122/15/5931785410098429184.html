<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/22/inter-nema-nista-protiv-gabigol-se-seli-u-premijer-ligu/"/>
    <meta property="og:site_name" content="Sportska centrala"/>
    <meta property="article:published_time" content="2019-11-22T15:41:55+00:00"/>
    <meta property="og:title" content="Inter nema ništa protiv: Gabigol se seli u Premijer ligu"/>
    <meta property="og:description" content="Gabrijel Barbosa se nije snašao u Evropi, ali zato u Brazilu blista u punom sjaju. Popularni Gabigol je u Inter stigao u leto 2016. godine za čak 30 miliona evra iz Santosa, ali nikad nije opravdao uloženi novac. Ubrzo je poslat u Benfiku na pozajmicu, ali ni odlazak u Portugal nije pomogao, pa je vraćen […]"/>
  </head>
  <body>
    <article>
      <h1>Inter nema ništa protiv: Gabigol se seli u Premijer ligu</h1>
      <address><time datetime="2019-11-22T15:41:55+00:00">22 Nov 2019, 15:41</time> by <a rel="author">Kopi</a></address>
      <p>Gabrijel Barbosa se nije snašao u Evropi, ali zato u Brazilu blista u punom sjaju.</p>
      <p>Popularni Gabigol je u Inter stigao u leto 2016. godine za čak 30 miliona evra iz Santosa, ali nikad nije opravdao uloženi novac.</p>
      <p>Ubrzo je poslat u Benfiku na pozajmicu, ali ni odlazak u Portugal nije pomogao, pa je vraćen u Brazil. Prvo na pozajmicu u Santos, a onda kasnije na još jednu pozajmicu, ovoga puta u Flamengo.</p>
      <p>Upravo ta poslednja pozajmica rezultirala je „eksplozijom“ talenta 23-godišnjeg napadača. Gabigol briljira u dresu brazilskog velikana, a sjajne igre dovele su ga do statusa reprezentativca Brazila.</p>
      <p>Ove sezone je postigao 27 golova i upisao 8 asistencija na 26 utakmica i tako je ubedljivo prvi strelac brazilskog prvenstva.</p>
      <p>Gabigol je i dalje zvanično igrač Intera. Želja Flamenga je da otkupi njegov ugovor, ali ‘Nerazuri’ imaju druge planove. Naime, Kristal Palas je zainteresovan za Brazilca, a navodno Inter nema ništa protiv da svog igrača proda u Englesku.</p>
      <p>Palas je spreman da plati 23 miliona evra Interu i godišnju platu od četiri miliona evra Gabigolu. Poređanja radi, Flamengo ne može da mu plati više od dva miliona evra godišnje.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/15/mesi-srusio-karioke-u-rijadu/"/>
        <a href="https://www.sportskacentrala.com/2019/11/09/celsijeva-sesta-u-nizu-pulisic-se-zagrejao/"/>
        <a href="https://www.sportskacentrala.com/2019/10/04/konte-definitivno-prelomio-poznato-da-li-se-gabigol-vraca-u-inter-u-januaru/"/>
        <a href="https://www.sportskacentrala.com/2019/09/25/postize-golove-kao-na-traci-inter-moze-da-ga-dobije-besplatno-ali-konte-ga-ne-zeli/"/>
        <a href="https://www.sportskacentrala.com/2019/08/18/minimalac-novajlije-protiv-orlova-video/"/>
        <a href="https://www.sportskacentrala.com/2019/08/05/uvek-poseban-baloteli-pristao-na-transfer-u-juznu-ameriku/"/>
        <a href="https://www.sportskacentrala.com/2019/07/30/kristal-palas-dovodi-jednog-od-najtalentovanijih-napadaca-evrope/"/>
        <a href="https://www.sportskacentrala.com/2019/07/21/atletiko-napustio-fudbaler-koji-je-odigrao-333-utakmice-i-osvojio-sest-trofeja-sa-jorgandzijama/"/>
        <a href="https://www.sportskacentrala.com/2019/06/29/mancester-junajted-platio-55-miliona-evra-za-saigraca-luke-milivojevica/"/>
      </related>
    </article>
  </body>
</html>