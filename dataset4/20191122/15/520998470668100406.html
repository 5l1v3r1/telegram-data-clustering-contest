<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/cherez-bureviy-minuloyi-nochi-bez-svitla-zalishilisya-10-naselenih-punktiv-na-bukovini-380710"/>
    <meta property="og:site_name" content="Погляд"/>
    <meta property="article:published_time" content="2019-11-22T15:48:00+00:00"/>
    <meta property="og:title" content="Через буревій минулої ночі без світла залишилися 10 населених пунктів на Буковині"/>
    <meta property="og:description" content="Нічний штормовий вітер 22 листопада 2019 року залишив без електропостачання частину споживачів у населених пунктах кількох районів Чернівецької області"/>
  </head>
  <body>
    <article>
      <h1>Через буревій минулої ночі без світла залишилися 10 населених пунктів на Буковині</h1>
      <h2>Негода з тривалими поривами вітру обірвала проводи повітряних ліній</h2>
      <address>
        <time datetime="2019-11-22T15:48:00+00:00">22 Nov 2019, 15:48</time>
      </address>
      <p>Нічний штормовий вітер 22 листопада 2019 року залишив без електропостачання частину споживачів у населених пунктах кількох районів області: Глибоцькому, Сторожинецькому, Новоселицькому, Кіцманському та Хотинському районах. Про це повідомляє пресслужба ПАТ "Чернівціобленерго".</p>
      <p>Негода з тривалими поривами вітру обірвала проводи повітряних ліній – ПЛ 04-10 кВ, призвела до аварійних відключень трансформаторних підстанцій – ТП 10/04 кВ, вийшло з ладу електрообладнання.</p>
      <p>Для ліквідації наслідків негоди були негайно залучені аварійні бригади районних електромереж. Енергетики краю працювали посилено, тож відразу після негоди вдалося оперативно відновити роботу багатьох трансформаторних підстанцій і подати напругу у домівки буковинців.</p>
      <p>Однак, станом на 8 годину ранку 22 листопада без електроживлення ще тимчасово перебувають 3955 абонентів. Найбільше таких споживачів у Глибоцькому та Хотинському районах.</p>
      <p>Від завданих пошкоджень в електромережах краю станом на ранок п’ятниці частково чи повністю залишаються відімкненими від електромережі десять населених пунктів.</p>
      <p>Зокрема, у Глибоцькому районі – Йорданешти, Порубне, Сіневці, Турятка, Поляна; у Сторожинецькому – Череш; у Новоселицькому – Топорівка; у Хотинському – Санківці, Коленківці та місто Кіцмань.</p>
      <p>У найближчі години працівники енергокомпанії відремонтують електролінії й відновлять електропостачання у решти споживачів, тож упродовж доби електроенергія з’явиться у домівках буковинців</p>
      <related>
        <h4>Схожі записи</h4>
        <a href="https://pogliad.ua/news/bukovina/11-lyutogo-chastina-storozhincya-zalishitsya-bez-svitla-367332"/>
        <a href="https://pogliad.ua/news/ukraine/cherez-negodu-znestrumleni-3-naseleni-punkti-u-cherniveckiy-oblasti-365353"/>
        <a href="https://pogliad.ua/news/chernivtsi/u-cherniveckiy-oblasti-zalishayutsya-znestrumlenimi-tri-naseleni-punkti-305162"/>
        <a href="https://pogliad.ua/news/chernivtsi/u-cherniveckiy-oblasti-cherez-negodu-znestrumleno-23-naseleni-punkti-182980"/>
      </related>
    </article>
  </body>
</html>