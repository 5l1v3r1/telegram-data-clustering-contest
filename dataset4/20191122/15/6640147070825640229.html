<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/destiny-2-non-funziona-server-down/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-22T15:43:00+00:00"/>
    <meta property="og:title" content="Destiny 2 non funziona: server down, ecco la comunicazione ufficiale di Bungie | Game Division"/>
    <meta property="og:description" content="Sono ormai alcune ore che Destiny e Destiny 2 non funzionano. Secondo quanto segnalato anche da Bungie , i server stanno avendo problemi non identificati"/>
  </head>
  <body>
    <article>
      <h1>Destiny 2 non funziona: server down, ecco la comunicazione ufficiale di Bungie | Game Division</h1>
      <address>
        <time datetime="2019-11-22T15:43:00+00:00">22 Nov 2019, 15:43</time>
      </address>
      <p>Sono ormai alcune ore che <b>Destiny e Destiny 2</b> non funzionano. Attualmente, infatti, i giocatori dei due FPS non hanno modo di fare il log-in ai due titoli. I server sono infatti down, ovvero attualmente non disponibili. Cosa sta succedendo?<b> Secondo quanto segnalato anche da Bungie stessa, i server della compagnia stanno avendo dei problemi</b> non meglio identificati che colpiscono tutte le piattaforme sulle quali è stato rilasciato il gioco.</p>
      <p><b>Il team di Bungie sta attualmente cercando di identificare il problema e risolverlo</b>. Al momento della stesura, l’ultimo aggiornamento degli sviluppatori risale alle 17.00 di venerdì 22 dicembre. Il problema prosegue da ore, oramai, e di certo non è piacevole per i fan. Ricordiamo inoltre che Destiny 2 è disponibile su Google Stadia come uno dei due giochi gratis per gli utenti Pro, insieme a Samurai Shodown.</p>
      <figure>
        <img src="https://www.tomshw.it/images/images/2019/07/destiny-2-45256.jpg"/>
      </figure>
      <p>Leggi anche: <a href="https://www.tomshw.it/videogioco/resident-evil-3-remake-uscita-2020-insider/">Resident Evil 3 Remake: annuncio ai TGA e uscita nel 2020 secondo un noto insider</a></p>
      <p>Non è chiaro se il problema sia in qualche modo legato alla versione cloud del gioco o se si tratta di un semplice caso, ma di certo i giocatori Stadia non saranno contenti di veder bloccato uno dei due titoli messi a disposizione nei primissimi giorni di abbonamento.</p>
      <p>Speriamo che la situazione venga risolta quanto prima e che tutti i fan di tutte le versioni di Destiny e Destiny 2 possano tornare a giocare in completa libertà. Vi ricordiamo anche che il secondo capitolo è disponibile in formato free to play su PC, PlayStation 4 e Xbox One. <b>Diteci, cosa ne pensate di questo piccolo (speriamo di non dover rettificare con <i>grande</i>) problema?</b> Secondo voi si risolverà rapidamente?</p>
      <blockquote>Se siete in cerca di un FPS basato sul loot e non avete tempo di attendere Destiny 2, potete optare per Borderlands 3, disponibile su Amazon a <a href="https://toms.it/kVxRL">questo indirizzo</a>.</blockquote>
    </article>
  </body>
</html>