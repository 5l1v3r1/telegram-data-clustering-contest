<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/divers/un-student-sustine-ca-va-deveni-milionar-pana-la-21-de-ani-si-a-cumparat-un-bolid-placat-cu-aur.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-22T15:26:00+00:00"/>
    <meta property="og:title" content="Un student susține că va deveni milionar până la 21 de ani. Și-a cumpărat un bolid placat cu aur"/>
    <meta property="og:description" content="Un student la Mediciă susține că este pe punctul de a deveni milionar până la 21 de ani datorită tranzacțiilor pe piața Forex. "/>
  </head>
  <body>
    <article>
      <h1>Un student susține că va deveni milionar până la 21 de ani. Și-a cumpărat un bolid placat cu aur</h1>
      <h2>Un student la Mediciă susține că este pe punctul de a deveni milionar până la 21 de ani datorită tranzacțiilor pe piața Forex. </h2>
      <address>
        <time datetime="2019-11-22T15:26:00+00:00">22 Nov 2019, 15:26</time>
      </address>
      <p>Tânărul din Marea Britanie a investit 200 de lire sterline, iar acum câștigă lunar mii de lire sterline, scrie <a href="https://www.dailymail.co.uk/news/article-7706745/Medical-student-says-Forex-trading-make-millionaire-21.html?fbclid=IwAR2wTf3aSXgY_hqeiViLQsuqnwBpduYogagnLaH-SbekjKhYFlYTGahG3Lk">Daily Mail</a>.</p>
      <p>Student în anul trei la Universitatea Plymouth, Gurvin Singh, de 20 de ani, este convins că va deveni milionar în scurt timp. Pentru a sărbători succesul său, tânărul și-a cumpărat un Maserati placat cu aur roz, un bolid în valoare de 30.000 de lire sterline.</p>
      <p>Singh susține că a început să investească pe piața Forex de la 19 ani ca metodă pentru a-și finanța studiile. Studentul a povestit că a reușit să strângă 30.000 de lire sterline pentru studii, dar a și cheltuit peste 70.000 de lire sterline pe haine de designer și mai multe mașini de lux: un Maserati Ghibli de 30.000 de lire sterline, un Jaguar de 13.000 de lire sterline și un BMW seria VI, în valoare de 13.000 de lire sterline.</p>
      <p>
        <i>„Sper ca până în 2020 să-mi pot cumpăra un Lamborghini auriu”, a declarat studentul pasionat de mașini.</i>
      </p>
    </article>
  </body>
</html>