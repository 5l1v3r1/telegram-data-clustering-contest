<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3385018/erdogandan-saraydaki-chpli-iddiasina-yanit"/>
    <meta property="og:site_name" content="Milli Gazete"/>
    <meta property="article:published_time" content="2019-11-22T15:18:00+00:00"/>
    <meta property="og:title" content="Erdoğan’dan ‘Saray’daki CHP’li iddiasına yanıt"/>
    <meta property="og:description" content="Cumhurbaşkanı ve AKP Genel Başkanı Recep Tayyip Erdoğan'dan; &quot;Cumhurbaşkanlığı Sarayı'ndaki CHP'li&quot; iddiasına yanıt geldi."/>
  </head>
  <body>
    <article>
      <h1>Erdoğan’dan ‘Saray’daki CHP’li iddiasına yanıt</h1>
      <h2>Cumhurbaşkanı ve AKP Genel Başkanı Recep Tayyip Erdoğan'dan; "Cumhurbaşkanlığı Sarayı'ndaki CHP'li" iddiasına yanıt geldi.</h2>
      <address>
        <time datetime="2019-11-22T15:18:00+00:00">22 Nov 2019, 15:18</time>
      </address>
      <p>Türkiye Cumhurbaşkanı Recep Tayyip Erdoğan, AK Parti İzmir İl Başkanlığında halka hitap etti...</p>
      <p>İzmir’de partisinin il başkanlığındaki törende konuşan Erdoğan, Sözcü yazarı Rahmi Turan’ın köşesinde ortaya koyduğu iddia ile ilgili konuştu:</p>
      <p>“Arkadaşlarım gerekli cevabı verdiler. ‘Böyle bir görüşme olmadı’ dediler. Ve bunu haber yapan gazeteci kayıp… Bay Kemal senin hayatın yalan. Hayatın yalan. Bak İzmir’den milletvekili olduğun ilden sesleniyorum sana. Eğer yiğitsen ben cumhurbaşkanlığımı ortaya koyuyorum. Acaba sen genel başkanlığını ortaya koyabiliyor musun? İspat ettin ettin. Etmediğin takdirde CHP’nin genel başkanlığından çek git. Ama yapamaz… O gazetenin köşe yazarı da bu da… Bunların hayatı yalan.”</p>
      <p>
        <b>Erdoğan’ın konuşmasını şöyle sürdürdü:</b>
      </p>
      <p>Bizim anlayışımızda seçmene küsme, darılma, vatandaşı suçlama gibi bir durum asla söz konusu olamaz.Kavgayı, çıkar çatışmasını siyasetlerinin merkezine yerleştirenler bizim aramızdaki şu muhabbeti, şu sarsılmaz bağı bir türlü anlayamadılar.</p>
      <p>İzmir ile beraber tüm ülke genelinde 31 Mart seçim sonuçlarıyla ilgili değerlendirmelerimizi yaptık, yapıyoruz. Güçlü ve zayıf yanlarımızı tartarak partimizi çok daha güçlü bir şekilde geleceğe taşımanın gayretindeyiz. İnşallah 7. olağan kongre sürecimiz partimizi yenilediğimiz taze bir ruhla,yepyeni bir heyecanla tekrar yolda olduğumuz farklı bir dönem olacak. Yeni teşkilat yapımız 2023-2024 seçimlerinde kilit rol oynayacaktır.</p>
      <p>Haber devam edecek...</p>
    </article>
  </body>
</html>