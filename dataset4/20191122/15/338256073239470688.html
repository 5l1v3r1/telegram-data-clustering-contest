<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58531-ukrzalznicya-priznachila-7-dodatkovih-poyizdv-na-zimov-svyata.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-22T15:30:00+00:00"/>
    <meta property="og:title" content="Укрзалізниця призначила 7 додаткових поїздів на зимові свята"/>
    <meta property="og:description" content="АТ “Укрзалізниця” на новорічно-різдвяні свята призначила сім додаткових поїздів та подовжила маршрути п’яти поїздам.Про це повідомляє пресслужба компанії."/>
  </head>
  <body>
    <article>
      <h1>Укрзалізниця призначила 7 додаткових поїздів на зимові свята</h1>
      <address>
        <time datetime="2019-11-22T15:30:00+00:00">22 Nov 2019, 15:30</time>
      </address>
      <p>
        <b>АТ “Укрзалізниця” на новорічно-різдвяні свята призначила сім додаткових поїздів та подовжила маршрути п’яти поїздам.<br/>Про це повідомляє пресслужба компанії.</b>
      </p>
      <figure>
        <img src="https://zak-kor.net/uploads/posts/2019-11/1574429246_630_360_1559546660-758.jpg"/>
      </figure>
      <p>“Укрзалізниця на новорічні та різдвяні свята вже призначила сім додаткових поїздів. Також п’яти поїздам подовжено маршрути, щоб розширити географію залізничних перевезень. Традиційно найпопулярнішими напрямками взимку є Львів, Одеса та Ужгород”, - йдеться в повідомленні.<br/><br/>Так, УЗ призначила додаткові поїзди за напрямками: Київ - Львів, Київ - Ковель, Жмеринка - Київ, Київ - Одеса, Покровськ - Харків, Львів - Одеса та Львів - Ужгород.<br/><br/>Також на період зимових свят Укрзалізниця подовжила маршрути поїздів: Запоріжжя - Київ до Чопа, Кривий Ріг - Київ до Ужгорода, Дніпро - Київ до Львова, Львів - Київ до Дніпра та Суми - Київ до Вінниці.<br/><br/>Квитки на ці поїзди можна придбати онлайн та в залізничних касах.<br/><br/>Загалом Укрзалізниця планує призначити 35 додаткових поїздів на новорічно-різдвяні свята.<br/><br/><a href="https://www.ukrinform.ua/rubric-tourism/2823549-ukrzaliznica-priznacila-7-dodatkovih-poizdiv-na-zimovi-svata.html">Укрінформ</a> <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>