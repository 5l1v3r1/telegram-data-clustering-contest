<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/22/yebrr-vydilyt-ukrayini-blyzko-450-mln-yevro-na-shho-vytratyat/"/>
    <meta property="og:site_name" content="Рубрика"/>
    <meta property="article:published_time" content="2019-11-22T15:57:35+00:00"/>
    <meta property="og:title" content="ЄБРР виділить Україні близько 450 млн євро: на що витратять"/>
    <meta property="og:description" content="Європейський банк реконструкції і розвитку виділить на реконструкцію автодороги M05 Київ-Одеса в Черкаській, Кіровоградській, Миколаївській та Одеській областях протяжністю 314 км близько 450 млн євро. Про це повідомляє “Інтерфакс-Україна”. Президент ЄБРР Сума Чакрабарті та прем’єр-міністр України Олексій Гончарук сьогодні, 22 листопада, в Лондоні підписали меморандум про взаєморозуміння щодо проєкту реконструкції автодороги M05 Київ-Одеса, а також […]"/>
  </head>
  <body>
    <article>
      <h1>ЄБРР виділить Україні близько 450 млн євро: на що витратять</h1>
      <address><time datetime="2019-11-22T15:57:35+00:00">22 Nov 2019, 15:57</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/5dd8002ed2270-860x580-c-1.jpeg"/>
      </figure>
      <p>Фото: twitter.com/EBRD<br/><b><b>Європейський банк реконструкції і розвитку виділить на реконструкцію автодороги M05 Київ-Одеса в Черкаській, Кіровоградській, Миколаївській та Одеській областях протяжністю 314 км близько 450 млн євро.</b></b></p>
      <p>Про це повідомляє <a href="https://interfax.com.ua/news/economic/626295.html">“Інтерфакс-Україна”.</a></p>
      <p>Президент ЄБРР Сума Чакрабарті та прем’єр-міністр України Олексій Гончарук сьогодні, 22 листопада, в Лондоні підписали меморандум про взаєморозуміння щодо проєкту реконструкції автодороги M05 Київ-Одеса, а також будівництва північної ділянки обходу навколо Львова протяжністю 23 км.</p>
      <p>Проєкт буде здійснювати “Укравтодор”. У рамках цього проєкту ЄБРР також буде підтримувати посилення корпоративного управління і боротьби з корупцією в агентстві, реформування українського дорожнього сектору та реалізацію заходів щодо підвищення дорожньої безпеки.</p>
      <p>Передумовами надання фінансування ЄБРР є успішне завершення всього процесу аналізу проєктів, включаючи техніко-економічні обґрунтування і оцінку впливу на навколишнє середовище, а також остаточне затвердження цих проєктів Радою директорів ЄБРР.</p>
      <p>За даними агентства, сьогодні повинен бути підписаний аналогічний меморандум щодо цього проєкту з Європейським інвестиційним банком (ЄІБ).</p>
      <p>Раніше <a href="https://rubryka.com/2019/11/22/goncharuk-nazvav-3-golovni-tezy-z-dyskusiyi-na-pershomu-investytsijnomu-samiti-yebrr-dlya-krayin-chleniv-shidnogo-partnerstva/">Гончарук назвав 3 головні тези з дискусії на першому Інвестиційному саміті ЄБРР для країн-членів Східного партнерства.</a></p>
      <p>Також <a href="https://rubryka.com/2019/11/22/goncharuk-vystupyv-u-londoni-ta-zapevnyv-shho-pryvatbank-kolomojskomu-ne-viddadut/">Гончарук виступив у Лондоні та запевнив, що Приватбанк Коломойському не віддадуть.</a></p>
      <p>22 листопада стало відомо, що <a href="https://rubryka.com/2019/11/22/ukrayinska-vlada-mozhe-zaboronyty-povernennya-bankiv-vlasnykam/">українська влада може заборонити повернення банків власникам на законодавчому рівні – таку умову висунув МВФ.</a></p>
    </article>
  </body>
</html>