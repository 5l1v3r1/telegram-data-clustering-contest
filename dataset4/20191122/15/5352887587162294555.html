<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/nuomones/nuomones/egentvilas-kai-norisi-atrodyti-geresniu-nei-esi---meluoji-1751880/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-22T15:01:00+00:00"/>
    <meta property="og:title" content="E.Gentvilas: „kai norisi atrodyti geresniu nei esi – meluoji“"/>
    <meta property="og:description" content="Reklama"/>
  </head>
  <body>
    <article>
      <h1>E.Gentvilas: „kai norisi atrodyti geresniu nei esi – meluoji“</h1>
      <address><time datetime="2019-11-22T15:01:00+00:00">22 Nov 2019, 15:01</time> by <a rel="author">Eugenijus GENTVILAS</a></address>
      <p>Reklama</p>
      <p><b>Noras būti „šventesniu už popiežių“ - ydingas, nes iš esmės nepasiekiamas. Todėl nesuprantama kodėl šiame technologijų amžiuje, kai neatsitraukęs nuo kompiuterio gali   nesunkiai surasti ne tik garso ir vaizdo įrašus, bet  ir stenogramas, kažkodėl vis tiek apsisprendžiama meluoti. Vardan noro atrodyti geresniu. Šįkart apie tai, kaip opozicijos kolegos konservatoriai elgėsi Seime svarstant ir balsuojant dėl </b><b>Na­cio­na­li­niam sau­gu­mui už­tik­rin­ti svar­bių ob­jek­tų ap­sau­gos įsta­ty­mo ir ką apie tai žiniasklaidai pasakojo šios partijos pirmininkas</b>.  </p>
      <p>Akstinu netylėti tapo šviežiausias Tėvynės sąjungos-Lietuvos krikščionių demokratų pirmininko Gabrieliaus Landsbergio interviu DELFI portale, kur paklaustas kaip vertina savo santykius su prezidentu, konservatorių lyderis, atsakė citata: „<i>Konstruktyviai. Gali net susidaryti įspūdis, kad mes dažnu atveju tampame atrama prezidentui dėl įstatyminių iniciatyvų, kurios buvo teiktos Seime. Pavyzdžiui, veto dėl strateginių įmonių sąrašo... prezidentas grąžino, nes tai neteisinga, ir aš pritariu prezidento nuomonei. Ir mūsų frakcija buvo vienintelė, kuri palaikė. Keli žmonės turėjo savo nuomonę, bet jie ją turi visą laiką (...) Tuo tarpu nė viena kita frakcija nepalaikė prezidento</i>“. Citatos pabaiga. </p>
      <p>Deja, bet faktai rodo, ką kitą. Visišką priešingybę. Už valdančiosios daugumos inicijuotas įstatymo pataisas, pagal kurias „strateginėmis įmonėmis“ tapo su tuo nieko bendro neturinčios, kelių techniniu vertinimu ir priežiūra užsiimančios įmonės AB „Problematika“ ir AB „Kelių priežiūra“ balsavo 5 konservatoriai, prieš buvo 5, susilaikė 11. Palyginimui, Liberalų sąjūdžio frakcijoje 0 už, 2 prieš, 4 susilaikė. Prezidentui vetavus šį įstatymą, tam, kad veto būtų atmestas, už pasisakė 4 konservatoriai, prieš 14 ir 4 susilaikė. Liberalai gi vieningai palaikė prezidentą – 8 balsavo prieš valdančiosios daugumos norą atmesti Prezidento veto, 1 – susilaikė.</p>
      <p>“Liberalų „tiesometras“ rodo, kad kolega Gabrielius teigdamas, kad konservatoriai buvo vienintelė frakcija palaikiusi prezidento veto dėl strateginių įmonių sąrašo išplėtimo  -  melavo. Kodėl? Išvadas darykitės patys“, - sako liberalas Eugenijus Gentvilas.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/nuomones/nuomones/sureagavo-i-pasiulyma-vienytis-kliedesiai-1748085/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuva/e-gentvilas-palaikytume-biudzeta-jei-nebutu-ivedami-nauji-mokesciai-1744653/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuva/2020-m-sausio-19-d-siuloma-paskelbti-pirmalaikius-seimo-rinkimus-1743524/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/klaipeda/laimeti-byla-ir-issisukti-nuo-atsakomybes-yra-du-skirtingi-dalykai-1742294/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/klaipeda/b-matelis-praso-susisiekimo-ministro-inicijuoti-civilini-ieskini-buvusiam-uosto-vadovui-a-vaitkui-1739937/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuva/liberalu-sajudziui-vadovaus-viktorija-cmilyte-nielsen-1736754/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuva/e-gentvilas-apie-liberalu-sajudzio-perspektyva-seimo-rinkimuose-kad-pasirodysime-gerai-neabejoju-1736710/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/opozicija-paskelbe-rmasiuli-sventuoju-1729779/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>