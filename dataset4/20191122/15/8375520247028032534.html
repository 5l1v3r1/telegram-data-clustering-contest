<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/vinnytsia/news/na-vinnichchini-batko-zaroblyav-na-zyomkah-doroslogo-kino-iz-vlasnoyu-donkoyu-641787.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T15:12:22+00:00"/>
    <meta property="og:title" content="На Вінниччині батько заробляв на зйомках «дорослого кіно» із власною донькою"/>
    <meta property="og:description" content="Правоохоронці затримали чоловіка за підозрою у розбещенні малолітньої доньки"/>
  </head>
  <body>
    <article>
      <h1>На Вінниччині батько заробляв на зйомках «дорослого кіно» із власною донькою</h1>
      <address>
        <time datetime="2019-11-22T15:12:22+00:00">22 Nov 2019, 15:12</time>
      </address>
      <h4>Правоохоронці затримали чоловіка за підозрою у розбещенні малолітньої доньки</h4>
      <p>Поліцейські управління боротьби зі злочинами, пов’язаними з торгівлею людьми, слідчого управління ГУНП у Вінницькій області, відділу протидії кіберзлочинам у Вінницькій області ДКП НПУ за процесуального керівництва військової прокуратури Вінницького гарнізону викрили чоловіка  у розбещенні  його малолітньої доньки, створенні порнографічної продукції та продажу її через мережу Інтернет. 21 листопада підозрюваного затримано із залученням бійців КОРДу.</p>
      <p>Про це <a href="https://vn.npu.gov.ua/news/Informacziya/pravooxoronczi-zatrimali-za-pidozroyu-u-rozbeshhenni-malolitnoji-donki-39-richnogo-cholovika/">інформує</a> пресслужба ГУ НП у Вінницькій області, повіфдомляє «<a href="https://glavcom.ua/">Главком</a>».</p>
      <p>У червні 2019 року слідчим управлінням ГУНП на підставі  інформації правоохоронних органів Австралійського союзу щодо розбещення малолітньої дитини, створенні та розповсюдженні у мережі Інтернет предметів порнографічного характеру  було розпочато кримінальне провадження за ознаками ч. 4 ст. 301 КК України.<br/>За словами начальника ГУНП у Вінницькій області Юрія Педоса, в ході слідства здобуто докази, що 29-річний мешканець Вінниччини  протягом 2013-2014 рр. розбещував свою малолітню доньку, якій наразі 11 років,  створював відео- та фотоматеріали з ознаками дитячої порнографії та розповсюджував за винагороду через сайти в  мережі Інтернет.</p>
      <p>1 з 4<br/><a href="https://glavcom.ua/vinnytsia/news/na-vinnichchini-batko-zaroblyav-na-zyomkah-doroslogo-kino-iz-vlasnoyu-donkoyu-641787.html#">на весь екран згорнути</a></p>
      <figure>
        <img src="https://glavcom.ua/img/gallery/6417/87/674738_big.jpg"/>
      </figure>
      <figure>
        <img src="https://glavcom.ua/img/gallery/6417/87/674739_big.jpg"/>
      </figure>
      <figure>
        <img src="https://glavcom.ua/img/gallery/6417/87/674740_big.jpg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>За місцем проживання підозрюваного на підставі ухвали суду проведено обшуки, в ході яких вилучено  речові докази злочинної діяльності: відеокамеру, фотоапарат, з допомогою яких виготовлялася порнопродукція,  ноутбуки, жорсткі диски, флеш-носії та інше.</p>
      <p>Підозрюваного затримано в процесуальному порядку згідно зі ст.208 КК України. Слідством подано клопотання до суду про взяття затриманого під варту.</p>
      <related>
        <a href="https://glavcom.ua/news/u-roboti-telegram-po-vsomu-svitu-stavsya-zbiy-641763.html"/>
        <a href="https://glavcom.ua/vinnytsia/news/vinnickiy-rezhiser-opublikuvav-treyler-do-filmu-biografiji-pro-leontovicha-641783.html"/>
        <a href="https://glavcom.ua/kyiv/news/na-kijivshchini-zhinka-zaginula-pid-kolesami-vantazhivki-641709.html"/>
      </related>
    </article>
  </body>
</html>