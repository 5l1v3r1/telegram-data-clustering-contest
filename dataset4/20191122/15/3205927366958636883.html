<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/handball/294141-laquo-prospatheia-gia-60-lepta-raquo"/>
    <meta property="og:site_name" content="gavros.gr"/>
    <meta property="article:published_time" content="2019-11-22T15:58:00+00:00"/>
    <meta property="og:title" content="«Προσπάθεια για 60 λεπτά!»"/>
    <meta property="og:description" content="Ο Κωνσταντίνος Τσιλιμπάρης μίλησε για την αναμέτρηση-ρεβάνς με τη Μέλσουνγκεν, για τα προκριματικά του EHF Cup."/>
  </head>
  <body>
    <article>
      <h1>«Προσπάθεια για 60 λεπτά!»</h1>
      <address>
        <time datetime="2019-11-22T15:58:00+00:00">22 Nov 2019, 15:58</time>
      </address>
      <p>Μπροστά σε μία ακόμη μεγάλη πρόκληση βρίσκεται ο Ερασιτέχνης Ολυμπιακός και συγκεκριμένα η ανδρική ομάδα χάντμπολ του Συλλόγου! Η προετοιμασία της ομάδας για τον σπουδαίο επαναληπτικό, με αντίπαλο τη Μέλσουνγκεν που θα διεξαχθεί την Κυριακή στις 18:00 στο Κλειστό Γυμναστήριο Ρέντη «Μ. Μερκούρη», έχει μπει στην τελική ευθεία.</p>
      <p>Οι Πειραιώτες που έχουν κρατήσει «ζωντανή» την υπόθεση της πρόκρισης μετά την ήττα με τέσσερα γκολ διαφορά (32-28) στο πρώτο ματς στη Γερμανία θα διεκδικήσουν μια σπουδαία ανατροπή απέναντι σε έναν πολύ ισχυρό αντίπαλο.</p>
      <p>Ο αρχηγός του Θρύλου, Κωνσταντίνος Τσιλιμπάρης με δηλώσεις του στο <b><u>olympiacossfp.gr</u></b> για τον επαναληπτικό με τη Γερμανική ομάδα ανέφερε τα εξής: <i>«Γνωρίζουμε τη δυναμική του αντιπάλου μας. Εμείς προετοιμαζόμαστε παρά κάποιες αντιξοότητες που αντιμετωπίζουμε λόγω των τραυματισμών κατά κύριο λόγο, για να κάνουμε ένα ιδανικό παιχνίδι. Το σκορ του πρώτου αγώνα θεωρητικά αφήνει παράθυρο, ευκαιρίας για μια πρόκριση.</i></p>
      <p>
        <i>Θα το προσπαθήσουμε μέσα στο γήπεδο για 60 λεπτά, πάντα με σεβασμό και γνώση της δυναμικής του αντιπάλου. Γιατί σε τέτοιους είδους παιχνίδια το να τα αντιμετωπίσεις με λάθος προσέγγιση μπορεί να φέρει το αντίθετο αποτέλεσμα.</i>
      </p>
      <p><i>Σε αυτή τη δύσκολη εξίσωση που πρέπει να λύσουμε την Κυριακή, ο πλέον σημαντικός παράγοντας για εμάς θα είναι η βοήθεια και η στήριξη που θα έχουμε από τον κόσμο και πολύ πιθανόν είναι να κρίνει την προσπάθεια μας»</i>.</p>
      <related>
        <h4>Διαβάστε επίσης</h4>
        <a href="https://www.gavros.gr/article/handball/293972-gemizoyme-to-kleisto-gia-thn-prokrish"/>
        <a href="https://www.gavros.gr/article/handball/293939-konta-stoys-200-germanoys-sto-renth"/>
        <a href="https://www.gavros.gr/article/handball/293867-to-hellip-prwto-bhma-gia-thn-prokrish-se-eikones-pics"/>
        <a href="https://www.gavros.gr/article/handball/293850-laquo-einai-dyskolo-alla-tha-ta-dwsoyme-ola-raquo"/>
      </related>
    </article>
  </body>
</html>