<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/poraz-srbije-posle-drame-rusija-u-polufinalu-dejvis-kupa/"/>
    <meta property="og:site_name" content="Krstarica"/>
    <meta property="article:published_time" content="2019-11-22T15:28:00+00:00"/>
    <meta property="og:title" content="Poraz Srbije posle drame, Rusija u polufinalu Dejvis kupa"/>
    <meta property="og:description" content="MADRID - Teniska reprezentacija Srbije nije uspela da se plasirala u polufinale Završnog turnira Dejvis kupa u Madridu, pošto je danas u četvrtfinalu"/>
  </head>
  <body>
    <article>
      <h1>Poraz Srbije posle drame, Rusija u polufinalu Dejvis kupa</h1>
      <address><time datetime="2019-11-22T15:28:00+00:00">22 Nov 2019, 15:28</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>MADRID – Teniska reprezentacija Srbije nije uspela da se plasirala u polufinale Završnog turnira Dejvis kupa u Madridu, pošto je danas u četvrtfinalu posle velike borbe poražena od Rusije 2:1.</p>
      <p>Odlučujući poen Rusima doneo je dubl Karen Hačanov i Andrej Rubljov pobedom protiv Novaka Đokovića i Viktora Troickog 6:4, 4:6, 7:6 (10:8) u dramatičnom taj-brejku trećeg seta, u kojem srpski tim nije iskoristio tri meč lopte.</p>
      <p>Đoković je u dublu igrao umesto Janka Tipsarevića, koji je sada i zvanično završio igračku karijeru.</p>
      <p>Prethodno, u singl mečevima Rubljov je savladao Krajinovića 6:1, 6:2, a Đoković je dobio Hačanova 6:3, 6:3.</p>
      <p>Rusija će u polufinalu igrati protiv Kanade, koja je bila bolja od Australije 2:1.</p>
      <p>U preostalim četvrtfinalima sastaju se Španija – Argentina, odnosno Velika Britanija – Nemačka.</p>
      <p>(Tanjug)</p>
    </article>
  </body>
</html>