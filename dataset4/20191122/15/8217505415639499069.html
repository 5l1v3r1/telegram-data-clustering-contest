<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corsedimoto.com/motomondiale/matteo-ferrari-festa-a-rimini-per-il-campione-motoe/"/>
    <meta property="og:site_name" content="Corsedimoto"/>
    <meta property="article:published_time" content="2019-11-22T15:05:38+00:00"/>
    <meta property="og:title" content="Matteo Ferrari, festa a Rimini per il campione MotoE"/>
    <meta property="og:description" content="Primi festeggiamenti per il titolo di Matteo Ferrari. Il Moto Club Pasolini di Rimini ha organizzato una serata per celebrare il fresco campione MotoE."/>
  </head>
  <body>
    <article>
      <h1>Matteo Ferrari, festa a Rimini per il campione MotoE</h1>
      <h2>Primi festeggiamenti per il titolo di Matteo Ferrari. Il Moto Club Pasolini di Rimini ha organizzato una serata per celebrare il fresco campione MotoE.</h2>
      <address><time datetime="2019-11-22T15:05:38+00:00">22 Nov 2019, 15:05</time> by <a rel="author" href="https://www.corsedimoto.com/author/dtamantini/" target="_blank">Diana Tamantini</a></address>
      <p>Primi festeggiamenti per <b>Matteo Ferrari</b> nella sua Rimini. Il fresco vincitore del campionato elettrico (<a href="https://www.corsedimoto.com/motomondiale/intervista-esclusiva-matteo-ferrari-campione-motoe/">qui la nostra intervista</a>) è stato accolto al Moto Club Renzo Pasolini con tutti gli onori per il grande risultato ottenuto quest’anno. In bella mostra anche il casco dorato celebrativo con cui Ferrari ha percorso il giro d’onore dopo aver tagliato il traguardo a Valencia. Un casco con in evidenza la scritta “World Champion”. L’alfiere del Team Trentino Gresini ha ripercorso la sua stagione, prima del taglio della torta, oltre a concedersi per foto e autografi. Presenti all’evento anche il pilota CIV/CEV Moto3 Kevin Zannoni e Mattia Casadei, alfiere SIC58 Squadra Corse in MotoE.</p>
      <slideshow>
        <figure>
          <img src="https://images2-motori.gazzettaobjects.it/corsedimoto/2019/11/22/14/30/76697268_2202488053382689_7077747018772250624_n-712x541.jpg"/>
        </figure>
        <figure>
          <img src="https://images2-motori.gazzettaobjects.it/corsedimoto/2019/11/22/14/30/78724258_577793593053497_2854404122113736704_n-712x541.jpg"/>
        </figure>
        <figure>
          <img src="https://images2-motori.gazzettaobjects.it/corsedimoto/2019/11/22/14/30/70357318_1203160743214901_5270179937414807552_n-712x541.jpg"/>
        </figure>
        <figure>
          <img src="https://images2-motori.gazzettaobjects.it/corsedimoto/2019/11/22/14/30/76640098_734308810423049_4588802793451552768_n-712x541.jpg"/>
        </figure>
        <figure>
          <img src="https://images2-motori.gazzettaobjects.it/corsedimoto/2019/11/22/14/30/77100002_2477332285845200_96253352429486080_n-1.jpg"/>
        </figure>
      </slideshow>
      <p>Grande orgoglio quindi nella città di Rimini, che festeggia così il primo titolo a livello internazionale di Matteo Ferrari. <i>“Un’altra pagina sportiva importante è stata scritta nella lunghissima Wall of Fame del motociclismo riminese”</i> è il commento dell’Amministrazione comunale di Rimini. <i>“Tutto questo più di ogni altro testimonia il ruolo, il successo e l’attaccamento al mondo dei motori proprio di questa città e della sua gente. Un ringraziamento al nuovo Campione del Mondo e ai tanti che con amore e passione gli sono stati a fianco in questa sua luminosa carriera. A lui anche un augurio per i nuovi eccellenti traguardi che potrà raggiungere in un futuro più che prossimo.”</i></p>
      <p>
        <b>Tutte le foto sono di Marzio Bondi</b>
      </p>
    </article>
  </body>
</html>