<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/kamu-memurlar/memurun-butcesi-nerede-diye-sorduk-h543906.html"/>
    <meta property="og:site_name" content="KamuAjans"/>
    <meta property="article:published_time" content="2019-11-22T15:15:33+00:00"/>
    <meta property="og:title" content="Memurun Bütçesi Nerede Diye Sorduk"/>
    <meta property="og:description" content="Türkiye Kamu-Sen ve Türk Sağlık-Sen Genel Başkanı Önder Kahveci, ''2020 bütçesini protesto edip, memurun bütçesi nerede diye sorduk. Hazine ve maliye bakanlığı önünde yaptığımız açıklamada Plan ve bütçe komisyonunda memurun bütçesi için bir düzenleme yapın ve bunu 2020 bütçesine ekleyin dedik. Devletten istediğimiz yaptığınız devletin yaptığı güncelleme oranları kadar kamu çalışanlarına zam yapılmasıdır.'' dedi."/>
  </head>
  <body>
    <article>
      <h1>Memurun Bütçesi Nerede Diye Sorduk</h1>
      <address><time datetime="2019-11-22T15:15:33+00:00">22 Nov 2019, 15:15</time> by <a rel="author">KamuAjans</a></address>
      <p>
        <b>Türkiye Kamu-Sen ve Türk Sağlık-Sen Genel Başkanı Önder Kahveci, ''2020 bütçesini protesto edip, memurun bütçesi nerede diye sorduk. Hazine ve maliye bakanlığı önünde yaptığımız açıklamada Plan ve bütçe komisyonunda memurun bütçesi için bir düzenleme yapın ve bunu 2020 bütçesine ekleyin dedik. Devletten istediğimiz yaptığınız devletin yaptığı güncelleme oranları kadar kamu çalışanlarına zam yapılmasıdır.'' dedi.</b>
      </p>
      <p>Türkiye Kamu-Sen ve Türk Sağlık-Sen Genel Başkanı Önder Kahveci, ''Yıl içinde alınan bütün maaş zamları zaten vergi dilimi artışıyla elimize geçmeden, yeniden hazineye gidiyor. Talebimiz çalışanların gelir vergisinin % 15'e sabitlenmesidir.</p>
      <p>Bir başka meselemiz geçici personel, vekil, sözleşmeli, idari hizmet sözleşmeli gibi istihdam biçimlerinin kaldırılması bulunuyor. Sözleşmeli personelin kadroya geçirilmesi için bir kanun teklifi hazırladık ve Meclis’e sunulmasını sağladık. Bu konudaki mücadelemiz sonuç alıncaya kadar devam edecek.  Bundan hiç kimsenin şüphesi olmasın.</p>
      <p>Yardımcı hizmetlilerimizi asla unutmadık, daima gündemde tuttuk, tutmaya da devam edeceğiz.  Sınıf değişikliği ve ek gösterge yardımcı hizmetlilerimiz için hayati bir konu; bu konuya bizler de son derece hassas yaklaşıyor, her platformda bu talebimizi dile getiriyoruz.</p>
      <p>Biz de ek gösterge konusunun bütün <a href="http://www.kamuajans.com/haberleri/memur">memur</a>ların uzun yıllardan gelen beklentisi olduğunu ve belli meslek gruplarından öteye, toptan ele alınarak kapsamlı bir çalışma yapılması gerektiğini ifade etmiştik. Bu konuda hazırlanmasına katkıda bulunduğumuz kanun teklifi Meclis Plan ve <a href="http://www.kamuajans.com/haberleri/b%C3%BCt%C3%A7e">Bütçe</a> Komisyonu’nda beklemektedir. Verilen sözlerin taleplerimize uygun olarak bir an önce tutulmasını istiyoruz.'' dedi.</p>
    </article>
  </body>
</html>