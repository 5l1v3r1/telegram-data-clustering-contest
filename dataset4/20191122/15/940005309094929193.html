<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/vremea/vremea-se-schimba-radical-anm-anunta-temperaturi-peste-medie.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-22T15:38:00+00:00"/>
    <meta property="og:title" content="Vremea se schimbă radical. ANM anunță temperaturi peste medie"/>
    <meta property="og:description" content="Administraţia Naţională de Meteorologie a anunțat, vineri, cum va fi vremea în perioada 25 noiembrie - 23 decembrie 2019."/>
  </head>
  <body>
    <article>
      <h1>Vremea se schimbă radical. ANM anunță temperaturi peste medie</h1>
      <h2>Administraţia Naţională de Meteorologie a anunțat, vineri, cum va fi vremea în perioada 25 noiembrie - 23 decembrie 2019.</h2>
      <address>
        <time datetime="2019-11-22T15:38:00+00:00">22 Nov 2019, 15:38</time>
      </address>
      <p>Potrivit prognozei <a href="http://www.meteoromania.ro/avertizari/">ANM</a>, în acest interval se vor înregistra temperaturi mai ridicate decât cele specifice intervalului, fiind anunțate precipitații excedentare doar în intervalul 25 noiembrie - 2 decembrie.</p>
      <h3>Cum va fi vremea în săptămâna 25 noiembrie - 2 decembrie 2019</h3>
      <p> </p>
      <p>Valorile termice vor fi mai ridicate decât cele specifice acestui interval, la nivelul întregii țări.</p>
      <p>Regimul pluviometric va fi deficitar în regiunile extracarpatice, dar și ușor excedentar în nord-vestul extrem al țării, iar în rest va fi apropiat de cel normal pentru această perioadă</p>
      <h3>Cum va fi vremea în săptămâna 2-9 decembrie 2019</h3>
      <p> </p>
      <p>Temperatura aerului va avea valori mai ridicate decât cele normale pentru această perioadă, pe întreg teritoriul României.</p>
      <p>Cantitățile de precipitații estimate pentru această săptămână vor fi excedentare în regiunile intracarpatice și apropiate de cele normale ale perioadei în rest.</p>
      <h3>Cum va fi vremea în săptămâna 9-16 decembrie 2019</h3>
      <p> </p>
      <p>Temperaturile medii se vor situa peste cele specifice acestui interval, în toate regiunile.</p>
      <p>Regimul pluviometric va fi deficitar în regiunile sudice și local excedentar în cele nordice și centrale, iar în rest va fi apropiat de cel normal pentru această perioadă.</p>
      <h3>Cum va fi vremea în săptămâna 16-23 decembrie 2019</h3>
      <p> </p>
      <p>Mediile valorilor termice se vor situa peste cele normale pentru această săptămână la nivelul întregii țări.</p>
      <p>Cantitățile de precipitații estimate pentru această perioadă vor fi în general apropiate de cele normale pentru acest interval.</p>
      <p>Sursa: Meteo Romania</p>
    </article>
  </body>
</html>