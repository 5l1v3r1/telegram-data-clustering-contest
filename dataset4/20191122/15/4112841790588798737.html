<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77635-Slepu-dochodkynu-zrazilo-auto-na-priechode-pre-chodcov-podla-slovenskej-policie-sa-vraj-dostatocne-nepresvedcila-ci-moze-prejst"/>
    <meta property="og:site_name" content="REFRESHER"/>
    <meta property="article:published_time" content="2019-11-22T15:54:00+00:00"/>
    <meta property="og:title" content="Slepú dôchodkyňu zrazilo auto na priechode pre chodcov, podľa slovenskej polície sa vraj dostatočne nepresvedčila, či môže prejsť"/>
    <meta property="og:description" content="Semafor však podľa ženy v čase nehody nefungoval."/>
  </head>
  <body>
    <article>
      <h1>Slepú dôchodkyňu zrazilo auto na priechode pre chodcov, podľa slovenskej polície sa vraj dostatočne nepresvedčila, či môže prejsť</h1>
      <address><time datetime="2019-11-22T15:54:00+00:00">22 Nov 2019, 15:54</time> by <a rel="author">Matej Krajčovič</a></address>
      <p>
        <b>Semafor však podľa ženy v čase nehody nefungoval.</b>
      </p>
      <p>V Trenčíne sa ešte v septembri stala dopravná nehoda, pri ktorej auto <b>zrazilo nevidiacu dôchodkyňu</b>. Následné udalosti a postup polície prípad dostal až na <a href="https://www.idnes.cz/zpravy/zahranicni/slovensko-policie-slepec-starenka-prechod-pro-chodce-nehoda-obvineni.A191122_111607_zahranicni_chtl">stránky českého denníka iDnes</a>, prvá však o ňom<a href="https://www.markiza.sk/spravy/domace/1982944_nevidiacu-starenku-zrazilo-na-priechode-auto-policia-ju-v-predvolani-uviedla-ako-obvinenu"> informovala Markíza</a>. </p>
      <p>Chodkyňa podľa vlastných vyjadrení prechádzala cez riadne vyznačený prechod na svetelnej križovatke. Pred vstúpením na vozovku mala zdvihnúť svoju bielu palicu a následne vykročiť vpred, kde prišlo k zrážke. </p>
      <p>Slovenská polícia zo zavinenia nehody údajne predbežne <b>viní práve slepú dôchodkyňu</b>, ktorá sa vraj <i>„dostatočne nepresvedčila, že cez prechod môže bezpečne prejsť“</i>.</p>
      <figure>
        <img src="https://i.refresher.sk/public/matejkrajcovic/24112015Poprad_Hviezdoslavova_rekonstrukcia_2303921.jpg"/>
        <figcaption>
          <cite>TASR</cite>
        </figcaption>
      </figure>
      <p>Kľúčom k prípadu má byť fakt, že dôchodkyňa síce prechádzala cez priechod riadený semaforom, no zvuková signalizácia, ktorá nevidiacim nahrádza pohľad na červené alebo zelené svetlo, <b>údajne nefungovala</b>.</p>
      <p>Žena priznáva, že možno mohla prechádzať na červenú a vodič tak nemusel mať čas reagovať, no zároveň sa háji, že so svojím hendikepom toho príliš veľa urobiť nemohla a na vine je hlavne nefunkčná signalizácia.</p>
      <p>Polícia prípad stále vyšetruje a prizvaný bol aj špecializovaný znalec, ktorý má vypracovať finálny posudok.</p>
      <related>
        <a href="https://refresher.sk/68065-Chodci-na-nasich-cestach-riskuju-vlastne-zivoty-Ignoruju-semafory-aj-priechody-upozornuju-policajti"/>
      </related>
      <p>Do prípadu sa vložila aj <b>Únia nevidiacich a slabozrakých Slovenska</b>. Tá políciu kritizuje za to, že starenku údajne obvinili už v liste, ktorým ju predvolávali na výsluch na policajnej stanici. </p>
      <p>Dokumenty ukázané v <a href="https://www.markiza.sk/spravy/domace/1982944_nevidiacu-starenku-zrazilo-na-priechode-auto-policia-ju-v-predvolani-uviedla-ako-obvinenu">reportáži</a> však nenaznačujú, že by bol postup  polície v rozpore so zákonom. Záver vyšetrovania tak zrejme bude známy až o niekoľko týždňov. </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/55256-Silent-disco-Bad-Karma-Boy-ci-Juraj-Soko-Tabacek-Trencianske-Teplice-ovladne-vzrusujuci-festival"/>
        <a href="https://refresher.sk/47236-Bezohladna-jazda-po-Trencine-skoncila-policajnym-doprovodom-do-porodnice-Slovak-potreboval-zenu-dostat-co-najskor-do-nemocnice"/>
        <a href="https://refresher.sk/45706-Slovensko-by-malo-mat-policajnu-jednotku-na-ochranu-prirody-Zabranovala-by-trestnym-cinom-voci-zivotnemu-prostrediu"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
      </related>
    </article>
  </body>
</html>