<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/eventi-e-cultura/da-oggi-fino-a-domenica-24-novembre-si-svolgera-il-bagna-cauda-day"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-22T15:36:49+00:00"/>
    <meta property="og:title" content="Da oggi fino a domenica 24 novembre si svolgerà il Bagna Cauda Day"/>
    <meta property="og:description" content="L'elenco dei locali che aderiscono nel Biellese"/>
  </head>
  <body>
    <article>
      <h1>Da oggi fino a domenica 24 novembre si svolgerà il Bagna Cauda Day</h1>
      <h2>L'elenco dei locali che aderiscono nel Biellese</h2>
      <address><time datetime="2019-11-22T15:36:49+00:00">22 Nov 2019, 15:36</time> by <a rel="author">mariafrapie@gmail.com</a></address>
      <p>Ha preso il via oggi, venerdì 22 novembre, il Bagna Cauda Day. Si tratta di tre giorni dedicati al piatto tipico della tradizione culinaria del Piemonte.</p>
      <h3>Bagna Cauda Day</h3>
      <p>E’ partito oggi, venerdì 22 novembre, e si protrarrà sino a domenica 24 novembre il Bagna Cauda Day. Tre giorni dedicati alla tradizionale portata piemontese. Si tratta di un evento a cura dell’Associazione culturale Astigiani che quest’anno festeggia la settima edizione.  Sono numerosi i locali che aderiscono all’iniziativa, in particolare ad Asti e provincia, ma l’evento è arrivato anche nel Biellese.</p>
      <h3>I dettagli</h3>
      <p>Il costo fisso della Bagna Cauda è di 25 euro. Un prezzo fisso adottato negli oltre 150 locali coinvolti.  A seconda del locale poi sono previsti nel menù fisso anche extra indicati nelle scheda di ciascun locale sul<a href="https://www.bagnacaudaday.it/"> sito ufficiale</a>.</p>
      <h3>Le versione della Bagna Cauda</h3>
      <p>La Bagna Cauda, a seconda del locale, sarà servita in una delle tre versioni:  con la ricetta tradizionale ovvero come Dio comanda, con poco aglio ovvero la versione eretica e atea cioè senz’aglio. Insomma, si sta cercando di accontentare un po’ tutti i gusti.</p>
      <h3>I locali che hanno aderito nel Biellese</h3>
      <p>Cascina il Faggio – Mosso (BI)</p>
      <p>Pro Loco di Piatto – Bioglio (BI)</p>
      <p>Rolle – Viverone (BI)</p>
      <h3>Gli omaggi ai partecipanti</h3>
      <p>Nei locali sarà dato in omaggio il “Vademecum della Bagna Cauda”, edito da Astigiani con storia, citazioni letterarie, testimonianze, consigli, ricetta ufficiale e l’elenco di tutti i posti dove si festeggia il BCD 2019. In omaggio a tutti bagnacaudisti anche il <b>bavAGLIOlone d’autore in tessuto</b>, con logo del Bagna Cauda Day da usare e tenere a ricordo dell’evento. Ogni commensale avrà il suo posto a tavola, senza code e doppi turni.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cucina/tutti-pazzi-per-la-bagna-cauda-oltre-16mila-commensali-da-tutto-il-mondo"/>
        <a href="https://laprovinciadibiella.it/eventi-e-cultura/domenica-ricchissima-cose"/>
        <a href="https://laprovinciadibiella.it/eventi-e-cultura/natale-sul-lago-viverone-si-prepara-al-grande-evento"/>
      </related>
    </article>
  </body>
</html>