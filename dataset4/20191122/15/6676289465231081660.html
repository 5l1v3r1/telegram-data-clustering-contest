<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/roman-condamnat-italia-spanzurat-326884.html"/>
    <meta property="og:site_name" content="Observator"/>
    <meta property="article:published_time" content="2019-11-22T15:23:00+00:00"/>
    <meta property="og:title" content="Român condamnat la închisoare pe viață în Italia, găsit spânzurat în celulă"/>
    <meta property="og:description" content="Un român care a fost condamnat la închisoare pe viață în Italia a fost găsit spânzurat în celula penitenciarului din Bologna. Constantin Fiti avea 27 de ani și susținea că e nevinovat."/>
  </head>
  <body>
    <article>
      <h1>Român condamnat la închisoare pe viață în Italia, găsit spânzurat în celulă</h1>
      <address><time datetime="2019-11-22T15:23:00+00:00">22 Nov 2019, 15:23</time> by <a rel="author">Cristian Totestean</a></address>
      <p>
        <b>
          <b>Un român care a fost condamnat la închisoare pe viață în Italia a fost găsit spânzurat în celula penitenciarului din Bologna. Constantin Fiti avea 27 de ani și susținea că e nevinovat.</b>
        </b>
      </p>
      <p>Românul a ajuns după gratii pentru o crimă comisă într-un jaf, în 2015. Victimă a fost un bătrân de 73 de ani, Pier Luigi Tartaro, care a fost bătut până la moarte, în ferma sa din Auguscello.</p>
      <p>Autorii jafului au fost considerați membrii unei bande extrem de violente, condusă de un individ, Norbert Feher, supranumit Rusul. Potrivit procurorilor italieni, Constantin Fiti făcea parte din această bandă și a luat parte la jaful care s-a soldat cu uciderea brutală a fermierului italian.</p>
      <h3>”S-a declarat mereu nevinovat”</h3>
      <p>Românul a fost arestat și condamnat la închisoare pe viață. Tânărul a susținut însă că nu a comis crima.</p>
      <blockquote>”El s-a declarat mereu nevinovat și mi-a spus că, dacă va fi condamnat, se va sinucide”, a declarat avocatul românului, Alberto Bova.</blockquote>
      <p>Constantin Fiti a fost încarcerat pe viață în închisoara Dozza din Bologna. A fost găsit spânzurat de gratiile celulei, cu cearșaful de pe pat, spune ziarul La Repubblica.</p>
      <p>Românul mai primise o condamnare și pentru agresarea fostei sale iubite, cu care avea o fetiță.</p>
    </article>
  </body>
</html>