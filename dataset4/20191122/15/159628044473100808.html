<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/yasam/polis-adliye/kacak-silahlari-araba-kaputuna-saklamislar/"/>
    <meta property="og:site_name" content="Denizli Haber"/>
    <meta property="article:published_time" content="2019-11-22T15:53:00+00:00"/>
    <meta property="og:title" content="Kaçak silahları araba kaputuna saklamışlar"/>
    <meta property="og:description" content="Denizli Emniyet Müdürlüğü Kaçakçılık ve Organize Suçlarla Mücadele Şubesi ekipleri tarafından gerçekleştirilen bir operasyonda, otomobil kaputunun altına gizlenmiş 6 tabanca ele geçirildi. Yakalanan iki zanlı tutuklandı."/>
  </head>
  <body>
    <article>
      <h1>Kaçak silahları araba kaputuna saklamışlar</h1>
      <h2>Denizli Emniyet Müdürlüğü Kaçakçılık ve Organize Suçlarla Mücadele Şubesi ekipleri tarafından gerçekleştirilen bir operasyonda, otomobil kaputunun altına gizlenmiş 6 tabanca ele geçirildi. Yakalanan iki zanlı tutuklandı.</h2>
      <address><time datetime="2019-11-22T15:53:00+00:00">22 Nov 2019, 15:53</time> by <a rel="author">Haber Merkezi</a></address>
      <p>Denizli Emniyet Müdürlüğü Kaçakçılık ve Organize Suçlarla Mücadele Şubesi ekipleri, iki zanlının silah kaçakçılığı yaptığını belirledi.</p>
      <p>Soruşturmanın tamamlanmasının ardından Denizli Cumhuriyet Başsavcılığı’nın talimatı ile harekete geçen polis, takibe aldıkları otomobili durdurdu.</p>
      <figure>
        <img src="https://www.denizlihaber.com/medya/2019/11/denizli-silah-kacakciligi-1.jpg"/>
      </figure>
      <p><b>MOTOR KISMINDA ÖZEL HAZNELER</b><br/>Otomobilde kapsamlı bir arama yapan polis, aracın motor kaputu altında hazırlanan özel alanlar içinde 6 tabanca ele geçirdi.</p>
      <p>Operasyonda otomobilde bulunan iki zanlı da gözaltına alındı. Emniyet Müdürlüğü’nde işlemlerinin tamamlanmasının ardından adliyeye sevk edilen iki zanlı, çıkarıldığı mahkemece tutuklandı.</p>
    </article>
  </body>
</html>