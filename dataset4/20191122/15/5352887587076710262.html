<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/bulvaras/ausrine-armonaite-tabora-perkels-i-ligonines-1751882/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-22T15:06:00+00:00"/>
    <meta property="og:title" content="Aušrinė Armonaitė taborą perkels į ligonines"/>
    <meta property="og:description" content="Reklama"/>
  </head>
  <body>
    <article>
      <h1>Aušrinė Armonaitė taborą perkels į ligonines</h1>
      <address><time datetime="2019-11-22T15:06:00+00:00">22 Nov 2019, 15:06</time> by <a rel="author">Respublika.lt</a></address>
      <p>Reklama</p>
      <p>
        <b>„Seimūnė Aušrinė Armonaitė pateikė keletą pasiūlymų, kaip sumažinti psichoaktyvių medžiagų žalą. Bendra jų esmė - padaryti narkotikus kuo labiau pasiekiamus. Pats smagiausias pasiūlymas - aprūpinti narkomanus dozėmis gydymo įstaigose, kad nereiktų keliauti į taborą“, - ironizuoja dienraštis „Vakaro žinios“ „Elito naujienose“.</b>
      </p>
      <p>Trys seimūnės pasiūlymai yra vienas už kitą įspūdingesni. Pirmasis skamba taip: klubuose, baruose ir festivaliuose atidaryti punktus, kur žmonės galėtų pasitikrinti jų turimas psichoaktyvias medžiagas.</p>
      <p>Jei nuodijiesi, tai prašom, bet žinok nuodų poveikį organizmui. Antrasis pasiūlymas - nerengti reidų klubuose. Juk reidas gali sukelti stresą jaunam žmogui, tegul vartoja saugiai ir jaukiai.</p>
      <p>Visgi du pirmieji pasiūlymai yra niekis, palyginti su trečiuoju.</p>
      <p>Tam, kad nuo narkotikų priklausomam žmogui nereikėtų ieškoti dozės tabore, jis turėtų gauti ko nori gydymo įstaigose. „Iš pradžių ten gautų jam reikalingą dozę, ateitų tada, kada jam reikia. Bet kada ir bet kiek“, - rimtu veidu feisbuke svarsto Seimo narė. Tai tiek tų pasiūlymų, komentarai čia turbūt nereikalingi...</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/lietuva/lietuva/e-gentvilas-apie-liberalu-sajudzio-perspektyva-seimo-rinkimuose-kad-pasirodysime-gerai-neabejoju-1736710/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuva/valstieciu-nuslepta-informacija-gali-lemti-chaosa-vyriausybeje-1732057/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuva/rkarbauskis-apie-draudimo-prekiauti-alkoholiu-kavinese-atsaukima-net-kalbos-negali-buti-1729419/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/kur-vesi-kanapes-ten-sypsos-aurelijus-veryga-1726876/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/nuomones/nuomones/apie-kokia-dviguba-pilietybe-kalbame-1658336/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/nuomones/nuomones/palikime-zmonems-galimybe-nemokamai-gydytis-privaciose-ligoninese-1648915/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/nuomones/nuomones/lauzyti-tyla-yra-prasminga-1624393/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/ausrine-armonaite-naikins-baudziamaji-kodeksa-1592143/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>