<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_v-ukrlendfarming-vidreaguvali-na-rozshuk-bahmatyuka/939461"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T15:19:00+00:00"/>
    <meta property="og:title" content="В &quot;Укрлендфармінг&quot; відреагували на розшук Бахматюка"/>
    <meta property="og:description" content="Оголошення в національний розшук екс-власника VAB банку Олега Бахматюка є незаконним і політично мотивованим. Таку заяву розповсюдила компанія бізнесмена &quot;Укрлендфармінг&quot;. &quot;Ми вважаємо оголошення в розшук Олега Бахматюка юридичним нонсенсом. Спочатку мало бути вручено підозра, чого ..."/>
  </head>
  <body>
    <article>
      <h1>В "Укрлендфармінг" відреагували на розшук Бахматюка</h1>
      <address><time datetime="2019-11-22T15:19:00+00:00">22 Nov 2019, 15:19</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939461_w_300.jpg?v=0"/>
      </figure>
      <p>Оголошення в національний розшук екс-власника VAB банку Олега Бахматюка є незаконним і політично мотивованим.</p>
      <p>Таку заяву розповсюдила компанія бізнесмена <a href="http://www.ulf.com.ua/ua/press-centre/press-releases/22111901/#from_page1">"Укрлендфармінг"</a>.</p>
      <p>"Ми вважаємо оголошення в розшук Олега Бахматюка юридичним нонсенсом. Спочатку мало бути вручено підозра, чого по факту не відбулося. НАБУ не вручили підозру згідно з визначеним чинним законодавством порядку. Вважаємо справу політично мотивованими, юридично абсурдними. Воно буде оскаржене в суді юристами ", - йдеться в заяві.</p>
      <blockquote>13 листопада детективи НАБУ оголосили власнику VAB Банку Олегу Бахматюку та колишньому голові правління установи Денису Мальцеву про підозру.<br/>Їх підозрюють у заволодінні 1,2 млрд грн стабілізаційного кредиту, наданого Національним банком України.<br/>За даними слідства, у жовтні 2014 року ПАТ VAB Банк, зарахований до категорії проблемних банків, звернувся до НБУ з клопотанням надати йому стабілізаційний кредит під заставу нерухомого майна.<br/>Хоча VAB Банк не подав всіх необхідних для цього документів, правління Нацбанку, всупереч вимогам законодавства, пристало на його пропозицію. При цьому вартість нерухомості, переданої в заставу Нацбанку, завищили майже в 25 разів через складення підроблених звітів про оцінку.<br/>Експертиза встановила, що реальна вартість заставленої нерухомості 72,62 млн грн — проти 1,8 млрд грн, заявлених VAB Банком.<br/>VAB Банк кредит не повернув.</blockquote>
    </article>
  </body>
</html>