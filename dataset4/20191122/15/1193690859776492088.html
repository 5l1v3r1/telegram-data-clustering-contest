<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/uzhe-try-misiatsi-komitet-vr-u-zakordonnykh-spravakh-nediievyi-hopko-203296.html"/>
    <meta property="og:site_name" content="5 канал"/>
    <meta property="article:published_time" content="2019-11-22T15:06:00+00:00"/>
    <meta property="og:title" content="Уже три місяці комітет ВР у закордонних справах недієвий – Гопко"/>
    <meta property="og:description" content="За словами колишньої народної депутатки, Україні потрібно виправляти свої стосунки із США"/>
  </head>
  <body>
    <article>
      <h1>Уже три місяці комітет ВР у закордонних справах недієвий – Гопко</h1>
      <address>
        <time datetime="2019-11-22T15:06:00+00:00">22 Nov 2019, 15:06</time>
      </address>
      <p>Парламентський комітет у закордонних справах вже три місяці недієвий. Таку думку в ефірі програми "ІнфоДень" на "5 каналі" висловила народна депутатка VIII скликання та колишня голова комітету ВР у закордонних справах Ганна Гопко.</p>
      <blockquote>"Вже третій місяць парламентський комітет у закордонних справах є фактично недієвим. Не відбуваються зустрічі з міжнародними делегаціями. Їх треба запрошувати сюди, тому що був великий інтерес до України. Але після цього секс-скандалу він згас. Ми були суб'єктом на міжнародній арені, а це вимагає надважкої праці МЗС, Верховної ради та Офісу президента", – наголосила Гопко.</blockquote>
      <p>Вона додала: "Деякі наші міжнародні партнери почали тяготіти до вирішення своїх економічних інтересів. Треба було проактивно діяти, використовувати небайдужих до України. Спікер парламенту Литви запитав у мене, чому Україна не виправляє стосунки із США. Він допустив, що українці разом з поляками і литовцями, могли б поїхати туди і пояснити геополітичне значення України. Ми б обговорили підтримку, на яку розраховуємо. А не чекати доки в США поставлять на паузу відносини з Україною".</p>
      <p>
        <b>Повне відео розмови дивіться за посиланням:</b>
      </p>
      <figure>
        <iframe src="https://www.youtube.com/embed/3x6qQS57qoU" width="745" height="451" data-service="Youtube" scrolling="no"/>
      </figure>
      <p>Як повідомляв 5.UA, народний депутат з партії "Слуга народу" Богдан Яременко опинився в центрі скандалу після оприлюднення журналістами фото його переписки, у якій він замовляв послуги повії. Через декілька днів він <a href="https://www.5.ua/polityka/yaremenko-napysav-zaiavu-z-posady-holovy-komitetu-ale-holovi-vr-ii-ne-peredavatyme-202037.html">написав заяву на звільнення з посади голови комітету у закордонних справах</a>.</p>
    </article>
  </body>
</html>