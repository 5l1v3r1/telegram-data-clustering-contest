<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-life/_rosiyu-ne-zmozhut-prityagati-za-vijskovi-zlochini/939463"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T15:39:00+00:00"/>
    <meta property="og:title" content="Росію не зможуть притягати за військові злочини"/>
    <meta property="og:description" content="Росія вийшла з Женевської конвенції щодо захисту цивільного населення під час міжнародних збройних конфліктів. Володимир Путін поставив свій підпис під законом про вихід, йдеться на сайті Держдуми РФ. Підписаний документ називається &quot;Про відкликання заяви, зробленої під час ..."/>
  </head>
  <body>
    <article>
      <h1>Росію не зможуть притягати за військові злочини</h1>
      <address><time datetime="2019-11-22T15:39:00+00:00">22 Nov 2019, 15:39</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939463_w_300.jpg?v=0"/>
        <figcaption>На іллюстративному фото - російські бойовики, що зараз знаходяться на території Донбасу. З 2014 року Росія веде гідридну війну з ціллю захопити Україну. Фото: Reuters</figcaption>
      </figure>
      <p>Росія вийшла з Женевської конвенції щодо захисту цивільного населення під час міжнародних збройних конфліктів.</p>
      <p><b>Володимир Путін</b> поставив свій підпис під законом про вихід, йдеться на сайті Держдуми РФ.</p>
      <p>Підписаний документ називається "Про відкликання заяви, зробленої під час ратифікації Додаткового протоколу до Женевських конвенцій вiд 12 серпня 1949 року, що стосується захисту жертв міжнародних збройних конфліктів (Протокол I)".</p>
      <p>Цей документ дозволяє не визнавати юрисдикцію спеціальної комісії ООН, яка розслідує порушення.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/world-life/_vazhlivij-den-mizhnarodnij-sud-oon-ogolosit-rishennya-u-spravi-ukrayina-proti-rosiyi-schodo-krimu/937197"/>
      </related>
      <p>Таким чином РФ неможливо судити за порушення прав цивільного населення російськими військами під час збройних конфліктів.</p>
      <p>"Відкликати заяву, яка була зроблена СРСР при ратифікації Додаткового протоколу до Женевських конвенцій від 12 серпня 1949 року, що стосується захисту жертв міжнародних збройних конфліктам (Протокол 1), прийнятого в Женеві 8 червня 1977 року, відповідно до пункту 2 статті 90 названого Протоколу 1 ... Визнати нечинним у РФ пункт 1 постанови Верховної Ради СРСР від 4 серпня 1989 року "Про ратифікацію Додаткового протоколу до Женевських конвенцій від 12 серпня 1949 року, що стосується захисту жертв міжнародних збройних їх конфліктів (Протокол 1) та Додаткового протоколу до Женевських конвенцій від 12 серпня 1949 року, що стосується захисту жертв міжнародних збройних конфліктів (Протокол 2)", - говориться в документі.</p>
      <blockquote>Міжнародний суд Організації Об'єднаних Націй у нідерландській Гаазі 8 листопада визнав свою юрисдикцію у позовах України проти Росії. Тепер може розглянути факти порушення РФ конвенції про боротьбу з фінансуванням тероризму та ліквідацію расової дискримінації. Перше стосується Донбасу, друге — переслідування кримських татар і українців у Криму.<br/>Україна ініціювала позов проти РФ 2017 року. Вимагає відшкодувати збитки за порушення обох конвенцій. Київ звинувачує Москву в наданні зброї незаконним формуванням, збитті малайзійського боїнга на Донбасі в липні 2014-го, обстрілах житлових районів Маріуполя та Краматорська в січні-лютому 2015-го. У дискримінації української та кримськотатарської громад на окупованому півострові, забороні діяльності Меджлісу, обмеженні на викладання української й кримськотатарської мов.<br/>Суд ООН став на бік України абсолютною більшістю голосів: 13 проти трьох по "терористичній" конвенції, 15 проти одного чи 16 проти нуля по різних питаннях "расової".</blockquote>
    </article>
  </body>
</html>