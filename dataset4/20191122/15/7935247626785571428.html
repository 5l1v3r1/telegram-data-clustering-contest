<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/akaryakit-tuketimi-278-tona-ulasti-215951h.htm"/>
    <meta property="og:site_name" content="OLAY"/>
    <meta property="article:published_time" content="2019-11-22T15:15:50+00:00"/>
    <meta property="og:title" content="Akaryakıt tüketimi 27,8 tona ulaştı"/>
    <meta property="og:description" content="Enerji Piyasası Düzenleme Kurumu (EPDK) Başkanı Mustafa Yılmaz, Türkiye'nin akaryakıt tüketiminin son 10 yılda yüzde 47 artışla 27,8 milyon tona çıktığını söyledi."/>
  </head>
  <body>
    <article>
      <h1>Akaryakıt tüketimi 27,8 tona ulaştı</h1>
      <h2>Enerji Piyasası Düzenleme Kurumu (EPDK) Başkanı Mustafa Yılmaz, Türkiye'nin akaryakıt tüketiminin son 10 yılda yüzde 47 artışla 27,8 milyon tona çıktığını söyledi.</h2>
      <address>
        <time datetime="2019-11-22T15:15:50+00:00">22 Nov 2019, 15:15</time>
      </address>
      <p>TBMM Plan ve Bütçe Komisyonunda, EPDK'nin 2020 yılı bütçesine ilişkin sunum yapan Yılmaz, 1 Eylül 2018 tarihinde Enerji Piyasaları İşletme AŞ bünyesinde devreye alınan Organize Doğal Gaz Toptan Satış Piyasası ile Türkiye'nin bölgesinde doğal gaz borsası kuran ilk ülke konumuna geldiğini belirtti. Son 10 yılda akaryakıt tüketiminin yüzde 47 artışla 27,8 milyon tona çıktığını ifade eden Yılmaz, ‘'Akaryakıt Kalite İzleme Sistemi'nin (AKİS) oluşturulması ve diğer çalışmalarda ülkemizde piyasaya arz edilen akaryakıtın yüzde 99'undan fazlasının teknik düzenlemelere uygun olduğu görülmüştür. Bu başarı oranı ile ülkemiz Avrupa'da en fazla akaryakıt tüketilen 6 büyük ülke arasında akaryakıt kalitesi açısından ilk sırada yer almıştır. Diğer bir ifade ile Avrupa'nın en kaliteli akaryakıtı ülkemizde tüketilmektedir'' dedi.</p>
      <p>
        <b>ÖNEMLİ ADIMLAR ATTIK</b>
      </p>
      <p>Çevre dostu kabul edilen LPG'nin yaygınlaşması için EPDK olarak önemli adımlar attıklarını dile getiren Yılmaz, ‘'Bugün Türkiye, dünyanın en büyük 15'inci LPG pazarı. 2018 yılında ülkemiz otogaz kullanımında Güney Kore'yi geçerek birinci sıraya yükselmiştir. Türkiye, otogaz kullanan araç sayısı ve istasyon sayısı bakımından ise dünya lideri konumunu devam ettirmektedir'' diye konuştu. Mustafa Yılmaz, enerji fiyatlarının Türkiye gibi enerji ithalatçısı olan ülkelerde enflasyondan döviz kurlarından ve petrol fiyatlarından önemli oranda etkilendiğinin altını çizdi.</p>
    </article>
  </body>
</html>