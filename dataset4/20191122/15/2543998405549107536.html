<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/beograd/170570/vesic-imamo-sve-uslove-budemo-domacini-svetskog-sportskog-spektakla"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T15:50:00+00:00"/>
    <meta property="og:title" content="Vesić: Imamo sve uslove da budemo domaćini svetskog sportskog spektakla"/>
    <meta property="og:description" content="Zamenik gradonačelnika Goran Vesić, predsednik Atletskog saveza Srbije Veselin Jevrosimović i direktor ovog saveza Slobodan Branković sastali su se danas u Monte Karlu sa predsednikom Svetske atletske federacije Sebastijanom Kouom, a povodom kandidature Beograda za organizaciju Svetskog dvoranskog prvenstva u atletici 2022. godine."/>
  </head>
  <body>
    <article>
      <h1>Vesić: Imamo sve uslove da budemo domaćini svetskog sportskog spektakla</h1>
      <h2>Zamenik gradonačelnika Goran Vesić, predsednik Atletskog saveza Srbije Veselin Jevrosimović i direktor ovog saveza Slobodan Branković sastali su se danas u Monte Karlu sa predsednikom Svetske atletske federacije Sebastijanom Kouom, a povodom kandidature Beograda za organizaciju Svetskog dvoranskog prvenstva u atletici 2022. godine.</h2>
      <address><time datetime="2019-11-22T15:50:00+00:00">22 Nov 2019, 15:50</time> by <a rel="author">Tanjug</a></address>
      <p>U Monte Karlu je u toku zasedanje odbora Svetske atletske federacije na kome se odlučuje o kandidaturi Beograda za domaćinstvo najveće svetske dvoranske smotre u atletici.</p>
      <p>Vesić je pre toga sa predstavnicima Atletskog saveza Srbije imao niz sastanaka sa članovima Odbora koji odlučuju o kanditaturi Beograda, kako bi ih ubedio da srpska prestonica zaslužuje organizaciju tako velike smotre. Grad Beograd je imao posebnu prezentaciju svojih mogućnosti, a prema najavi organizatora očekuje se da će odluka o izboru kandidata biti doneta u večernjim satima, saopštio je Beoinfo.</p>
      <p>- Beograd je sportski grad, najveći grad Balkana i dobar domaćin. Naši turistički kapaciteti svake godine su sve snažniji. Sada imamo više od 100 hotela u Beogradu, pored nekoliko koji se grade, dok ih je 2013. godine bilo svega 67, tako da imamo sve uslove da budemo domaćini ovog svetskog sportskog spektakla - rekao je Vesić.</p>
      <p>On je dodao da veruje da će članovi Odbora Svetske atletske federacije prihvatiti argumente delegacije Beograda i Atletskog saveza Srbije.</p>
      <p>- Duboko verujem da će članovi ovog tela prihvatiti naše argumente i da ćemo doneti još jedan svetski sportski spektakl u Beograd - zaključio je Vesić.</p>
      <related>
        <h4>Pročitajte još:</h4>
        <a href="http://republika.rs/vesti/beograd/169068/Dekorativno-osvetljenje-zasijalo-iznad-Save-sutra-blistati-ceo-grad"/>
        <a href="http://republika.rs/vesti/srbija/170325/Vesic-DJilasovci-unistavaju-grad-sramnim-podmetanjem-Podnecu-prijave"/>
        <a href="http://republika.rs/vesti/beograd/170305/Vesic-Pusten-saobracaj-Takovske-Despota-Stefana"/>
        <a href="http://republika.rs/vesti/srbija/170182/Vesic-Grad-prihvatio-predlog-gradjana-postane-deo-projekta-Tri-plus"/>
      </related>
    </article>
  </body>
</html>