<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pathivu.com/2019/11/train_22.html"/>
    <meta property="og:site_name" content="பதிவு! தமிழரின் பூர்வீகம்"/>
    <meta property="article:published_time" content="2019-11-22T15:19:00+00:00"/>
    <meta property="og:title" content="மஹிந்த தீர்வு தருவாரா? ரயில் கடவையாளர்கள் அங்கலாய்ப்பு"/>
    <meta property="og:description" content="ரயில் கடவை காப்பாளர்களுக்கு புதிய ஆட்சியிலாவது தீர்வுகள் கிடைக்க வேண்டும் என வடக்கு கிழக்கு ரயில் கடவை காப்பாளர் ஒன்றியத்தின் தலைவர் ரொகான..."/>
  </head>
  <body>
    <article>
      <h1>மஹிந்த தீர்வு தருவாரா? ரயில் கடவையாளர்கள் அங்கலாய்ப்பு</h1>
      <address><time datetime="2019-11-22T15:19:00+00:00">22 Nov 2019, 15:19</time> by <a rel="author">யாழவன்</a></address>
      <figure>
        <img src="https://1.bp.blogspot.com/-V4YgV3PwmzY/Xdf8WmLsI4I/AAAAAAAAD_k/lfHtrPAgQzE2vstRnRaFzP2QTWfUGxPXgCNcBGAsYHQ/s1600/Railway-Workers.jpg"/>
      </figure>
      <p>ரயில் கடவை காப்பாளர்களுக்கு புதிய ஆட்சியிலாவது தீர்வுகள் கிடைக்க வேண்டும் என வடக்கு கிழக்கு ரயில் கடவை காப்பாளர் ஒன்றியத்தின் தலைவர் ரொகான் ராஜ்குமார் தெரிவித்துள்ளார்.</p>
      <p>இது தொடர்பாக அவர் இன்று (22) அனுப்பியுள்ள ஊடக அறிக்கையில் தெரிவிக்கையில்,</p>
      <p>நாடு முழுவதும் 2,064 ஊழியர்கள் ரயில் கடவை காப்பாளர்களாக கடமையாற்றி வருகின்றனர். எமது பணிக்கான நிரந்தர நியமனம் கிடைக்காத நிலையில் வெறும் 250 ரூபாய் சம்பளத்தில் மிகவும் சிரமப்பட்டு எமது குடும்ப வாழ்க்கையை கடந்த 7 வருடங்களாக நகர்த்தி வருகிறோம்.</p>
      <p>நாம் கடந்த ஜனாதிபதி தேர்தலுக்கு முன்னர் முன்னாள் ஜனாதிபதி மஹிந்த ராஜபக்ஷவை நேரடியாக சந்தித்து எமது பிரச்சினைகள் தொடர்பாக கூறியிருந்தோம். அவர் எமது பிரச்சினைகள் அனைத்தையும் தீர்ப்பதாக வாக்குறுதி அழித்துள்ளார்.</p>
      <p>எனவே தற்போது அவர் பிரதமராக பதவி ஏற்றுள்ள நிலையில் எமக்கு வாக்குறுதி அளித்தபடி எமக்கான தீர்வினை பெற்றுதர வேண்டும். அதுவே எமது எதிர்பார்ப்பு என தெரிவிக்கப்பட்டுள்ளது.</p>
    </article>
  </body>
</html>