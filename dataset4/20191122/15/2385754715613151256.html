<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598634/to-mosxevma-myelou-ton-oston-leitourgise-ston-mixailovits"/>
    <meta property="og:site_name" content="SIGMALIVE"/>
    <meta property="article:published_time" content="2019-11-22T15:02:00+00:00"/>
    <meta property="og:title" content="Το μόσχευμα μυελού των οστών λειτούργησε στον Μιχαΐλοβιτς"/>
    <meta property="og:description" content="Το νοσοκομείο στο οποίο ο Σίνισα Μιχαΐλοβιτς επιδόθηκε σε τρία στάδια χημειοθεραπειών για τη λευχαιμία, έκανε γνωστή και τη μεταμόσχευση μυελού των οστών..."/>
  </head>
  <body>
    <article>
      <h1>Το μόσχευμα μυελού των οστών λειτούργησε στον Μιχαΐλοβιτς</h1>
      <address><time datetime="2019-11-22T15:02:00+00:00">22 Nov 2019, 15:02</time> by <a rel="author">Sigmalive.Sports</a></address>
      <p>Το νοσοκομείο στο οποίο ο Σίνισα Μιχαΐλοβιτς επιδόθηκε σε τρία στάδια χημειοθεραπειών για τη λευχαιμία, έκανε γνωστή και τη μεταμόσχευση μυελού των οστών που χρειάστηκε ο 50χρονος κόουτς... <br/> <br/>Ο Σέρβος προπονητής της Μπολόνια προσπαθεί πλέον ν' αναρρώσει πλήρως έπειτα από τις πολλές, κουραστικές και επίπονες χημειοθεραπείες, στις οποίες υποβλήθηκε το προηγούμενο διάστημα, έχοντας διαγνωστεί με λευχαιμία.<br/> <br/>Την Πέμπτη, βέβαια, βρέθηκε επί τρεις ώρες στο προπονητικό κέντρο της ομάδας του, παρακολούθησε το πρόγραμμα των ποδοσφαιριστών και μίλησε μαζί τους, μη μπορώντας να μείνει σπίτι και να βρίσκεται μακριά από τους παίκτες και τον αγωνιστικό χώρο...<br/> <br/>Η κλινική στην οποία νοσηλεύθηκε και έκανε τις χημειοθεραπείες, ανακοίνωσε πως ο Μιχαΐλοβιτς είχε κάνει επιτυχημένη επέμβαση μεταμόσχευσης μυελού των οστών στα τέλη του Οκτώβρη, από δότη που δεν έγινε γνωστός. <br/> <br/>Το μόσχευμα λειτούργησε αμέσως στον οργανισμό του Σέρβου προπονητή και παρουσίασε καλά αποτελέσματα..<br/> <br/> <br/>πηγή:gazzetta.gr</p>
    </article>
  </body>
</html>