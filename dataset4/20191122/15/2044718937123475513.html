<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/hirek/2019/11/22/sulyos-mentobaleset-foldesnel/"/>
    <meta property="og:site_name" content="Vezess"/>
    <meta property="article:published_time" content="2019-11-22T15:00:33+00:00"/>
    <meta property="og:title" content="Súlyos mentőbaleset Földesnél"/>
    <meta property="og:description" content="Egy mentőautó az árokba hajtott, egy teherautó pedig az úttesten felborult Földes és Berettyóújfalu között a 42-es főúton péntek délután."/>
  </head>
  <body>
    <article>
      <h1>Súlyos mentőbaleset Földesnél</h1>
      <address><time datetime="2019-11-22T15:00:33+00:00">22 Nov 2019, 15:00</time> by <a rel="author" href="https://www.vezess.hu/author/vezess/" target="_blank">Vezess</a></address>
      <p>
        <b>Egy mentőautó az árokba hajtott, egy teherautó pedig az úttesten felborult Földes és Berettyóújfalu között a 42-es főúton péntek délután.</b>
      </p>
      <p>A Hajdú-Bihar Megyei Rendőr-főkapitányság közleménye szerint a balesetben az elsődleges orvosi vélemény szerint egy ember súlyos sérülést szenvedett.</p>
      <p>Az érintett útszakaszt a műszaki mentés és a helyszínelés idejére teljes szélességében lezárták. A Földes felől Berettyóújfalu felé tartókat Sáp irányába, a Berettyóújfalu felől Földes felé közlekedőket Berettyószentmárton felé terelik – írta a rendőrség.</p>
      <footer>Forrás: MTI</footer>
    </article>
  </body>
</html>