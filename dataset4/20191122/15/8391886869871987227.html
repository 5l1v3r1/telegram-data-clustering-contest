<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/spor/super-lig-in-ilk-kadin-baskan-adayi-oldu-h375121.html"/>
    <meta property="og:site_name" content="HABER 61"/>
    <meta property="article:published_time" content="2019-11-22T15:57:54+00:00"/>
    <meta property="og:title" content="Süper Lig'in ilk kadın başkan adayı oldu!"/>
    <meta property="og:description" content="Kayserispor'a kadın başkan adayı Berna Gözbaşı oldu"/>
  </head>
  <body>
    <article>
      <h1>Süper Lig'in ilk kadın başkan adayı oldu!</h1>
      <h2>Kayserispor'a kadın başkan adayı Berna Gözbaşı oldu</h2>
      <address>
        <time datetime="2019-11-22T15:57:54+00:00">22 Nov 2019, 15:57</time>
      </address>
      <p><a href="https://www.haber61.net/haberleri/kayseri">Kayseri</a>li iş insanı Berna Gözbaşı, Kayserispor Kulübü Başkanlığı için aday olduğunu açıkladı.</p>
      <p>Sarı Kırmızılı ekipte, yönetim kurulu başkanı Hamdi Elcuman yapılacak seçim öncesi istifasını sundu.</p>
      <p>Başkanlığa adaylığı açıklayan Berna Gözbaşı ise oy birliğiyle yönetim kurulu başkanı seçildi. </p>
      <p>Sarı-kırmızılı kulüpten yapılan açıklamada şu ifadeler yer aldı:</p>
      <p>"Bilindiği üzere Yönetim Kurulu kararımızla 30.11.2019 tarihinde kulübümüz genel kurulu yapılacaktır. Genel kurul öncesinde mevcut yönetim kurulu üyemiz Sayın Berna Gözbaşı, şehrimizin tüm dinamiklerinin ittifakıyla ve desteğiyle başkan adaylığını açıklamıştır.</p>
      <p>Gelinen noktada halen kulüp başkanlığı görevimizi yöneten Sayın Hamdi Elcuman büyük bir jest yaparak yönetim kurulu başkanlığından istifa etmiş, yönetim kurulumuz oy birliğiyle Sayın Berna Gözbaşı'yı yönetim kurulu başkanı olarak seçmiştir. Kendisine yapılacak genel kurulumuzdaki adaylığında başarılar diliyoruz"</p>
      <p>
        <i>Güncelleme Tarihi: 22 Kasım 2019, 19:45</i>
      </p>
    </article>
  </body>
</html>