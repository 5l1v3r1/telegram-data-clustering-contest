<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151395/"/>
    <meta property="og:site_name" content="AgroNews"/>
    <meta property="article:published_time" content="2019-11-22T15:51:00+00:00"/>
    <meta property="og:title" content="Аграрії Миколаївщини отримали рекордний врожай зернових"/>
    <meta property="og:description" content="У поточному році миколаївські аграрії отримали рекордний врожай зернових культур – 3,2 млн тонн. Про це зазначили у повідомленні Департаменту агропромислового розвитку області. Агропромисловий комплекс Миколаївщини створює понад 25% валової доданої вартості економіки регіону та майже 5% валової..."/>
  </head>
  <body>
    <article>
      <h1>Аграрії Миколаївщини отримали рекордний врожай зернових</h1>
      <address><time datetime="2019-11-22T15:51:00+00:00">22 Nov 2019, 15:51</time> by <a rel="author">agronews.uaode/author</a></address>
      <p>
        <b>У поточному році миколаївські аграрії отримали рекордний врожай зернових культур – 3,2 млн тонн. Про це зазначили у повідомленні Департаменту агропромислового розвитку області.</b>
      </p>
      <p>Агропромисловий комплекс Миколаївщини створює понад 25% валової доданої вартості економіки регіону та майже 5% валової доданої вартості економіки держави. Питома вага регіону в загальному обсязі виробництва валової продукції сільського господарства України – 4%.</p>
      <p>Основними напрямами виробничої сільськогосподарської спеціалізації області є рослинництво, а саме вирощування зернових і технічних культур, овочів та винограду.</p>
      <p>У галузевій структурі валової продукції сільського господарства рослинництву в середньому становить 80%, тваринництву належить лише 20%.</p>
      <p>«Незважаючи на ризики ведення сільського господарства в нашій зоні, зоні степу, аграріями щорічно засівається понад 1,5 млн га земель. Це практично стовідсоткове використання орних земель, за винятком парових площ. А в ще зовсім недалекі часи, посівні площі ледь доходили до 800 тис га», – зауважують в Департаменті агропромислового розвитку.</p>
      <p>Миколаївські аграрії цього року отримали рекордний врожай зернових культур – 3,2 млн тонн та майже 196 тис тонн ріпаку.</p>
      <p>«Стабільно із року в рік валовий збір основної для нашої області технічної культури – соняшнику складає 1,0 млн тонн. Виробництво овочів відкритого ґрунту в усіх категоріях господарств склало 434,5 тис тонн, картоплі накопано 176,6 тис тонн. Загальне виробництво плодоягідної продукції склало 24,6 тис тонн, винограду – 24,1 тис тонн», – додають в повідомленні.</p>
    </article>
  </body>
</html>