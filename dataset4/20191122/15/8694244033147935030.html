<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/politica/268381/viceprimarul-lucian-harsovschi-despre-o-eventuala-candidatura-a-lui-vasile-rimbu-la-functia-de-primar-pnl-are-primar-pe-ion-lungu-iar-suceava-are-o-administratie-competenta-sper-ca-sucevenii-vor-i"/>
    <meta property="og:site_name" content="NewsBucovina"/>
    <meta property="article:published_time" content="2019-11-22T15:05:38+00:00"/>
    <meta property="og:title" content="Viceprimarul Lucian Harșovschi, despre o eventuală candidatură a lui Vasile Rîmbu la funcția de primar: PNL are primar pe Ion Lungu, iar Suceava are o administrație competentă. Sper că sucevenii vor înțelege că trebuie să continuăm această administrație liberală la Suceava"/>
    <meta property="og:description" content="Viceprimarul Sucevei, Lucian Harșovschi, a discutat, vineri, la Subiectul Zilei de la News Bucovina despre zvonurile că managerul Spitalului Județean Suceava, Vasile Rîmbu, ar urma să candideze la funcția de primar al Sucevei, zvonuri întărite prin anunțul acestuia că va redeveni locuitor al municipiului Suceava, condiția principală pentru a putea candida. „Suntem într-o democrație. Fiecare …"/>
  </head>
  <body>
    <article>
      <h1>Viceprimarul Lucian Harșovschi, despre o eventuală candidatură a lui Vasile Rîmbu la funcția de primar: PNL are primar pe Ion Lungu, iar Suceava are o administrație competentă. Sper că sucevenii vor înțelege că trebuie să continuăm această administrație liberală la Suceava</h1>
      <address>
        <time datetime="2019-11-22T15:05:38+00:00">22 Nov 2019, 15:05</time>
      </address>
      <p>Viceprimarul Sucevei, Lucian Harșovschi, a discutat, vineri, la Subiectul Zilei de la News Bucovina despre zvonurile că managerul Spitalului Județean Suceava, Vasile Rîmbu, ar urma să candideze la funcția de primar al Sucevei, zvonuri întărite prin anunțul acestuia că va redeveni locuitor al municipiului Suceava, condiția principală pentru a putea candida.</p>
      <p>„Suntem într-o democrație. Fiecare are dreptul să facă ce vrea”, a spus Lucian Harșovschi.</p>
      <figure>
        <img src="https://www.newsbucovina.ro/wp-content/uploads/2019/11/Screenshot-20.png"/>
      </figure>
      <p>El a subliniat că  PNL are primar în acest moment care este Ion Lungu.</p>
      <p>„Suntem un partid democratic, un partid în care deciziile care vor fi luate trebuie respectate. Eu am fost și sunt un om de echipă. Spun că în momentul de față Suceava are o administrație competentă”, a spus Harșovschi.</p>
      <p>Întrebat dacă ar putea exista o alegere pentru o candidatură între Ion Lungu și Vasile Rîmbu, Harșovschi a răspuns din nou că PNL are un primar în funcție care este Ion Lungu.</p>
      <p>El a și explicat de ce consideră că actuala administrație locală liberală trebuie să continue și după 2020.</p>
      <p>
        <i>Vezi de la minutul 11:00</i>
      </p>
      <figure>
        <iframe src="https://www.youtube.com/embed/MN9ljO21a54" width="696" height="392" data-service="Youtube" scrolling="no"/>
      </figure>
      <p>„În 2016 am felicitat noua guvernare pentru că sucevenii au votat atunci masiv PSD și am spus că îi felicit, le urez succes, și chiar dacă nu vom avea la București un guvern prieten, vom încerca și vom căuta soluții să facem ceva pentru municipiul Suceava. S-au făcut mai multe lucruri în acești ani chiar dacă nu am avut la București un guvern prieten”, a spus Harșovschi.</p>
      <p>El a adăugat că acum, administrația locală liberală suceveană are la București este un guvern prieten și că s-a și văzut imediat după instalare că la Parcul Șipote s-a primit imediat avizul pentru trecerea lui către administrația locală, iar proiectul cu Sala Polivalentă va fi inclus la finanțare</p>
      <p>„Trebuie în continuare administrație liberală pentru suceveni și din 2020 pentru că la București avem guvern PNL și vom debloca foarte multe proiecte pentru că suntem bătăioși și dacă suntem dați afară pe ușă intrăm pe geam.Am criticat și am spus că cei de la PSD sunt neica-nimeni la București pentru că nu au adus bani. Acum e rândul nostru să demonstrăm că aducem bani și finanțare și de aceea am speranța că sucevenii vor înțelege că trebuie să continuăm această administrație liberală la Suceava”, a declarat Lucian Harșovschi. (T.B.)</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/politica/268466/vicepresedintele-regional-al-pnl-ioan-balan-a-votat-cu-gandul-la-diaspora-pentru-continuitate-si-un-presedinte-european-video"/>
        <a href="https://www.newsbucovina.ro/politica/268461/ion-lungu-a-votat-pentru-un-presedinte-care-sa-scoata-moldova-din-izolare-si-a-facut-un-apel-sucevenilor-sa-iasa-la-vot-video"/>
        <a href="https://www.newsbucovina.ro/politica/268455/alegeri-prezidentiale-2019-presedintele-pnl-gheorghe-flutur-a-votat-pentru-un-presedinte-care-sa-scoata-suceava-si-moldova-din-izolare-video"/>
      </related>
    </article>
  </body>
</html>