<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/istoriki-anatropi-tis-rossias-kontra-sti-serbia/"/>
    <meta property="og:site_name" content="Tennis24"/>
    <meta property="article:published_time" content="2019-11-22T15:49:19+00:00"/>
    <meta property="og:title" content="Ιστορική ανατροπή της Ρωσίας κόντρα στη Σερβία – VIDEO"/>
    <meta property="og:description" content="Η Ρωσία έσωσε τρία match points της Σερβίας στο καθοριστικό ματς των διπλών και προκρίθηκε στα ημιτελικά του φετινού Davis Cup, αφήνοντας εκτός τον Νόβακ Τζόκοβιτς και την παρέα του…   Τεράστια επιτυχία για τους Αντρέι Ρούμπλεφ και Κάρεν Κατσάνοφ, που πήραν από το χεράκι την χώρα τους και την οδήγησαν στα ημιτελικά του Davis […]"/>
  </head>
  <body>
    <article>
      <h1>Ιστορική ανατροπή της Ρωσίας κόντρα στη Σερβία – VIDEO</h1>
      <address>
        <time datetime="2019-11-22T15:49:19+00:00">22 Nov 2019, 15:49</time>
      </address>
      <h3>Η Ρωσία έσωσε τρία match points της Σερβίας στο καθοριστικό ματς των διπλών και προκρίθηκε στα ημιτελικά του φετινού Davis Cup, αφήνοντας εκτός τον Νόβακ Τζόκοβιτς και την παρέα του…</h3>
      <p>Τεράστια επιτυχία για τους Αντρέι Ρούμπλεφ και Κάρεν Κατσάνοφ, που πήραν από το χεράκι την χώρα τους και την οδήγησαν στα ημιτελικά του Davis Cup, αφήνοντας εκτός συνέχειας την Σερβία!</p>
      <p>Με νίκη στο τάι-μπρέικ του 3ου σετ στον καθοριστικό αγώνα των διπλών, οι Ρώσοι πήραν το δεύτερο εισιτήριο για τα ημιτελικά και θα αντιμετωπίσουν το Σάββατο, τον Καναδά.</p>
      <p>Μπορεί να χρειάστηκε να σώσουν τρία(!) match points στο τάι-μπρέικ, ενώ μάλιστα τα δυο ήταν και στο σερβίς των Σέρβων, οι Ρούμπλεφ και Κατσάνοφ όμως, δεν έδειξαν να χάνουν ποτέ την πίστη τους για την πρόκριση και εν τέλει δικαιώθηκαν.</p>
      <p>Με σκορ <b>6-4, 4-6, 7-6(8)</b> στο ματς των διπλών, οι Ρώσοι επιβλήθηκαν των Νόβακ Τζόκοβιτς και Βίκτορ Τροϊτσκι και ολοκλήρωσαν με τον ιδανικό τρόπο το tie.</p>
      <p>Η Ρωσία είχε ξεκινήσει με νίκη στα μονά, χάρις σε εξαιρετική εμφάνιση του Αντρέι Ρούμπλεφ, που “ισοπέδωσε” με <b>6-1, 6-2</b> του Φιλίπ Κραϊνοβιτς, πριν ο Νόβακ Τζόκοβιτς ισοφαρίσει σε 1-1, χάρις σε νίκη <b>6-3, 6-3</b>, επί του Κάρεν Κατσάνοφ.</p>
      <figure>
        <iframe src="https://www.youtube.com/embed/0L2HdHn4Ayk" width="696" height="392" data-service="Youtube" scrolling="no"/>
      </figure>
      <p><a href="https://www.daviscupfinals.com/schedule/groups">DAVIS CUP FI</a><a href="https://www.daviscupfinals.com/schedule/groups">NALS DRAW</a> | <a href="https://www.daviscupfinals.com/schedule/">OOP</a> (-1h) | <a href="https://bold.adman.gr/click?webspace=10031&amp;auto=1">TV Schedule</a></p>
      <p>
        <b>Δημήτρης Χαλιάπας</b>
      </p>
    </article>
  </body>
</html>