<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191122_04730814"/>
    <meta property="og:site_name" content="De Standaard"/>
    <meta property="article:published_time" content="2019-11-22T15:31:00+00:00"/>
    <meta property="og:title" content="Jarige Fellaini wint met Shandong Luneng, nieuwe nederlaag voor Dembélé en Guangzhou R&amp;F"/>
    <meta property="og:description" content="Marouane Fellaini en Shandong Luneng hebben vrijdag op de 28e speeldag van de Chinese Super League een 2-0-zege geboekt tegen Chongqing Lifan. Mousa Dembél..."/>
  </head>
  <body>
    <article>
      <h1>Jarige Fellaini wint met Shandong Luneng, nieuwe nederlaag voor Dembélé en Guangzhou R&amp;F</h1>
      <address>
        <time datetime="2019-11-22T15:31:00+00:00">22 Nov 2019, 15:31</time>
      </address>
      <p>
        <b>Marouane Fellaini en Shandong Luneng hebben vrijdag op de 28e speeldag van de Chinese Super League een 2-0-zege geboekt tegen Chongqing Lifan. Mousa Dembélé en Guangzhou R&amp;F leden hun derde nederlaag in vier duels, hun veertiende al over het hele seizoen. Wuhan Zall won met 2-1 van Dembélé en co.</b>
      </p>
      <p>Fellaini - die vrijdag zijn 32ste verjaardag vierde - werd op het uur al naar de kant gehaald bij Shandong Luneng. De goals tegen Chongqing Lifan kwamen van de twee andere buitenlanders bij de thuisploeg, de Italiaan Pelle (34’) en de Braziliaan Guedes (90’+1).</p>
      <p>Dembélé speelde de hele wedstrijd bij Guangzhou R&amp;F. Hij zag op bezoek bij Wuhan Zall de thuisploeg snel twee maal scoren via Yun (2’ en 23’). Na rust kon Gui Hong (47.) de aansluitingstreffer op het bord zetten, maar verder kwam Guangzhou niet meer.</p>
      <p>In de tussenstand blijft Shandong Luneng vierde met 48 punten, Guangzhou R&amp;F is elfde met 32 punten. Zaterdag ontvangen Yannick Carrasco en Dalian Yifang nog Hebei.</p>
    </article>
  </body>
</html>