<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622780/%D8%B9%D8%B6%D9%88-%D8%B4%D9%88%D8%B1%D8%A7%DB%8C-%D8%B4%D9%87%D8%B1-%D8%AA%D9%87%D8%B1%D8%A7%D9%86-%D9%85%D8%B1%D8%AF%D9%85-%D8%AA%D8%B4%DA%A9-%D8%AE%D9%88%D8%B4%D8%AE%D9%88%D8%A7%D8%A8-%D8%B5%D9%86%D8%AF%D9%84%DB%8C-%D9%88-%D9%85%D8%A8%D9%84%E2%80%8C%D9%87%D8%A7%DB%8C%D8%B4%D8%A7%D9%86-%D8%B1%D8%A7-%D8%AF%D8%B1-%DA%A9%D8%A7%D9%86%D8%A7%D9%84%E2%80%8C%D9%87%D8%A7-%D9%85%DB%8C%E2%80%8C%D8%B1%DB%8C%D8%B2%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-22T15:32:00+00:00"/>
    <meta property="og:title" content="عضو شورای شهر تهران: مردم تشک خوشخواب، صندلی و مبل‌هایشان را در کانال‌ها می‌ریزند"/>
    <meta property="og:description" content="زهرا صدراعظم نوری از شهروندان خواست نهرها را محل تخلیه پسماند نکنند."/>
  </head>
  <body>
    <article>
      <h1>عضو شورای شهر تهران: مردم تشک خوشخواب، صندلی و مبل‌هایشان را در کانال‌ها می‌ریزند</h1>
      <address>
        <time datetime="2019-11-22T15:32:00+00:00">22 Nov 2019, 15:32</time>
      </address>
      <p>
        <i>زهرا صدراعظم نوری از شهروندان خواست نهرها را محل تخلیه پسماند نکنند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>عضو شورای اسلامی شهر تهران با اشاره به بارش باران و برف طی هفته‌های اخیر در تهران گفت: میزان بارش در مدت زمان کوتاه در هفته گذشته تهران زیاد بوده و حجم نهرها و کانال‌ها جواب نمی‌دهد. اگر مانعی بر سر راه آب نباشد، عبور می‌کند و مشکلی ایجاد نخواهد شد.</p>
      <p>صدراعظم نوری با بیان اینکه وقتی حجم باران باشد، این مقدار آب عبور خواهد کرد، افزود: باید صبوری کرد و نظارت کامل داشت و چنانچه مسیر باز باشد این حجم عبور خواهد کرد اما از مردم می‌خواهیم شهر، خیابان‌ها، نهرها و کانال‌ها را محل تخلیه پسماند قرار ندهند.</p>
      <p>رئیس کمیسیون سلامت و محیط زیست شورای اسلامی شهر تهران تصریح کرد: ما در این لایروبی‌ها بعضا شاهد بودیم تشک خوشخواب، صندلی و مبل در کانال‌ها ریخته شده که این کانال‌ها هر چقدر هم عریض باشند بالاخره آب پشت این وسایل گیر می‌کند.</p>
      <p>او افزود: خواهشی که از مردم داریم این است که همکاری کنند تا پسماندهای خود را در جای مناسب قرار بدهند و در فضاهای عمومی رها نکنند.</p>
    </article>
  </body>
</html>