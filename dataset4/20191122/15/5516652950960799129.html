<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426267/otan-milaei-o-gkastone"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-22T15:55:01+00:00"/>
    <meta property="og:title" content="Όταν μιλάει ο Γκαστόνε"/>
    <meta property="og:description" content="Για όσους αναρωτιούνται για τη Γ΄ Κατηγορία και τι γίνεται με τους προπονητές, επειδή το έψαξα έχω να πω τα εξής προς ενημέρωση... Κατ' εξαίρεση στ...- Όταν μιλάει ο Γκαστόνε - Η ΡΟΔΙΑΚΗ"/>
  </head>
  <body>
    <article>
      <h1>Όταν μιλάει ο Γκαστόνε</h1>
      <address>
        <time datetime="2019-11-22T15:55:01+00:00">22 Nov 2019, 15:55</time>
      </address>
      <p>Για όσους αναρωτιούνται για τη Γ΄ Κατηγορία και τι γίνεται με τους προπονητές, επειδή το έψαξα έχω να πω τα εξής προς ενημέρωση...</p>
      <p>Κατ' εξαίρεση στο συγκεκριμένο πρωτάθλημα μπορούν να δίνουν οδηγίες από τον πάγκο κάποιοι που δεν είναι προπονητές...</p>
      <p>Είναι μια διευκόλυνση που παρέχει η διοργανώτρια αρχή στις ομάδες οι οποίες δεν έχουν τη δυνατότητα να κάνουν μετεγγραφές και δεν έχουν μπάτζετ...</p>
      <p>Γι' αυτό το λόγο λοιπόν θα δείτε στα γήπεδα κάποιους που μπορεί να μην είναι προπονητές αλλά έχουν τη δυνατότητα να δίνουν οδηγίες από τον πάγκο...</p>
      <p>Συζητώντας γενικότερα για τη φετινή Γ' Κατηγορία, το συμπέρασμα που προκύπτει από τις πρώτες αγωνιστικές είναι ότι πρόκειται για ένα σαφώς αναβαθμισμένο πρωτάθλημα...</p>
      <p>Η είσοδος ορισμένων νέων ομάδων έχει δώσει άλλον αέρα και μια άλλη ποιότητα. Δεν είναι τυχαίο το ότι τα γήπεδα έχουν σαφώς περισσότερο κόσμο από τις προηγούμενες χρονιές...</p>
      <p>Όχι σε όλα τα παιχνίδια, δεν θα μπορούσε άλλωστε να γίνει αυτό ρεαλιστικά. Αλλά σε ορισμένες αναμετρήσεις πραγματικά ο αριθμός των φιλάθλων στην εξέδρα μπορεί να θυμίζει και ...Α' Κατηγορία χωρίς καμία δόση υπερβολής...</p>
      <p>Πάλι οι Τηλιακοί …γκρίνιαζαν χθες για τη διαιτησία. Και για το πέναλτι με το οποίο κέρδισε ο Πολύστρατος και για ορισμένες άλλες περιπτώσεις. Κάποιος ουδέτερος όμως μου είπε ότι ο διαιτητής ήταν γενικώς καλός …</p>
      <p>Βγάζω πάντως το καπέλο στην Καμμά. Όχι γιατί συμφωνώ σώνει και καλά με αυτά που λέει περί διαιτησίας, αλλά γιατί είναι …τσαμπουκάς. Και ξέρει να διεκδικεί πράγματα. Είναι πολύ βασικό αυτό για την περιοχή μας…</p>
    </article>
  </body>
</html>