<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/119652-krov-nad-glavom-izvrsiteljima-pomaze-privatno-obezbedjenje?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-22T15:50:06+00:00"/>
    <meta property="og:title" content="Krov nad glavom: Izvršiteljima pomaže privatno obezbedjenje"/>
    <meta property="og:description" content="Udruženje &quot;Krov nad glavom&quot; saopštilo je da su na današnjem zakazanom iseljenju porodice Kocić u ulici Maksima Gorkog, izvršitelju i policiji podrška bili i pripadnici privatnog obezbedjenja &quot;koji su pretili novinarima, aktivistima i okupljenim gradjanima&quot;.Jedan od pripadnika privatnog obezbedjenja Miljan Vidović, u medijima je prepoznat kao profesionalni kik bokser i lice u bekstvu, naveli su u saopštenju i dodali da policija nije reagovala na izrečene pretnje.Pošto je iseljenje odloženo, pomenuti Vidović i još nekoliko nepoznatih lica kružili su oko zgrade, zbog čega su aktivisti odlučili da ostanu uz porodicu Kocić, za slučaj da se vrate i odluče da dalje zastrašuju porodicu.Iseljenje porodice Kocić zakazano je pošto je njihov jedini dom vredan 127 hiljada evra prodat na licitaciji za 25 hiljada, uprkos brojnim nepravilnostima.U saopšenju je navedeno da su sudija Privrednog suda Jovan Kordić i njemu bliski ljudi imali interes da otudje stan porodice Kocić, a u medjuvremenu je potpis vlasnika stana, Predraga…"/>
  </head>
  <body>
    <article>
      <h1>Krov nad glavom: Izvršiteljima pomaže privatno obezbedjenje</h1>
      <address>
        <time datetime="2019-11-22T15:50:06+00:00">22 Nov 2019, 15:50</time>
      </address>
      <p><b>Udruženje "Krov nad glavom" saopštilo je da su na današnjem zakazanom iseljenju porodice Kocić u ulici Maksima Gorkog, izvršitelju i policiji podrška bili i pripadnici privatnog obezbedjenja "koji su pretili novinarima, aktivistima i okupljenim gradjanima".</b><br/><br/>Jedan od pripadnika privatnog obezbedjenja Miljan Vidović, u medijima je prepoznat kao profesionalni kik bokser i lice u bekstvu, naveli su u saopštenju i dodali da policija nije reagovala na izrečene pretnje.<br/><br/>Pošto je iseljenje odloženo, pomenuti Vidović i još nekoliko nepoznatih lica kružili su oko zgrade, zbog čega su aktivisti odlučili da ostanu uz porodicu Kocić, za slučaj da se vrate i odluče da dalje zastrašuju porodicu.<br/><br/>Iseljenje porodice Kocić zakazano je pošto je njihov jedini dom vredan 127 hiljada evra prodat na licitaciji za 25 hiljada, uprkos brojnim nepravilnostima.<br/><br/>U saopšenju je navedeno da su sudija Privrednog suda Jovan Kordić i njemu bliski ljudi imali interes da otudje stan porodice Kocić, a u medjuvremenu je potpis vlasnika stana, Predraga Kocića, više puta falsifikovan.<br/><br/>Stan koji je predmet izvršenja je jedini krov nad glavom koji porodica Kocić ima, saopštio je Krov nad glavom.</p>
    </article>
  </body>
</html>