<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-politics/tramp-se-hvali-che-bez-pomoshtta-mu-kitay-shtyal-da-zalichi-honkong-za-14-minuti.html"/>
    <meta property="og:site_name" content="News.bg"/>
    <meta property="article:published_time" content="2019-11-22T15:27:20+00:00"/>
    <meta property="og:title" content="Тръмп се хвали, че без помощта му Китай щял да заличи Хонконг за 14 минути"/>
    <meta property="og:description" content="Подкрепял Хонконг и свободата, но и иска търговско споразумение"/>
  </head>
  <body>
    <article>
      <h1>Тръмп се хвали, че без помощта му Китай щял да заличи Хонконг за 14 минути</h1>
      <address>
        <time datetime="2019-11-22T15:27:20+00:00">22 Nov 2019, 15:27</time>
      </address>
      <p>Президентът на САЩ Доналд Тръмп обяви, че имало "много добър шанс" да се сключи търговско споразумение с Китай, но че размириците в Хонконг били "усложняващ фактор".</p>
      <p>"<b>Ако не беше за мен, Хонконг щеше да бъде заличен в рамките на 14 минути</b> и хиляди хора щяха да бъдат убити в момента", изтъкна Тръмп в интервю по телефона за любимата си телевизия Fox. "<b>Единствената причина той (Китай) да не се намесва е, защото казвам, че ще се отрази на търговското ни споразумение</b>", увери той.</p>
      <p>"<b>Подкрепям Хонконг. Подкрепям свободата</b>", настоя американският държавен глава, допълвайки: "Но ние също така сме в процес на сключване на най-голямото търговско споразумение в историята. И ако бихме могли да го направим, това би било чудесно. Китай го иска, ние го искаме."</p>
      <p>Тръмп не би казал категорично дали ще подпише законодателството, подкрепящо протестиращите в Хонконг, което беше прието единодушно в Сената и с подкрепата на всички без един републиканец в Камарата на представителите (долната камара на Конгреса на САЩ). Очаква се той да подпише закона днес.</p>
      <p>Китайският президент Си Цзинпин заяви по-рано днес, че страната му иска да работи за първи етап на търговско споразумение със САЩ на "основата на взаимното уважение и равенство".</p>
    </article>
  </body>
</html>