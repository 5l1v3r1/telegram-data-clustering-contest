<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/regionalni/Snegut-nablizhava-Plovdiv-shofiraite-vnimatelno-915985"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-22T15:24:00+00:00"/>
    <meta property="og:title" content="Снегът наближава Пловдив, шофирайте внимателно!"/>
    <meta property="og:description" content="В резултат на валежите на територията на Пазарджишки регион през изминалото денонощие има случаи на ..."/>
  </head>
  <body>
    <article>
      <h1>Снегът наближава Пловдив, шофирайте внимателно!</h1>
      <address>
        <time datetime="2019-11-22T15:24:00+00:00">22 Nov 2019, 15:24</time>
      </address>
      <p>В резултат на валежите на територията на Пазарджишки регион през изминалото денонощие има случаи на паднала скална маса и камъни на пътищата Пещера-Батак и Пещера-Пловдив в отсечката до село Бяга. В резултат на това няма пострадали хора или нанесени щети по автомобили или други участници в движението. Предприети са действия за своевременното им почистване.</p>
      <p>По протежението на пътищата са разположени и екипи на РУ-Пещера и участъка в Брацигово. Межувременно има снеговалеж на пътя Пещера-Батак в района на Картела, предприети са действия за своевременното почистване на трасето съвместно с фирмите отговарящи за поддръжката на пътищата.</p>
      <p>Водачите на територията на цялата Пазарджишка област и особено в планинските части да шофират с повишено внимание и с технически изправни автомобили. При необходимост да се подават сигнали на телефон 112.</p>
    </article>
  </body>
</html>