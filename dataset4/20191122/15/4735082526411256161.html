<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Prawo-i-Sprawiedliwosc/191129742-Kaczynski-o-anulowaniu-glosowania-Nic-nadzwyczajnego.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-22T15:12:29+00:00"/>
    <meta property="og:title" content="Kaczyński o anulowaniu głosowania: Nic nadzwyczajnego"/>
    <meta property="og:description" content="Pani marszałek podjęła po długim zastanawianiu się właściwą decyzję - tak Jarosław Kaczyński skomentował decyzję marszałek Sejmu Elżbiety Witek o anulowaniu głosowania w sprawie wyboru sędziów do KRS."/>
  </head>
  <body>
    <article>
      <h1>Kaczyński o anulowaniu głosowania: Nic nadzwyczajnego</h1>
      <address><time datetime="2019-11-22T15:12:29+00:00">22 Nov 2019, 15:12</time> by <a rel="author">amk</a></address>
      <p>
        <b>Pani marszałek podjęła po długim zastanawianiu się właściwą decyzję - tak Jarosław Kaczyński skomentował decyzję marszałek Sejmu Elżbiety Witek o anulowaniu głosowania w sprawie wyboru sędziów do KRS.</b>
      </p>
      <p>Oczywiście opozycja próbuje z tego zrobić jakąś, jak to oni zwykle nazywają, aferę, a tak naprawdę nie stało się nic nadzwyczajnego - mówił o nocnym głosowaniu w Sejmie nad członkami KRS prezes PiS Jarosław Kaczyński;</p>
      <p>W czwartek marszałek Sejmu Elżbieta Witek zarządziła powtórny wybór czterech członków KRS, gdy część posłów, zresztą także z opozycji, zgłosiła niesprawność elektronicznego systemu do głosowania. Sprzeciw wywołał fakt, że marszałek nie podała wyników pierwszego głosowania, a także słowa jednej z posłanek, że jest problem i trzeba je anulować "bo przegramy". <a href="https://www.rp.pl/Sedziowie-i-sady/311229918-Od-PiS-zalezy-co-zrobi-z-podwojnym-glosowaniem-ws-KRS.html">Za chwilę przeprowadzono kolejne głosowanie i do rady wybrano czterech posłów PiS, który ma większość w Sejmie.</a></p>
      <p>Kaczyński stwierdził, że nie ma w anulowaniu głosowania "nic nadzwyczajnego", a "jedno czy dwa głosowania przedtem pani marszałek trzykrotnie przerywała głosowanie ze względu na jednego posła".</p>
      <p>Zdaniem szefa partii rządzącej obsługa urządzeń do głosowania w Sejmie może sprawiać problem nowym posłom i w związku z tym "trzeba było zrobić próbę", a finał nastąpił w drugim głosowaniu. I ten finał, zdaniem Kaczyńskiego, pokazuje, "jaki jest rzeczywisty rozkład sił".</p>
    </article>
  </body>
</html>