<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/psd-echipa-lui-klaus-iohannis-o-noua-replica-aroganta-transmisa-romanilor-aveti-un-raspuns-de-acum-doua-saptamani-18606261"/>
    <meta property="og:site_name" content="Gândul"/>
    <meta property="article:published_time" content="2019-11-22T15:04:02+00:00"/>
    <meta property="og:title" content="PSD: Echipa lui Klaus Iohannis, o nouă replică arogantă transmisă românilor: „Aveţi un răspuns de acum două săptămâni”"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>PSD: Echipa lui Klaus Iohannis, o nouă replică arogantă transmisă românilor: „Aveţi un răspuns de acum două săptămâni”</h1>
      <h2>Partidul Social Democrat transmite că echipa de campanie a PNL a răspuns vineri cu privire la invitaţia pentru dezbatere, lasanasată de Vorica Dăncilă, spunând că „aveţi un răspuns de acum două săptămâni”.</h2>
      <address>
        <time datetime="2019-11-22T15:04:02+00:00">22 Nov 2019, 15:04</time>
      </address>
      <p>„Echipa de campanie a Partidului Naţional Liberal, prin intermediul şefului de campanie al lui Klaus Iohannis, Dan Motreanu, a transmis un nou răspuns arogant românilor care aşteaptă o dezbatere democratică între cei doi candidaţi la alegerile prezidenţiale. În cunoscutul stil arogant, care a caracterizat campania lui Klaus Iohannis, iniţiativa PSD de a organiza o dezbatere în prezenţa reprezentanţilor mass-media, transmisă în direct către români, a primit următorul comentariu din partea PNL: „aveţi un răspuns de acum două săptămâni”, se arată în comunicatul remis MEDIAFAX.</p>
      <p>Sursa citată menţionează că în condiţiile în care echipa de campanie a lui Klaus Iohannis nu a oferit detalii suplimentare, „considerăm că motivele reale pentru îndărătnicia candidatului PNL de a-şi prezenta priorităţile pentru români, în cadrul unei dezbateri electorale, sunt:</p>
      <p>\1. Klaus Iohannis îi dispreţuieşte pe cetăţenii români, considerând că nu le datorează nimic pentru voturile pe care le solicită.<br/>2. Klaus Iohannis se teme de o dezbatere cu contracandidatul său, Viorica Dăncilă, care a făcut mai multe pentru români într-un an şi nouă luni la Palatul Victoria decât a realizat Klaus Iohannis în cinci ani la Palatul Cotroceni.<br/>3. Lui Klaus Iohannis nu-i pasă de regulile politicii în democraţie, care presupun confruntare directă şi cinstită între candidaţii în alegerile prezidenţiale.<br/>4. Klaus Iohannis nu are respect pentru presa din România, cu care nu a dialogat în mod real nici în această campanie şi nici în întregul său mandat prezidenţial.<br/>5. Klaus Iohannis este comod şi nu doreşte să-şi sacrifice confortul unei seri de vineri pentru o dezbatere pe care românii o merită şi o aşteaptă.<br/>6. Klaus Iohannis are lucruri de ascuns faţă de publicul larg şi se teme că ele vor fi deconspirate", mai precizează sursa citată.</p>
      <p>Candidatul PSD la alegerile prezidenţiale, Viorica Dăncilă, a lansat, într-o postare pe Facebook un ultim apel la dezbatere către contracandidatul său, Klaus Iohannis. Aceasta a propus ca evenimentul să aibă loc vineri seară, la ora 20.00, la Palatul Parlamentului.</p>
      <related>
        <h4>Citeşte şi</h4>
        <a href="https://www.gandul.info/stiri/managerul-spitalului-judetean-de-urgenta-craiova-demis-in-baza-unei-cereri-de-demisie-false-18605966?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/fosta-directoare-a-unei-firme-de-mezeluri-condamnata-la-4-ani-inchisoare-18605824?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/chirila-despre-sistemul-de-educatie-romanesc-ce-nu-observa-dancila-este-ca-a-contribuit-la-un-sistem-de-dreapta-nu-musc-momeala-ca-a-meditat-pe-gratis-halal-social-democratie-18605779?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>