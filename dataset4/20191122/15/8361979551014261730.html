<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/sluga-narodu-poroshenko-i-zelenskiy-novini-ukrajini-50055129.html"/>
    <meta property="og:site_name" content="НВ"/>
    <meta property="article:published_time" content="2019-11-22T15:44:00+00:00"/>
    <meta property="og:title" content="В Слуге народа объяснили, чем их власть отличается от эпохи Порошенко"/>
    <meta property="og:description" content="У влади Володимира Зеленського є горизонтальні зв’язки, а у Порошенка — рішення приймалися директивно."/>
  </head>
  <body>
    <article>
      <h1>В Слуге народа объяснили, чем их власть отличается от эпохи Порошенко</h1>
      <h2>У влади Володимира Зеленського є горизонтальні зв’язки, а у Порошенка — рішення приймалися директивно.</h2>
      <address><time datetime="2019-11-22T15:44:00+00:00">22 Nov 2019, 15:44</time> by <a rel="author">Дмитро Бобрицький</a></address>
      <p>Про це в <a href="https://nv.ua/ukr/ukraine/politics/glava-partiji-sluga-narodu-korniyenko-pro-anonimni-telegram-kanali-novini-ukrajini-50055039.html">інтерв'ю НВ</a> заявив глава партії Слуга народу Олександр Корнієнко.</p>
      <p>За словами глави політсили, у багатьох склалося враження, що нинішня влада використовує модель Петра Порошенка «згори донизу», коли рішення спускаються від Офісу президента Верховній Раді і Кабміну, але це не відповідає дійсності.</p>
      <p>«Це пов’язано з турборежимом [швидкісним розглядом і затвердженням в Раді першочергових президентських законопроектів]. Особливо з його запуском. Але зараз вже не так. Чому було схоже? Тому що все йшло з ОП. Влітку заступниками керівника ОП були нинішній глава уряду Олексій Гончарук та генпрокурор Руслан Рябошапка. Тепер вони розійшлися по окремих структурах», — пояснив Корнієнко.</p>
      <p>Також він зазначив, що зараз Офіс президента не дає завдань іншим владним органам, а коли президент підписав указ з переліком завдань для уряду, то це попердьо обговорювалося.</p>
      <p>Крім того, за твердженням Корнієнка, Верховна Рада має власну суб'єктність. Як один із прикладів горизонтальних зв’язків між верховними органами влади, політик наводить приклад <a href="https://nv.ua/ukr/ukraine/politics/rinok-zemli-komentar-slugi-narodu-novini-ukrajini-50055101.html">прийняття земельної реформи</a> в першому читанні.</p>
      <p>«Якби це було за системою минулої влади, то було б директивно, а зараз спрацьовує наш принцип окремих груп, створений на президентській кампанії і продовжує працювати», — сказав Корнієнко.</p>
      <p>Повну версію інтерв'ю з головою партії Слуга народу Олександром Корнієнко можна <a href="https://nv.ua/ukr/ukraine/politics/glava-partiji-sluga-narodu-korniyenko-pro-anonimni-telegram-kanali-novini-ukrajini-50055039.html">прочитати тут</a></p>
    </article>
  </body>
</html>