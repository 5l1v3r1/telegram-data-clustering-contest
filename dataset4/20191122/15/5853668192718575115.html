<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttoudinese.it/pordenone/tesser-conferenza-pasa-al-posto-di-burrai-troviamo-un-perugia-molto-forte-72141"/>
    <meta property="og:site_name" content="TuttoUdinese.it"/>
    <meta property="article:published_time" content="2019-11-22T15:30:00+00:00"/>
    <meta property="og:title" content="Tesser, conferenza: &quot;Pasa al posto di Burrai, troviamo un Perugia molto forte&quot;"/>
    <meta property="og:description" content="Mister Attilio Tesser ha presentato così la gara nella conferenza stampa:"/>
  </head>
  <body>
    <article>
      <h1>Tesser, conferenza: "Pasa al posto di Burrai, troviamo un Perugia molto forte"</h1>
      <address><time datetime="2019-11-22T15:30:00+00:00">22 Nov 2019, 15:30</time> by <a rel="author">Davide Marchiol</a></address>
      <figure>
        <img src="https://net-storage.tccstatic.com/storage/tuttoudinese.it/img_notizie/thumb1/d3/d3a2542efa492dd7ec270642e15a4a63-67900-95723157c8ebcac4750156d2b21ac04e.jpeg"/>
        <figcaption>© foto di Matteo Gribaudi/Image Sport</figcaption>
      </figure>
      <p>Mister Attilio Tesser ha presentato così la gara nella conferenza stampa:</p>
      <p>
        <i>“Domani inizia un periodo molto importante: dobbiamo confermarci facendo più punti possibile, abbiamo già accumulato una buona dote. C’è una classifica cortissima, probabilmente a fine anno sarà più delineata e conosceremo le reali forze del campionato. Non facciamo calcoli di punti, sono cose che deviano dalla realtà. Pensiamo partita per partita, ogni gara vale 3 punti".</i>
      </p>
      <p>
        <i>“Troviamo un avversario molto forte, di grandi qualità e ambizioni. Vogliamo riprendere il nostro cammino da dove l’avevamo lasciato, giocando ogni gara fino in fondo. Il Perugia è una squadra importante che ambisce alla Serie A: sono forti in tutti i reparti, con attacco e trequarti di grande qualità e esperienza".</i>
      </p>
      <p>
        <i>“La sosta ci ha consentito di recuperare Chiaretti e Barison, purtroppo Bassoli è out. Tutti gli altri sono a disposizione e hanno lavorato bene. Fuori Burrai per la squalifica, sarà sostituito da Pasa e sono convinto che riuscirà a sopperire nel migliore dei modi ad un’assenza così importante, come hanno fatto tutti i miei ragazzi quando sono stati chiamati in causa".</i>
      </p>
    </article>
  </body>
</html>