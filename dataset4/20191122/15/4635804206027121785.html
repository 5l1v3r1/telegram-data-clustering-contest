<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/marvelin-izleyicilerden-farkli-avengers-infinity-war-yorumu/"/>
    <meta property="og:site_name" content="LOG"/>
    <meta property="article:published_time" content="2019-11-22T15:30:30+00:00"/>
    <meta property="og:title" content="Marvel’ın izleyicilerden farklı Avengers Infinity War yorumu"/>
    <meta property="og:description" content="Marvel hayranları Avengers Infinity War filminin en heyecanlı noktada son bulduğunu ve Avengers Endgame için büyük beklenti yarattığını düşünüyordu."/>
  </head>
  <body>
    <article>
      <h1>Marvel’ın izleyicilerden farklı Avengers Infinity War yorumu</h1>
      <address><time datetime="2019-11-22T15:30:30+00:00">22 Nov 2019, 15:30</time> by <a rel="author">Billur YASA</a></address>
      <p>Marvel hayranları <b>Avengers Infinity War</b> filminin en heyecanlı noktada son bulduğunu ve Avengers Endgame için büyük beklenti yarattığını düşünüyordu. Kevin Feige ise bu görüşe katılmadığını açıkladı.</p>
      <p>Kısaca hatırlatmak gerekirse Avengers Infinity War’un finalinde kahramanlarımız Wakanda’da verdikleri mücadeleyi kazanamadı. Thanos tüm sonsuzluk taşlarını ele geçirip, parmağını şıklatarak evrenin yarısını gerçeklikten sildi. Amacına ulaşasının ardından da ortadan kayboldu. Daha sonra onu bambaşka bir gezegende galibiyetinin tadını çıkartırken gördük. Marvel hayranları Avengers Infinity War ‘un en heyecanlı yerde bittiğini düşünüyordu. Thanos’un galibiyeti Avengers Endgame için beklentileri yükseltti. Herkes bunun bilinçli bir şekilde heyecanı artırmak için yapıldığını düşünse de Marvel’ın başındaki<b> Kevin Feige</b> bu fikre <a href="https://www.cinemablend.com/news/2485360/kevin-feige-explains-why-avengers-infinity-war-wasnt-a-cliffhanger">katılmıyor</a>.</p>
      <h3>Marvel’ın Avengers Infinity War bakışı</h3>
      <p>
        <i>“Avengers Infinity War’un heyecanlı bir noktada son bulduğunu düşünmüyoruz. Çünkü filmin finali kahramanlarımızın toz bulutuna dönüşmesi değil. Aksine Thanos’un daha önceden belirlediği bir gezegene gidip, oturup zaferinden memnuniyet duymasıydı. Thanos istediğini elde etti. Filmin finali bu. Avengers ekibi onu durdurmaya çalışacak mı? Belki. Deneyecekler. Fakat daha önce şansları yaver gitmedi. Bu yüzden Thanos deneseler de başarılı olamayacaklarını düşünüyordu.”</i>
      </p>
      <p>Açıkçası Kevin Feige’nin Avengers Infinity War açısından ne demek istediğini anlıyoruz. Hikaye<b> Thanos</b>‘un yolculuğuyla başlayıp galibiyetiyle son buldu. Ancak bizler olaylara hep kahramanlarımızın açısından bakıyorduk. Bu yüzden onun galibiyeti bir son değildi. Kahramanlarımızın ne yapıp da onu alt edeceğini merak etmemiz de olağandı. Film kendi içinde son bulmuş olsa da, asıl olayın Marvel kahramanlarının Thanos’u alt etmesi olacağı her zaman barizdi. Bu sebeple Avengers Infinity War’un heyecanlı bir yerde bittiğini düşünmemiz de olağan.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/soylentiler-sonrasi-todd-phillipsin-en-net-joker-2-aciklamasi/"/>
      </related>
    </article>
  </body>
</html>