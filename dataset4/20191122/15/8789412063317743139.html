<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jablickar.cz/jak-na-apple-watch-nastavit-dlouhy-a-silny-kod/"/>
    <meta property="og:site_name" content="Jablíčkář.cz"/>
    <meta property="article:published_time" content="2019-11-22T15:21:04+00:00"/>
    <meta property="og:title" content="Jak na Apple Watch nastavit dlouhý a silný kód"/>
    <meta property="og:description" content="Pokud vlastníte Apple Watch, tak jej nejspíše většina z vás má uzamknuté čtyřmístným kódem. Tento kód samozřejmě v mnohých případech dostačuje, avšak pokud byste chtěli větší bezpečnost, můžete si v nastavení zvolit, aby se Apple Watch uzamykaly pomocí dlouhého a silného kódu. I přesto, že se v Apple Watch nenachází tolik citlivých informací, jako například v iPhonu, tak je rozhodně lepší i jablečné hodinky chránit pořádným kódem. Pokud vás zajímá, jakým způsobem si můžete Apple Watch uzamknout až desetimístným kódem, tak dočtěte tento článek až do konce."/>
  </head>
  <body>
    <article>
      <h1>Jak na Apple Watch nastavit dlouhý a silný kód</h1>
      <address><time datetime="2019-11-22T15:21:04+00:00">22 Nov 2019, 15:21</time> by <a rel="author">Pavel Jelič</a></address>
      <p>Pokud vlastníte Apple Watch, tak jej nejspíše většina z vás má uzamknuté čtyřmístným kódem. Tento kód samozřejmě v mnohých případech dostačuje, avšak pokud byste chtěli větší bezpečnost, můžete si v nastavení zvolit, aby se Apple Watch uzamykaly pomocí dlouhého a silného kódu. I přesto, že se v Apple Watch nenachází tolik citlivých informací, jako například v iPhonu, tak je rozhodně lepší i jablečné hodinky chránit pořádným kódem. Pokud vás zajímá, jakým způsobem si můžete Apple Watch uzamknout až desetimístným kódem, tak dočtěte tento článek až do konce.</p>
      <related>
        <a href="https://jablickar.cz/jak-v-iphonu-ze-safari-smazat-sekci-casto-navstevovane/"/>
      </related>
      <h3>Jak na Apple Watch nastavit dlouhý a silný kód</h3>
      <p>Pokud chcete nastavit silnější a delší kód na vašich Apple Watch, tak se přesuňte na iPhonu do nativní aplikace <b>Watch.</b> Zde se poté v dolním menu ujistěte, že se nacházíte v sekci <b>Moje hodinky</b>. Poté sjeďte o něco <b>níže,</b> dokud nenarazíte na možnost <b>Kód,</b> kterou rozklikněte. Tady už jen stačí, abyste přepínačem <b>deaktivovali</b> funkci s názvem <b>Jednoduchý kód</b>. Na iPhonu se vám poté zobrazí informace o tom, abyste na Apple Watch zadali <b>nový kód</b>. Přesuňte se tedy na <b>Apple Watch</b> a na jejich číselníku prvně zadejte <b>starý kód</b>, a poté si zvolte <b>silnější kód</b>, který může mít až 10 čísel, a potvrďte jej tlačítkem <b>OK.</b> Tato funkce se velmi podobá té z iPhonu, kdy si namísto čtyřmístného kódu můžete zvolit třeba šestimístný, anebo alfanumerický.</p>
      <slideshow>
        <figure>
          <img src="https://jablickar.cz/wp-content/uploads/2019/11/delsi_kod_apple_Watch4.jpeg"/>
        </figure>
        <figure>
          <img src="https://jablickar.cz/wp-content/uploads/2019/11/delsi_kod_apple_Watch5.jpeg"/>
        </figure>
        <figure>
          <img src="https://jablickar.cz/wp-content/uploads/2019/11/delsi_kod_apple_Watch6.jpeg"/>
        </figure>
        <figcaption>
          <a href="https://jablickar.cz/jak-na-apple-watch-nastavit-dlouhy-a-silny-kod/gallery/149047,149045,149046,149047,149042,149043,149044">+ 3 Fotky</a>
        </figcaption>
      </slideshow>
      <p>Na závěr si vás dovolím upozornit na jednu věc – pokud se rozhodnete pro deaktivaci funkce Jednoduchý kód, tak se doopravdy přesvědčte, že jste aktivovali přesně tuhle funkci. O něco níže se totiž nachází možnost s názvem Smazat data. Pokud byste tuto funkci omylem aktivovali, tak by při 10 chybných zadáních kódu došlo k odstranění všech dat uvnitř Apple Watch.</p>
      <figure>
        <a href="https://jablickar.cz/jak-na-apple-watch-nastavit-dlouhy-a-silny-kod/apple-watch-heslo-passcode-fb/">
          <img src="https://jablickar.cz/wp-content/uploads/2019/11/Apple-Watch-heslo-passcode-FB-1520x794.jpg"/>
        </a>
      </figure>
    </article>
  </body>
</html>