<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000112341"/>
    <meta property="og:site_name" content="MGR Online"/>
    <meta property="article:published_time" content="2019-11-22T15:03:00+00:00"/>
    <meta property="og:title" content="&quot;เอกนิษฐ์&quot; ผ่าเข่าขวา พัก 2 เดือน ถอนทัพ &quot;ช้างศึก&quot; ป้องแชมป์ซีเกมส์"/>
    <meta property="og:description" content="เอกนิษฐ์ ปัญญา กองหน้าดาวรุ่ง เชียงราย ยูไนเต็ด เตรียมผ่าตัดเข่าขวา หมดสิทธิ์รับใช้ ทีมชาติไทย ป้องกันแชมป์ฟุตบอลชาย ซีเกมส์ 2019 ที่ประเทศฟิลิปปินส์ เรียบร้อยแล้วแนวรุกวัย 20 ปี มีปัญหาบาดเจ็บ ระหว่างเกม ฟุตบอลโลก 2022 รอบคัดเลือ"/>
  </head>
  <body>
    <article>
      <h1>"เอกนิษฐ์" ผ่าเข่าขวา พัก 2 เดือน ถอนทัพ "ช้างศึก" ป้องแชมป์ซีเกมส์</h1>
      <address><time datetime="2019-11-22T15:03:00+00:00">22 Nov 2019, 15:03</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011621801.JPEG"/>
        <figcaption>เอกนิษฐ์ ปัญญา (ภาพจากเพจ Ekanit fanclub)</figcaption>
      </figure>
      <p>เอกนิษฐ์ ปัญญา กองหน้าดาวรุ่ง เชียงราย ยูไนเต็ด เตรียมผ่าตัดเข่าขวา หมดสิทธิ์รับใช้ ทีมชาติไทย ป้องกันแชมป์ฟุตบอลชาย ซีเกมส์ 2019 ที่ประเทศฟิลิปปินส์ เรียบร้อยแล้ว<br/><br/>แนวรุกวัย 20 ปี มีปัญหาบาดเจ็บ ระหว่างเกม ฟุตบอลโลก 2022 รอบคัดเลือก โซนเอเชีย ซึ่งเสมอ เวียดนาม 0-0 วันอังคารที่ผ่านมา (19 พ.ย.) มีกำหนดเข้ารับการรักษา ที่โรงพยาบาลสมิติเวช ศรีนครินทร์ วันจันทร์ที่ 25 พ.ย. และต้องพักฟื้นประมาณ 2 เดือน<br/><br/>โดย "ช้างศึก" รุ่นอายุไม่เกิน 23 ปี จะไม่สามารถเรียกนักเตะคนอื่นๆ ทดแทน เนื่องจากตามระเบียบการแข่งขัน ยินยอมให้เรียกผู้เล่นกรณีฉุกเฉิน เฉพาะตำแหน่งผู้รักษาประตู<br/><br/>ทั้งนี้ ทีมของ อากิระ นิชิโนะ จะประเดิมสนามรอบแบ่งกลุ่ม สาย B พบ อินโดนีเซีย ที่สนาม ริซัล เมโมเรียล สเตเดียม กรุงมะนิลา วันอังคารที่ 26 พฤศจิกายน ด้วยขุมกำลังที่เหลืออยู่ 19 คน</p>
    </article>
  </body>
</html>