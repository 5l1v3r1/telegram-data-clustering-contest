<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/22/juncker-hamarosan-visszaterhet"/>
    <meta property="og:site_name" content="infostart"/>
    <meta property="article:published_time" content="2019-11-22T15:15:00+00:00"/>
    <meta property="og:title" content="Juncker hamarosan visszatérhet"/>
    <meta property="og:description" content="Sikeres műtétjét követően jövő héten folytatja munkáját Jean-Claude Juncker, az Európai Bizottság elnöke - közölte a brüsszeli testület egyik szóvivője pénteken."/>
  </head>
  <body>
    <article>
      <h1>Juncker hamarosan visszatérhet</h1>
      <address><time datetime="2019-11-22T15:15:00+00:00">22 Nov 2019, 15:15</time> by <a rel="author">Infostart / MTI</a></address>
      <h3>Sikeres műtétjét követően jövő héten folytatja munkáját Jean-Claude Juncker, az Európai Bizottság elnöke - közölte a brüsszeli testület egyik szóvivője pénteken.</h3>
      <p>Annika Breidthardt arról számolt be, hogy</p>
      <blockquote>Juncker elhagyhatta a németországi kórházat, ahol az előző héten megoperálták a hasi régióban felfedezett aortatágulata miatt.</blockquote>
      <p>"Otthon van, jól halad a felépülése, arra számítunk, hogy jövő héten folytathatja munkáját" - mondta.</p>
      <p>Nagy az esélye, hogy egyhónapos csúszás után december 1-jén feláll az Ursula von der Leyen vezette új biztosi testület, így a következő lehet Juncker utolsó hete az Európai Bizottság ügyvivő elnökeként.</p>
      <p>A 64 éves volt luxemburgi kormányfőn augusztusban epehólyag-eltávolítást végeztek.</p>
      <p>
        <i>Nyitókép: MTI/EPA pool/Aris Oikonomou</i>
      </p>
    </article>
  </body>
</html>