<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/22/leggi-notizia/argomenti/targato-curiosita/articolo/30-anni-di-vita-per-la-pro-loco-di-santanna-collarea-i-festeggiamenti-condivisi-con-il-presidente.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-22T15:16:00+00:00"/>
    <meta property="og:title" content="30 anni di vita per la Pro loco di Sant'Anna Collarea: i festeggiamenti condivisi con il presidente della Regione"/>
    <meta property="og:description" content="Cirio ha evidenziato l'importanza sociale delle pro loco nella salvaguardia delle tradizioni culturali locali e per il servizio che svolgono"/>
  </head>
  <body>
    <article>
      <h1>30 anni di vita per la Pro loco di Sant'Anna Collarea: i festeggiamenti condivisi con il presidente della Regione</h1>
      <h2>Cirio ha evidenziato l'importanza sociale delle pro loco nella salvaguardia delle tradizioni culturali locali e per il servizio che svolgono</h2>
      <address><time datetime="2019-11-22T15:16:00+00:00">22 Nov 2019, 15:16</time> by <a rel="author">Comunicato stampa</a></address>
      <p>Giovedì 21 novembre 2019 una delegazione della Pro Loco di Sant'Anna Collarea è stata ricevuta dal presidente della Regione Piemonte Alberto Cirio presso gli uffici storici di Alba.</p>
      <p>Occasione dell’incontro è stato il 30° anniversario della fondazione dell’Associazione Turistica Pro Loco Sant'Anna Collarea.</p>
      <p>Nel 1989, grazie all’impegno di un gruppo di volenterosi abitanti della frazione del Comune di Montaldo di Mondovì nasceva l’Associazione Turistica, che in questi 30 anni si è occupata di organizzare manifestazioni di vario tipo che hanno accompagnato e intrattenuto i turisti presenti sul territorio.</p>
      <p>Alla delegazione erano presenti una rappresentanza di “Soci Fondatori” con il primo presidente Prucca Silvano, il presidente pro tempore Piero Caffaro, alcuni soci attuali, il vice sindaco di Montaldo Mondovì Natalia Viglietti e il presidente Provinciale UNPLI Lorenzo Buratto.</p>
      <p>Piero Caffaro ha presentato lo scopo della visita e ha omaggiato con prodotti locali e con due libri che rappresentano e caratterizzano la locale frazione, uno realizzato per il locale consorzio idrico rurale e l’altro di presentazione della “Collarea”, la parrocchiale del paese. </p>
      <p>In un clima di cordialità, il presidente Alberto Cirio ha ringraziato e sottolineato l’importanza sociale che rappresentano le Pro Loco del territorio nel mantenimento delle tradizioni culturali locali e per il servizio che svolgono, ha concluso consegnando una targa ricordo della giornata.</p>
      <slideshow>
        <figure>
          <img src="http://www.targatocn.it/typo3temp/pics/a_c3bd9e8e2d.jpg"/>
        </figure>
        <figure>
          <img src="http://www.targatocn.it/typo3temp/pics/c_1d560d68b7.jpg"/>
        </figure>
        <figure>
          <img src="http://www.targatocn.it/typo3temp/pics/d_69a9df7446.jpg"/>
        </figure>
      </slideshow>
    </article>
  </body>
</html>