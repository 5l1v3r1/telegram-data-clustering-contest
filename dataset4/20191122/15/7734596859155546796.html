<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cretalive.gr/crete/seminario-gia-ta-pshfiaka-ergaleia-gia-ton-toyrismo-1115089"/>
    <meta property="og:site_name" content="Cretalive"/>
    <meta property="article:published_time" content="2019-11-22T15:33:00+00:00"/>
    <meta property="og:title" content="Σεμινάριο για τα ψηφιακά Εργαλεία για τον Τουρισμό"/>
    <meta property="og:description" content="Από την Ένωση Ξενοδοχείων Ηρακλείου και την πρωτοβουλία «Grow Greek Tourism Online» της Google"/>
  </head>
  <body>
    <article>
      <h1>Σεμινάριο για τα ψηφιακά Εργαλεία για τον Τουρισμό</h1>
      <h2>Από την Ένωση Ξενοδοχείων Ηρακλείου και την πρωτοβουλία «Grow Greek Tourism Online» της Google</h2>
      <address>
        <time datetime="2019-11-22T15:33:00+00:00">22 Nov 2019, 15:33</time>
      </address>
      <p>Την Τετάρτη 27 Νοεμβρίου, στις 11:30πμ, η Ένωση Ξενοδοχείων Ηρακλείου και η πρωτοβουλία <u>«Grow Greek Tourism Online»</u> της Google θα πραγματοποιήσουν εκπαιδευτικό σεμινάριο στο ξενοδοχείο Candia Maris Resorts &amp; Spa με θέμα: “Ψηφιακά Εργαλεία για τον Τουρισμό”.</p>
      <p>Η ραγδαία ανάπτυξη του internet τα τελευταία χρόνια άλλαξε δραστικά τον τρόπο που οι επιχειρήσεις και οι καταναλωτές αλληλεπιδρούν. Στη βιομηχανία της φιλοξενίας συγκεκριμένα η ανάπτυξη των online καναλιών και η αύξηση της online αναζήτησης για τουριστικά προϊόντα καθιστά καθημερινή αναγκαιότητα τη χρήση και κατανόηση των εργαλείων.</p>
      <p>Το ψηφιακό μάρκετινγκ, ωστόσο, παραμένει ακόμα για τους περισσότερους επαγγελματίες του τουρισμού ένα άγνωστο πεδίο αλλά πολύ βασικό καθώς το ζητούμενο παραμένει η αύξηση των απευθείας πωλήσεων. Γι’ αυτό η Ένωση Ξενοδοχείων Ηρακλείου μαζί με την πρωτοβουλία «Grow Greek Tourism Online” της Google διοργανώνουν το σεμινάριο “Ψηφιακά Εργαλεία για τον Τουρισμό” κατά τη διάρκεια του οποίου οι συμμετέχοντες θα ενημερωθούν για επιτυχημένα παραδείγματα ψηφιακού μάρκετινγκ, για τη χρήση βασικών διαδικτυακών εργαλείων για την προώθηση της επιχείρησής τους όλο το χρόνο, όπως η διαμόρφωση μίας ιστοσελίδας φιλικής προς όλες τις συσκευές, η παρουσία τους σε ψηφιακούς τοπικούς καταλόγους, η χρήση μέσων κοινωνικής δικτύωσης, πως θα χτίσουν την εταιρική τους ταυτότητα στον ψηφιακό κόσμο, την ανάδειξη τάσεων μέσα από την ανάλυση των δεδομένων, την εξέλιξη των τουριστικών προϊόντων της Google κλπ.</p>
      <p>Δωρεάν σεμινάριο. Απαραίτητη η δήλωση συμμετοχής (δείτε <a href="https://learndigital.withgoogle.com/greektourism/f2f/zqjOt8_GzrnOsc66zqwgzrXPgc6zzrHOu861zq-OsSDOs865zrEgz4TOv869IM_Ezr-Phc_BzrnPg868z4wgz4PPhM6-IM6Xz4HOrM66zrvOtc65zr8/detail?city=%CE%97%CF%81%CE%AC%CE%BA%CE%BB%CE%B5%CE%B9%CE%BF&amp;date=1574854200000&amp;time=1574854200000&amp;venue=Candia%20Maris%20Resort%20and%20Spa">ΕΔΩ</a>)</p>
    </article>
  </body>
</html>