<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/22/meteo-23-novembre-2019-allerta-rossa-liguria/"/>
    <meta property="og:site_name" content="NewNotizie"/>
    <meta property="article:published_time" content="2019-11-22T15:34:32+00:00"/>
    <meta property="og:title" content="Meteo 23 novembre 2019, allerta rossa sulla Liguria, arancione su Emilia, Piemonte e Veneto"/>
    <meta property="og:description" content="Meteo: aggiornato il bollettino delle criticità idro-geologiche della Protezione Civile, diramata allerta rossa sulla Liguria, arancione su Emilia, Piemonte e Veneto. Sebbene questa settimana sia trascorsa in maniera più serena per le regioni italiana, il maltempo non cessa di abbattersi sul nostro Paese. Per la giornata di domani è prevista un’intensificazione delle precipitazioni, specialmente sul …"/>
  </head>
  <body>
    <article>
      <h1>Meteo 23 novembre 2019, allerta rossa sulla Liguria, arancione su Emilia, Piemonte e Veneto</h1>
      <address><time datetime="2019-11-22T15:34:32+00:00">22 Nov 2019, 15:34</time> by <a rel="author">Fabio S</a></address>
      <figure>
        <img src="https://www.newnotizie.it/wp-content/uploads/2019/11/Meteo-allerta-rossa-Liguria.jpg"/>
      </figure>
      <p>
        <b>Meteo: aggiornato il bollettino delle criticità idro-geologiche della Protezione Civile, diramata allerta rossa sulla Liguria, arancione su Emilia, Piemonte e Veneto.</b>
      </p>
      <p>Sebbene questa settimana sia trascorsa in maniera più serena per le regioni italiana, il maltempo non cessa di abbattersi sul nostro Paese. Per la giornata di domani è prevista un’intensificazione delle precipitazioni, specialmente sul nord ed il centro Italia. Ancora piogge e vento previste in Veneto e Piemonte, ma saranno colpite anche l’<b>Emilia Romagna</b> e la <b>Liguria</b>.</p>
      <p>Secondo quanto scritto sul bollettino delle <b><a href="http://www.protezionecivile.gov.it/attivita-rischi/meteo-idro/attivita/previsione-prevenzione/centro-funzionale-centrale-rischio-meteo-idrogeologico/previsionale/bollettini-criticita/dettaglio-bollettini-criticita/-/asset_publisher/default/content/bollettino-di-criticita-del-22-novembre-2019">criticità idro-geologiche</a> </b>della Protezione Civile, la regione più a rischio danni è la Liguria, per la quale è stata diramata l’allerta rossa. Allerta arancione invece per il <b>Piemonte</b>, L’<b>Emilia Romagna</b> ed il <b>Veneto</b>. Allerta gialla e dunque rischio moderato per <b>Abruzzo</b>, <b>Calabria</b>, <b>Lombardia</b>, <b>Sicilia</b>, <b>Trentino Alto Adige</b>, <b>Toscana</b> e <b>Valle d’Aosta</b>.</p>
      <h3>Liguria, forte vento di ponente e pioggia: pericolo frane e allagamenti</h3>
      <p>In questi giorni la <b>Liguria</b> ha subito un’ondata di maltempo e piogge che ha messo a dura prova la resistenza del terreno. Purtroppo le condizioni meteo non sono destinate a migliorare nelle prossime ore. La Regione sarà investita da violenti <b>venti di scirocco</b> che porteranno con loro un ingente quantitativo d’acqua. Il timore è che il terreno, già invaso di acqua, non riesca a reggere e si possano generare <b>frane</b> e <b>smottamenti</b>. Le zone maggiormente a rischio sono quella di ponente e quella centrale, per quella di levante, comunque colpita da vento, pioggia e mareggiate, il rischio al momento appare essere minore.</p>
      <p>Stando a quanto rivelato dalla <b>Protezione Civile</b> gli scenari che si prospettano sono due ed entrambi sono legati allo scontro tra i venti di scirocco e la <b>tramontana</b>. Se avrà la meglio il vento del sud il fenomeni temporaleschi più consistenti si abbatteranno sul crinale e sulle pianure padane, ma se così non dovesse essere c’è il rischio che i temporali rimangano confinati nella zona costiera di centro ponente con i rischi di cui abbiamo parlato sopra.</p>
    </article>
  </body>
</html>