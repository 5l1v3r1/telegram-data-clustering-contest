<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/za-vece-domace-msp-investicije-nuzan-bolji-ambijent/"/>
    <meta property="og:site_name" content="Krstarica"/>
    <meta property="article:published_time" content="2019-11-22T15:18:00+00:00"/>
    <meta property="og:title" content="Za veće domaće MSP investicije nužan bolji ambijent"/>
    <meta property="og:description" content="BEOGRAD - Potencijal za dodatni rast srpske privrede je u razvoju domaćih firmi iz sektora malih i srednjih preduzeća koja bi u jasnijem investicionom"/>
  </head>
  <body>
    <article>
      <h1>Za veće domaće MSP investicije nužan bolji ambijent</h1>
      <address><time datetime="2019-11-22T15:18:00+00:00">22 Nov 2019, 15:18</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BEOGRAD – Potencijal za dodatni rast srpske privrede je u razvoju domaćih firmi iz sektora malih i srednjih preduzeća koja bi u jasnijem investicionom ambijentu mogla da povećaju investicije, ocenjeno je danas tokom razgovora koji je organizovali „Biznis &amp; finansije“ povodom objavljivanja časopisa sa rang listom 150 top firmi u Srbiji.</p>
      <p>MMF najavljuje „sinhronizovano usporavanje globalne privrede“ za sledeću godinu što je novogov u najavi nove globalne krize ocenila je novinarka časopisa „Biznis&amp;Finansije“ Zorica Živković i dodala da se svi ekonomski stručnjaci slažu da bi privreda Srbije morala da ima višegodišnji rast od 5-6 posto da bi stigli sadašnju Poljsku koja ima zaposlenost preko 70 posto i prosečnu platu od 900 evra.</p>
      <p>Dodala je i da je neophodno da dupliramo produktivnost u Srbiji a kao najveći potencijal za rast istakla sektor malih i srednjih preduzeća.</p>
      <p>„Akcenat mora biti razvoju firmi iz sektora malih i srednjih preduzeća, domaćih firmi“, rekla je ona i dodala da su one zdrav deo domaće privrede, vuku najviše, rastu sporije, i još uvek su premale pa njihov razvoj treba podržati.</p>
      <p>Zamenik direktora USAID programa „Saradnja za ekonomski razvoj“ Dragana Stanojević govoreći o podacima dobijenim od privrednika u anketi primetila je da se više od 80 posto njih opredeljuje za investicije iz sopstvenih sredstava „kao da su zadovoljni jako sporim rastom, samoodržavanjem biznisa“ i zapitala se da nije nešto drugo po sredi.</p>
      <p>“ Dve trećine privrednika u Srbiji kaže da ima potrebe za investicijama, a neuporedivo manje odgovara pozitivno na pitanje da li traže i dobijaju kredite“, rekla je ona i dodala pristup izvorima finansiranja jedan od osnovnih problema srpske privrede.</p>
      <p>Tržište Srbije oskudno je privredi dostupnim vrstama finansijskih proizvoda, primetila je ona i izrazila nadu da će posle donošenja Zakona o alternativnim investicionim fondovima doći do osnivanja lokalnih investicionih fondova što će otvoriti jedan od začepljenih kanala finansiranja.</p>
      <p>U Srbiji 60 odsto anketiranih privrednika ne želi da nauči da upravlja potraživanjima pa je Stanojević iznela bojazan će protokom godina među njima biti sve manje znanja i razumevanja sopstvenog poslovanja.</p>
      <p>Ona je rekla da je razmena iskustava među privrednicima u MSP sektoru značajna za ostvarivanje saradnje i boljih rezultata.</p>
      <p>Glavni broker „Momentum sekjuritiza“ Nenad Gujaničić rekao je da je najveća opasnost za recesiju trgovinski sukob SAD i Kine, i dodao da smo sada u globalno gledano periodu niskih kamata „što u Srbiji treba da iskoristi za restrukturiranje privrede“.</p>
      <p>“ Zadatak svake vlasti je da obezbedi povoljni investicioni ambijent u kome bi se osetili i domaći investitori ostetili sigurnijim za investicije“, rekao je on i dodao da će se tek u takvom ambijentu oni opredeliti da se zadužuju.</p>
      <p>Kako je ocenio kod subvencionisane investicije pre ili kasnije imaju štetne posledice jer se investitori koji dođu uz državne subvencije prvi u slučaju krize povlače.</p>
      <p>Govoreći o znacaju ekonomskih celina – poslovnih sistema za privredne rezultate direktor Agencije za privredne registre Milan Lučić istakao je da 20 najvećih u toj grupi nosi 15 procenata srpske privrede.</p>
      <p>U privredi Srbije posluje 667 ekonomskih celina – što je relativno mali broj u odnosu na više od 103 hiljade privrednih društava koja su predala finansijske izveštaje, ocenio je on i dodao da te ekonomske celine ipak po snazi predstavljaju gotovo trećinu privrede.</p>
      <p>“ I unutar te grupe ekonomskih celina vlada značajna koncentracije jer 20 najvećih ostvare 53,3 odsto ukupnog neto dobitka čitave grupe“, rekao je Lučić.</p>
      <p>(Tanjug)</p>
    </article>
  </body>
</html>