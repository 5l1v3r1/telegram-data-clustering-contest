<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/22/greece/tragodia-me-ellina-kapetanio-fortigou-ploiou-exase-ti-zoi-tou-meta-apo-pyrkagia/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-22T15:26:11+00:00"/>
    <meta property="og:title" content="Τραγωδία με Έλληνα καπετάνιο φορτηγού πλοίου - Έχασε τη ζωή του μετά από πυρκαγιά"/>
    <meta property="og:description" content="Την τελευταία του πνοή άφησε 40χρονος έλληνας πλοίαρχος μετά από πυρκαγιά που ξέσπασε στο υπό ελληνική σημαία φορτηγό πλοίο «ORE SUDBURY», στη θαλάσσια περιοχή “GUAIBA” της Βραζιλίας"/>
  </head>
  <body>
    <article>
      <h6 class="kicker">Σε θαλάσσια περιοχή της Βραζιλίας</h6>
      <h1>Τραγωδία με Έλληνα καπετάνιο φορτηγού πλοίου - Έχασε τη ζωή του μετά από πυρκαγιά</h1>
      <h2>Την τελευταία του πνοή άφησε 40χρονος έλληνας πλοίαρχος μετά από πυρκαγιά που ξέσπασε στο υπό ελληνική σημαία φορτηγό πλοίο «ORE SUDBURY», στη θαλάσσια περιοχή “GUAIBA” της Βραζιλίας</h2>
      <address><time datetime="2019-11-22T15:26:11+00:00">22 Nov 2019, 15:26</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Την τελευταία του πνοή άφησε 40χρονος έλληνας πλοίαρχος μετά από πυρκαγιά που ξέσπασε στο υπό ελληνική σημαία φορτηγό πλοίο «ORE SUDBURY», στο αγκυροβόλιο στη περιοχή  «GUAIBA» της Βραζιλίας.</p>
      <p>Όπως έγινε γνωστό από το Λιμενικό Σώμα – Ελληνική Ακτοφυλακή ενημερώθηκε πρωινές ώρες σήμερα το Κέντρο Επιχειρήσεων του Αρχηγείου ΛΣ-ΕΛΑΚΤ για την εκδήλωση πυρκαγιάς πρώτες πρωινές ώρες σήμερα στο πλοίο καθώς και για το θάνατο του 40χρονου πλοιάρχου.</p>
      <p>
        <a href="https://www.in.gr/2019/11/22/politics/kommata/pasok-oi-allages-sto-katastatiko-gia-tin-eklogi-proedrou/">Οι αλλαγές στο καταστατικό του ΠΑΣΟΚ για την εκλογή προέδρου</a>
      </p>
      <p>Στο πλοίο επέβαιναν 27 μέλη πληρώματος, εκ των οποίων, εννέα έλληνες. Η πυρκαγιά, η οποία ξεκίνησε σε χώρους ενδιαιτήσεων του τρίτου καταστρώματος του πλοίου, κατασβέστηκε από το πλήρωμα με ίδια μέσα, ενώ χωρίς τις αισθήσεις του ανασύρθηκε ο 40χρονος.</p>
      <p>Από το συμβάν δεν αναφέρθηκε τραυματισμός άλλου μέλους πληρώματος, δεν προκλήθηκε ρύπανση, ενώ ενημερώθηκαν άμεσα οι τοπικές Αρχές.<br/>Σύμφωνα με πληροφορίες ερευνάται η ακριβής αιτία της πυρκαγιάς που προκάλεσε ζημιές σε τρεις καμπίνες και στη «γέφυρα» του πλοίου. Σε μια από τις καμπίνες αυτές εντοπίστηκε ο άτυχος ναυτικός.<br/><a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a></p>
    </article>
  </body>
</html>