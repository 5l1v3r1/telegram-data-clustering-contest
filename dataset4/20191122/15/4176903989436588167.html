<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/otvoren-peti-po-redu-multikongres-serbian-visions/"/>
    <meta property="og:site_name" content="Krstarica"/>
    <meta property="article:published_time" content="2019-11-22T15:59:00+00:00"/>
    <meta property="og:title" content="Otvoren peti po redu multikongres Serbian Visions"/>
    <meta property="og:description" content="BEOGRAD - U Beogradu je danas otvoren dvodnevni multikongres &quot;Serbian Visions&quot;, peti po redu, koji organizuje Nemačko-srpska privredna komora u saradnji"/>
  </head>
  <body>
    <article>
      <h1>Otvoren peti po redu multikongres Serbian Visions</h1>
      <address><time datetime="2019-11-22T15:59:00+00:00">22 Nov 2019, 15:59</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521045-750x430.jpg"/>
        <figcaption>Foto: Tanjug/Tanjug, video</figcaption>
      </figure>
      <p>BEOGRAD – U Beogradu je danas otvoren dvodnevni multikongres „Serbian Visions“, peti po redu, koji organizuje Nemačko-srpska privredna komora u saradnji sa Privrednom komorom Srbije.</p>
      <p>Direktor Nemačko-srpske privredne komore Martin Knap rekao je na otvaranju multikongresa da će u naredna dva dana biti organizovano više od 40 događaja na kojima će nevladine organizacije i asocijacije predstaviti svoje aktivnosti i sa studentima, građanima i stručnjacima razgovarati o brojnim važnim pitanjima.</p>
      <p>Teme će, kaže, biti ekonomija, obrazovanje, kultura, evropske intregacije, zaštita životne sredine, inovacije, bezbedbost i mnoge druge koje interesuju moderog čoveka i stvaraju viziju bolje Srbije.</p>
      <p>„Kao i svake godine ponovo ističem da je reč o srpskim vizijama, a ne nemačkim vizijama koje su skrojene za Srbiju“, rekao je Knap i naveo da je multukongres platforma da organizacije civilnog društva pokažu svoju posvećenost na tom zadatku.</p>
      <p>Dodao je da je jedan od ciljeva mutikongresa da se ukaže na ulogu civilnog društva i da se doprinese napretku cele zajednice.</p>
      <p>Naglasio je da su udruženja, poput privrednih komora, bitna jer mogu da pruže savetodavne usluge vladama.</p>
      <p>Knap je rekao da najuspešnije zemlje i najuspešnije ekonomije i jesu zemlje u kojima vlada i privreda rade zajedno kako bi kreirali dobru poslovnu klimu.</p>
      <p>„Saradnja danas za ekonomski uspeh sutra“, poručio je Knap i zahvalio svim organizacijama i institucijama koje učestvuju na ovogodišnjem multikongresu.</p>
      <p>Savetnik predsednika Privredne komore Srbije Miroslav Miletić rekao je da multikongres „Serbian Visions“ predstavlja jedinstven koncept okupljanja privrede, nevladinih organizacija i stručnih asocijaca radi povezivanja i umrežavanja u cilju poboljšavanja ambijenta za poslovanje.</p>
      <p>Najavio je da će predstavnici PKS učestvovati na radionicima i prezentacijama na kojima će učesnici predstaviti inovativne ideje.</p>
      <p>Miletić je naveo da će 60 organizacija na multikongresu predstaviti svoje aktivnosti i iskustvo u cilju doprinosa boljitku zajednice.</p>
      <p>Na otvaranju multikongresa uručene su i plakete, pa je tako plaketa za najbolju viziju uručena je Udruženju Žene na prekretnici, jedinom udruženju koje je posvećeno ekonomskom osnaživanju žena iznad 45 godina koje su najranjiva grupa na tržištu rada.</p>
      <p>Predsednica Udruženja Žene na prekretnici Mima Perišić rekla je da je od milion radno sposobnih žena u toj kategoriji, polovina neaktivna.</p>
      <p>Plaketa za najbolji društveni angažman uručena je Mileni Milojević iz Udruženja internih revizora Srbije.</p>
      <p>(Tanjug)</p>
    </article>
  </body>
</html>