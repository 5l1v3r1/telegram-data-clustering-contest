<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/i-askisi-pou-xananionei-to-mualo.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-22T15:36:00+00:00"/>
    <meta property="og:title" content="Η άσκηση που ξανανιώνει το μυαλό"/>
    <meta property="og:description" content="Εάν θέλετε ο εγκέφαλός σας να μείνει νεανικός καθώς περνούν τα χρόνια, τότε η λύση είναι μία σύμφωνα με Καναδούς ερευνητές"/>
  </head>
  <body>
    <article>
      <h1>Η άσκηση που ξανανιώνει το μυαλό</h1>
      <address>
        <time datetime="2019-11-22T15:36:00+00:00">22 Nov 2019, 15:36</time>
      </address>
      <p>Εάν θέλετε ο εγκέφαλός σας να μείνει νεανικός καθώς περνούν τα χρόνια, τότε η λύση είναι μία σύμφωνα με Καναδούς ερευνητές</p>
      <p>Έρευνα του Πανεπιστημίου Concordia αποκαλύπτει ότι η φυσική δραστηριότητα, αλλά και η εκπαίδευση μπορούν να συμβάλλουν καθοριστικά στην επιβράδυνση της γήρανσης του εγκεφάλου.</p>
      <p>Στη μελέτη που δημοσιεύθηκε στο Neurobiology of Aging οι ερευνητές έδειξαν ότι όσο περισσότερα σκαλιά ανεβαίνει ένα άτομο, αλλά και όσο περισσότερα χρόνια εκπαίδευσης συμπληρώνει τόσο πιο «νεανικός» φαίνεται ο εγκέφαλός του.</p>
      <p>Οι ερευνητές βρήκαν ότι η ηλικία του εγκεφάλου μειώνεται κατά 0,95 χρόνια για κάθε χρόνο εκπαίδευσης και κατά 0,58 έτη για κάθε ημερήσια ανάβαση της σκάλας ενός ορόφου (ανάμεσα σε δυο πατώματα).</p>
      <p>Οι καναδοί ερευνητές διεξήγαγαν τη μελέτη σε 331 ενήλικες 19-79 ετών τους οποίους υπέβαλαν σε μαγνητική τομογραφία εγκεφάλου.</p>
      <p>Βάσει των αποτελεσμάτων όσον πιο πολλά πατώματα ανέβαινε κάποιος και όσο πιο πολλά χρόνια εκπαίδευσης είχε, τόσο πιο νεανικός φαινόταν ο εγκέφαλός του στις απεικονιστικές εξετάσεις.</p>
      <p>Πηγή:ygeiamou.gr</p>
    </article>
  </body>
</html>