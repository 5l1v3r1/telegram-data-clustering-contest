<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/22/incidenti-stradali-italia-statistiche/"/>
    <meta property="og:site_name" content="NewNotizie"/>
    <meta property="article:published_time" content="2019-11-22T15:08:12+00:00"/>
    <meta property="og:title" content="Incidenti stradali: in Italia 1 morto su 5 è un pedone investito. E la causa è legata agli smartphone"/>
    <meta property="og:description" content="Il presidente dell'Asap comunica dati inquietanti sugli incidenti stradali: un morto su cinque è un pedone travolto e la causa sono spesso i telefonini."/>
  </head>
  <body>
    <article>
      <h1>Incidenti stradali: in Italia 1 morto su 5 è un pedone investito. E la causa è legata agli smartphone</h1>
      <address><time datetime="2019-11-22T15:08:12+00:00">22 Nov 2019, 15:08</time> by <a rel="author">Fabio S</a></address>
      <figure>
        <img src="https://www.newnotizie.it/wp-content/uploads/2019/11/Incidenti-stradali-pedoni-investiti.jpg"/>
      </figure>
      <p>
        <b>Il presidente dell’Asap comunica dati inquietanti sugli incidenti stradali: un morto su cinque è un pedone travolto e la causa sono spesso i telefonini.</b>
      </p>
      <p>La tecnologia ha permesso di fare passi da gigante per la sicurezza dei viaggi in auto. <b>Cinture</b>, <b>sensori</b>, <b>air bag</b>, <b>frenata assistita</b> e tutti gli aiuti moderni hanno permesso di rendere meno letali i tamponamenti. Ma se da questo punto di vista si fanno progressi, in Italia non può dirsi lo stesso per l’<b>educazione stradale</b>. Negli anni passati la principale causa degli incidenti mortali era l’eccessiva velocità, mentre adesso è la disattenzione ed il mancato rispetto delle regole stradali.</p>
      <p>Lo dimostra, tra le altre cose, la statistica sul numero di morti stradali effettuata dall’<b>Istat</b>. Il dato che impressione è che se in generale il numero degli incidenti letali sia in diminuzione, quello delle pedoni uccisi da automobilisti disattenti è sempre uguale ed aumenta di conseguenza in percentuale rispetto al totale.</p>
      <h3>Incidenti stradali: 1 morto su 5 è un pedone</h3>
      <p>Intervistato da Repubblica riguardo la morte della 42enne romana <b>Alessia</b>, donna investita ieri mattina proprio <a href="https://www.newnotizie.it/2019/07/12/roma-travolta-camion-muore-donna-carrozzina/">mentre attraversava la strada</a>, il presidente dell’Asap (associazione che da oltre 20 anni si occupa di sicurezza stradale) <b>Giordano Biserni</b>, punta il dito contro l’inciviltà degli automobilisti italiani: “Perché siamo un Paese in cui manca il rispetto delle regole e dei passanti, visti come un nemico che fa rallentare il percorso”. I dati Istat, d’altronde, non mentono: il numero di persone investite nel 2018 supera i 21 mila delle quali 618 sono morte. Il numero rimane uguale rispetto agli anni precedenti, ad esempio nel 2017 i pedoni uccisi sono stati 621.</p>
      <p>Ma quello che inquieta sono le percentuali pubblicate dall’<b>Istat</b> sulle morti in strada nazionali. Il numero di pedoni sulle morti totali è passato dal 15% al 18%, dei quali 1 su sette nel <b>Lazio</b>. Se si vanno a guardare infatti solo i dati riguardanti la Regione del centro Italia la percentuale sale sino al 26,3%, più di una vittima su 4.</p>
    </article>
  </body>
</html>