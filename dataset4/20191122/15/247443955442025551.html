<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tvoemisto.tv/news/dvohmilyonnym_pasazhyrom_lvivskogo_aeroportu_stav_chotyrymisyachnyy_hlopchyk_foto_104662.html"/>
    <meta property="og:site_name" content="Твоє Місто"/>
    <meta property="article:published_time" content="2019-11-22T15:24:00+00:00"/>
    <meta property="og:title" content="Двохмільйонним пасажиром Львівського аеропорту став чотиримісячний хлопчик. Фото"/>
    <meta property="og:description" content="Приріст пасажиропотоку, порівняно з минулим роком, становить близько 40%."/>
  </head>
  <body>
    <article>
      <h1>Двохмільйонним пасажиром Львівського аеропорту став чотиримісячний хлопчик. Фото</h1>
      <address>
        <time datetime="2019-11-22T15:24:00+00:00">22 Nov 2019, 15:24</time>
      </address>
      <p>
        <b>Приріст пасажиропотоку, порівняно з минулим роком, становить близько 40%.</b>
      </p>
      <p>Сьогодні, 22 листопада, Міжнародний аеропорт «Львів» імені Данила Галицького вперше перетнув позначку у 2 млн пасажирів. Про це повідомляє пресслужба ЛМР.</p>
      <p>Двохмільйонним пасажиром став 4-місячний Соломон Классен, який разом з батьком Самуїлом та мамою Ілоною прилетів з Дортмунда літаком Wizz Air. Пасажирам компанія SkyUp подарувала подорож до міста Шарджа (ОАЕ).</p>
      <figure>
        <img src="http://tvoemisto.tv/media/gallery/full/f/1/f148.jpg"/>
      </figure>
      <p>Нагадаємо, вперше аеропорт поділку у 1 млн пасажирів подолав у 2017 році, 1 грудня. Мільйонним пасажиром <a href="https://www.google.com/url?client=internal-element-cse&amp;cx=011818682029206095056:3lmn7r4cw08&amp;q=http://tvoemisto.tv/news/sogodni_u_lvivskomu_aeroporti_zustrily_milyonnogo_pasazhyra_foto_95301.html&amp;sa=U&amp;ved=2ahUKEwizh9T8g_7lAhVJfZoKHan8DtoQFjAAegQIAhAC&amp;usg=AOvVaw0DLIP71DnzY5j7j0feCnPY">стала</a> Вікторія Ревуцька з Ковеля, яка вирушала рейсом Львів-Бориспіль авіакомпанії МАУ. Мільйонною пасажиркою у 2018 році <a href="https://www.google.com/url?client=internal-element-cse&amp;cx=011818682029206095056:3lmn7r4cw08&amp;q=http://tvoemisto.tv/news/sogodni_u_lvivskomu_aeroporti_zustrily_milyonnogo_pasazhyra_foto_95301.html&amp;sa=U&amp;ved=2ahUKEwjhxo2PhP7lAhVAxMQBHTPyDcMQFjAAegQIABAC&amp;usg=AOvVaw1qanir8yE22IAPVxsrJqta">стала</a> львів’янка Анна Дронь. Вона прибула 26 серпня рейсом Берлін-Львів авіакомпанії Wizz Air, що на 4 місяці швидше, ніж у попередньому році.</p>
      <related>
        <h4>Читайте також:</h4>
        <a href="http://tvoemisto.tv/exclusive/kudy_mozhna_poletity_zi_lvova_rozklad_usih_reysiv_lvivskogo_aeroportu_98074.html"/>
      </related>
      <p>У 2019 році мільйонний пасажир скористався послугами львівського летовища ще 7 липня. Порівняно з минулим роком, ця подія трапилась майже на два місяць швидше. Символічним героєм став 4-річний Максим Захарія, який відправлявся разом з батьками, Тетяною та Ігорем, у Краків рейсом авіакомпанії Ryanair.</p>
      <p>На кінець року пасажиропотік аеропорт може сягнути майже 2,2 млн з приростом близько 40%. Зараз аеропорт Львів посідає третю позицію за пасажиропотоком в Україні після двох столичних аеропортів: Бориспіль (13,7 млн) та Жуляни (2,2 млн), випереджаючи Одесу (1 млн у серпні) та Харків (1,1 млн). Приріст пасажиропотоку, порівняно з минулим роком, становить близько 40%.</p>
      <p>
        <b>
          <i>Фото пресслужби ЛМР</i>
        </b>
      </p>
      <related>
        <h4>Читайте також:</h4>
        <a href="http://tvoemisto.tv/news/poterpili_vnaslidok_padinnya_litaka_pid_lvovom_perebuvayut_u_vazhkomu_stani_103518.html"/>
        <a href="http://tvoemisto.tv/news/tryrichnyy_hlopchyk_stav_milyonnym_pasazhyrom_u_lvivskomu_aeroportu_foto_101507.html"/>
        <a href="http://tvoemisto.tv/news/lvivskyy_aeroport_uviyshov_do_top5_naykrashchyh_derzhpidpryiemstv_ukrainy_101031.html"/>
        <a href="http://tvoemisto.tv/news/pasazhyropotik_lvivskogo_aeroportu_zris_na_ponad_50_vid_pochatku_roku_100747.html"/>
        <a href="http://tvoemisto.tv/news/za_lyutyy_pasazhyropotik_lvivskogo_aeroportu_zris_na_52_98897.html"/>
        <a href="http://tvoemisto.tv/news/lvivskyy_aeroport_uviyshov_do_triyky_lideriv_za_kilkistyu_pryynyatyh_torik_pasazhyriv_98341.html"/>
        <a href="http://tvoemisto.tv/news/lvivskyy_aeroport_ne_planuie_prypynyaty_spivpratsyu_z_ernest_airlines_95245.html"/>
        <a href="http://tvoemisto.tv/news/u_kyievi_zdiysnyv_ekstrenu_posadku_litak_shcho_letiv_zi_lvova_u_yegypet_94826.html"/>
        <a href="http://tvoemisto.tv/exclusive/sovist_pasazhyra__ne_naykrashchyy_kontroler_94375.html"/>
        <a href="http://tvoemisto.tv/news/reysy_ernest_airlines_znovu_zatrymuyutsya_na_dekilka_godyn_94185.html"/>
      </related>
    </article>
  </body>
</html>