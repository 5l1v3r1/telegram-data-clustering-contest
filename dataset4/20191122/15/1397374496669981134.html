<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/rukomet/pobeda-rukometasica-srbije-u-prvoj-proveri-pred-sp-393435.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-22T15:47:00+00:00"/>
    <meta property="og:title" content="Pobeda rukometašica Srbije u prvoj proveri pred SP"/>
    <meta property="og:description" content="Ženska rukometna reprezentacija Srbije pobedom je počela takmičenje na &quot;Seul Kupu&quot;, pošto je danas bila bolja od Južne Koreje sa 28:27 (12:14)."/>
  </head>
  <body>
    <article>
      <h1>Pobeda rukometašica Srbije u prvoj proveri pred SP</h1>
      <h2>Ženska rukometna reprezentacija Srbije pobedom je počela takmičenje na "Seul Kupu", pošto je danas bila bolja od Južne Koreje sa 28:27 (12:14).</h2>
      <address><time datetime="2019-11-22T15:47:00+00:00">22 Nov 2019, 15:47</time> by <a rel="author">Beta</a></address>
      <p>Izabranice selektora Ljubomira Obradovića bile su sjajne u finišu, kada su serijom 4:0 za tri minuta sa 24:26 otišle na 28:26.<br/><br/>Nekoliko odbrana Jovane Risović, golovi Dragane Cvijić, Jelene Lavko i Jelene Trifunović, odlična odbrana, i pogodak Ane Kojić 50 sekundi pre kraja, preokrenuli su meč u korist srpskih rukometašica.<br/><br/>Najefikasnija u redovima Srbije bila je Lavko sa sedam golova, Jelena Trifunović je postigla pet, a Dragana Cvijić četiri gola.<br/><br/>Rukometašice Srbije drugi meč na "Seul Kupu" igraju sutra od 8.10 protiv Rusije.</p>
      <p>Izvor: Beta</p>
    </article>
  </body>
</html>