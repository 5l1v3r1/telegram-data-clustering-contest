<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/spor/fifa-dan-super-lig-ekibine-tehdit-ya-5-milyon-dolar-yada-4-yil-h375118.html"/>
    <meta property="og:site_name" content="HABER 61"/>
    <meta property="article:published_time" content="2019-11-22T15:11:14+00:00"/>
    <meta property="og:title" content="FİFA'dan Süper Lig ekibine tehdit! Ya 5 milyon dolar yada 4 yıl ceza!"/>
    <meta property="og:description" content="FIFA'dan Galatasaray'a Rodrigues tehdidi!"/>
  </head>
  <body>
    <article>
      <h1>FİFA'dan Süper Lig ekibine tehdit! Ya 5 milyon dolar yada 4 yıl ceza!</h1>
      <h2>FIFA'dan Galatasaray'a Rodrigues tehdidi!</h2>
      <address>
        <time datetime="2019-11-22T15:11:14+00:00">22 Nov 2019, 15:11</time>
      </address>
      <p><a href="https://www.haber61.net/haberleri/fenerbah%C3%A7e">Fenerbahçe</a> forması giyen Garry Rodrigues’in <a href="https://www.haber61.net/haberleri/galatasaray">Galatasaray</a>’dan Suudi Arabistan’a transferi FIFA’lık oldu.</p>
      <p>Suudi Arabistan’ın Al Ittihad takımı, Garry Rodrigues'i geçtiğimiz sezonun devre arasında Galatasaray'dan kadrosuna katmıştı.</p>
      <p>Arap ekibi oyuncu için Galatasaray Kulübü ile 10 milyon 250 bin Dolar bonservis bedeli karşılığında anlaşmış ve 4.5 yıllık imza attırmıştı. Al Ittihad kulübü sonrasında performansından memnun kalmadığı 28 yaşındaki futbolcuyu bu sezon başında kiralık olarak Fenerbahçe’ye göndermişti.</p>
      <p>Suudi Arabistan basınında yer alan haberlere göre Garry Rodrigues’in Galatasaray’a ödenmesi gereken bonservisiyle alakalı ödemelerinde aksamalar yaşandı.</p>
      <p>
        <b>FIFA sert ceza tehdidi savurdu</b>
      </p>
      <p>Bunun üzerine FIFA’nın devreye girdiği ve Al Ittihad’ı sert bir ceza vereceği konusunda tehdit ettiği bildirildi.</p>
      <p>
        <b>Ya 5 milyon ya transfer yasağı</b>
      </p>
      <p>FIFA’nın Suudi ekibine ödemeleri yapması için kısa bir süre tanıdığı, birkaç gün içerisinde 5 milyon dolarlık bir ödemenin yapılmasını istediği ifade edildi. Aksi takdirde verilecek cezanın iki ya da dört dönem transfer yasağı olabileceği belirtildi.</p>
    </article>
  </body>
</html>