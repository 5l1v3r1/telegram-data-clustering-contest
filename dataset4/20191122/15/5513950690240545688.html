<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/noje/936520-hannah-och-magdalena-graaf-var-inlasta-av-en-man-i-flera-dagar"/>
    <meta property="og:site_name" content="Nyheter24"/>
    <meta property="article:published_time" content="2019-11-22T15:37:13+00:00"/>
    <meta property="og:title" content="Hannah och Magdalena Graaf var inlåsta av en man – i flera dagar"/>
    <meta property="og:description" content="Det är i kvällens &quot;Skavlan&quot; som systrarna Hannah och Magdalena Graaf berättar om en fruktansvärt läskig händelse som inträffade när de var små barn. De blev inlåsta i ett hus av en man i flera dagar."/>
  </head>
  <body>
    <article>
      <h1>Hannah och Magdalena Graaf var inlåsta av en man – i flera dagar</h1>
      <address><time datetime="2019-11-22T15:37:13+00:00">22 Nov 2019, 15:37</time> by <a rel="author" href="https://nyheter24.se/profil/quetzala.blanco" target="_blank">Quetzala Blanco</a></address>
      <p>
        <b>Det är i kvällens "Skavlan" som systrarna Hannah och Magdalena Graaf berättar om en fruktansvärt läskig händelse som inträffade när de var små barn. De blev inlåsta i ett hus av en man i flera dagar.</b>
      </p>
      <p>I kvällens "Skavlan" är systrarna <b>Hannah</b>, 41, och <b>Magdalena Graaf</b>, 44, på besök – och de berättar om en riktigt obehaglig händelse som inträffade när de var små. Vi gissar att det skedde i början av 80-talet.</p>
      <p>En man var kär i systrarnas mamma <b>Linda Bergling</b>, 71, och han var fast besluten att visa både mamman och systrarna Graaf sitt nya hus.</p>
      <p>– Så vi kom dit och det var ett hus. Med samma blommiga röda tapet i hela huset. Och samma heltäckningsmatta i rött i hela huset, berättar Hannah.</p>
      <figure>
        <img src="https://cdn02.nyheter24.se/9c7ab9fd03d802dc05/2019/11/22/1594124/systrarna_graaf.jpg"/>
        <figcaption>Hannah och Magdalena Graaf gästar "Skavlan". Bildkälla: Stella Pictures.</figcaption>
      </figure>
      <h3>Var inlåsta i flera dagar </h3>
      <p>Mannen stängde sedan dörren och gav systrarna ett skräckbesked.</p>
      <p>– Här ska ni bo. Nu är ni hemma, berättar Hannah att mannen sa.</p>
      <p>Magdalena fyller i att mannen även sa att “nu är ni hemma flickor”.</p>
      <p>– Jag tror att vi var inlåsta där i flera dagar va, berättar Magdalena.</p>
      <p>Hannah säger att deras mamma bibehöll sitt lugn och uppmanade flickorna att inte vara rädda. Räddningen blev att en dammsugarförsäljare kom och knackade på hos mannen.</p>
      <p>– Tack och lov att dom fanns på den tiden. Han räddade oss, säger Hannah.</p>
      <p>
        <i>"Skavlan" sänds i SVT1 ikväll 21.00.</i>
      </p>
      <p><a href="https://nyheter24.se/magdalena-graaf">Magdalena Graaf<br/></a>/<br/><a href="https://nyheter24.se/hannah-graaf">Hannah Graaf</a></p>
      <figure>
        <a href="https://nyheter24.se/profil/quetzala.blanco">
          <img src="https://cdn01.nyheter24.se/6bb99869024b004b00/profile/avatars/6_1557928660.jpg"/>
        </a>
      </figure>
      <p><a href="https://nyheter24.se/profil/quetzala.blanco">Quetzala Blanco </a><br/>quetzala.blanco@nyheter24.se</p>
    </article>
  </body>
</html>