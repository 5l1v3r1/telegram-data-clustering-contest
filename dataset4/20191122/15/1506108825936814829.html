<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-fenerbahce-fenerbahcede-11-netlesiyor-353038"/>
    <meta property="og:site_name" content="Fotospor"/>
    <meta property="article:published_time" content="2019-11-22T15:52:00+00:00"/>
    <meta property="og:title" content="Fenerbahçe'de 11 netleşiyor"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>Fenerbahçe'de 11 netleşiyor</h1>
      <address>
        <time datetime="2019-11-22T15:52:00+00:00">22 Nov 2019, 15:52</time>
      </address>
      <p>Fenerbahçe teknik direktörü Ersun Yanal’ın Malatya deplasmanında forma vereceği oyuncular netleşiyor. Deneyimli teknik adam, Vedat Muriç'in yokluğunda hücum hattında nasıl bir kurgu oluşturacağını düşünüyor.</p>
      <p>Kalede, her zamanki gibi Altay görev alacak. Kasımpaşa karşılaşmasında kırmızı kart gören Mauricio Isla'nın yerine Nabil Dirar’ın sağ bekte forma giymesi bekleniyor.</p>
      <p>Savunma hattındaki diğer isimler ise; Serdar Aziz, Zanka ve Hasan Ali Kaldırım olacak.</p>
      <p>Sakatlığı bulunan Max Kruse’nin yokluğunda orta sahada; Gustavo, Ozan Tufan ve Emre Belözoğlu görev yapacak.</p>
      <p>Hücum hattında ise çeşitli seçenekler söz konusu. Vedat Muriç’in yokluğunda formaya en yakın isim Mevlüt Erdinç. Moses ve Rodrigues’in de kanatlarda yer alması bekleniyor.</p>
      <p>Teknik direktör Ersun Yanal'ın Moses’ı ileride oynatması halinde ise Mevlüt'ün yerine Zajc veya Tolga Ciğerci sahada olabilir.</p>
      <p>Kaynak: TRT SPOR</p>
    </article>
  </body>
</html>