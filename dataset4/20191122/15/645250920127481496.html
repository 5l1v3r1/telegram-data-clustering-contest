<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/ota/perifereies/aytoi-einai-oi-kakopoioi-poy-listeyan-kai-eklevan-stin-athina-foto/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-22T15:33:21+00:00"/>
    <meta property="og:title" content="Αυτοί είναι οι κακοποιοί που λήστευαν και έκλεβαν στην Αθήνα (φωτο)"/>
    <meta property="og:description" content="Η Διεύθυνση Ασφάλειας Αττικής, μετά από συστηματική έρευνα, κατάφερε να βάλει τέλος στη δράση πολυμελούς εγκληματικής οργάνωσης που διέπραττε συστηματικά"/>
  </head>
  <body>
    <article>
      <h1>Αυτοί είναι οι κακοποιοί που λήστευαν και έκλεβαν στην Αθήνα (φωτο)</h1>
      <address><time datetime="2019-11-22T15:33:21+00:00">22 Nov 2019, 15:33</time> by <a rel="author">Νικολέτα Αρκολάκη</a></address>
      <p>Η Διεύθυνση Ασφάλειας Αττικής, μετά από συστηματική έρευνα, κατάφερε να βάλει τέλος στη δράση πολυμελούς εγκληματικής οργάνωσης που διέπραττε συστηματικά ληστείες και κλοπές στην ευρύτερη περιοχή του κέντρου της Αθήνας.</p>
      <p>Την υπόθεση χειρίστηκε η Υποδιεύθυνση Ασφάλειας Αθηνών, η οποία σε οργανωμένη αστυνομική επιχείρηση, συνέλαβε προχθές (14-11-2019), δεκαοκτώ (18) αλλοδαπούς, μέλη της οργάνωσης.</p>
      <p>Η δικογραφία που σχηματίστηκε περιλαμβάνει συνολικά (38) άτομα, από τα οποία πέντε (5) είναι έγκλειστα σε Καταστήματα Κράτησης της χώρας.</p>
      <p>Την επιχείρηση συνέδραμαν τα Τμήματα Ασφαλείας Ακροπόλεως και Καλλιθέας και η Ομάδα Πρόληψης και Καταστολής Εγκληματικότητας (Ο.Π.Κ.Ε.).</p>
      <p>Από την έως τώρα αστυνομική έρευνα και την ανάλυση όλων των στοιχείων και δεδομένων της υπόθεσης, έχει ταυτοποιηθεί ότι τα μέλη της εγκληματικής οργάνωσης έχουν διαπράξει:</p>
      <ul>
        <li>(65) κλοπές από Ι.Χ.Ε. αυτοκίνητα,</li>
        <li>(29) κλοπές σε διερχόμενους πεζούς,</li>
        <li>(2) κλοπές σε γραφεία και</li>
        <li>(5) ληστείες με χρήση σωματικής βίας και απειλή μαχαιριού σε πεζούς.</li>
      </ul>
      <p>Για την εξάρθρωση της εγκληματικής οργάνωσης προηγήθηκε πλήρης «χαρτογράφηση» της δραστηριότητας των μελών της και του τρόπου δράσης τους ( modus operandi ).</p>
      <p>Όπως προέκυψε, η εγκληματική οργάνωση δρούσε τουλάχιστον από τον Μάρτιο του 2019 και δραστηριοποιούνταν κυρίως στις περιοχές του Συντάγματος, της Ακρόπολης, των Εξαρχείων, της Ομόνοιας και του Νέου Κόσμου, αλλά και στην ευρύτερη περιοχή του κέντρου της Αθήνας.</p>
      <p>Τα μέλη της οργάνωσης «στόχευαν» κυρίως διερχόμενους πεζούς, τουρίστες-επισκέπτες και σταθμευμένα οχήματα, αφαιρώντας χρήματα, τιμαλφή, ηλεκτρονικές συσκευές και προσωπικά αντικείμενα.</p>
      <p>Ως προς τον τρόπο δράσης τους, για τις ληστείες και κλοπές σε βάρος πεζών, λειτουργούσαν με «ομάδες κρούσης», από τουλάχιστον τρία άτομα με συγκεκριμένους ρόλους.</p>
      <p>Το πρώτο και πιο έμπειρο άτομο ήταν επιφορτισμένο να εντοπίσει τον «στόχο», συνήθως άτομα προχωρημένης ηλικίας, γυναίκες καθώς και άτομα νεαρότερης ηλικίας με μειωμένη σωματική διάπλαση, ενώ προτιμούσαν να δρουν σε απομονωμένα-απόμερα σημεία.</p>
      <p>Στις περισσότερες περιπτώσεις εκμεταλλεύονταν το συνωστισμό και με γρήγορες κινήσεις αφαιρούσαν όλα τα αντικείμενα ή μέρος αυτών, δίχως να γίνουν αντιληπτοί.</p>
      <p>Σε ό,τι αφορά στις κλοπές από σταθμευμένα αυτοκίνητα, τα μέλη της οργάνωσης τα επέλεγαν με ιδιαίτερη προσοχή, ανάλογα με το βαθμό παλαιότητας και τα αντικλεπτικά συστήματα που έφεραν, ενώ προτιμούσαν οχήματα που ήταν παρκαρισμένα σε απόμερα σημεία. Αφού επέλεγαν το «όχημα-στόχο», παραβίαζαν τις κλειδαριές ή έσπαζαν τα φινιστρίνια και αφαιρούσαν όλα τα πολύτιμα αντικείμενα.</p>
      <p>Σε όλες τις περιπτώσεις, λάμβαναν προληπτικά μέτρα αντιπαρακολούθησης και έχοντας άριστη γνώση της γεωγραφικής διαμόρφωσης των περιοχών όπου δρούσαν, φρόντιζαν να ενσωματώνονται στο πλήθος παραμένοντας αθέατοι. Παράλληλα, ένα μέλος από κάθε ομάδα αναλάμβανε ρόλο «τσιλιαδόρου», προκειμένου να ενημερώνει τους υπόλοιπους για ενδεχόμενη αστυνομική παρουσία.</p>
      <p>Μετά την αφαίρεση των αντικειμένων, απομακρύνονταν από το σημείο με γρήγορες κινήσεις και παρέδιδαν αμέσως τα κλοπιμαία σε συνεργό τους, που δεν είχε εμπλακεί στην κλοπή ή τη ληστεία.</p>
      <p>Τα κλοπιμαία τα διοχέτευαν σε δίκτυο κλεπταποδόχων, το οποίο είχαν αναπτύξει, επτά (7) από τους οποίους περιλαμβάνονται στους συλληφθέντες. Μάλιστα, στο πλαίσιο της έρευνας εξακριβώθηκε πλήρως η διαδικασία διοχέτευσης των κλοπιμαίων από τους φυσικούς αυτουργούς στους κλεπταποδόχους, σε συγκεκριμένους χώρους στο κέντρο της Αθήνας.</p>
      <p>Στις έρευνες που πραγματοποιήθηκαν βρέθηκαν και κατασχέθηκαν:</p>
      <ul>
        <li>(169) κινητά τηλέφωνα,</li>
        <li>(53) ηλεκτρονικές συσκευές tablet,</li>
        <li>(228) εξαρτήματα κινητών τηλεφώνων,</li>
        <li>(16) μαχαίρια, πτυσσόμενα στιλέτα και σουγιάδες,</li>
        <li>(115) κάρτες SIM,</li>
        <li>χρηματικό ποσό (1.790) ευρώ,</li>
        <li>(2) τηλεοράσεις και</li>
        <li>πλήθος κοσμημάτων.</li>
      </ul>
      <p>Η αξία των αφαιρεθέντων αντικειμένων και χρηματικών ποσών υπολογίζεται ότι ξεπερνά τις (180.000) ευρώ.</p>
      <p>Αξίζει να σημειωθεί ότι από το 2010 τα μέλη της οργάνωσης έχουν απασχολήσει κατ’ επανάληψη τις διωκτικές Αρχές για παρόμοια αδικήματα και έχουν συλληφθεί συνολικά πάνω από (200) φορές.</p>
      <p>Κατά τις συλλήψεις τους δήλωναν ψευδή διεύθυνση κατοικίας, με προφανή σκοπό την απόκρυψη της διαμονής τους και τη δυσχέρεια εντοπισμού των ιδίων και των κλοπιμαίων.</p>
      <p>Επίσης, δήλωναν συνεχώς διαφορετικά στοιχεία ταυτότητας, αλλά και διαφορετικές ημερομηνίες γέννησης, επικαλούμενοι παράλληλα και διάφορες εθνικότητες.</p>
      <p>Η πλειοψηφία των μελών της οργάνωσης φέρεται να μην εργάζεται ή να μην έχει εργαστεί ποτέ, γεγονός το οποίο οδηγεί στο ασφαλές συμπέρασμα ότι είχαν ως μοναδικό μέσο βιοπορισμού τους τη διάπραξη ληστειών, κλοπών κ.λπ.</p>
      <p>Η δικογραφία που σχηματίστηκε σε βάρος τους αφορά στα αδικήματα της εγκληματικής οργάνωσης, ληστείες και διακεκριμένες περιπτώσεις κλοπών κατά συναυτουργία, τετελεσμένες και σε απόπειρα, παράβαση της νομοθεσίας για τα όπλα, καθώς και αποδοχή και διάθεση προϊόντων εγκλήματος κατά συναυτουργία και κατ’ εξακολούθηση.</p>
      <p>Οι συλληφθέντες οδηγήθηκαν χθες στην αρμόδια Εισαγγελία, ενώ η αστυνομική έρευνα για την ταυτοποίηση και σύλληψη συνεργών τους συνεχίζεται.</p>
      <p>Συγκεκριμένα πρόκειται για τους συλληφθέντες:</p>
      <p>(επ) CHARAFE ή MESSAI (ον) MESSAI ή CHARAF ή CHARFELDINNE του TOYFUK ή TOFEK ή FAWFIK και της SAMIYA ή SAMIA ή GAMIA, γεν. 1997 ή 1998 στην Αλγερία ή στην Λιβύη,</p>
      <figure>
        <img src="https://www.dikaiologitika.gr/images/kakopoios-10.jpg"/>
      </figure>
      <p>(επ) MUSTAFA ή ABU ABAS (ον) ABAS ABU ή MUSTAFA του AHMET AHMED AHMAD και της AISHA ή AICHA ή AISA, γεν. 1990 στο Μαρόκο</p>
      <figure>
        <img src="https://www.dikaiologitika.gr/images/kakopoios-9.jpg"/>
      </figure>
      <p>(επ) KARMODA ή MIRE ή REFSI ή ABDELHAMID ή KARMOD ή KARMUT (ον) MIRI ή ARMOUDA ή EL HACHEMI ή AMIN ή MIRI του AHMED ή AHMAD και της HOPIYA ή HOURA ή NASIRA ή MARIA ή HORIA, γεν. 1986 ή 1990 ή 1987 στην Αλγερία,</p>
      <figure>
        <img src="https://www.dikaiologitika.gr/images/kakopoios-8.jpg"/>
      </figure>
      <p>(επ) ΑΒ DIKADIR ή MOHAMED ή AMDIKADIR ή ABDUL KADI ή BOUNIHI (ον) MOHAMED ή ABDULKADI ή AMDMADIR ή MOHAMED ή KARIM του AMIN ή ABDALKADIR και της HAIRA ή KAGRHAM, γεν. 1983 στην Αλγερία,</p>
      <figure>
        <img src="https://www.dikaiologitika.gr/images/kakopoios-7.jpg"/>
      </figure>
      <p>(επ) MOHAMAID ή ABUTAIRO ή MOAHMED ή MOHAMAD ή MOHAMMAD ή MOHAMAID (ον) SAMIR ή MISIR ή ABOUTAYROU ή SAMI ABOUTAYROU του MESIR MOHAMED MECHIR MOSHIR και της LEYLA ή LAILA ή LAYLA, γεν. 1986 στην Αλγερία,</p>
      <figure>
        <img src="https://www.dikaiologitika.gr/images/kakopoios-6.jpg"/>
      </figure>
      <p>(επ) IZAKE ή IZAK ή ESAK ή ISAK ή GALLEGOS DOMINGUES ή NIEVES (ον) YASIN ή JOSE IGNACIO ή ANTONIO JESUS του KADOUR ή PAKO και της HADA ή MARIA, γεν. 1960 ή 1963 στην Αλγερία,</p>
      <figure>
        <img src="https://www.dikaiologitika.gr/images/kakopoios-5_0.jpg"/>
      </figure>
      <p>(επ) ZEKRAOUI (ον) MOHAMED του DJELLOUL και της ELBAHDJA, γεν. 1980 στην Αλγερία,</p>
      <figure>
        <img src="https://www.dikaiologitika.gr/images/kakopoios-4_0.jpg"/>
      </figure>
      <p>(επ) ABDALLAH (ον) KHALILI του ALI και της OM – YASSER, γεν. 1990 στην Αλγερία,</p>
      <figure>
        <img src="https://www.dikaiologitika.gr/images/kakopoios-3_0.jpg"/>
      </figure>
      <p>(επ) GUENZET (ον) WAIL του DJAMAL και της HAKIMA, γεν. 1998 στην Αλγερία,</p>
      <figure>
        <img src="https://www.dikaiologitika.gr/images/kakopoios-2_0.jpg"/>
      </figure>
      <p>(επ) MAHMOOD ή MAHMOOD ή YASSINE (ον) YASSIR ή YASSIN ή MAHMAOUD ή MAHMOOD του AHMAD SAID και της FATIMA ή KHADIGA ή KHADIJA, γεν.1998 ή 1999 στο Μαρόκο</p>
      <figure>
        <img src="https://www.dikaiologitika.gr/images/kakopoios-1_0.jpg"/>
      </figure>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/ipourgeia/opeka-epidoma-paidioy-pote-tha-fanoyn-stis-trapezes-ta-chrimata/"/>
        <a href="https://www.aftodioikisi.gr/ipourgeia/apokalyptiria-kai-anakoinoseis-gia-to-koinoniko-merisma/"/>
        <a href="https://www.aftodioikisi.gr/ergasiaka-ypallilwn-ota/ergazomenoi-koinofeloys-ochi-stis-apolyseis-paratasi-ton-symvaseon/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/ipourgeia/epidoma-thermansis-poies-epipleon-perioches-perilamvanontai-analytikoi-pinakes/"/>
        <a href="https://www.aftodioikisi.gr/ipourgeia/koinoniko-merisma-einai-episimo-poio-poso-tha-dothei-quot-stocheymena-quot/"/>
        <a href="https://www.aftodioikisi.gr/ipourgeia/epidomata-oriaki-meiosi-proypologismoy-opeka-poia-tha-dothoyn-to-2020-lista-pinakes/"/>
      </related>
    </article>
  </body>
</html>