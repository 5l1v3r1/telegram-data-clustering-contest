<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/scena.147.html:831751-Vise-od-svega-smo-zeleli-dete-ali-to-nije-bilo-izvodljivo-Jelisaveta-i-Milos-Teodosic-otkrili-kako-su-se-borili-za-potomstvo"/>
    <meta property="og:site_name" content="Вечерње новости"/>
    <meta property="article:published_time" content="2019-11-22T15:09:00+00:00"/>
    <meta property="og:title" content="&quot;Više od svega smo želeli dete, ali to nije bilo izvodljivo&quot;: Jelisaveta i Miloš Teodosić otkrili kako su se borili za potomstvo"/>
    <meta property="og:description" content="Jelisaveta Orašanin sa košarkašem Milošom Teodosićem danas ima devetomesečnu ćerku Petru"/>
  </head>
  <body>
    <article>
      <h1>"Više od svega smo želeli dete, ali to nije bilo izvodljivo": Jelisaveta i Miloš Teodosić otkrili kako su se borili za potomstvo</h1>
      <address><time datetime="2019-11-22T15:09:00+00:00">22 Nov 2019, 15:09</time> by <a rel="author">Novosti online</a></address>
      <p>
        <b>Jelisaveta Orašanin sa košarkašem Milošom Teodosićem danas ima devetomesečnu ćerku Petru</b>
      </p>
      <p>Jelisaveta Orašanin sa košarkašem Milošom Teodosićem danas ima devetomesečnu ćerku Petru.<br/><br/>Glumica je za magazin "Hello" otkrila kako put do majčinstva nije bio lak jer je morala da se podvrgne vantelesnoj oplodnji, a svoje iskustvo deli sa javnosti kako bi pružila podršku drugim ženama koje prolaze kroz to.<br/><br/>- Više od svega smo želeli dete, ali zbog trombofilije, koja izaziva zgrušavanje krvi, to nije bilo izvodljivo. Srećom, medicina je napredovala, podvrgla sam se vantelesnoj oplodnji i prošla pravi mali hormonski rolerkoster, ali danas imamo Petru. Priča sa srećnim krajem, što je jedino važno. Mnoge žene suočavaju se sa istim problemom, ali je najvažnije ne gubiti nadu i biti uporan, rekla je Jelisaveta za magazin "Hello".<br/><br/>Trombofilija predstavlja sklonost ka nastanku krvnog ugruška (tromba) koji nastaje kao posledica urođenog i/ili stečenog poremećaja zgrušavanja krvi. Tako nastali tromb može da začepi krvni sud što dovodi do venske/arterijske tromboze.<br/><br/>Postoje studije koje trombofiliju povezuju sa uzrocima primarnog steriliteta (što je nemogućnost zatrudnjivanja uopšte), kao posledice mnogobrojnih krvnih ugrušaka koji se stvaraju na endometrijumu i sprečavaju implantaciju embriona.<br/>Jelisaveta se porodila u februaru 2019. godine, a u braku sa Teodosićem je nešto više od dve godine. Pre toga su se zabavljali šest meseci.</p>
      <related>
        <h4>Srodne vesti</h4>
        <a href="http://www.novosti.rs/vesti/sport.295.html:831570-Djordjevic-sokirao-odlukom-u-Andori-Ostavio-Teodosica-na-klupi-izgubio-utakmicu-pa-onda-imao-cudno-objasnjenje"/>
        <a href="http://www.novosti.rs/vesti/sport.295.html:831075-Kada-god-da-se-razigra-uvek-bude-MVP-Teodosicu-bas-prija-sloboda-na-terenu-VIDEO"/>
        <a href="http://www.novosti.rs/vesti/sport.295.html:828880-Srbi-pod-obrucima-Teodosic-dominira-Evrokupom-Obradovicev-najtezi-poraz-u-karijeri"/>
        <a href="http://www.novosti.rs/vesti/sport.295.html:827460-Obradovic-o-majstoriji-Teodosica-Nismo-smeli-to-da-dozvolimo-VIDEO"/>
      </related>
    </article>
  </body>
</html>