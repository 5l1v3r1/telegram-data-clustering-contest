<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837265-genprokuratura-pragne-aktivizuvati-borotbu-z-koruptsiyeyu-na-odeschini"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T15:30:00+00:00"/>
    <meta property="og:title" content="Генпрокуратура прагне активізувати боротьбу з корупцією на Одещині"/>
    <meta property="og:description" content="КИЇВ. 22 листопада. УНН. В Генеральній прокуратурі, наголосили про необхідності вжиття додаткових заходів щодо посилення ефективності роботи по боротьбі з …"/>
  </head>
  <body>
    <article>
      <h1>Генпрокуратура прагне активізувати боротьбу з корупцією на Одещині</h1>
      <address><time datetime="2019-11-22T15:30:00+00:00">22 Nov 2019, 15:30</time> by <a rel="author">Анна Мурашко</a></address>
      <p><b>КИЇВ. 22 листопада. УНН.</b> В Генеральній прокуратурі, наголосили про необхідності вжиття додаткових заходів щодо посилення ефективності роботи по боротьбі з корупцією та злочинністю в Одеській області. Про це <b>УНН</b> повідомляє з посиланням на пресслужбу ГПУ.</p>
      <p>Так, заступник Генпрокурора Віктор Трепак констатував, що недостатніми є результати протидії організованій злочинності на пріоритетних напрямах щодо боротьби з контрабандою та корупцією на кордоні, у кредитно-фінансовій та банківській сферах, у сфері земельних відносин. Так, поза увагою залишено протидію корупції в судовій гілці влади, органах місцевого самоврядування, земельній сфері.</p>
      <p>"Кримінальні провадження за фактами викриття діяльності "конвертаційних центрів", легалізації (відмивання) доходів, одержаних злочинним шляхом, відсутні. Турбує стан додержання конституційних прав громадян у кримінальних провадженнях у сфері злочинів проти власності", - розповів Трепак.</p>
      <p>Нагадаємо, в Одесі <a href="https://www.unn.com.ua/uk/news/1831856-v-odesi-prokuror-zaproponuvav-vityagti-z-sizo-pidozryuvanogo-za-10-tis-dolariv?fbclid=IwAR3zmVu9RbpmASBO1VovMox058PgBAIbz0XDO7w5VkJVUyK3M5uPWww8nTI">прокурор запропонував</a> “витягти” з СІЗО підозрюваного за 10 тис. доларів.</p>
    </article>
  </body>
</html>