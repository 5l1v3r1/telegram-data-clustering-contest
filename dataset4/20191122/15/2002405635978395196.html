<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291503,gersdorf-powiedziala-kiedy-sad-najwyzszy-zajmie-sie-wyrokiem-tsue-ws-krs"/>
    <meta property="og:site_name" content="na:Temat"/>
    <meta property="article:published_time" content="2019-11-22T15:54:58+00:00"/>
    <meta property="og:title" content="To będzie najgorszy prezent dla PiS. Gersdorf wyjawiła, kiedy SN zajmie się wyrokiem TSUE"/>
    <meta property="og:description" content="Trybunał Sprawiedliwości Unii Europejskiej orzekł, że sprawą Izby dyscyplinarnej powinien zająć się sam Sąd Najwyższy, dlatego pałeczka została przekazana na stronę polskiego wymiaru sprawiedliwości. Kiedy SN będzie rozpatrywał niezależność nowej izby utworzonej przez PiS? Na to pytanie dała odpowiedź prezes sądu Małgorzata Gersdorf."/>
  </head>
  <body>
    <article>
      <h1>To będzie najgorszy prezent dla PiS. Gersdorf wyjawiła, kiedy SN zajmie się wyrokiem TSUE</h1>
      <address><time datetime="2019-11-22T15:54:58+00:00">22 Nov 2019, 15:54</time> by <a rel="author">Adam Nowiński</a></address>
      <p>Trybunał Sprawiedliwości Unii Europejskiej orzekł, że sprawą Izby dyscyplinarnej powinien zająć się sam Sąd Najwyższy, dlatego pałeczka została przekazana na stronę polskiego wymiaru sprawiedliwości. Kiedy SN będzie rozpatrywał niezależność nowej izby utworzonej przez PiS? Na to pytanie dała odpowiedź prezes sądu Małgorzata Gersdorf.<br/><br/><br/>– Sprawa, w której zostały zadane pytania prejudycjalne do Trybunału Sprawiedliwości UE dotyczące niezależności Izby Dyscyplinarnej, zostanie rozstrzygnięta niezwłocznie; być może jeszcze przed świętami – zapowiedziała w piątek podczas konferencji prasowej I prezes Sądu Najwyższego Małgorzata Gersdorf.<br/><br/><a href="https://natemat.pl/291099,wyrok-tsue-ws-sadu-najwyzszego-jest-komentarz-prof-malgorzaty-gersdorf">TSUE orzekł we wtorek</a>, że to Sąd Najwyższy ma ocenić, czy izba stworzona przez PiS jest od niego niezależna i funkcjonuje w sposób bezstronny. To ona w końcu zajmuje się sporami dot. przejścia sędziów SN w stan spoczynku. <br/><br/>Jeśli więc SN uznałby, że Izba Dyscyplinarna to nic innego jak aparat wykonawczy poleceń polityków PiS, to <a href="https://natemat.pl/277163,malgorzata-gersdorf-o-opinii-tsue-sygnal-wiecej-niz-ostrzegawczy">zdaniem TSUE</a> Sąd Najwyższy mógłby przestać stosować przepisy na mocy których funkcjonuje wspomniana izba.<br/><br/>Akta sprawy z TSUE są od czwartku w sejfie prezesa Izby Pracy i Ubezpieczeń Społecznych Józefa Iwulskiego. Prof. Gersdorf dodała, że SN odniesie się do wskazań TSUE dotyczących przymiotów, które musi posiadać niezależny i niezawisły sąd.<br/><br/><i>źródło: <a href="https://wiadomosci.onet.pl/kraj/kiedy-sad-najwyzszy-zajmie-sie-sprawa-w-ktorej-orzekal-tsue-malgorzata-gersdorf/gc19yj6">Onet.pl</a></i></p>
    </article>
  </body>
</html>