<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/nosecnico-do-smrti-zgrizli-psi-poskodbe-so-bile-grozljive-252338"/>
    <meta property="og:site_name" content="Slovenske novice"/>
    <meta property="article:published_time" content="2019-11-22T15:12:00+00:00"/>
    <meta property="og:title" content="Nosečnico do smrti zgrizli psi"/>
    <meta property="og:description" content="V soboto so v bližini francoskega kraja Villers-Cotterêts našli truplo nosečnice, ki je odšla v gozd na sprehod s kužki, poroča 24sata. Ugotovili so, da gre za 29-letno Eliso Pilarski, ki so jo..."/>
  </head>
  <body>
    <article>
      <h1>Nosečnico do smrti zgrizli psi</h1>
      <h2>V gozdu je potekal obsežen lov na jelene.</h2>
      <address><time datetime="2019-11-22T15:12:00+00:00">22 Nov 2019, 15:12</time> by <a rel="author">P. K.</a></address>
      <p>V soboto so v bližini francoskega kraja Villers-Cotterêts našli truplo nosečnice, ki je odšla v gozd na sprehod s kužki, poroča <i>24sata</i>. Ugotovili so, da gre za 29-letno <b>Eliso Pilarski</b>, ki so jo do smrti pogrizli lovski psi, ki so bili v času njenega sprehoda v gozdu. V tistem času je namreč potekal organiziran lov na jelene. <br/><br/>Obdukcija je pokazala, da je bila nosečnica povsem pogrizena, predvsem v predelu glave. Policije je že testirala 93 lovskih psov, da bi ugotovila, katera žival ji je povzročila smrtne poškodbe, in sicer s primerjavo DNK ženske in živali. Pregledali so tudi pet psov, ki so bili v lasti žrtve. </p>
      <h3>Zaslutila je, da se bo zgodilo nekaj hudega</h3>
      <p>Nesrečna Elisa je, ko je bila na sprehodu, po telefonu svojemu partnerju izrazila bojazen, da jo bodo napadli psi. Očitno prej ni vedela, da v bližini poteka lov takšnih razsežnosti, nevarnosti pa se je zavedla šele, ko so se njeni psi srečali z lovskimi. Elisa in njen partner sta sicer živela v hiši na robu gozdu.<br/> </p>
    </article>
  </body>
</html>