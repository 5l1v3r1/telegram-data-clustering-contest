<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2823710-es-spodivaetsa-so-normandska-zustric-stane-krokom-do-miru-na-donbasi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T15:03:00+00:00"/>
    <meta property="og:title" content="ЄС сподівається, що &quot;нормандська зустріч&quot; стане кроком до миру на Донбасі"/>
    <meta property="og:description" content="У Євросоюзі сподіваються, що зустріч лідерів країн &quot;нормандської четвірки&quot; стане важливим кроком у мирному врегулюванні конфлікту на Донбасі при повному дотриманні суверенітету, незалежності та територіальної цілісності України."/>
  </head>
  <body>
    <article>
      <h1>ЄС сподівається, що "нормандська зустріч" стане кроком до миру на Донбасі</h1>
      <h2>У Євросоюзі сподіваються, що зустріч лідерів країн "нормандської четвірки" стане важливим кроком у мирному врегулюванні конфлікту на Донбасі при повному дотриманні суверенітету, незалежності та територіальної цілісності України.</h2>
      <address>
        <time datetime="2019-11-22T15:03:00+00:00">22 Nov 2019, 15:03</time>
      </address>
      <p>Про це йдеться у заяві Європейського Союзу, виголошеній під час засідання Постійної ради ОБСЄ 21 листопада у Відні, повідомляє власний кореспондент Укрінформу.</p>
      <p>"Ми вітаємо оголошення дати чергової зустрічі лідерів держав у межах "нормандського формату". Ми сподіваємося, що ця зустріч матиме результатом конкретні заходи, спрямовані на припинення насильства та полегшення страждань мирних жителів, і, таким чином, може стати важливим кроком у мирному врегулюванні конфлікту при повному дотриманні суверенітету, незалежності та територіальної цілісності України", - йдеться у зверненні.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2822272-politvazni-peremira-kordon-i-vibori-zelenskij-nazvav-osnovni-normandski-temi.html">Політв’язні, перемир’я, кордон і вибори: Зеленський назвав основні "нормандські" теми</a>
      </blockquote>
      <p>Як зазначили в ЄС, це можливо лише "за наявності сильної політичної волі в обох сторін".</p>
      <p>"У цьому зв'язку ми вдячні українському керівництву за його непохитну відданість мирному врегулюванню конфлікту і закликаємо Росію діяти так само", - зазначається у заяві.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2822911-normandskij-samit-rozmorozit-situaciu-sodo-donbasu-razumkov.html">Нормандський саміт “розморозить” ситуацію щодо Донбасу — Разумков</a>
      </blockquote>
      <p>Водночас, у Євросоюзі привітали прогрес на трьох ділянках розведення сил та засобів на <a href="https://www.ukrinform.ua/tag-donbas">Донбасі</a>, а також будівництво моста біля Станиці Луганської.</p>
      <p>Як повідомляв Укрінформ, саміт за участю лідерів України, Франції, Німеччини та Росії (так званої Нормандської четвірки) запланований на 9 грудня в Парижі.</p>
    </article>
  </body>
</html>