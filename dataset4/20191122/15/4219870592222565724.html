<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/reportaze/aktuelno.293.html:831765-Misterija-slicice-313-Svet-nije-ni-trebalo-da-vidi-ovaj-detalj-ubistva-Dzona-Kenedija-VIDEO"/>
    <meta property="og:site_name" content="Вечерње новости"/>
    <meta property="article:published_time" content="2019-11-22T15:58:00+00:00"/>
    <meta property="og:title" content="Misterija sličice 313: Svet nije ni trebalo da vidi ovaj detalj ubistva Džona Kenedija (VIDEO)"/>
    <meta property="og:description" content="Čovek koji stoji iza jedinog snimka atentata na američkog predsednika Džona Kenedija 22. novembra 1963. godine bio je krojač Abraham Zapruder."/>
  </head>
  <body>
    <article>
      <h1>Misterija sličice 313: Svet nije ni trebalo da vidi ovaj detalj ubistva Džona Kenedija (VIDEO)</h1>
      <address><time datetime="2019-11-22T15:58:00+00:00">22 Nov 2019, 15:58</time> by <a rel="author">Novosti online</a></address>
      <p>
        <b>Čovek koji stoji iza jedinog snimka atentata na američkog predsednika Džona Kenedija 22. novembra 1963. godine bio je krojač Abraham Zapruder.</b>
      </p>
      <p>Čovek koji stoji iza jedinog snimka atentata na američkog predsednika Džona Kenedija 22. novembra 1963. godine bio je krojač Abraham Zapruder.<br/><br/>Tačno 486 sličica filma nastalo je tog sunčanog dana u Dalasu, a svega 26 sekundi prati jedan od najpoznatijih zločina u svetskoj istoriji.<br/><br/>Međutim, malo je poznato da je Zapruder lično tražio da se ne objavi jedna sličica iz čitavog filma. Sličica broj 313 davala mu je noćne more zato što se jasno vidi trenutak kada metak prolazi kroz Kenedijevu glavu. Trebalo je da prođe više od decenija nakon ubistva u Dalasu da američka i svetska javnost napokon vide taj ključni kadar.<br/><br/>Kako piše Smitsonijan, Zapruder je prodao magazinu Lajf autorska prava na film za 150.000 dolara, ali je jasno rekao da ne želi da objavi ključnu scenu.<br/><br/>Lajf se složio, ali, naravno, neko je objavio čitav film, zajedno sa sličicom 313.<br/><br/>U pitanju je bio Heraldo Rivera, slavni televizijski voditelj.<br/><br/>Kad je 1975. godine prvi put prikazao čitav film, američka javnost videla je nešto o čemu su tek čitali i tako su se rodile prve teorije zavere.<br/><br/>Kad je iduće, 1976. godine, posebna komisija krenula s novom istragom ubistva, odlučili su da budu temeljniji.<br/><br/>Po završetku istrage, tri godine kasnije, zaključili su da su CIA i FBI zadržali neke ključne dokumente i nisu ih isporučili ranijim istragama. Daleko najkontroverzniji zaključak došao je slušanjem snimka s policijskog radija koji je navodno zabeležio i četvrti pucanj s brežuljka ispred Kenndijeve povorke.</p>
      <figure>
        <iframe src="https://www.youtube.com/embed/Mwy6Q9_cUwc" width="560" height="315" data-service="Youtube" scrolling="no"/>
      </figure>
      <p>To bi značilo da je postojao i drugi ubica i da je Li Harvi Osvald bio samo deo veće zavere. Ipak, Američka akademija nauka je zaključila da snimak nije adekvatan dokaz. Tako je istraga došla na početak.<br/><br/>Teorija zavera bilo je mnogo, a većina je aktuelna i danas.<br/><br/>Primera radi, neki ističu da je jedan od Kenedijevih telohranitelja slučajno ubio predsednika. Kada je Osvald zapucao, agent tajne službe Džordž Hikej uzeo je automatsku pušku kako bi uzvratio vatru. Kada je auto iznenada stao, on je greškom pucao.<br/><br/>(Ekspres.hr)</p>
      <related>
        <h4>Srodne vesti</h4>
        <a href="http://www.novosti.rs/vesti/scena.147.html:827987-Nije-uspeo-da-zavede-Sofiju-Loren-ali-na-njega-su-bile-slabe-mnoge-glumice-Sve-ljubavne-afere-Kenedija"/>
        <a href="http://www.novosti.rs/vesti/naslovna/zanimljivosti/aktuelno.288.html:742079-Kenedijeva-stolica-za-ljuljanje-prodata-na-aukciji"/>
        <a href="http://www.novosti.rs/vesti/planeta.299.html:692679-Otkrivaju-se-tajne-ubistva-Dzona-Kenedija"/>
      </related>
    </article>
  </body>
</html>