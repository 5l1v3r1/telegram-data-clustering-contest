<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://atv.be/nieuws/antwerpen-wint-prestigieuze-europese-prijs-voor-participatietraject-de-grote-verbinding"/>
    <meta property="og:site_name" content="atv"/>
    <meta property="article:published_time" content="2019-11-22T15:14:00+00:00"/>
    <meta property="og:title" content="Antwerpen wint prestigieuze Europese prijs voor participatietraject De Grote Verbinding"/>
    <meta property="og:description" content="Gisterenavond vond in Praag (Tsjechië) de jaarvergadering plaats van Eurocities, een netwerk van de belangrijkste Europese steden. Daar werden ook de Eurocities awards uitgereikt voor uitstekende prestaties"/>
  </head>
  <body>
    <article>
      <h1>Antwerpen wint prestigieuze Europese prijs voor participatietraject De Grote Verbinding</h1>
      <address>
        <time datetime="2019-11-22T15:14:00+00:00">22 Nov 2019, 15:14</time>
      </address>
      <p>
        <b>Gisterenavond vond in Praag (Tsjechië) de jaarvergadering plaats van Eurocities, een netwerk van de belangrijkste Europese steden. Daar werden ook de Eurocities awards uitgereikt voor uitstekende prestaties van aangesloten steden die de levenskwaliteit van de burgers verbeteren. Antwerpen kreeg er de hoofdprijs in de categorie ‘Cooperation’ voor het unieke participatietraject van de afgelopen jaren dat resulteerde in De Grote Verbinding.  </b>
      </p>
      <p>Schepen voor mobiliteit Koen Kennis, kreeg de prijs overhandigd in de Tsjechische hoofdstad Praag tijdens de jaarvergadering van Eurocities 2019. Hij werd op het podium vergezeld door schepen Nabilla Ait Daoud die de stad Antwerpen vertegenwoordigt bij Eurocities, </p>
      <p>Antwerpen kreeg de Eurocities award in de categorie ‘Cooperation’ voor het unieke traject dat de verschillende stakeholders de afgelopen jaren afgelegd hebben om de mobiliteitsproblematiek van de stad aan te pakken, en dat resulteerde in een breed gedragen project: De Grote Verbinding. </p>
      <p>De jury van Eurocities waardeerde met name het innovatieve en grootschalige karakter van het overlegmodel dat achter De Grote Verbinding zit. Ze vermeldde in het bijzonder de rol van de intendant, de nadruk op leefbaarheidsprojecten en de manier waarop de verzamelde kennis van de burgerbewegingen gehonoreerd werd. </p>
      <p>Bericht en foto : Stad Antwerpen)</p>
    </article>
  </body>
</html>