<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/maharashtra/news/in-the-meeting-uddhav-told-why-he-left-bjp-can-make-big-announcement-till-evening-262990"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-22T15:15:15+00:00"/>
    <meta property="og:title" content="उद्धव ने बैठक में बताया क्यों छोड़ा BJP का साथ, शाम तक कर सकते हैं बड़ा ऐलान"/>
    <meta property="og:description" content="महाराष्ट्र में बीजेपी साथ छोड़ एनसीपी और कांग्रेस का हाथ थामकर शिवसेना सरकार बनाने की तैयारी में है। जिसको लेकर शुक्रवार शाम तक तीनों पार्टियां अपने गठबंधन का ऐलान कर सकती हैं। शुक्रवार को शिवसेना विधायकों की बैठक हुई जिसमें पार्टी प्रमुख उद्धव ठाकरे ने बताया कि आखिर उन्होंने भारतीय जनता पार्टी का साथ क्यों छोड़ा। उद्धव ठाकरे ने कहा, ‘आपको समझना होगा कि हमने अपने पुराने दोस्त के साथ 25 साल पुराना साथ क्यों छोड़ा, वो हमसे झूठ बोल रहे थे। आप सभी ने देखा है कि उन्होंने पिछले सालों में क्या कहा है और क्या किया है।’"/>
  </head>
  <body>
    <article>
      <h1>उद्धव ने बैठक में बताया क्यों छोड़ा BJP का साथ, शाम तक कर सकते हैं बड़ा ऐलान</h1>
      <address><time datetime="2019-11-22T15:15:15+00:00">22 Nov 2019, 15:15</time> by <a rel="author">Shivani</a></address>
      <p>महाराष्ट्र में बीजेपी साथ छोड़ एनसीपी और कांग्रेस का हाथ थामकर शिवसेना सरकार बनाने की तैयारी में है। जिसको लेकर शुक्रवार शाम तक तीनों पार्टियां अपने गठबंधन का ऐलान कर सकती हैं। शुक्रवार को शिवसेना विधायकों की बैठक हुई जिसमें पार्टी प्रमुख उद्धव ठाकरे ने बताया कि आखिर उन्होंने भारतीय जनता पार्टी का साथ क्यों छोड़ा। उद्धव ठाकरे ने कहा, ‘आपको समझना होगा कि हमने अपने पुराने दोस्त के साथ 25 साल पुराना साथ क्यों छोड़ा, वो हमसे झूठ बोल रहे थे। आप सभी ने देखा है कि उन्होंने पिछले सालों में क्या कहा है और क्या किया है।’</p>
      <p>उन्होंने कहा कि भाजपा ने बाला साहेब ठाकरे को दिए वचन को तोड़ दिया। राज्य में दोबारा चुनाव न करवाने पड़े इसी कारण उन्होंने कांग्रेस और एनसीपी के साथ मिलकर सरकार बनाने का फैसला किया है। सूत्रों के अनुसार मातोश्री में शिवसैनिकों से साथ बैठक में ठाकरे ने कहा कि भाजपा ने बाला साहेब को वचन दिया था कि शिवसैनिक मुख्यमंत्री बनेगा। मगर उसने अपना वादा तोड़ दिया।</p>
      <p>कांग्रेस और एनसीपी के साथ जाने को लेकर भी शिवसेना प्रमुख ने अपने विधायकों से बात की। उद्धव ठाकरे ने कहा, ‘अब हम एक नए गठबंधन के साथ जा रहे हैं, इसमें अभी आखिरी स्टेज चल रही है। जो आज शाम तक फाइनल हो जाएगा।’ ठाकरे ने विधायकों को आश्वासन दिया कि आज रात तक सरकार बनाने को लेकर तस्वीर साफ हो जाएगी। बैठक में विधायकों ने उद्धव को मुख्यमंत्री बनने के लिए कहा। शिवसेना अध्यक्ष ने विधायकों से कहा कि हम नया गठबंधन बनाने जा रहे हैं। भाजपा ने हमसे झूठ बोला है</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> In the meeting, Uddhav told why he left BJP, can make big announcement till evening</p>
    </article>
  </body>
</html>