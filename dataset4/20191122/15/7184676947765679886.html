<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/22/kolomojskij-pochav-vidkrito-pogrozhuvati-privatbanku/"/>
    <meta property="og:site_name" content="Народна Правда"/>
    <meta property="article:published_time" content="2019-11-22T15:31:43+00:00"/>
    <meta property="og:title" content="Коломойський почав відкрито погрожувати ПриватБанку"/>
    <meta property="og:description" content="Ігор Коломойський погрожує працівникам ПриватБанку - завод, що належить Коломойському, купив право оренди парковки біля головного офісу ПриватБанку у Дніпрі, де два місяці протестують люди"/>
  </head>
  <body>
    <article>
      <h1>Коломойський почав відкрито погрожувати ПриватБанку</h1>
      <h2>Працівникам фінустанови в Дніпрі обіцяють проблеми</h2>
      <address>
        <time datetime="2019-11-22T15:31:43+00:00">22 Nov 2019, 15:31</time>
      </address>
      <p>Український олігарх Ігор Коломойський пригрозив тим, що робітники, які протестують напроти <a href="https://narodna-pravda.ua/ru/2019/11/15/pryvatbank-obyasnyl-kak-kolomojskyj-vyvel-myllyardy-yz-banka/">ПриватБанку</a> в Дніпрі, “можуть зайти” до головного офісу фінансової установи.</p>
      <p>Як передає НАРОДНА ПРАВДА, про це у своєму Telegram-каналі повідомив колишній народний депутат Сергій Лещенко.</p>
      <p>Loading...</p>
      <p>Коломойський пригрозив зривом роботи фінансової установи.</p>
      <p>“Я вважаю, що, якщо ПриватБанк продовжуватиме так поводитися, то робітники можуть і зайти до ПриватБанку, – заявив Коломойський. – МВФ, на відміну від ПриватБанку, знає, як воно складеться. Все доведеться повернути назад, і потім ще й вибачатися”.</p>
      <p>Як відомо,  напередодні Нікопольський завод феросплавів, що належить Коломойському, на аукціоні купив право оренди парковки біля головного офісу ПриватБанку у Дніпрі. Йдеться про стоянку на 144 автомобілі. Ціна, яку запропонувало підприємство олігарха, з невеликим запасом перевищила максимальну ставку ПриватБанку – 1 млн грн.</p>
      <p>Ситуація біля приміщення фінустанови загострилася з вересня, коли почалися гучні протести робітники заводу, що заважають роботі. Тепер це місце на рік офіційно закріплене за підприємством.</p>
      <p>Нікопольський завод феросплавів вимагає від ПриватБанку компенсації у 21 млн гривень. Ці гроші завод заплатив Нацбанку в рахунок позики, яку до націоналізації Нацбанк дав ПриватБанку. Майно заводу виступало запорукою з позиці.</p>
      <p>Нагадаємо, раніше генеральний прокурор України Руслан Рябошапка повідомив, що <a href="https://narodna-pravda.ua/2019/11/01/nabu-rozsliduye-spravu-eks-vlasnikiv-privatbanku-ryaboshapka/">кримінальні провадження, що стосуються можливих розкрадань, скоєних колишніми власниками ПриватБанку, передано для розслідування в Національне антикорупційне бюро України (НАБУ).</a></p>
      <p>Раніше екс-власник ПриватБанку <a href="https://narodna-pravda.ua/2019/10/23/kolomojskogo-zobov-yazaly-vyplatyty-pryvatbanku-11-mln-funtiv-sterlingiv/">Ігор Коломойський та його партнер Геннадій Боголюбов мають виплатити 10,9 мільйона фунтів стерлінгів (14,01 мільйона доларів)</a> судових витрат. Таке рішення ухвалив Апеляційний суд Англії та Уельсу.</p>
      <p>Раніше повідомлялося, що державний <a href="https://narodna-pravda.ua/2019/10/18/pryvatbank-mozhe-podaty-do-sudu-na-kolomojskogo-shho-stalosya/">ПриватБанк може подати в суд на колишніх власників фінансової установи, спираючись на англійське право</a>. Це стало можливо завдяки рішенням Лондонського суду на користь банку.</p>
      <p>Зазначимо, раніше Володимир<a href="https://narodna-pravda.ua/2019/10/10/kolomojskij-chi-privatbank-zelenskij-poyasniv-kogo-pidtrimaye/"> Зеленський пообіцяв захищати інтереси країни в питанні оскарження націоналізації ПриватБанку</a> його колишніми акціонерами.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>