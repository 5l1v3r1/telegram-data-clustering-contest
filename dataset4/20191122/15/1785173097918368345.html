<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/comunicate/comunicat-de-presa-astazi-se-reia-activitatea-in-liga-1-19177624"/>
    <meta property="og:site_name" content="News.ro"/>
    <meta property="article:published_time" content="2019-11-22T15:01:20+00:00"/>
    <meta property="og:title" content="COMUNICAT DE PRESĂ: Astăzi se reia activitatea în Liga 1"/>
    <meta property="og:description" content="Au trecut aproape două săptămâni de la ultimele partide disputate în Liga 1, astfel că aşteptăm cu nerăbdare să vedem cum se simt cele 14 echipe după pauza pricinuită de meciurile naţionalei. Iată ce meciuri sunt programate în cadrul etapei cu numărul 17."/>
  </head>
  <body>
    <article>
      <h1>COMUNICAT DE PRESĂ: Astăzi se reia activitatea în Liga 1</h1>
      <address>
        <time datetime="2019-11-22T15:01:20+00:00">22 Nov 2019, 15:01</time>
      </address>
      <p>
        <b>Au trecut aproape două săptămâni de la ultimele partide disputate în Liga 1, astfel că aşteptăm cu nerăbdare să vedem cum se simt cele 14 echipe după pauza pricinuită de meciurile naţionalei. Iată ce meciuri sunt programate în cadrul etapei cu numărul 17.</b>
      </p>
      <p><b>Vineri, 22 noiembrie</b> - CFR favorită certă în meciul cu Chindia. E seara meciurilor ce nu pot curge decât într-un singur sens!</p>
      <p>Etapa cu numărul 17 debutează astăzi, la ora 20:30, cu <a href="https://www.news.ro/sport/iulian-calin-arbitreaza-meciul-cfr-cluj-chindia-targoviste-1922404121202019111719176851">partida dintre liderul CFR Cluj şi nou-promovata Chindia Târgovişte</a>, formaţie aflată în acest moment pe locul 10, la doar 3 puncte distanţă de penultimul loc. Cum clujenii au 7 victorii la rând pe propriul teren (un singur gol primit) şi au câştigat ambele meciuri directe disputate contra Chindiei, lucrurile sunt destul de limpezi în ceea ce priveşte felul în care se va termina acest prim duel din etapa 17. La casele de pariuri, CFR este creditată cu cota 1.29 iar Chindia cu 10.00, astfel că, din păcate, partida nu se anunţă a fi prea interesantă. Coincidenţa face ca şi meciurile programate azi în Ligue 1 şi Bundesliga să fie la fel de dezechilibrate (chiar mai mult), astfel că pieţele <a href="https://ponturi-bune.ro/ghid-pariuri/pariurile-de-tip-handicap-explicatii-si-lamuriri/">handicap pariuri</a> ale caselor de pariuri au toate şansele să fie aglomerate în cursul zilei. În Franţa, PSG are o cotă de doar 1.22 împotriva lui Lille, iar în Germania, Dortmund este creditată cu 1.15 în meciul cu Paderborn.</p>
      <p><b>Sâmbătă, 23 noiembrie</b> - Poli îşi poate reveni, iar Arena Naţională găzduieşte derbiul etapei.</p>
      <p>Ora 18:00 - Cu o singură victorie în ultimele 5 partide, Poli Iaşi (locul 8) are un meci relativ uşor în acest week-end, primind vizita ultimei clasate, FC Voluntari-singura formaţie cu mai puţin de 10 puncte după primele 16 etape.</p>
      <p>Ora 20:30 - Cel mai interesant meci al rundei 17 are loc la Bucureşti, acolo unde <a href="https://www.news.ro/sport/uefa-a-vizitat-arena-nationala-pentru-a-constata-stadiul-pregatirilor-pentru-euro-2020-1922400001002019111219157974">Arena Naţională</a> găzduieşte partida dintre FCSB şi Astra Giurgiu, ocupantele locurilor 5, respectiv 3. Ambele formaţii vin după 4 victorii, fiind separate în clasament de un singur punct. Ultimul meci direct a avut loc la Giurgiu, în august, Astra reuşind atunci o victorie cu 2-1. Cotele la pariuri o favorizează pe FCSB, care este creditată cu 1.55, în timp ce egalul este cotat cu 3.90, iar un succes al Astrei le va aduce pariorilor de aproape 6 ori miza plasată (5.75).</p>
      <p><b>Duminică, 24 noiembrie</b> - Un meci la 3 ore. Oltenii joacă pe noul gazon.</p>
      <p>Ora 13:30 - Academica Clinceni (locul 12) primeşte vizita lui Dinamo Bucureşti (locul 9). Dacă gazdele au reuşit să obţină în etapa trecută cea de-a 3-a victorie în Liga 1, de cealaltă parte, dinamoviştii sunt fără succes în ultimele 2 etape (înfrângere la Craiova şi egal acasă contra CFR-ului) astfel că îşi doresc din nou o evoluţie bună în faţa celor din Clinceni, pe care i-au învins cu 4-2 în ,,tur’’.</p>
      <p>Ora 16:30 - Vecine în clasament, Gaz Metan Mediaş (locul 6) şi FC Botoşani (locul 7) au fiecare câte o victorie în ultimele 4 etape, astfel că se anunţă un duel interesant. În ,,tur’’ s-a terminat 1-1.</p>
      <p>Ora 19:30 - <a href="https://www.romaniansoccer.ro/competitii/fotbal/national/romania/liga-1/2019-2020/">Pe 4 în clasament, Craiova</a> are toate şansele să inaugureze cu o victorie noul gazon de 800.000 de euro adus din Grecia, deoarece adversara sa, FC Hermannstadt (locul 13) a câştigat ultima dată în Liga 1 pe 1 septembrie, adică acum 9 etape. În ,,tur’’, sibienii s-au impus cu 2-1.</p>
      <p><b>Luni, 25 noiembrie</b> - Viitorul are toate şansele să-şi păstreze poziţia secundă în clasament</p>
      <p>Ora 20:30 - Deşi a obţinut doar două victorii în ultimele 5 etape, Viitorul se află în continuare pe poziţia a doua în Liga 1, la 2 puncte de CFR. Constănţenii încheie etapa cu numărul 17 pe propriul teren, în compania lui Sepsi (locul 11), echipă ce rămâne o ,,nucă greu de spart’’ chiar dacă se află în partea de jos a clasamentului. De reţinut: Sepsi a pierdut o singură dată în ultimele 8 deplasări din Liga 1, etapa trecută, pe terenul lui FCSB, însă la limită.</p>
      <footer>Conținutul acestui comunicat de presă este în întregime responsabilitatea autorului său. News.ro nu își asumă în niciun fel responsabilitatea pentru acuratețea informațiilor prezentate sau a modului de redactare a comunicatului.</footer>
    </article>
  </body>
</html>