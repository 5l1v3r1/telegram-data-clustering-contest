<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cultura/2019/11/22/lorganizzazione-mondiale-della-sanit%c3%a0-dice-che-i-ragazzi-sono-troppo-sedentari-top10_20191122_160129/"/>
    <meta property="og:site_name" content="Askanews"/>
    <meta property="article:published_time" content="2019-11-22T15:01:29+00:00"/>
    <meta property="og:title" content="L’Organizzazione mondiale della sanità dice che i ragazzi sono troppo sedentari"/>
    <meta property="og:description" content="Roma, 22 nov. (askanews) – Gli adolescenti sono troppo sedentari, in tutto il mondo, e le ragazze ancora più dei loro coetanei: uno studio realizzato dall’Organizzazione Mondiale per la Sanità (Oms) rivela che a livello globale oltre l’80% degli adolescenti scolarizzati non rispettano la raccomandazione di fare almeno un’ora al giorno di attività fisica. Il […]"/>
  </head>
  <body>
    <article>
      <h1>L’Organizzazione mondiale della sanità dice che i ragazzi sono troppo sedentari</h1>
      <h2>In tutto il mondo</h2>
      <address>
        <time datetime="2019-11-22T15:01:29+00:00">22 Nov 2019, 15:01</time>
      </address>
      <figure>
        <img src="http://www.askanews.it/wp-content/uploads/2019/11/20191122_160123_DC8DD269.jpg"/>
      </figure>
      <p>Roma, 22 nov. (askanews) – Gli adolescenti sono troppo sedentari, in tutto il mondo, e le ragazze ancora più dei loro coetanei: uno studio realizzato dall’Organizzazione Mondiale per la Sanità (Oms) rivela che a livello globale oltre l’80% degli adolescenti scolarizzati non rispettano la raccomandazione di fare almeno un’ora al giorno di attività fisica. Il rapporto, pubblicato da Lancet Child &amp; Adolescent Health, rileva che nella fascia 11-17 anni non fanno sufficiente attività l’85% delle adolescenti e il 78% dei maschi. Lo studio, che raccoglie e analizza dati riguardanti 1,6 milioni di scolari e studenti di 146 Paesi, sul periodo 2001-2016, evidenzia una minore attività da parte delle ragazze, con quattro eccezioni: Tonga, Samoa, Afghanistan e Zambia.</p>
      <p>Nel 2016, tuttavia, la differenza in percentuale tra ragazzi e ragazze che rispettano la raccomandazione sull’ora di attività fisica era di oltre 10 punti in quasi un Paese su tre (riguardava infatti 43 su 146 Paesi, ovvero il 29%), con il gap più significativo negli Stati Uniti e in Irlanda (oltre 15 punti percentuali). “Servono misure urgenti per rafforzare l’attività fisica, i particolare per incitare le ragazze a fare attività e incoraggiarle a continuare una volta che hanno preso questa via”, esorta Regina Guthold dell’OMS, tra gli autori dello studio.</p>
      <p>Orm/Int2</p>
    </article>
  </body>
</html>