<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/rumuniya_abo_peremozhets_shlyahu_d_z_kim_shhe_zbirna_ukrayini_zigraye_na_yevro_2020_n1237947"/>
    <meta property="og:site_name" content="24 Канал"/>
    <meta property="article:published_time" content="2019-11-22T15:28:00+00:00"/>
    <meta property="og:title" content="Румунія або переможець шляху D: з ким ще збірна України зіграє на Євро-2020"/>
    <meta property="og:description" content="Відбулося жеребкування учасників плей-офф Ліги націй УЄФА, які розіграють між собою чотири путівки до фінальної стадії Євро-2020. Після жеребкування збірна України дізналася потенційного суперника по груповому етапу."/>
  </head>
  <body>
    <article>
      <h1>Румунія або переможець шляху D: з ким ще збірна України зіграє на Євро-2020</h1>
      <address><time datetime="2019-11-22T15:28:00+00:00">22 Nov 2019, 15:28</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Відбулося жеребкування учасників плей-офф Ліги націй УЄФА, які розіграють між собою чотири путівки до фінальної стадії Євро-2020. Після жеребкування збірна України дізналася потенційного суперника по груповому етапу.</b>
      </p>
      <p>Збірна України на груповому етапі Євро-2020 гарантовано зіграє в групі C. Уже відомо одного суперника "синьо-жовтих" – це <b>збірна Нідерландів</b>. Як відомо, українці потрапили до групи C як перші сіяні. Нідерланди – другі.</p>
      <blockquote>Новини за темою: <a href="https://24tv.ua/sport/zherebkuvannya_yevro_2020_komandi_na_stikovi_matchi_yevro_2020_n1237270">Євро-2020: відбулося жеребкування стикових матчів</a></blockquote>
      <p>Збірній України залишилося дізнатися суперника з третього та четвертого кошиків.</p>
      <p>З третього кошика збірна України може зіграти проти 5 команд: <b>Австрія, Чехія, Туреччина, Швеція, Португалія</b>. Суперника з цього кошика українці дізнаються під час жеребкування 30 листопада.</p>
      <blockquote>Читайте також: <a href="https://24tv.ua/sport/uyefa_ofitsiyno_zatverdiv_koshiki_zherebkuvannya_yevro_2020_ukrayina_sered_siyanih_n1236864">УЄФА офіційно затвердив кошики жеребкування Євро-2020: Україна серед сіяних</a></blockquote>
      <p>З четвертого кошика Україні може дістатися <b>Румунія</b>. Якщо Румунія виграє плей-офф, то гарантовано зіграє у групі C, оскільки є країною-господаркою Євро-2020.</p>
      <p>У півфіналі румуни зіграють проти Ісландії. В іншому півфіналі – Болгарія зустрінеться з Угорщиною.</p>
      <p>У разі перемоги Угорщини в стикових матчах, ця команда стане однією з господарок групи F.</p>
      <p>Тому українській команді дістанеться команда зі шляху D. У шляху D <b>Грузія</b> грає проти <b>Білорусі</b>, а <b>Північна Македонія</b> з <b>Косово</b>.</p>
      <blockquote>Це важливо: <a href="https://24tv.ua/sport/startuvav_prodazh_kvitkiv_na_finalnu_chastinu_yevro_2020_de_kupiti_ta_yaka_tsina_n1165998">Україна зіграє на Євро-2020: де купити квитки на фінальну стадію та яка ціна</a></blockquote>
    </article>
  </body>
</html>