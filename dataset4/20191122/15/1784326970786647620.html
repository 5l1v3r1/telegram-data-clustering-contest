<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/11/22/leonardo-dicaprio-majdnem-megfulladt-buvarkodas-kozben/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-22T15:11:00+00:00"/>
    <meta property="og:title" content="Leonardo DiCaprio majdnem megfulladt búvárkodás közben"/>
    <meta property="og:description" content="Nagyon extrém történet derült ki a színészről…"/>
  </head>
  <body>
    <article>
      <h1>Leonardo DiCaprio majdnem megfulladt búvárkodás közben</h1>
      <h2>Nagyon extrém történet derült ki a színészről…</h2>
      <address><time datetime="2019-11-22T15:11:00+00:00">22 Nov 2019, 15:11</time> by <a rel="author">Cosmopolitan.hu</a></address>
      <p><b>Leonardo DiCaprio</b> <a href="https://cosmopolitan.hu/szepseg/2019/06/26/ezert-rohog-ma-a-fel-vilag-leonardo-dicaprion/">elég jól tudja kezelni az extrém helyzeteket</a>, mivel bevallottan<a href="https://cosmopolitan.hu/body_love/2018/03/16/celebek-akiket-megtamadtak-a-sajat-rajongoik/"> többször is volt már konkrétan életveszélyes szituban.</a> Volt egy olyan sztori például, amikor lángokban tört ki a repülője landolás közben, de az sem volt semmi, amikor egy fehér cápához került életveszélyes közelségbe Dél-Afrikában… Arról már nem is beszélve, hogy <b>egyszer összegabalyodott a zsinórja ejtőernyőzés közben.</b></p>
      <p>A legutóbb Leo egyik színész kollégája, <b>Edward Norton mesélt közös veszélyes kalandjukról egy talkshow-ban</b>, miszerint 2010-ben a Volt egyszer egy Hollywood sztárja majdnem megfulladt a klímaváltozás elleni kampányfilmjének forgatása alatt. Igen, jól olvastad! Bár Edward szerint nem volt annyira komoly a dolog, a<b>zért durva volt, hogy bekövetkezett, amitől félt…</b></p>
      <p>A műsorban ugyanis ezt mondta: <i>„Ismerem Leót. Annyira odavan az állatokért, mint egy gyerek, és ilyenkor nem tud másra figyelni. Aznap, amikor történt az eset is éreztem, hogy baj lesz. Épp búvárkodtunk a Galápagos-szigeteknél, amikor meglátott vagy 100 ráját, és elkezdett utánuk úszni a mélybe. Sajnos hamarabb elfogyott a levegője, minthogy a víz felszínére ért volna, de kimentettem”</i> – árulta el a sokkoló történetet a nézőknek Edward.</p>
      <h3>Azért ez durva, nem?</h3>
    </article>
  </body>
</html>