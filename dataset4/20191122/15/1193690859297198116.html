<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/okupanty-utrymuiut-u-krymu-ponad-sotniu-politviazniv-203299.html"/>
    <meta property="og:site_name" content="5 канал"/>
    <meta property="article:published_time" content="2019-11-22T15:27:00+00:00"/>
    <meta property="og:title" content="Окупанти утримують у Криму понад сотню політв'язнів"/>
    <meta property="og:description" content="Дані про політв'язнів передали президентській команді"/>
  </head>
  <body>
    <article>
      <h1>Окупанти утримують у Криму понад сотню політв'язнів</h1>
      <address>
        <time datetime="2019-11-22T15:27:00+00:00">22 Nov 2019, 15:27</time>
      </address>
      <p>Представник президента України в АР Крим Антон Кориневич в інтерв'ю "<a href="https://ukr.lb.ua/society/2019/11/22/442969_krimu_utrimuyut_shchonaymenshe_110.html">LB.ua</a>" повідомив, що українській владі відомо щонайменше про 110 політв'язнів у Криму, яких утримують окупанти.</p>
      <p>"Доволі важко говорити про конкретну кількість, оскільки в законодавстві поки що немає поняття політичного в'язня. Нам відомо, що понад 110 осіб позбавлені волі в результаті політичних та інших мотивів", – підкреслив Кориневич.</p>
      <p>Слід зазначити, що представництво передало список політв'язнів президентській команді.</p>
      <p>"Ми подаємо всі дані, які отримали від кримчан, – і щодо загальної кількості, і про місце утримання, причини затримання, і, безумовно, про те, хто потребує медичної допомоги", – наголосив представник президента.</p>
      <blockquote>Нагадаємо, 29 жовтня 2019 року <a href="https://www.5.ua/regiony/fsb-vysunula-krymskomu-aktyvistu-prykhodku-zvynuvachennia-u-teroryzmi-201740.html">Федеральна служба безпеки Росії звинуватила арештованого в окупованому Криму проукраїнського активіста Олега Приходька</a> у підготовці терористичного акту і незаконному виготовленні вибухових речовин.</blockquote>
    </article>
  </body>
</html>