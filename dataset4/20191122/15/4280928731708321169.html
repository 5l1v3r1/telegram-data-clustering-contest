<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/elbilar/lexus-forsta-elbil-ar-har-6979489"/>
    <meta property="og:site_name" content="Ny Teknik"/>
    <meta property="article:published_time" content="2019-11-22T15:14:00+00:00"/>
    <meta property="og:title" content="Lexus första elbil är här"/>
    <meta property="og:description" content="Toyotakoncernen har till slut presenterat sin första elbil, i form av Lexus UX300e. 400 kilometers räckvidd enligt gamla körcykeln är vad som bjuds."/>
  </head>
  <body>
    <article>
      <h1>Lexus första elbil är här</h1>
      <address><time datetime="2019-11-22T15:14:00+00:00">22 Nov 2019, 15:14</time> by <a rel="author">Johan Kristensson</a></address>
      <slideshow>
        <figure>
          <img src="https://www.nyteknik.se/ponIltIpIv-1574432079/tekniknyheter/bui4bl-ba36f06f-c076-45c8-81c2-25e9fe5072ba/binary/original/ba36f06f-c076-45c8-81c2-25e9fe5072ba"/>
          <figcaption>Foto: Lexus</figcaption>
        </figure>
        <figure>
          <img src="https://www.nyteknik.se/ponIltIpIv-1574432080/tekniknyheter/n32ex6-8b47dfb7-bd15-4e11-9c71-a9e3f4651d2d/binary/original/8b47dfb7-bd15-4e11-9c71-a9e3f4651d2d"/>
          <figcaption>Foto: Lexus</figcaption>
        </figure>
        <figure>
          <img src="https://www.nyteknik.se/ponIltIpIv-1574432081/tekniknyheter/al8sa5-7f655ccb-26d3-4863-86b2-c1914ffcc2e3/binary/original/7f655ccb-26d3-4863-86b2-c1914ffcc2e3"/>
          <figcaption>Foto: Lexus</figcaption>
        </figure>
      </slideshow>
      <h4>Toyotakoncernen har till slut presenterat sin första elbil, i form av Lexus UX300e. 400 kilometers räckvidd enligt gamla körcykeln är vad som bjuds.</h4>
      <p>I samband med den kinesiska bilmässan Guangzhou Automobil Exhibition presenterar nu Toyotas premiummärke Lexus sin första rena elbil, vilket dämed blir hela koncernens första serietillverkade batteribil.</p>
      <p>Den heter UX300e, är en liten suv och delar mycket med hybridversionen med samma namn, bortsett från ett avslutande ”e” i modellbeteckningen.</p>
      <p>Räckvidden anges till 400 kilometer men är uppmätt enligt den äldre testcykeln NEDC. Med WLTP-cykeln kan en kortare räckvidd förväntas. Batteripaketet är av litiumjontyp med kapaciteten 54,3 kWh. Det klarar av snabbladdning upp till måttliga 50 kW (likström) och har inbyggt system för temperaturreglering.</p>
      <related>
        <a href="https://www.nyteknik.se/premium/har-ar-teknikvalet-som-delar-elbilstillverkarna-6976030"/>
      </related>
      <p>Lexus har enligt egen utsago lagt stor vikt på att skapa en behaglig ljudnivå i kupén med hjälp av dämpande material samt isolering mot väg- och vindljud, men har lagt till ett ljudsystem som förmedlar ett ”naturligt omgivande körljud” kallat Active Sound Control.</p>
      <p>Försäljningen uppges starta någon gång under 2021 och de första svenska leveranserna i planeras till januari 2021. Något pris finns inte angivet.</p>
      <related>
        <h4>Relaterade artiklar</h4>
        <a href="https://www.nyteknik.se/elbilar/lexus-var-teknik-ar-basta-medelvagen-6954132"/>
        <a href="https://www.nyteknik.se/premium/har-ar-teknikvalet-som-delar-elbilstillverkarna-6976030"/>
        <a href="https://www.nyteknik.se/elbilar/lexus-forsta-elbil-ar-snart-har-men-forst-visas-en-konceptbil-6976815"/>
        <a href="https://www.nyteknik.se/elbilar/kia-uppdaterar-storsaljaren-e-niro-hissar-priset-6979294"/>
        <a href="https://www.nyteknik.se/elbilar/har-ar-tesla-cybertruck-inspirerad-av-bond-bil-6979368"/>
        <a href="https://www.nyteknik.se/elbilar/audi-om-nya-e-tron-sportback-det-har-ar-unikt-i-en-seriebil-6979282"/>
      </related>
    </article>
  </body>
</html>