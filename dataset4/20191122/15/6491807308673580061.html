<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manager.bg/finansi/a1-vvezhda-elektronen-kasov-bon"/>
    <meta property="og:site_name" content="МЕНИДЖЪР.NEWS"/>
    <meta property="article:published_time" content="2019-11-22T15:41:01+00:00"/>
    <meta property="og:title" content="А1 въвежда електронен касов бон"/>
    <meta property="og:description" content="А1 е първият български телеком, който въвежда електронен касов бон. Клиентите ще получават сметката по имейл при плащане с кредитна или дебитна карта през a1.bg. Нововъведението става възможно след успешното внедряване на интегрирана автоматизирана система за управление на търговската дейност (ИАСУТД)."/>
  </head>
  <body>
    <article>
      <h1>А1 въвежда електронен касов бон</h1>
      <address>
        <time datetime="2019-11-22T15:41:01+00:00">22 Nov 2019, 15:41</time>
      </address>
      <p>А1 е първият български телеком, който въвежда електронен касов бон. Клиентите ще получават сметката по имейл при плащане с кредитна или дебитна карта през <a href="https://www.a1.bg/bg">a1.bg</a>. Нововъведението става възможно след успешното внедряване на интегрирана автоматизирана система за управление на търговската дейност (ИАСУТД).</p>
      <p>Нововъведението ще улесни клиентите, като освен време, то ще им спести и съхранението на хартиени касови бележки, а и ще направи повече хора съпричастни към стремежа на А1 да бъде социално отговорна и екологично ориентирана компания.  </p>
      <p>С реализирането на проекта отчитането на продажбите във всички магазини в А1 вече е прехвърлено от фискални устройства към централизирана ИАСУТД система, която работи посредством софтуерна SIM карта.</p>
      <p>Успешното осъществяване на проекта е поредна крачка към дигитализация на процесите в А1. С иновативното отчитане А1 отговаря на последните изисквания на Националната агенция по приходите (НАП), отразени в промените по Наредба Н18 за касовите апарати. С тях се въвежда изискване за отчитане на продажбите към НАП на всеки 5 минути, както и допълнителни изисквания към софтуерите за управление на продажбите, като същевременно отпада необходимостта от пускане на хартиен дневен отчет и съхранението му на книга.</p>
    </article>
  </body>
</html>