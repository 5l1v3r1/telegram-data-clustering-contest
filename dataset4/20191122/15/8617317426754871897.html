<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dutchcowboys.nl/automotive/nieuwe-opel-corsa-een-auto-voor-iedereen"/>
    <meta property="og:site_name" content="DutchCowboys"/>
    <meta property="article:published_time" content="2019-11-22T15:00:00+00:00"/>
    <meta property="og:title" content="Nieuwe Opel Corsa; een auto voor iedereen!"/>
    <meta property="og:description" content="De nieuwe Opel Corsa, typisch Opel en gewoon goed, dus met recht een auto voor iedereen te noemen."/>
  </head>
  <body>
    <article>
      <h1>Nieuwe Opel Corsa; een auto voor iedereen!</h1>
      <address><time datetime="2019-11-22T15:00:00+00:00">22 Nov 2019, 15:00</time> by <a rel="author">Onno Rompa</a></address>
      <p>De nieuwste Opel Corsa of wellicht beter gezegd de eerste Corsa van het Franse PSA concern is inmiddels te bestellen bij de Opel dealer. Waarom is dit zo belangrijk? Eigenlijk vrij simpel de Fransen hebben namelijk duidelijk invloed op het inmiddels 37 jaar oude <a href="https://www.dutchcowboys.nl/opel">Opel</a> merk. Even voor de duidelijkheid Opel is onderdeel geworden van PSA concern. Het moge dan ook geen verassing zijn dat de Opel Corsa op hetzelfde platform als bijvoorbeeld de nieuwste Peugeot 208 staat. Naast veel technische zaken zijn ook de motoren niet langer meer afkomstig van General Motors maar zijn ook hier de Fransen inmiddels heer en meester. De Corsa is een belangrijk auto. In 37 jaar zijn er in totaal meer dan 13,7 miljoen Corsa’s op de markt gebracht.</p>
      <figure>
        <img src="https://www.dutchcowboys.nl/uploads/images/introductie-corsa-opel.jpeg"/>
        <figcaption>Introductie Corsa Opel</figcaption>
      </figure>
      <h3>Opel is en blijft Opel</h3>
      <p>Zijn de Peugeot 208 en de Opel Corsa dan wel onderscheidend en verschillend van elkaar? Jazeker! Er zijn zeker verschillen tussen beide auto’s. Qua positionering zit de Opel Corsa net wat onder de Peugeot 208. Hij is bijvoorbeeld goedkoper en net wat minder compleet en op tal van punten minder luxe. Ook het interieur is gewoon Opel! De Corsa heeft ook een digitaal dashboard maar dit is in de verste verte niet te vergelijken met het zogenaamde i-Cockpit display zoals Peugeot deze heeft doorgevoerd. Let wel dit is geen kwalificatie of oordeel want heel eerlijk voor een vanaf prijs van 16.999 euro is dit een hele interessante, complete auto waar je gewoon heel veel plezier van zult hebben. Een perfect voorbeeld van een goede prijs-kwaliteit verhouding zullen we maar zeggen. Niet voor niets is de nieuwe Corsa door de lezers van het Duitse automagazine Auto Bild uitverkoren tot ‘Zakelijke auto van het Jaar’ in de compacte klasse. En hij is ook een grote kanshebber voor de onderscheiding Autobest ‘Best Buy Car of Europe’ 2020, die binnenkort wordt toegekend.</p>
      <figure>
        <img src="https://www.dutchcowboys.nl/uploads/images/opel-corsa-voorkant.jpeg"/>
        <figcaption>Nieuwe Corsa Opel voorkant</figcaption>
      </figure>
      <figure>
        <img src="https://www.dutchcowboys.nl/uploads/images/opel-corsa-2019-5-deurs.jpeg"/>
        <figcaption>Achterkant Opel Corsa (standaard 5-deurs)</figcaption>
      </figure>
      <h3>De nieuwe Corsa-e is wellicht het wachten waard?</h3>
      <p>De nieuwe Corsa is leverbaar in drie benzine motoren (75pk, 100pk, 130pk) en 1 diesel motor met een 8-trapsautomaat. Zeker deze 8-trapsautomaat is uniek in dit segment. Wanneer je als particulier wilt gaan voor de Corsa dan kom je volgens mij al snel uit bij de handgeschakelde 6-versnellingsbak met een vermogen van 100 pk. Diesel is volgens mij momenteel iets minder voor de hand liggend. Voor de zakelijke rijder loont wellicht het wachten op de Corsa-e. Deze komt in maart 2020 op de markt en kun je dus met de lagere bijtelling gaan rijden. Dit kan zomaar, mede gezien de prijs vanaf 30.000 euro, een hele interessante optie zijn binnen het zakelijke segment.</p>
      <blockquote>De volledig elektrische Corsa-e bewaren we tot het eerste kwartaal, deze - voor Nederland - belangrijke auto verdient zijn eigen lancering.<cite>- Sander Jansen, Algemeen directeur Opel Nederland.</cite></blockquote>
      <figure>
        <img src="https://www.dutchcowboys.nl/uploads/images/adaptieve-intellilux-led-matrix-verlichting.png"/>
        <figcaption>Adaptieve IntelliLux LED Matrix-verlichting</figcaption>
      </figure>
      <figure>
        <img src="https://www.dutchcowboys.nl/uploads/images/interieur-opel-corsa.jpeg"/>
        <figcaption>Interieur Opel Corsa</figcaption>
      </figure>
      <h3>Compleet met onder andere de geavanceerde groot licht ondersteuning</h3>
      <p>De Corsa is overigens maar liefst 108 kilo lichter dan zijn voorganger en weegt nog maar zo’n 1000 kilo. Dit heeft natuurlijk voordelen als het gaat om het verbruik en de soepelheid. De Corsa is ook verlaagd en wat verlengt hetgeen hem een sportieve look geeft. Ook is hij standaard uitgerust met vijf deuren en heeft hij een behoorlijke laadruimte van 309 liter. De nieuwe Corsa is compleet hetgeen wel blijkt uit de vele technologieën en assistentiesystemen die standaard aanwezig zijn. Denk bijvoorbeeld aan Traffic Sign Assistance, Adaptive Cruise Control en systemen die de bestuurder helpen bij inparkeren of een dodehoekwaarschuwing geven. Nieuw in de Corsa is de rijstrookassistentie (Active Lane Keep Assist) wat de bestuurder waarschuwt wanneer je je rijstrook dreigt te verlaten.</p>
      <p>Opel heeft zijn naam hoog te houden als het gaat om verlichting. De nieuwe Corsa heeft dan ook bijvoorbeeld energiezuinige LED-koplampen. Wat bijzonder is, is de zogenaamde groot licht assistent. Ze noemen dit zelf de niet-verblindende, adaptieve IntelliLux LED Matrix-verlichting. De acht LED-elementen worden aangestuurd door een systeem met een frontcamera. Het systeem past de lichtbundel continu aan de actuele verkeerssituatie en de omgeving aan. Dus wanneer je het systeem hebt ingeschakeld, rij je met groot licht, maar zodra de camera een tegenligger signaleert past hij de groot licht bundel direct aan. Op dit prijsniveau was er overigens nooit eerder een Corsa die zo hightech en dynamisch is uitgerust.</p>
      <p>De Opel Corsa, typisch Opel en gewoon goed, dus met recht een auto voor iedereen te noemen.</p>
      <figure>
        <img src="https://www.dutchcowboys.nl/uploads/images/37-jaar-opel-corsa.jpeg"/>
        <figcaption>37-jaar Opel Corsa; 13,7 miljoen verkocht auto's.</figcaption>
      </figure>
      <related>
        <h4>Lees ook:</h4>
        <a href="https://www.dutchcowboys.nl/automotive/opel-corsa-e-het-begin-van-een-nieuw-tijdperk"/>
        <a href="https://www.dutchcowboys.nl/automotive/opel-stort-zich-in-de-wereld-van-start-ups-en-high-tech"/>
        <a href="https://www.dutchcowboys.nl/automotive/de-nieuwe-opel-corsa-gaat-z-n-fans-niet-teleur-stellen"/>
      </related>
    </article>
  </body>
</html>