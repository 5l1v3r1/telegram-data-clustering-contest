<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sud_vidkriv_spravu_za_pozovom_lyashka_proti_nazk_n1238008"/>
    <meta property="og:site_name" content="24 Канал"/>
    <meta property="article:published_time" content="2019-11-22T15:29:00+00:00"/>
    <meta property="og:title" content="Суд відкрив справу за позовом Ляшка проти НАЗК"/>
    <meta property="og:description" content="Окружний адмінсуд Києва відкрив справу за позовом екснардепа Олега Ляшка до Нацагентства з питань запобігання корупції. Справа стосується буцімто недостовірного декларування з боку політика, на яке вказувало НАЗК."/>
  </head>
  <body>
    <article>
      <h1>Суд відкрив справу за позовом Ляшка проти НАЗК</h1>
      <address><time datetime="2019-11-22T15:29:00+00:00">22 Nov 2019, 15:29</time> by <a rel="author" href="https://24tv.ua/vasil_denisyuk_tag6881/" target="_blank">Василь Денисюк</a></address>
      <p>
        <b>Окружний адмінсуд Києва відкрив справу за позовом екснардепа Олега Ляшка до Нацагентства з питань запобігання корупції. Справа стосується буцімто недостовірного декларування з боку політика, на яке вказувало НАЗК.</b>
      </p>
      <p>Розгляд цієї справи здійснюватиметься за правилами спрощеного позивного провадження, повідомляє <a href="http://oask.gov.ua/node/4231?fbclid=IwAR3rhGZFoUYsI50W5w03OPZc0IzP84DjVdsWkpVojhEUjzp1SDs99_-FXMI">пресслужба Окружного адмінсуду</a>.</p>
      <blockquote>Цікаво: <a href="https://24tv.ua/sud_nad_lyashkom_zapobizhniy_zahid_olegu_lyashko_novini_ukrayini_n1236168">Ляшку обрали запобіжний захід: його взяли на поруки депутати Сюмар і Волинець</a></blockquote>
      <p>У своїй скарзі Олег Ляшко просить визнати протиправними та скасувати рішення НАЗК у ході перевірки його декларації за 2017 рік. Тоді Нацагентство вирішило, що він вказав у декларації неправду.</p>
      <p>Крім того, політик просить суд визнати протиправним та скасувати рішення Національного антикорупційного агентства, де зазначається, що у діях Ляшка є ознаки порушення, пов'язаного з корупцією.</p>
      <p><b>Що відомо про декларацію Ляшка за 2017 рік?</b>Мовиться про ту саму сканадальну декларацію, у якій Олег Ляшко вказав, що виграв у лотерею понад пів мільйона гривень. Крім того, саме тоді тогочасний нардеп обзавівся будинком на понад 350 квадратів в елітному Козині.<br/><br/>За результатами перевірки декларації Національне агентство з питань запобігання корупції заявило про ознаки декларування Олегом Ляшком недостовірної інформації.</p>
    </article>
  </body>
</html>