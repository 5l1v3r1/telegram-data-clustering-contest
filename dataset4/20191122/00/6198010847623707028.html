<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/ballando-2020-milly-conferma-la-giuria-carolyn-smith-sta-lottando/"/>
    <meta property="og:site_name" content="LaNostraTv"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Ballando 2020, Milly conferma la giuria: “Carolyn Smith sta lottando”"/>
    <meta property="og:description" content="Milly Carlucci conferma la giuria di Ballando con le stelle e fa una dolce rivelazione su Carolyn Smith Milly Carlucci ha rilasciato una lunga intervista"/>
  </head>
  <body>
    <article>
      <h1>Ballando 2020, Milly conferma la giuria: “Carolyn Smith sta lottando”</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.lanostratv.it/author/andreafilocomo/" target="_blank">Andrea Filocomo</a></address>
      <figure>
        <img src="https://i1.wp.com/www.lanostratv.it/wp-content/uploads/2019/06/foto_milly_carlucci_vieni_da_me.jpg"/>
      </figure>
      <h3>Milly Carlucci conferma la giuria di Ballando con le stelle e fa una dolce rivelazione su Carolyn Smith</h3>
      <p><b>Milly Carlucci</b> ha rilasciato una lunga intervista a <i>Quotidiano.net</i> in cui ha parlato dei suoi prossimi impegni in tv, ovvero <b>Il Cantante Mascherato</b> e <b>Ballando con le stelle 2020</b>. A proposito del programma del sabato sera di <b>Rai1</b>, Milly ha dichiarato che…</p>
      <blockquote>“La giuria è confermata in toto: tornano Guillermo Mariotto, Fabio Canino, Selvaggia Lucarelli, Ivan Zazzaroni e la nostra guerriera Carolyn Smith, che sta lottando e noi cerchiamo di starle accanto con tutto il nostro affetto.”</blockquote>
      <p>Insomma, un bell’attestato di stima nei confronti della Presidente della Giuria, nonché uno dei volti più amati di <b>Ballando</b>. Milly, sempre a proposito della giuria, ha dichiarato che i giurati sono troppo bravi e che <i>“riescono a infiammarsi e polemizzare tra loro come se stessero discutendo su una questione mondiale e invece parlano di un cha cha cha”</i>. Insomma, in primavera ne vedremo delle belle.</p>
      <h3>Maria De Filippi, Milly Carlucci smentisce la rivalità: “È una storia inventata!”</h3>
      <p>Sempre a proposito di <b>Ballando con le stelle 2020</b>, <b>Milly Carlucci</b> non ha smentito i rumor di una <b><a href="https://www.lanostratv.it/2019/11/ballando-con-le-stelle-2020-milly-chiama-la-moglie-di-fabrizio-frizzi/">partecipazione di Carlotta Mantovan</a></b>, ma ha anche aggiunto – nell’intervista a <i>Quotidiano.net</i> – che adesso la giornalista e moglie dell’indimenticato Fabrizio Frizzi deve stare vicina alla figlia, <i>“poi quando sarà più libera, se lo vorrà, potrà dedicarsi al ballo”</i>. Spazio anche alle dichiarazioni su <b>Maria De Filippi</b> (che proprio stamattina <b><a href="https://www.lanostratv.it/2019/11/maria-de-filippi-fa-unammissione-ho-sbagliato-tante-volte/">ha parlato di Milly</a></b>, ndr). La padrona di casa del programma del sabato sera di <b>Rai1</b>, infatti, ha ammesso:</p>
      <blockquote>“Non c’è alcun duello, è una storia inventata che però ha reso il sabato sera avvincente come una finale di Champions League.”</blockquote>
      <p>Aggiungendo anche che tra le due c’è tanta stima e cordialità, e che entrambe sono due professioniste che danno il massimo nel lavoro. Ma chi vincerà in primavera la sfida Amici – Ballando? Staremo a vedere.</p>
      <h3>Milly Carlucci parla de Il Cantante Mascherato: “Un esperimento molto particolare!”</h3>
      <p><b>Milly Carlucci</b>, nell’intervista a <i>Quotidiano.net</i>, ha parlato anche de <b>Il Cantante Mascherato dal 10 gennaio su Rai1</b>. In merito a questo nuovo show, Milly ha dichiarato: <i>“È un esperimento molto particolare in onda per quattro puntate”</i>. Milly ha rivelato anche il regolamento del programma, ovvero 8 celebrità fanno una gara di canto in costume, ma resteranno segreti e il pubblico da casa dovrà scoprire chi si nasconde dietro la maschera. <b>Il Cantante Mascherato di Milly Carlucci</b> avrà successo?</p>
    </article>
  </body>
</html>