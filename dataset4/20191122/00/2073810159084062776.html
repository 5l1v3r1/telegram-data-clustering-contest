<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/tali-e-quali-con-i-nip-conquista-il-pubblico-la-scelta-di-carlo-conti-per-il-2020-449130"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Tali e Quali con i Nip conquista il pubblico: la scelta di Carlo Conti per il 2020"/>
    <meta property="og:description" content="Il pubblico approva la versione speciale di Tale e Quale Show La puntata speciale di Tale e Quale Show – denominata Tali e Quali – ha letteralmente conquistato il pubblico. La serata con protagonisti concorrenti non famosi è stata parecchio apprezzata dai telespettatori, che sui social network hanno condiviso numerosi commenti e tweet di elogio […]"/>
  </head>
  <body>
    <article>
      <h1>Tali e Quali con i Nip conquista il pubblico: la scelta di Carlo Conti per il 2020</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2017/08/carlo-conti-in-tv.jpg"/>
      </figure>
      <h3>Il pubblico approva la versione speciale di Tale e Quale Show</h3>
      <p>La puntata speciale di Tale e Quale Show – denominata Tali e Quali – ha letteralmente conquistato il pubblico. La serata con protagonisti concorrenti non famosi è stata parecchio apprezzata dai telespettatori, che sui social network hanno condiviso numerosi commenti e tweet di elogio e approvazione. Tanto che in molti hanno pubblicamente chiesto a Carlo Conti, conduttore e autore dello show, di <b>lasciare da parte la solita versione Vip del format</b> per dare spazio – il prossimo anno – ad una versione interamente incentrata sui Nip. Una proposta che il presentatore Rai sta vagliando con attenzione: la puntata di venerdì 22 novembre è stata infatti una specie di test per il gruppo di lavoro di Conti.</p>
      <h3>Anche Antonella Clerici pazza della nuova versione Tali e Quali</h3>
      <p>Pure Antonella Clerici ha approvato in pieno la nuova versione di Tale e Quale Show. <b>Presente come giurata speciale alla serata</b> l’ex volto de La Prova del Cuoco lo ha chiaramente confessato in diretta.<i> “Mi sta piacendo da morire questo spettacolo”,</i> ha detto Antonellina, che ha lanciato l’appuntamento con la nuova edizione de Lo Zecchino d’Oro (che segna il suo ritorno in Rai dopo le polemiche dell’ultimo periodo).<i> “Lo stiamo testando”,</i> ha replicato Carlo Conti, pronto ad accettare i suggerimenti e i consigli del suo pubblico e, perché no, a cambiare addirittura alcuni lati della sua celebre trasmissione.</p>
      <h3>Carlo Conti: mai un Tale e Quale Show con i bambini</h3>
      <p>In attesa di scoprire se l’esperimento Tali e Quali avrà un seguito nel 2020, Carlo Conti ha già anticipato – <a href="https://www.gossipetv.com/carlo-conti-successo-tale-e-quale-show-svela-cosa-non-farebbe-mai-436061">durante la conferenza stampa di presentazione della nona edizione</a> – che <b>non farà mai una versione junior del programma</b>. <i>“Non potrei mai condurre una versione baby di Tale e Quale Show, non mi va di vedere i bambini diventare grandi prima del tempo”</i>, ha chiarito Conti.</p>
    </article>
  </body>
</html>