<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/people/mondo/2019/11/22/harry-meghan-natale-sussex-archie-stati-uniti-regina-foto"/>
    <meta property="og:site_name" content="VANITY FAIR"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Harry e Meghan, Natale con i tuoi (ma anche no)"/>
    <meta property="og:description" content="I Sussex - Archie compreso - voleranno negli Stati Uniti la prossima settimana e resteranno lì anche per le festività con la mamma di lei. Saltando i consueti giorni a Sandringham insieme alla regina (che è d’accordo) e al resto della royal family: perché rompere certe consuetudini è il sogno di molti"/>
  </head>
  <body>
    <article>
      <h1>Harry e Meghan, Natale con i tuoi (ma anche no)</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.vanityfair.it/author/nbambini" target="_blank">Nicola Bambini</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/22162311/harry-l3-950x684.jpg"/>
        </figure>
        <figure>
          <img src="https://images.vanityfair.it/gallery/116453/Big/92efa513-d9d6-409b-bc9c-143131dd0cdc.jpg"/>
          <figcaption><b>Harry e Meghan «isolati e ansiosi» al Remembrance Day. Il linguaggio del corpo non mente</b><br/>L'arrivo di Harry e Meghan alla Royal Albert Hall sabato 9 novembre, per il concerto in occasione del Remembrance Day.<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116453/Big/e1600d0b-8690-4cea-94c9-46de99bd3d7a.jpg"/>
          <figcaption><b>Harry e Meghan «isolati e ansiosi» al Remembrance Day. Il linguaggio del corpo non mente</b><br/>La mano "a graffetta" di Harry, un gesto ereditato da papà Carlo che porta spesso la mano dentro la giacca. Indica un'insicurezza di fondo, come a volersi proteggere dal mondo esterno.</figcaption>
        </figure>
        <figure>
          <img src="https://images.vanityfair.it/gallery/116453/Big/153c9e4c-a251-43f2-ac58-a47f4f56efd0.jpg"/>
          <figcaption><b>Harry e Meghan «isolati e ansiosi» al Remembrance Day. Il linguaggio del corpo non mente</b><br/>I duchi di Sussex erano seduti molto distanti da Kate e William, al lato opposto del box reale.<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116453/Big/fb675ce6-71a0-4491-8599-8b49d5dc8a18.jpg"/>
          <figcaption><b>Harry e Meghan «isolati e ansiosi» al Remembrance Day. Il linguaggio del corpo non mente</b><br/>Harry è stato molto teso e ansioso per tutta la serata, più rilassata la moglie.<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116453/Big/08c351ac-c946-4304-9ae6-8f9a81c670fd.jpg"/>
          <figcaption><b>Harry e Meghan «isolati e ansiosi» al Remembrance Day. Il linguaggio del corpo non mente</b><br/>Tra loro la complicità è sempre grande, ma la circostanza sembra disturbare il principe.<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116453/Big/4038b455-a331-463a-9507-fcf7cf196234.jpg"/>
          <figcaption><b>Harry e Meghan «isolati e ansiosi» al Remembrance Day. Il linguaggio del corpo non mente</b><br/>Difficile dire se sia per la solennità del momento o se per via delle tensioni in famiglia.<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116453/Big/b753ee27-d432-48fe-bdba-a3a71f7b7b13.jpg"/>
          <figcaption><b>Harry e Meghan «isolati e ansiosi» al Remembrance Day. Il linguaggio del corpo non mente</b><br/>William è parso decisamente più rilassato rispetto al fratello.<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116453/Big/a474a998-e661-433c-a5fb-0d38eae2e346.jpg"/>
          <figcaption><b>Harry e Meghan «isolati e ansiosi» al Remembrance Day. Il linguaggio del corpo non mente</b><br/>Anche tra lui e la moglie Kate non sono mancati momenti di grande complicità. Questi, almeno, sono gesti che non possono essere equivocati, nemmeno volendo.<cite>Getty Images</cite></figcaption>
        </figure>
        <figcaption>Harry e Meghan «isolati e ansiosi» al Remembrance Day. Il linguaggio del corpo non mente</figcaption>
      </slideshow>
      <p>
        <b>I Sussex - Archie compreso - voleranno negli Stati Uniti la prossima settimana e resteranno lì anche per le festività con la mamma di lei. Saltando i consueti giorni a Sandringham insieme alla regina (che è d’accordo) e al resto della royal family: perché rompere certe consuetudini è il sogno di molti</b>
      </p>
      <p>Natale con i tuoi, Pasqua con chi vuoi. <a href="https://www.vanityfair.it/people/mondo/2019/11/14/harry-e-meghan-natale-a-los-angeles-con-doria-ragland-foto-reali-gossip-notizie"><b>Harry d’Inghilterra</b></a> e <a href="https://www.vanityfair.it/topic/meghan-markle"><b>Meghan Markle</b></a> si confermano inclini a sovvertire le consuetudini, non solo quelle reali. La prossima settimana, infatti, voleranno negli <b>Stati Uniti</b> per celebrare il Giorno del <b>Ringraziamento</b> e poi rimarranno lì anche per le festività. Saltando così le celebri 72 ore a <b>Sandringham</b>, insieme alla <a href="https://www.vanityfair.it/topic/elisabetta-ii-d-inghilterra"><b>regina Elisabetta</b></a> e al resto della <b>royal family.</b></p>
      <p>«Una decisione che ha il pieno <b>appoggio</b> della sovrana», ci hanno tenuto a precisare da <b>Buckingham Palace</b>, «e che è in linea con <b>precedenti</b> già stabiliti da altri membri della famiglia». In effetti non c’è nulla di <b>rivoluzionario</b>, visto che negli anni scorsi è capitato che il principe William e la moglie<b> Kate Middleton</b> trascorressero il <b>Natale</b> con i genitori di lei, nella residenza di <b>Bucklebury Manor</b>.</p>
      <p>Una specie di <b>fisiologica</b> <b>turnazione</b>, che sta bene a tutti. Compreso alla regina, che di sicuro comprende la voglia di Meghan di portare <b>il piccolo Archie</b> nei posti dov’è nata e cresciuta, e passare un po’ di tempo con sua mamma, <b>Doria Ragland.</b> Niente scambio di regali della vigilia, quindi, niente messa a <b>St. Mary Magdalene</b>, niente pranzi e cene a Palazzo, niente <b>passeggiate a cavallo</b> per Santo Stefano.</p>
      <p>Il <b>Natale</b> in America, per Harry, sarà una novità assoluta: il programma è ancora t<b>op secret</b> ma sarà probabilmente sganciato dai classici formalismi. I Sussex saranno lontani <b>migliaia di chilometri</b> dal Regno Unito e dai tabloid, che negli ultimi mesi li hanno presi di mira. Persino la decisione di trascorrere le feste negli <b>USA</b> è stata duramente contestata, ipotizzando presunte arrabbiature della <b>sovrana</b>.</p>
      <p>Che in verità, anche in passato, ha dimostrato di essere la più <b>lungimirante</b>. Già nel 2017 aprì le porte di Sandringham a Meghan, <b>prima fidanzat</b>a nella storia della royal family a passare il Natale lì, in attesa del matrimonio. D’altronde rompere le <b>consuetudini</b>, specialmente quelle più radicate, è il sogno di molti. E la sovrana sa bene quando è possibile fare uno <b>strappo alla regola</b>. Anche a Natale.</p>
      <related>
        <h4>LEGGI ANCHE</h4>
        <a href="https://www.vanityfair.it/people/mondo/2019/11/14/harry-e-meghan-natale-a-los-angeles-con-doria-ragland-foto-reali-gossip-notizie"/>
        <a href="https://www.vanityfair.it/people/mondo/2019/11/21/regina-elisabetta-licenziare-figlio-andrea-york-foto-gossip"/>
      </related>
    </article>
  </body>
</html>