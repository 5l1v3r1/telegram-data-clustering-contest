<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pu.nl/artikelen/nachtwacht/valve-onthult-half-life-alyx-voor-vr/"/>
    <meta property="og:site_name" content="Power Unlimited"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Valve onthult Half-life: Alyx voor VR "/>
    <meta property="og:description" content="Rise and shine! Lekker geslapen? Goed zo. De Wacht heeft niet zo heel spannend nieuws voor je vandaag, behalve dan natuurlijk euh... dat er een nieuwe Half-Life game aan de wereld is tentoongespreid!? Oh, en die nieuwe art voor the Last of Us 2 gaat er vast ook wel in."/>
  </head>
  <body>
    <article>
      <h1>Valve onthult Half-life: Alyx voor VR </h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Sven</a></address>
      <p>
        <b>Rise and shine! Lekker geslapen? Goed zo. De Wacht heeft niet zo heel spannend nieuws voor je vandaag, behalve dan natuurlijk euh... dat er een nieuwe Half-Life game aan de wereld is tentoongespreid!? Oh, en die nieuwe art voor the Last of Us 2 gaat er vast ook wel in.</b>
      </p>
      <h3>Hé, pssst, heb je het al gehoord?</h3>
      <p>Het is vandaag <b>vrijdaaaag!!</b></p>
      <figure>
        <video src="https://cdn2.pu.nl/media/sven/giphycranston.gif" autoplay="" loop=""/>
      </figure>
      <p>   </p>
      <h3>Half-Life: Alyx komt in 2020 naar Steam VR</h3>
      <p>Het wonder is geschied. Ruim 12 jaar na Half-Life 2: Episode 2 heeft Valve eindelijk weer een nieuwe Half-Life game aangekondigd! En nee, het is (helaas) geen Half-Life 3. Wat het wel is, is wat geruchten al langere tijd voorspeld hebben: een VR-game. Het is bovendien ook geen vervolg op het verhaal van Half-Life 2, maar een prequel die zich afspeelt tussen de gebeurtenissen van deel 1 en 2. Zoals de titel al doet vermoeden kruip je dit keer in de huid van Alyx Vance, die we kennen uit Half-Life 2. In deze brute onthullingstrailer wordt je wijzer van de gameplay die je kunt verwachten.</p>
      <figure>
        <iframe src="https://www.youtube.com/embed/O2W0N3uKXmo" width="608" height="342" data-service="Youtube" scrolling="no"/>
      </figure>
      <p>Het voelt een beetje als thuiskomen, want zoals je ziet ben je terug in City 17, waar Alyx en haar vader Eli onderzoek doen om weerstand te kunnen bieden tegen de verschrikkelijke Combine. Het gaat hier niet om zomaar een VR-spinoff van een paar uurtjes, neen! Valve verzekert dat het hier om een volledige game gaat, met ongeveer dezelfde lengte als Half-Life 2. Yes! En oef, wat ziet dit er onwaarschijnlijk mooi uit voor VR.</p>
      <p>Half-Life: Alyx verschijnt in maart 2020 op Steam VR en is speelbaar met Vive, Oculus en Windows Mixed Reality. Het is echter speciaal ontworpen voor Valve’s eigen Index headset en controllers en je krijgt de game dan ook gratis als je die hebt (mag ook wel, voor wat je voor dat kreng betaalt…).</p>
      <p>Wat denken jullie? Wordt het nu dan echt tijd om in VR te duiken of wacht je toch liever op een ‘traditionele’ Half-Life, als die ooit nog komt? Ondertussen kun je in ieder geval genieten van een hele zooi smakelijke screenshots! Klik of open in nieuw tabblad voor volle glorie.</p>
      <figure>
        <img src="https://cdn2.pu.nl/media/sven/half-life_alyx_screen_6.jpg"/>
      </figure>
      <p> </p>
      <figure>
        <img src="https://cdn2.pu.nl/media/sven/halflifealyx1.jpg"/>
      </figure>
      <figure>
        <img src="https://cdn2.pu.nl/media/sven/half-life_alyx_screen_5.jpg"/>
      </figure>
      <p> </p>
      <figure>
        <img src="https://cdn2.pu.nl/media/sven/half-life_alyx_screen_2.jpg"/>
      </figure>
      <figure>
        <img src="https://cdn2.pu.nl/media/sven/halflifealyx4.jpg"/>
      </figure>
      <p> </p>
      <figure>
        <img src="https://cdn2.pu.nl/media/sven/half-life_alyx_screen_1.jpg"/>
      </figure>
      <figure>
        <img src="https://cdn2.pu.nl/media/sven/half-life_alyx_screen_7.jpg"/>
      </figure>
      <p> </p>
      <figure>
        <img src="https://cdn2.pu.nl/media/sven/half-life_alyx_screen_4.jpg"/>
      </figure>
      <h3>  <br/>Rocket League stopt 4 december met Loot Crates</h3>
      <p>Ah, loot boxes! Nooit een goed idee geweest. Zelfs al zijn ze nooit verplicht, het zorgt voor frustratie en zelfs woede bij velen en de Wacht is dan ook blij dat steeds meer ontwikkelaars er vanaf stappen. Al dan niet onder druk van overheden, die het zien als gokken. Dit keer is het de beurt aan ontwikkelaar Psyonix, die het al langer hebben over de overstap naar een nieuw systeem. Nu hebben ze daar ook een concrete datum aangehangen: vanaf 4 december verruilt Rocket League de Keys en Crates voor Blueprints en Credits.</p>
      <figure>
        <iframe data-src="https://twitter.com/RocketLeague/status/1197577188377128960?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Blueprints worden op dezelfde manier verdiend als de huidige Crates, gewoon door de game te spelen. Echter, waar Crates een willekeurige inhoud hebben, die je pas weet zodra je ze opent met betaalde of verdiende keys, zie je met blueprints direct wat je krijgt. De items van die blueprints kunnen worden gebouwd met credits, waarna je ze aan je auto kunt installeren. Ook komt er een nieuwe Item Shop, waar je unieke items kunt kopen, die vervolgens niet te verhandelen zijn met andere spelers.</p>
      <p>Stukkie beter dus, maar nog niet per se geweldig. Het toffe is wel dat Psyonix trakteert: bij de update worden alle items uit de Supersonic Fury, Revenge of the Battle-Cars en Chaos Run DLC packs gratis aan ieders inventory toegevoegd. Top! Spelen jullie trouwens nog weleens een potje raketautovoetbal?</p>
      <h3>  <br/>Alien: Isolation komt op 5 december naar de Switch</h3>
      <p>Een vrij luguber sinterklaascadeau, maar toch zeker eentje die niet mag ontbreken op de verlanglijstjes van Switch-spelers met stalen zenuwen: de handheld-versie van Alien: Isolation! De geprezen survival horror verscheen in 2014 al voor consoles en Windows en vanaf 5 december kunnen we ontdekken of het op draagbaar formaat nog net zo eng is.</p>
      <figure>
        <iframe src="https://www.youtube.com/embed/C0oDupBznaE" width="608" height="342" data-service="Youtube" scrolling="no"/>
      </figure>
      <p>  </p>
      <h3>Nieuwe art The Last of Us Part II</h3>
      <p>Yep, het is flink plaatjeskijken geblazen deze Nachtwacht! Dat is natuurlijk helemaal geen straf als het om adembenemend sfeervolle titels als deze gaat. Een deel van deze nieuwe concept art is ook als officiële printcollectie beschikbaar bij het Nederlandse <a href="https://www.cookandbecker.com/nl/catalogus/videogame/the-last-of-us-part-ii">Cook and Becker</a>.</p>
      <p>The Last of Us Part II verschijnt op 29 mei 2020, voor PlayStation 4.</p>
      <figure>
        <img src="https://cdn2.pu.nl/media/sven/the_last_of_us_part_ii_concept_art_6.jpg"/>
      </figure>
      <figure>
        <img src="https://cdn2.pu.nl/media/sven/the_last_of_us_part_ii_concept_art_5.jpg"/>
      </figure>
      <figure>
        <img src="https://cdn2.pu.nl/media/sven/the_last_of_us_part_ii_concept_art_2.jpg"/>
      </figure>
      <figure>
        <img src="https://cdn2.pu.nl/media/sven/the_last_of_us_part_ii_concept_art_8.jpg"/>
      </figure>
      <figure>
        <img src="https://cdn2.pu.nl/media/sven/the_last_of_us_part_ii_concept_art_4.jpg"/>
      </figure>
      <p>  </p>
      <h3>Stadia geanalyseerd door Digital Foundry</h3>
      <p>Google’s streamingdienst ging deze week van start en werkt eigenlijk best wel prima, voor een beta. Alleen jammer dat Google het zelf even vergeten is zo te noemen… Hoe dan ook, toch een indrukwekkend en veelbelovend stukje technologie. Maar hoe zit het nu écht met de input lag en de grafische kracht van Stadia? Wat dat betreft vertrouwt de Wacht niet op zijn eigen ogen, maar veel liever op die van de helden van de Digital Foundry. Zij hebben Stadia uitgebreid onder de loep genomen en zoomen met deze video letterlijk en figuurlijk in op de drie grootste launchtitels: Shadow of the Tomb Raider, Destiny 2 en Red Dead Redemption 2. Spoiler alert: dat is (nog) niet zo “4K 60 fps” als Google heeft beloofd!</p>
      <figure>
        <iframe src="https://www.youtube.com/embed/9uwunZ2a4gc" width="608" height="342" data-service="Youtube" scrolling="no"/>
      </figure>
      <p>  </p>
      <h3>Sam Lake van Remedy teast volgende project</h3>
      <p>Kleine nieuwsflash vanuit Finland: Sam Lake, ook wel bekend als Max Payne en schrijver bij Remedy Games, vond het nodig om te Tweeten dat hij alweer druk bezig is met het schrijven van een nieuw verhaal. Oké, is goed!</p>
      <figure>
        <iframe data-src="https://twitter.com/SamLakeRMD/status/1197543340847353865?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Na het compleet gestoorde Control (een duidelijke GOTY kanshebber voor deze Wacht!), hoopt iedereen natuurlijk dat hij als de wiedeweerga aan de slag gaat met Alan Wake 2. Dat is namelijk een wereld waarvan Sam altijd gezegd heeft er graag nog eens naar terug te keren. En mogelijk heeft hij dat ook allang gedaan, want in de <a href="https://controlgame.com/control-community-blog-whats-new/">DLC content roadmap</a> die Remedy heeft uitgegeven zit een hele dikke verwijzing naar Alan Wake! We gaan het zien, ergens halverwege 2020.<br/>  </p>
      <h3>Lekker stukkie snowboarden in Death Stranding</h3>
      <p>Kojima’s nieuwste paradepaardje is heel veel dingen tegelijk, maar blijkbaar is het ook gewoon een snowboardgame? In ieder geval wel volgens YouTuber Boomstick Gaming, die een bescheiden skiparadijs heeft aangelegd in Death Stranding. Tof! Volgende stap: een après-ski bar?</p>
      <figure>
        <iframe src="https://www.youtube.com/embed/mnJMElfDItc" width="608" height="342" data-service="Youtube" scrolling="no"/>
      </figure>
      <p>  </p>
      <h3>Fijne vrijdag verder!</h3>
      <p>En om je weekend goed in te luiden, hier nog even een friendly reminder dat Mad Max bij vlagen best wel een hele vette game was (is?)...</p>
      <blockquote><a href="https://www.reddit.com/r/gaming/comments/dyx7cd/thats_what_i_call_a_pro_gamer_move/">That's what I call a pro gamer move</a> from <a href="http://www.reddit.com/r/gaming">r/gaming</a></blockquote>
    </article>
  </body>
</html>