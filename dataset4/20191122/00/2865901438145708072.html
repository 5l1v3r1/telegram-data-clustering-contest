<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/hajduk-odneo-bod-sa-maksimira-video/343164"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Hajduk odneo bod sa Maksimira (VIDEO)"/>
    <meta property="og:description" content="Dinamo mnogo bolji, ali uzalud..."/>
  </head>
  <body>
    <article>
      <h1>Hajduk odneo bod sa Maksimira (VIDEO)</h1>
      <h2>Dinamo mnogo bolji, ali uzalud...</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>
        <b>Najveći hrvatski derbi u 16. kolu Prve HNL lige između Dinama i Hajduka završen je rezultatom 1:1. Domaćini s Maksimira imaju za čim da žale jer nisu uspeli da materijalizuju veliku terensku nadmoć i brojne prilike koje su imali, posebno u prvom poluvremenu.</b>
      </p>
      <p>Modri su najviše pretili iz prekida. Pokušavali su <b>Olmo</b>, <b>Petković </b>i <b>Moro</b>, sve u prvih desetak minuta, da bi u 12. momci <b>Nenada Bjelice</b> stigli u vođstvo. <b>Damjan Kandžor</b> je centrirao, <b>Petković </b>bio najviši u skoku, a <b>Ljubić </b>zakasnio. Ipak, ključni trenutak bio je kada je lopta očešala glavu <b>Ismajlija </b>i ušla u gol za prednost Dinama - 1:0.</p>
      <p>Imali su dinamovci još nekoliko prilika posle gola, <b>Šitum </b>je pokušao iz daljine, dok je <b>Petković </b>dominirao u napadu u duelima sa <b>Ismajlijem </b>i <b>Simićem</b>. Obojica su zaradili žute kartone.</p>
      <figure>
        <iframe src="https://www.youtube.com/embed/5ill5ZoX-do" width="425" height="349" data-service="Youtube" scrolling="no"/>
      </figure>
      <p>Utakmica je potom upšla u nešto mirniji tok. Očekivalo se da će Dinamo zasluženo na odmor s prednošću od (samo) jednog gola, ali onda dolazi šok. Odigrali su momci <b>Damira Burića</b> brzu kontru, <b>Mijo Caktaš</b> je pucao s vrha šesnaesterca, a lopta u ruku pogađa <b>Emira Dilavera</b>. Sudija<b> Ivan Bebek</b> pokazao je na belu tačku. Siguran realizator bio je upravo <b>Caktaš </b>za 1:1.</p>
      <p>U drugom delu videli smo puno manje uzbuđenja. Trudili su se i <b>Olmo </b>i <b>Petković</b>, <b>Perić </b>impresionirao dobrim reakcijama u obrani, a u nekoliko sramežljivih izleta napred, najbliži golu od hajdukovaca bio je <b>Stefan Simić</b>, kadaje glavom posle kornera pucao u golmana <b>Livakovića</b>...</p>
      <figure>
        <img src="https://mozzartsport.com/upload/CKEditor/Baneri/BANERI%2022.11.2019/cro.png"/>
      </figure>
      <figure>
        <img src="https://mozzartsport.com/upload/CKEditor/Baneri/BANERI%2022.11.2019/39.%20kkm.png"/>
      </figure>
      <p> </p>
    </article>
  </body>
</html>