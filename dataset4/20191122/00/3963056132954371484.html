<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/salute/medicina/operazione_animazione_sospesa_intervento_roma-4879721.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Medicina, primo intervento in &quot;animazione sospesa&quot;: paziente operato a cuore fermo"/>
    <meta property="og:description" content="Per la prima volta un paziente è stato operato in &quot;animazione sospesa&quot; con la temperatura corporea abbassata al punto da mettere in standby i processi del metabolismo per dare..."/>
  </head>
  <body>
    <article>
      <h1>Medicina, primo intervento in "animazione sospesa": paziente operato a cuore fermo</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Per la prima volta un paziente è stato operato in "<b>animazione sospesa</b>" con la temperatura corporea abbassata al punto da mettere in standby i processi del metabolismo per dare più tempo ai chirurghi di intervenire. La notizia è riportata dalla rivista New Scientist, gli autori dell'<b><a href="https://www.ilmessaggero.it/ricerca/interventi/">intervento</a></b> sono dell'università del Maryland. La condizione è avere avuto un trauma molto grave come una ferita da arma da fuoco e aver perso almeno metà del sangue. La tecnica consiste nel sostituire il sangue del paziente, a <b>cuore fermo</b>, con una soluzione salina fredda.</p>
      <p>LEGGI ANCHE <b><a href="https://www.ilmessaggero.it/abruzzo/macellaio_di_sulmona_muore_dopo_colonscopia-4877132.html">Macellaio di 59 anni si sente male dopo la colonscopia: morto per un'infezione</a></b></p>
      <p>La procedura è stata effettuata «almeno su un paziente», ha spiegato uno dei ricercatori coinvolti e fa parte di un test clinico che dovrebbe arruolarne 20. La tecnica, chiamata Epr (Emergency preservation and resuscitation) consiste nel sostituire il sangue del paziente, a cuore fermo, con una soluzione salina fredda per portare il corpo intorno ai 10 gradi di temperatura. Questo blocca praticamente l'attività cellulare, evitando quindi i danni ai tessuti derivanti dalla scarsa ossigenazione. A questo punto i medici hanno due ore per operare e al termine dell'intervento il corpo viene riscaldato reintroducendo il sangue.</p>
      <p>Studi precedenti, sottolinea Samuel Tisherman, il ricercatore coinvolto, hanno dimostrato che sugli animali la tecnica permette di "guadagnare tempo" per interventi che altrimenti andrebbero compiuti in pochi minuti per evitare danni cerebrali. «Abbiamo pensato che fosse tempo di portarla ai nostri pazienti. Ora che lo stiamo facendo stiamo imparando molte cose. Una volta provato che funziona potremo espandere la tecnica per aiutare a sopravvivere pazienti che altrimenti non ce la farebbero».</p>
      <footer>Ultimo aggiornamento: 15:46<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/salute/storie/beve_soda_caustica_coma_salvato_robot_napoli_raffaele_d_ambrosio_oggi_ultime_notizie-4877280.html"/>
        <a href="https://www.ilmessaggero.it/abruzzo/macellaio_di_sulmona_muore_dopo_colonscopia-4877132.html"/>
        <a href="https://www.ilmessaggero.it/mondo/trigone_velenoso_razza_velenosa_puntura-4872509.html"/>
        <a href="https://www.ilmessaggero.it/persone/carolyn_smith_lotta_tumore_chemioterapia_ultime_notizie-4870848.html"/>
        <a href="https://www.ilmessaggero.it/salute/storie/tumore_cervello_ragazzo_rigiuta_mangiare_cibo_malattia_salute_oggi_17_novembre_2019-4869090.html"/>
      </related>
    </article>
  </body>
</html>