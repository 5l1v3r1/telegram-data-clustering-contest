<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/stiri/rival-pentru-tesla-cybertruck-primul-pick-ul-electric-de-la-general-motors-94907.html"/>
    <meta property="og:site_name" content="Automarket"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Rival pentru Tesla Cybertruck: primul pick-ul electric de la General Motors va fi disponibil din toamna lui 2021"/>
    <meta property="og:description" content="General Motors a anunțat că primul său pick-up electric va fi disponibil la vânzare din toamna anului 2021. Noul pick-up va rivaliza cu Tesla Cybertruck, a cărui producție va începe la sfârșitul aceluiași an."/>
  </head>
  <body>
    <article>
      <h1>Rival pentru Tesla Cybertruck: primul pick-ul electric de la General Motors va fi disponibil din toamna lui 2021</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Paul Cosma</a></address>
      <p>General Motors a anunțat că primul său pick-up electric va fi disponibil la vânzare din toamna anului 2021. Noul pick-up va rivaliza cu Tesla Cybertruck, a cărui producție va începe la sfârșitul aceluiași an.</p>
      <p>Tesla a prezentat <a href="https://www.automarket.ro/stiri/tesla-prezinta-cybertruck-pick-up-electric-cu-capacitate-de-incarcare-de-94891.html">noul pick-up electric Cybertruck</a>, care va avea o capacitate de încărcare de 1.6 tone, trei versiuni cu <a href="https://www.automarket.ro/stiri/autonomie-86325.html">autonomie</a> de până la 800 de kilometri și tracțiune integrală.</p>
      <p>Pe fondul lansării lui Cybertruck, General Motors a anunțat, la rândul său, că va avea un pick-up electric, iar vânzările vor începe cel târziu în toamna lui 2021.</p>
      <p>Potrivit primelor informații, atât Cybertruck, cât și viitorul pick-up GM, ar urma să apară pe piață cam în aceeași perioadă. Deocamdată, General Motors nu a oferit alte detalii cu privire la noul model.</p>
      <p>La sfârșitul anului trecut, General Motors a anunțat <a href="https://m.automarket.ro/stiri/view/?id=88363">cea mai mare restructurare</a> din istoria sa, cu închiderea mai multor fabrici și renunțarea la modelele cu vânzări slabe. Grupul american a promis o regândire a strategiei, cu un accent exclusiv pe mașinile <a href="https://m.automarket.ro/stiri/view/?id=85611">electrice</a> în următorii ani.</p>
      <p>
        <b>Planul de viitor al americanilor se bazează, în primul rând, pe brandul <a href="https://m.automarket.ro/masini-noi/viewMake/?make_slug=cadillac">Cadillac</a>, văzut drept cel mai important pilon în „viitorul electric” al grupului. Primul <a href="https://m.automarket.ro/stiri/view/?id=89163">Cadillac electric</a> va fi un SUV dezvoltat pe noua platformă GM și va fi lansat cel târziu în 2021.</b>
      </p>
      <p>Potrivit mai multor surse din cadrul GM, americanii se gândesc tot mai mult la Hummer, <a href="https://m.automarket.ro/stiri/view/?id=30692">brandul ce a murit oficial în 2010</a>, dar care ar putea fi renăscut cu o gamă de <a href="https://www.automarket.ro/stiri/masina-electrica-85611.html">modele electrice</a>.</p>
      <p>
        <b>General Motors ar pregăti lansarea mai multor pick-up-uri și SUV-uri <a href="https://www.automarket.ro/stiri/masina-electrica-85611.html">electrice</a> în 2021, iar câteva dintre acestea ar fi menite să intre în portofoliul Hummer, potrivit surselor.</b>
      </p>
      <p>Via <a href="https://www.reuters.com/article/us-gm-ceo-electric-pickup/gms-electric-pickup-to-hit-dealer-showrooms-in-fall-2021-ceo-idUSKBN1XV21X">Reuters</a></p>
    </article>
  </body>
</html>