<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/ukraine-newspaper/_zupinki-obladnuyut-elektronnimi-tablo/939256"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T00:30:00+00:00"/>
    <meta property="og:title" content="Зупинки обладнують електронними табло"/>
    <meta property="og:description" content="На трамвайних і тролейбусних зупинках Вінниці встановлюють електронні табло з графіком руху громадського транспорту. Повідомлятимуть про його прибуття. &amp;mdash;&amp;ensp;Ми побачили такі зупинки в країнах Європи. Придбали нaйсучaсніше обладнання, &amp;mdash; каже керівник підприємства ..."/>
  </head>
  <body>
    <article>
      <h1>Зупинки обладнують електронними табло</h1>
      <address><time datetime="2019-11-22T00:30:00+00:00">22 Nov 2019, 00:30</time> by <a rel="author">Тетяна САРАХАН</a></address>
      <p>На трамвайних і тролейбусних зупинках Вінниці встановлюють електронні табло з графіком руху громадського транспорту. Повідомлятимуть про його прибуття.</p>
      <p>— Ми побачили такі зупинки в країнах Європи. Придбали нaйсучaсніше обладнання, — каже керівник підприємства "Вінницякaртсервіс" <b>Катерина Бабіна, 36 років.</b> — Обрали розмір шрифту, щоб інформація на табло читалася на відстані 25 метрів. Вибрали яскрaвий текст і познaчки. Тролейбуси з низькою підлогою позначені спеціальним жовтим знаком.</p>
      <p>Буде 50 таких табло.</p>
      <p>— Підключати почнемо на трамвайних лініях за тиждень. Ближче до Нового року запрацюють на тролейбусних зупинках, — додає Катерина Бабіна.</p>
      <p>Усі електроні табло виготовлені з міцного скла. Також їх обладнають системами відеоспостереження.</p>
      <p>Подібні табло є у Львові та Маріуполі на Донеччині. У жовтні одне встановили в райцентрі Ковель Волинської області.</p>
    </article>
  </body>
</html>