<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/vlada/134964-zoryana-skalecka-same-z-zhitomirschini-moz-pochinaye-prezentuvati-napryamki-dyalnost-na-2020-y-rk.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Зоряна Скалецька: Саме з Житомирщини МОЗ починає презентувати напрямки діяльності на 2020-й рік"/>
    <meta property="og:description" content="На цьому наголосила Міністр охорони здоров’я України Зоряна Скалецька під час зустрічі з головою ОДА Віталієм Бунечком сьогодні, 22 листопада.Віталій Бунечко з Міністром обговорили основні напрямки роботи в сфері медицини на наступний рік. Це програма медичних гарантій, розширення програми «Доступні ліки», зміна фінансування медичних закладів.Нагадаємо, що сьогодні з робочою поїздкою у Житомирській області Міністр охорони здоров’я України Зоряна Скалецька презентувала пріоритети у діяльності МОЗ на 2020-й рік, а також відвідала Житомирську обласну клінічну лікарню ім. О. Ф. Гербачевського та Житомирський обласний пренатальний центр.Серед основних завдань для області Міністр окреслила: автономізацію, комп’ютеризацію та вакцинацію. За її словами, саме на це варто наразі звертати увагу, адже з 1 квітня наступного року повністю запускається автономізація закладів медицини вторинного рівня. Для того, щоб ці лікарні змогли фінансуватися з НСЗУ необхідно їх забезпечити коп’ютиризацією. Весною наступного року максимально…"/>
  </head>
  <body>
    <article>
      <h1>Зоряна Скалецька: Саме з Житомирщини МОЗ починає презентувати напрямки діяльності на 2020-й рік</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <figure>
        <img src="http://ruporzt.com.ua/uploads/posts/2019-11/1574434269_7144_n.jpg"/>
      </figure>
      <p>На цьому наголосила Міністр охорони здоров’я України Зоряна Скалецька під час зустрічі з головою ОДА Віталієм Бунечком сьогодні, 22 листопада.<br/><br/>Віталій Бунечко з Міністром обговорили основні напрямки роботи в сфері медицини на наступний рік. Це програма медичних гарантій, розширення програми «Доступні ліки», зміна фінансування медичних закладів.<br/><br/>Нагадаємо, що сьогодні з робочою поїздкою у Житомирській області Міністр охорони здоров’я України Зоряна Скалецька презентувала пріоритети у діяльності МОЗ на 2020-й рік, а також відвідала Житомирську обласну клінічну лікарню ім. О. Ф. Гербачевського та Житомирський обласний пренатальний центр.<br/><br/>Серед основних завдань для області Міністр окреслила: автономізацію, комп’ютеризацію та вакцинацію. За її словами, саме на це варто наразі звертати увагу, адже з 1 квітня наступного року повністю запускається автономізація закладів медицини вторинного рівня. Для того, щоб ці лікарні змогли фінансуватися з НСЗУ необхідно їх забезпечити коп’ютиризацією. Весною наступного року максимально всі довідки, лікарняні та направлення перейдуть в електронну форму.<br/><br/>Також Зоряна Скалецька зауважила на важливості підняття рівня вакцинації, адже серед пріоритетів роботи МОЗ розвиток громадського здоров’я та епідемічна безпека населення.<br/><br/>За повідомленням начальника управління охорони здоров’я ОДА Миколи Суслика, в області 52% медичних закладів на вторинному та третинному рівнях вже комп’ютеризовані. Робота у цьому напрямку триває.<br/><br/>Участь у зустрічі також взяла заступник голови ОДА Наталія Остапченко.</p>
    </article>
  </body>
</html>