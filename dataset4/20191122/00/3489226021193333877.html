<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/h-ollandia-ekopse-bohtheia-ypsoys-15-ekat-eyrw-sthn-palaistiniakh-arxh"/>
    <meta property="og:site_name" content="Documento"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Η Ολλανδία έκοψε βοήθεια ύψους 1.5 εκατ. ευρώ στην Παλαιστινιακή Αρχή"/>
    <meta property="og:description" content="Η Ολλανδία έθεσε τέλος στη χορήγηση οικονομικής βοήθειας προς το δικαστικό σύστημα της Παλαιστινιακής Αρχής λόγω των αποζημιώσεων που καταβάλλονταν στους φυλακισμένους και τους συγγενείς τους, οι οποίες θεωρούνται από τη Χάγη ως προτροπή στη βία, ανακοίνωσε σήμερα η ολλανδική κυβέρνηση."/>
  </head>
  <body>
    <article>
      <h1>Η Ολλανδία έκοψε βοήθεια ύψους 1.5 εκατ. ευρώ στην Παλαιστινιακή Αρχή</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Newsroom</a></address>
      <h4>Η Ολλανδία έθεσε τέλος στη χορήγηση οικονομικής βοήθειας προς το δικαστικό σύστημα της Παλαιστινιακής Αρχής λόγω των αποζημιώσεων που καταβάλλονταν στους φυλακισμένους και τους συγγενείς τους, οι οποίες θεωρούνται από τη Χάγη ως προτροπή στη βία, ανακοίνωσε σήμερα η ολλανδική κυβέρνηση.</h4>
      <p>Η βοήθεια αυτή, ύψους 1,5 εκατομμυρίου ευρώ ετησίως καταβάλλετο απευθείας στην <b>Παλαιστινιακή Αρχή </b>και συγκεκριμένα στο δικαστικό σύστημα των Παλαιστινιακών Εδαφών στο πλαίσιο ενός προγράμματος της Ευρωπαϊκής Ένωσης.</p>
      <p><i>«Η Ολλανδία είναι δυσαρεστημένη από το υφιστάμενο παλαιστινιακό δικαστικό σύστημα υποστήριξης προς τους φυλακισμένους και τους οικείους τους, καθώς το ποσό των επιδομάτων δίδεται σε συνάρτηση με τη διάρκεια της κράτησης»</i>, ανακοίνωσε το ολλανδικό υπουργείο Εξωτερικών. <i>«Η Ολλανδία θεωρεί»</i> ότι τα επιδόματα αυτά συνιστούν «μια ανεπιθύμητη ένδειξη, καθώς έτσι η βία μοιάζει να ανταμείβεται».</p>
      <p>Η ολλανδική κυβέρνηση υπενθυμίζει ότι είχε προειδοποιήσει την Παλαιστινιακή Αρχή πριν από έναν χρόνο ότι θα έθετε τέλος στη βοήθεια αυτή, εάν τίποτε δεν άλλαζε. «Ωστόσο οι συνομιλίες αυτές δεν απέφεραν τα επιθυμητά αποτελέσματα και η κυβέρνηση αποφάσισε κατά συνέπεια να τερματίσει την απευθείας βοήθεια προς την Παλαιστινιακή Αρχή», εξήγησε σε ανακοίνωσή του το υπουργείο.</p>
      <p>(ΑΠΕ - ΜΠΕ)</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>