<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/ekonomi/bitcoin-son-6-ayin-en-dusuk-seviyesinde-/1652954"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Bitcoin son 6 ayın en düşük seviyesinde"/>
    <meta property="og:description" content="Bitcoin'in değeri Çin Halk Bankasının sıkı önlem açıklaması sonrası yüzde 9 düştü."/>
  </head>
  <body>
    <article>
      <h1>Bitcoin son 6 ayın en düşük seviyesinde</h1>
      <h2>Bitcoin'in değeri Çin Halk Bankasının sıkı önlem açıklaması sonrası yüzde 9 düştü.</h2>
      <address><time datetime="2019-11-22T00:00:00+00:00">22 Nov 2019</time> by <a rel="author">Bahattin Gönültaş  </a></address>
      <h4>Berlin</h4>
      <p>Sanal para birimi<b> Bitcoin</b>'in değeri, Çin Merkez Bankası olarak hizmet veren <b>Çin Halk Bankası</b> (PBoC) Şangay merkezinin, "Bitcoin ve kripto para alım satımına karşı <b>sıkı önlem</b> alacağını" duyurmasının ardından yüzde 9 düşerek <b>6 bin 929 dolara</b> geriledi.</p>
      <p>Çin Halk Bankası tarafından yapılan açıklamada, yatırımcılara <b>blockchain </b>teknolojisinin kripto para birimi ile <b>karıştırmamaları </b>konusunda uyarılarda bulunuldu.</p>
      <p>Açıklamada, Bitcoin ve kripto para ihracı yoluyla alım satım ve finansmanın birçok risk içerdiğine işaret edildi.</p>
      <p>Banka, kripto para işlemlerini izleme faaliyetlerini artıracağını da duyurdu.</p>
      <p>Bitcoin'in değeri, gün içinde 6 bin 929 dolara gerileyerek mayıs ayından beri en düşük seviyesine ulaştı. 18 Mayıs’ta bitcoin 7 bin 134 dolara gerilemişti.</p>
      <related>
        <a href="https://www.aa.com.tr/tr/ekonomi/bitcoin-son-6-ayin-en-dusuk-seviyesinde-/1652954"/>
      </related>
    </article>
  </body>
</html>