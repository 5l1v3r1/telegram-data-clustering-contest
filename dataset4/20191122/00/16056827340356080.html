<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200411"/>
    <meta property="og:site_name" content="মানবজমিন"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="চাঁপাইনবাবগঞ্জে ২২শ ইয়াবাসহ ইউপি সদস্য রঞ্জু আটক"/>
    <meta property="og:description" content="চাঁপাইনবাবগঞ্জ সদর উপজেলার বারঘরিয়ায় র‌্যাব অভিযান চালিয়ে ২ হাজার ২’শ ৫৬ পিস ইয়াবাসহ এক ইউপি সদস্যকে আটক করেছে। বৃহস্পতিবার রাতে বারঘরিয়া ইউনিয়নে এ অভিযান চালায় র‌্যাব সদস্যরা।আটককৃত ইউপি সদস্য হলেন, উপজেলার বারঘরিয়া ইউনিয়নের নূর আলম খানের ছেলে  ও ৪ নং ইউপি সদস্য মোঃ রঞ্জু খান (৩৫)।র‌্যাব-৫ এর চাঁপাইনবাবগঞ্জ ক্যাম্প সূত্রে জানা গেছে,  বারঘরিয়া ইউনিয়নের বারঘরিয়া বাজার সংলগ্ন আলমদিনা কম্পিউটার অ্যান্ড টেলিকম দোকানের পূর্ব পাশের  রাস্তায় কতিপয় ব্যক্তি মাদকসহ অবস্থান করছে এমন তথ্যের ভিত্তিতে বৃহস্পতিবার রাত পৌনে ৯টার দিকে  র‌্যাব সদস্যরা অভিযান চালিয়ে ইয়াবাসহ রঞ্জুকে আটক করে।  এ ঘটনায় সদর মডেল থানায় একটি মামলা দায়ের করা হয়েছে।"/>
  </head>
  <body>
    <article>
      <h1>চাঁপাইনবাবগঞ্জে ২২শ ইয়াবাসহ ইউপি সদস্য রঞ্জু আটক</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">চাঁপাইনবাবগঞ্জ প্রতিনিধি</a></address>
      <p>চাঁপাইনবাবগঞ্জ সদর উপজেলার বারঘরিয়ায় র‌্যাব অভিযান চালিয়ে ২ হাজার ২’শ ৫৬ পিস ইয়াবাসহ এক ইউপি সদস্যকে আটক করেছে। বৃহস্পতিবার রাতে বারঘরিয়া ইউনিয়নে এ অভিযান চালায় র‌্যাব সদস্যরা।</p>
      <p>আটককৃত ইউপি সদস্য হলেন, উপজেলার বারঘরিয়া ইউনিয়নের নূর আলম খানের ছেলে  ও ৪ নং ইউপি সদস্য মোঃ রঞ্জু খান (৩৫)।</p>
      <p>র‌্যাব-৫ এর চাঁপাইনবাবগঞ্জ ক্যাম্প সূত্রে জানা গেছে,  বারঘরিয়া ইউনিয়নের বারঘরিয়া বাজার সংলগ্ন আলমদিনা কম্পিউটার অ্যান্ড টেলিকম দোকানের পূর্ব পাশের  রাস্তায় কতিপয় ব্যক্তি মাদকসহ অবস্থান করছে এমন তথ্যের ভিত্তিতে বৃহস্পতিবার রাত পৌনে ৯টার দিকে  র‌্যাব সদস্যরা অভিযান চালিয়ে ইয়াবাসহ রঞ্জুকে আটক করে।  এ ঘটনায় সদর মডেল থানায় একটি মামলা দায়ের করা হয়েছে।</p>
      <p>এই বিভাগের সর্বাধিক পঠিত</p>
    </article>
  </body>
</html>