<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200336"/>
    <meta property="og:site_name" content="মানবজমিন"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="ওয়েব সিরিজে ইমি"/>
    <meta property="og:description" content="ফ্যাশন মডেল, টিভি অভিনেত্রী, উপস্থাপক ও বিজ্ঞাপনচিত্রে কাজ করেছেন শাবনাজ সাদিয়া ইমি। মিডিয়া অঙ্গনে সকলে তাকে ইমি নামেই চিনেন। কলকাতার জনপ্রিয় অভিনেতা পরমব্রতের বিপরীতে কিছুদিন আগে ‘আজব কারখানা’ ছবিতে অভিনয় করেছেন দেশের এই জনপ্রিয় মডেল। এটি পরিচালনা করেছেন শবনম ফেরদৌসি। এ ছবির বাইরে নতুন একটি ওয়েব সিরিজে এবার দেখা যাবে ইমিকে। গতকাল তিনি বলেন, নির্মাতা ওয়াহিদ তারেকের পরিচালনায় ‘কারমা’ নামে একটি ওয়েব সিরিজে কাজ করেছি। কক্সবাজারে এর দৃশ্যধারণ হয়েছে। আমার বিপরীতে অভিনেতা শ্যামল মওলা কাজ করেছেন এতে। সামনে দর্শকরা এটি দেখতে পাবেন। আশা করি, দর্শকরা পছন্দ করবেন। এদিকে ‘আজব কারখানা’ সিনেমার বাকি কাজ সামনে শুরু হবে বলেও জানান ইমি। উল্লেখ্য, ‘ইউ গট দ্য লুক’ প্রতিযোগিতায় বিজয়ী হওয়ার পাশাপাশি লম্বা সময় ধরে র‌্যাম্প মডেল হিসেবে কাজ করে সুখ্যাতি অর্জন করেন এ পর্দাকন্যা। শুধু দেশে না, দেশের বাইরের জনপ্রিয় বেশকিছু ফ্যাশন শোতে বাংলাদেশের মডেল হিসেবে অংশ নিয়ে খ্যাতি অর্জন করেন তিনি। গত বছর দক্ষিণ কোরিয়ার সিউলে অনুষ্ঠিত ‘এশিয়া মডেল অ্যাওয়ার্ড’ অর্জন করেন ইমি। সামনে নতুন চলচ্চিত্র এবং ওয়েব সিরিজে দর্শকরা তাকে দেখতে পাবেন।"/>
  </head>
  <body>
    <article>
      <h1>ওয়েব সিরিজে ইমি</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">স্টাফ রিপোর্টার</a></address>
      <p>ফ্যাশন মডেল, টিভি অভিনেত্রী, উপস্থাপক ও বিজ্ঞাপনচিত্রে কাজ করেছেন শাবনাজ সাদিয়া ইমি। মিডিয়া অঙ্গনে সকলে তাকে ইমি নামেই চিনেন। কলকাতার জনপ্রিয় অভিনেতা পরমব্রতের বিপরীতে কিছুদিন আগে ‘আজব কারখানা’ ছবিতে অভিনয় করেছেন দেশের এই জনপ্রিয় মডেল। এটি পরিচালনা করেছেন শবনম ফেরদৌসি। এ ছবির বাইরে নতুন একটি ওয়েব সিরিজে এবার দেখা যাবে ইমিকে। গতকাল তিনি বলেন, নির্মাতা ওয়াহিদ তারেকের পরিচালনায় ‘কারমা’ নামে একটি ওয়েব সিরিজে কাজ করেছি। কক্সবাজারে এর দৃশ্যধারণ হয়েছে। আমার বিপরীতে অভিনেতা শ্যামল মওলা কাজ করেছেন এতে।</p>
      <p>সামনে দর্শকরা এটি দেখতে পাবেন। আশা করি, দর্শকরা পছন্দ করবেন। এদিকে ‘আজব কারখানা’ সিনেমার বাকি কাজ সামনে শুরু হবে বলেও জানান ইমি। উল্লেখ্য, ‘ইউ গট দ্য লুক’ প্রতিযোগিতায় বিজয়ী হওয়ার পাশাপাশি লম্বা সময় ধরে র‌্যাম্প মডেল হিসেবে কাজ করে সুখ্যাতি অর্জন করেন এ পর্দাকন্যা। শুধু দেশে না, দেশের বাইরের জনপ্রিয় বেশকিছু ফ্যাশন শোতে বাংলাদেশের মডেল হিসেবে অংশ নিয়ে খ্যাতি অর্জন করেন তিনি। গত বছর দক্ষিণ কোরিয়ার সিউলে অনুষ্ঠিত ‘এশিয়া মডেল অ্যাওয়ার্ড’ অর্জন করেন ইমি। সামনে নতুন চলচ্চিত্র এবং ওয়েব সিরিজে দর্শকরা তাকে দেখতে পাবেন।</p>
      <p>এই বিভাগের সর্বাধিক পঠিত</p>
    </article>
  </body>
</html>