<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://burunen.ru/site/news?id=30134"/>
    <meta property="og:site_name" content="БУРЯАД YНЭН"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Буряад Уласай Захаамин аймагта соёлой байшан нээгдэбэ"/>
    <meta property="og:description" content="Нээлгын баяр ёһололдо соёлой сайд Соелма Дагаева хабаадалсаба"/>
  </head>
  <body>
    <article>
      <h1>Буряад Уласай Захаамин аймагта соёлой байшан нээгдэбэ</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Буряад Уласай Захаамин аймагай Шара-Азаргын соёлой байшан «Соёл» гэһэн үндэһэн түсэлэй хэмжээндэ заһабарилагдаба. Заһабарилгын ажалнуудта 1 сая 409 мянган түхэриг һомологдоһон байна. Соёлой байшанай нээлгын баяр ёһололдо Буряад Уласай соёлой сайд Соелма Дагаева хабаадалсаа.</p>
      <p>Шара-Азаргада 600-гаад хүн ажаһуудаг. Баярай оршондо үнгэрһэн хэмжээ ябуулгада хүгшэн залуугүй сугларжа, гоё һайхан тоглолото хараба.</p>
      <p>Соелма Дагаева сугларагшадые амаршалжа, 30 мянган түхэригэй</p>
      <p>үнэмшэлгэ бэлэг барюулаа.</p>
      <p>- Байгша ондо «Соёл» гэһэн үндэһэн түсэлэй хэмжээндэ 5 номой сан нээгдээ, жэлэй дүүрэтэр 9 кинозал нээгдэхэ, - Соелма Дагаева тэмдэглээ.   </p>
      <p>
        <i>Буряад Уласай соёлой яаманай мэдээсэлэй албанай гэрэл зураг</i>
      </p>
    </article>
  </body>
</html>