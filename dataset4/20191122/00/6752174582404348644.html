<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-jon-az-ujabb-gazdasagvedelmi-akcioterv/"/>
    <meta property="og:site_name" content="lokál"/>
    <meta property="article:published_time" content="2019-11-22T00:01:56+00:00"/>
    <meta property="og:title" content="Jön az újabb gazdaságvédelmi akcióterv"/>
    <meta property="og:description" content="Jön a második gazdaságvédelmi akcióterv, a negatív gazdasági folyamatok csökkentése céljából. Az ellenzéknek gyereknapot tartana a kormány, mert nem képesek felnőttként viselkedni a parlamentben. Az atlétikai vb-vel kapcsolatban a Kormányinfón Gulyás Gergely elmondta, hogy Fekete-Győr András hülyesé"/>
  </head>
  <body>
    <article>
      <h1>Jön az újabb gazdaságvédelmi akcióterv</h1>
      <address><time datetime="2019-11-22T00:01:56+00:00">22 Nov 2019, 00:01</time> by <a rel="author">Lokál</a></address>
      <figure>
        <img src="https://www.lokal.hu/wp-content/uploads/2019/11/D_SOS20191114013-1-1280x852.jpg"/>
      </figure>
      <p>
        <b>Jön a második gazdaságvédelmi akcióterv, a negatív gazdasági folyamatok csökkentése céljából. Az atlétikai vb-vel kapcsolatban a kormányinfón Gulyás Gergely elmondta, hogy Fekete-Győr András hülyeségeket beszél, és a betegek érdeke, hogy megépüljön a dél-budai centrumkórház. </b>
      </p>
      <p>– Második gazdaságvédelmi akciótervet kíván a kormány elfogadni a következő év legelején abból a célból, hogy a negatív gazdasági folyamatok a lehető legkisebb hatással legyenek hazánkra, és a magyar gazdaságot a recesszió közeli állapotoktól megóvják – mondta Gulyás Gergely kancelláriaminiszter a csütörtöki kormányinfón, hozzátéve, hogy valóban igaz, hogy a magyar gazdaság jobban teljesít. Gulyás szerint 5 százalék körüli növekedésre lehet számítani, ez pedig azt jelenti, hogy a magyar gazdasági növekedés lehet a legmagasabb az Európai Unión belül.</p>
      <p>Szóba került a kormányinfón a dél-budai centrumkórház ügye is, melynek megépülését azért is tartja indokoltnak Gulyás, mert a betegek érdeke, hogy a mentőhelikoptereknek ne a belvárosban kelljen leszállniuk. A kancelláriaminiszter természetesen reagált a lúdtalpas, tornából felmentett ellenzékiek kedvenc témájára, az atlétikai vb-re is.</p>
      <p>– Egy kampányban hülyeségeket is lehet beszélni, de amikor véget ér, szembesülni kell a valósággal is – mondta Gulyás Fekete-Győr András népszavazási kezdeményezésével kapcsolatban, ami azért is butaság, mert a sporteseményről még novemberben dönteni kell. Ezek szerint Fekete-Győr még alapvető jogi kérdésekkel sincs tisztában. Gulyás emlékeztetett: ma 27 CT-van Budapesten, és 23 kerület. Mint ismert az ellenzék azzal kampányolt, hogy minden kerületbe kell egy ilyen berendezés, addig „nincs stadion”.</p>
      <p>A miniszter elmondta, hogy a magyar kormány nyitott az Európai Néppárt új elnökével, Donald Tuskkal való együttműködésre, de az Európai Néppártnak vissza kell találnia az alapértékeihez –jelentette ki.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-kedvezoen-alakulnak-iden-a-magyar-gazdasag-mutatoi/">Kedvezően alakulnak idén a magyar gazdaság mutatói</a>
        </li>
        <li>
          <a href="https://www.lokal.hu/2019-11-az-autoipar-a-magyar-kisvallalkozasok-gyarapodasahoz-is-hozzajarul/">Az autóipar a magyar kisvállalkozások gyarapodásához is hozzájárul</a>
        </li>
        <li>
          <a href="https://www.lokal.hu/2019-11-masodik-gazdasagvedelmi-akciotervet-kivan-a-kormany-elfogadni-a-kovetkezo-ev-legelejen/">Második gazdaságvédelmi akciótervet kíván elfogadni a kormány a következő év legelején</a>
        </li>
        <li>
          <a href="https://www.lokal.hu/2019-11-gyorsabb-lesz-magyarorszag-idei-es-jovo-evi-gazdasagi-novekedese/">Gyorsabb lesz Magyarország idei és jövő évi gazdasági növekedése</a>
        </li>
        <li>
          <a href="https://www.lokal.hu/2019-11-az-elmult-evekben-stabilan-nottek-a-biztositok-dijbevetelei/">Az elmúlt években stabilan nőttek a biztosítók díjbevételei</a>
        </li>
      </ul>
    </article>
  </body>
</html>