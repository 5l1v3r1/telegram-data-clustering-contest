<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pcrevue.sk/a/ESA-skuma-moznosti-ako-hibernovat-astronautov"/>
    <meta property="og:site_name" content="PC REVUE"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Sci-fi realitou? ESA skúma možnosti, ako pri dlhých letoch hibernovať astronautov"/>
    <meta property="og:description" content="Nový výskum Európskej vesmírnej agentúry (ESA) naznačuje, že ak dokážeme sprevádzkovať technológiu podľa plánu, uvedenie astronautov do stavu umelého podchladenia by v skutočnosti mohlo byť najlepším ..."/>
  </head>
  <body>
    <article>
      <h1>Sci-fi realitou? ESA skúma možnosti, ako pri dlhých letoch hibernovať astronautov</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Redakcia</a></address>
      <p>Nový výskum Európskej vesmírnej agentúry (ESA) naznačuje, že ak dokážeme sprevádzkovať technológiu podľa plánu, uvedenie astronautov do stavu umelého podchladenia by v skutočnosti mohlo byť najlepším spôsobom, ako preskúmať vesmír. Tento spôsob by mal mnoho výhod vrátane možnosti použiť podstatne menšiu kozmickú loď na dlhé výpravy s posádkou.</p>
      <p>Hoci sme už prišli na to, ako prekonať veci, ako je kozmické žiarenie a vplyv dlhodobého pobytu v priestore s nízkou gravitáciou na ľudské telo, stále nám zostáva jeden hlavný problém: Ľudia si vyžadujú životný priestor. Preto koncepty kozmických lodí putujúcich na vzdialené miesta sú zvyčajne dosť veľké. Posádka potrebuje priestor, aby sa mohla pohybovať, cvičiť a žiť svoj život bez ohľadu na to, že letí vesmírom vo veľkom kovovom valci. </p>
      <figure>
        <img src="https://www.pcrevue.sk/files/photo/2019-11/67604/a8df9b/Cryosleep-chamber-with-three-astronauts.jpg"/>
      </figure>
      <p>Hibernovaní astronauti však potrebujú oveľa menej miesta, preto môže byť kozmická loď menšia. ESA skúma možnosti, ako by mohol byť tím astronautov najlepšie hibernovaný, čo by sa malo robiť v prípade mimoriadnych udalostí, ako sa postarať o bezpečnosť ľudí a aký dosah by mal mať hibernácia na psychológiu tímu.  Bol vypracovaný počiatočný náčrt architektúry biotopu a plán na dosiahnutie hibernácie ľudí pri ceste na Mars v priebehu 20 rokov.</p>
      <p>Vedci prišli s návrhom, ktorý znižuje hmotnosť modulu s posádkou o tretinu, a to odstránením obytných priestorov a redukciou zásob, ktoré treba prepravovať. Dizajn však ráta s množstvom technologických zlepšení, ktoré dnes ešte neexistujú.  Patrí sem aj schopnosť bezpečne uviesť človeka do stavu hibernácie a spomaliť jeho metabolizmus až o 75 %. Po prebudení bude posádka potrebovať čas na zotavenie, čo by mohlo znamenať, že musí stráviť týždne v stiesnených podmienkach zmenšenej lode.<br/> <br/>Zdroj: <a href="https://bgr.com/2019/11/19/space-news-hibernation-chamber/"><b>bgr.com.</b></a></p>
    </article>
  </body>
</html>