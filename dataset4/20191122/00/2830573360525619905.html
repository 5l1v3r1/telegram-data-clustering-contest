<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/motori/challenge-time/2019/11/22-63635178/tecnologia_e_design_mazda_mette_al_centro_la_passione/"/>
    <meta property="og:site_name" content="Tuttosport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Tecnologia e design: Mazda mette al centro la passione"/>
    <meta property="og:description" content="La ‘visione’ della Casa di Hiroshima attraverso le suggestive sequenze di un video: forme e contenuti tecnologici che raccontano il presente e anticipano il futuro della mobilità"/>
  </head>
  <body>
    <article>
      <h1>Tecnologia e design: Mazda mette al centro la passione</h1>
      <h2>La ‘visione’ della Casa di Hiroshima attraverso le suggestive sequenze di un video: forme e contenuti tecnologici che raccontano il presente e anticipano il futuro della mobilità</h2>
      <address><time datetime="2019-11-22T00:00:00+00:00">22 Nov 2019</time> by <a rel="author"> Diego D'Andrea</a></address>
      <p><b>Tecnologia e design</b>. Due elementi che nella progettazione di un’auto si intersecano, si completano, <b>si ‘raccontano’ a vicenda</b>. Il design, attraverso il suo linguaggio, lascia presagire quelle sensazioni a cui poi la meccanica dà forma. La tecnologia, da parte sua, percepisce il design come la pelle che la avvolge, il proprio contenitore funzionale.</p>
      <p><b>NEL MONDO MAZDA</b>, la filosofia che disegna le linee delle auto ha un nome ben preciso: <b>KODO</b>; in giapponese, “battito del cuore”, inteso come fonte primaria del ritmo.<b> Una grammatica della forma</b> che punta a eliminare il superfluo per rappresentare l’essenza più pura della realtà. Sportività, muscolosità, armonia, tutti elementi espressi direttamente per ciò che sono, senza filtri o sovrastrutture inutili. Potrebbero sembrare concetti astratti, ma basta far scorrere <b>le prime sequenze del video in basso</b>, per comprenderne a pieno il senso materiale. <br/>La forma, però, anche la più pura, ha bisogno di "sostanza". Il modello progettuale <b>Skyactiv-Vehicle Architecture</b> studia le migliori soluzioni “a bordo” per facilitare l’interazione proattiva tra uomo e macchina. Nulla è lasciato al caso. Ogni particolare è pensato affinché tutto risulti naturale, immediato, favorendo così l’esperienza d’uso <b>a vantaggio del piacere di guida</b> e, non da ultima, dell’efficacia su strada.</p>
      <figure>
        <iframe src="https://www.youtube.com/embed/dA09vdS5pIQ" width="760" height="515" data-service="Youtube" scrolling="no"/>
      </figure>
      <p><b>“BATTITO DEL CUORE”</b>, si diceva in alto. Punta di diamante dell’attuale produzione Mazda è proprio un cuore tecnologicamente avanzato. <b>Il motore Skyactiv-X</b> è un'evoluta unità a benzina con una logica di funzionamento molto simile a quella del diesel, che gli consente risultati ottimali in termini di consumi, prestazioni e impatto ambientale. <br/>Con <b>eSkyactiv</b>, all’esordio sulla <a href="https://www.tuttosport.com/news/motori/challenge-time/2019/10/25-62563773/mazda_mx-30_la_prima_elettrica_si_scopre/"><b>MX-30</b></a>, invece, si aprono gli orizzonti della <b>propulsione elettrica</b>, sulla quale Mazda ha un’idea ben precisa: la ricerca di una mobilità “green” che sia realmente a impatto zero, sin dal ciclo produttivo (<a href="https://www.tuttosport.com/news/motori/challenge-time/2019/11/19-63529080/l_approccio_multisoluzione_di_mazda_per_l_ecosostenibilita_/"><b>QUI</b></a>, per approfondire).</p>
      <p><b>Tutti questi temi</b>, ed altro - <b>compresa una succosa anteprima</b> - avremo modo di approfondirli a brevissimo, in occasione di un evento stampa appositamente organizzato dalla Casa di Hiroshima. <b>Curiosi di saperne di più?</b> Rimanete connessi...</p>
      <related>
        <a href="https://www.tuttosport.com/archivio/motori/challenge-time"/>
        <a href="https://www.tuttosport.com/news/motori/challenge-time/2019/11/15-63403532/cinque_stelle_euro_ncap_per_la_mazda_cx-30/?related_news"/>
        <a href="https://www.tuttosport.com/news/motori/challenge-time/2019/11/12-63320080/mazda_in_lotta_per_il_car_of_the_year_con_due_modelli/?related_news"/>
        <a href="https://www.tuttosport.com/news/motori/challenge-time/2019/10/25-62563773/mazda_mx-30_la_prima_elettrica_si_scopre/?related_news"/>
        <a href="https://www.tuttosport.com/news/motori/challenge-time/2019/10/24-62601042/mazda_mx-30_fino_a_marzo_launch_edition_in_pre-order/?related_news"/>
      </related>
    </article>
  </body>
</html>