<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/telika-den-eftaige-o-tsipras-poy-den-mphkan-oi-mpoylntozes-sto-ellhniko"/>
    <meta property="og:site_name" content="Documento"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Τελικά δεν έφταιγε ο Τσίπρας που δεν μπήκαν οι μπουλντόζες στο Ελληνικό!"/>
    <meta property="og:description" content="Γη και ύδωρ έδωσε η «νεοφιλελεύθερη» κυβέρνηση στην Lamda Development με στόχο να δει μπουλντόζες στο Ελληνικό ή τουλάχιστον να έχει μερικά πλάνα για τα δελτία ειδήσεων με μπουλντόζες από το Ελληνικό σε μια προσπάθεια να αποδείξει πως φταίει η… ανικανότητα της προηγούμενης κυβέρνησης ΣΥΡΙΖΑ."/>
  </head>
  <body>
    <article>
      <h1>Τελικά δεν έφταιγε ο Τσίπρας που δεν μπήκαν οι μπουλντόζες στο Ελληνικό!</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Newsroom</a></address>
      <h4>Γη και ύδωρ έδωσε η «νεοφιλελεύθερη» κυβέρνηση στην Lamda Development με στόχο να δει μπουλντόζες στο Ελληνικό ή τουλάχιστον να έχει μερικά πλάνα για τα δελτία ειδήσεων με μπουλντόζες από το Ελληνικό σε μια προσπάθεια να αποδείξει πως φταίει η… ανικανότητα της προηγούμενης κυβέρνησης ΣΥΡΙΖΑ.</h4>
      <p>Τι κι αν είχε υποσχεθεί ο νυν υπουργός Ανάπτυξης και Επενδύσεων(!!!) Άδωνης Γεωργιάδης μπουλντόζες από την πρώτη μέρα…</p>
      <p>Όπως φαίνεται, ούτε τώρα θα τις δούμε ούτε τους επόμενους μήνες γιατί η διαδικασία για τον διαγωνισμό του καζίνο δεν προχωρά ή προχωρά με ρυθμούς χελώνας.</p>
      <p>Σημειώνεται πως ο διαγωνισμός για το καζίνο αποτελεί αναβλητική αίρεση και εφόσον δεν ολοκληρωθεί δεν μπορεί να κλείσει η συμφωνία με την Lamda Developlment για να καταβληθεί στο Δημόσιο η προκαταβολή των 300 εκατομμυρίων ευρώ και να ξεκινήσει η υλοποίηση του έργου…</p>
      <p>Αν και επισήμως… «λείπουν μερικά έγγραφα» και κάτι τέτοια, η αλήθεια είναι πως προβλήματα υπάρχουν και μεταξύ της Lamda και των διαγωνιζομένων όσον αφορά το ενοίκιο που θα πρέπει να καταβάλει ο πλειοδότης προς την Lamda… </p>
      <p>Οι γνώστες μάλιστα αναφέρουν πως <i>«η διαδικασία για το καζίνο δεν θα αποτελέσει υπόθεση δύο τριών μηνών, αλλά θα απαιτήσει πολύ μεγαλύτερο χρονικό διάστημα, χωρίς, μάλιστα, σε αυτή τη φάση να είναι σε θέση κανείς να κάνει ακριβή εκτίμηση.»</i></p>
      <p>Με αυτές τις εξελίξεις βέβαια δεν είναι τυχαίο που η κυβέρνηση «σηκώνει» τον αντικαπνιστικό της νόμο αλλά και χρησιμοποιεί σκληρή γλώσσα προς την Ευρώπη για το μεταναστευτικό.</p>
      <p>Όσον αφορά τις επενδύσεις, βρισκόμαστε στα «θα» και <a href="https://www.documentonews.gr/article/adwnhs-eirwneyetai-agroth-ta-espeires-me-ton-tsipra-na-pas-sthn-koymoyndoyroy">στα νεύρα του Άδωνη προς τους αγρότες...</a> που τους στέλνει στον ΣΥΡΙΖΑ!</p>
      <p>Απλά, τα χαρτιά δεν της βγαίνουν…</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>