<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.beartai.com/news/itnews/381067"/>
    <meta property="og:site_name" content="beartai"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="โป๊ะแตก! Donald Trump อ้างผลักดันให้ Apple เปิดโรงงานผลิต Mac Pro ใหม่ : แท้จริงเพื่อโปรโมตแคมเปญตนเอง"/>
    <meta property="og:description" content="เมื่อวันที่ 20 พฤศจิกายน 2019 ที่ผ่านมา Tim Cook (ทิม คุก) ผู้ดำรงตำแหน่งซีอีโอของ Apple ได้ร่วมกับ Donald Trump (โดนัลด์ ทรัมป์) ประธานาธิบดีสหรัฐอเมริกา, Steve Mnuchin (สตีฟ มนูชิน) รัฐมนตรีว่าการกระทรวงการคลัง และ Ivanka Trump (อิวานกา ทรัมป์) ผู้สาวของประธานาธิบดี Donald Trump เข้าเยี่ยมชมโรงงานของ Apple ที่เมืองออสติน รัฐเท็กซัส"/>
  </head>
  <body>
    <article>
      <h1>โป๊ะแตก! Donald Trump อ้างผลักดันให้ Apple เปิดโรงงานผลิต Mac Pro ใหม่ : แท้จริงเพื่อโปรโมตแคมเปญตนเอง</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Preedee Rirkvaleekul</a></address>
      <p>เมื่อวันที่ 20 พฤศจิกายน 2019 ที่ผ่านมา<b> Tim Cook (ทิม คุก)</b> ผู้ดำรงตำแหน่งซีอีโอของ Apple ได้ร่วมกับ <b>Donald Trump (โดนัลด์ ทรัมป์)</b> ประธานาธิบดีสหรัฐอเมริกา, <b>Steve Mnuchin (สตีฟ มนูชิน)</b> รัฐมนตรีว่าการกระทรวงการคลัง และ <b>Ivanka Trump (อิวานกา ทรัมป์)</b> ผู้สาวของประธานาธิบดี Donald Trump เข้าเยี่ยมชม<b>โรงงานของ Apple ที่เมืองออสติน รัฐเท็กซัส</b></p>
      <p>ทั้งนี้ ประธานาธิบดี Donald Trump ได้กล่าวอ้างว่านี่เป็นโรงงานแห่งใหม่ที่เพิ่งเปิดขึ้น ซึ่งเป็นผลมาจากการที่เขาได้มาเป็นประธานาธิบดี เพื่อช่วยเพิ่มการจ้างงานในสหรัฐอเมริกา</p>
      <figure>
        <iframe src="https://www.youtube.com/embed/swwt4FUpYwo" width="640" height="360" data-service="Youtube" scrolling="no"/>
      </figure>
      <p>แต่ถึงกระนั้นก็มีรายงานว่า นี่มิใช่โรงงานที่เพิ่งเปิดใหม่ แต่เป็นโรงงานที่รับการดำเนินงานโดยบริษัทที่มีชื่อว่า Flex ซึ่งได้ผลิต Mac Pro ให้กับทาง Apple<b> มาตั้งแต่ปี 2013</b> แล้ว</p>
      <p>แต่เนื่องจาก Apple เพิ่งประกาศสร้างออฟฟิศแห่งใหม่ที่เมืองออสตินไป ซึ่งอาจทำให้ประธานาธิบดี Donald Trump เข้าใจผิดได้ และ Tim Cook ก็มิได้กล่าวแย้งข้อมูลดังกล่าวแต่อย่างใด</p>
      <figure>
        <iframe data-src="https://twitter.com/realDonaldTrump/status/1197316106236481539?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>ทาง VOX ได้รายงานว่า เป็นเรื่องธรรมดาที่ประธานาธิบดี Donald Trump จะกล่าวข้อมูลที่ไม่เป็นจริงทั้งหมด เพื่อใช้ในการโปรโมตแคมเปญของตนเอง แต่การที่ ทิม คุก ซึ่งเป็นซีอีโอของหนึ่งบริษัทที่่มีมูลค่ามากที่สุดในโลกอย่าง Apple มิได้กล่าวแย้งด้วยข้อเท็จจริงนั้น มิใช่เรื่องที่ดีเลย</p>
      <figure>
        <iframe data-src="https://twitter.com/karaswisher/status/1197500099322093568?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>แต่ถ้างมองในอีกแง่หนึ่ง การยอมอ่อนข้อให้กับประธานาธิบดี Donald Trump นั้น ก็เป็นความความชาญฉลาดในทางธุรกิจของ Tim Cook เช่นกัน โดยเฉพาะในกรณีที่รัฐบาลสหรัฐฯ ได้ทำสงครามการค้ากับประเทศจีน</p>
      <p>อย่างที่ทราบกันดีว่า ประธานาธิบดี Donald Trump มีนโยบายให้ Apple กลับมาผลิตสินค้าต่าง ๆ ในสหรัฐอเมริกา ซึ่งค่อนข้างเป็นเรื่องยากมาก แต่ถึงกระนั้น Jack Nicas จาก New York Times ก็ได้เปิดเผยว่า Apple และทางทำเนียบขาวได้เดินทางไปยังเมืองออสติน รัฐเท็กซัส อยู่หลายครั้ง และทาง Apple ได้กล่าวว่าต้องการยกเว้นภาษีในการผลิต Mac Pro ในรัฐเท็กซัส</p>
      <p>ถึงแม้ว่าประธานาธิบดี Donald Trump จะกล่าวปฏิเสธในเบื้องต้น แต่ท้ายที่สุดก็ยินยอม และทำให้ Apple สามารถวางจำหน่าย Mac Pro ในสหรัฐอเมริกาได้ พร้อมติดคำว่า<b> “Assembled in USA”</b> (ประกอบในสหรัฐอเมริกา) นั่นเอง</p>
      <figure>
        <iframe src="https://www.youtube.com/embed/CqsXPv5TPYY" width="640" height="360" data-service="Youtube" scrolling="no"/>
      </figure>
      <p>นั่นอาจกล่าวได้ว่า Tim Cook รู้ว่าประธานาธิบดี Donald Trump ต้องการอะไรเพื่อใช้ในแผนการตลาดของแคมเปญ และได้ให้ความสำคัญกับการเยี่ยมชมโรงงานของ Apple เป็นอย่างมาก</p>
      <p><b>“เราภูมิใจในผลิตภัณฑ์อย่างที่สุด”</b> Tim Cook กล่าว<b> “นี่เป็นตัวอย่างของการออกแบบโดยอเมริกัน, ผลิตโดยอเมริกัน และเป็นความชาญฉลาดของอเมริกัน”</b></p>
      <p>ข้อมูลอ้างอิง : <a href="https://www.vox.com/policy-and-politics/2019/11/21/20975979/donald-trump-apple-plant-austin-texas-tim-cook">vox</a></p>
      <p>พิสูจน์อักษร : สุชยา เกษจำรัส</p>
    </article>
  </body>
</html>