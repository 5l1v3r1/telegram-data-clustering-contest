<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/4wcs29"/>
    <meta property="og:site_name" content="News7 Tamil"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="பெற்ற குழந்தை மீதே இரக்கம் காட்டாத பெற்றோர்!"/>
    <meta property="og:description" content="பெற்ற குழந்தை மீதே இரக்கம் காட்டாத பெற்றோர்!"/>
  </head>
  <body>
    <article>
      <h1>பெற்ற குழந்தை மீதே இரக்கம் காட்டாத பெற்றோர்!</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">saravanamanoj</a></address>
      <p>
        <b>தொப்புள் கொடி அறுக்கப்படாத குழந்தையை கழிவுநீர் கால்வாயில் வீசி சென்ற பெற்றோரை காவல்துறையினர் தேடி வருகின்றனர். </b>
      </p>
      <p>வேலூர் மாவட்டம் மேல்விஷாரம் பகுதியில் சென்னை-பெங்களூரு தேசிய நெடுஞ்சாலையை ஒட்டி கழிவுநீர் கால்வாய் அமைந்துள்ளது. இந்த பகுதியில் நடைபயிற்சி மேற்கொண்டு இருந்தவர்கள், தொப்புள் கொடி கூட அறுக்கப்படாத நிலையில் பெண் சிசு ஒன்று சடலமாக கிடப்பதை கண்டு அதிர்ச்சி அடைந்தனர். </p>
      <p>இதனை அடுத்து ஆற்காடு நகர காவல் துறையினருக்கு தகவல் அளிக்கப்பட்டது. அவர்கள் அளித்த தகவலின் பேரில் சம்பவ இடத்துக்கு வந்த காவல் துறையினர், பெண் சிசுவின் உடலை மீட்டு உடற்கூறு ஆய்வுக்காக வேலூர் அடுக்கம்பாறை அரசு மருத்துவமனைக்கு அனுப்பி வைத்தனர். குழந்தையை வீசி சென்றது யார் என்றும், எதற்காக குழந்தை வீசி செல்லப்பட்டது என்பது குறித்து ஆற்காடு நகர காவல் துறையினர் வழக்கு பதிவு செய்து விசாரணை மேற்கொண்டு வருகின்றனர். </p>
    </article>
  </body>
</html>