<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/sanremo-2020-anticipazioni-amadeus-chiama-laura-pausini-il-retroscena/"/>
    <meta property="og:site_name" content="LaNostraTv"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Sanremo 2020 anticipazioni, Amadeus chiama Laura Pausini: il retroscena"/>
    <meta property="og:description" content="Amadeus vuole Laura Pausini al Festival di Sanremo 2020? L'indiscrezione Il settimanale Vero ha riportato un'indiscrezione su Sanremo 2020 di Amadeus che"/>
  </head>
  <body>
    <article>
      <h1>Sanremo 2020 anticipazioni, Amadeus chiama Laura Pausini: il retroscena</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i2.wp.com/www.lanostratv.it/wp-content/uploads/2019/11/foto_amadeus_festival_di_sanremo_nomi_big_cantanti.jpg"/>
      </figure>
      <h3>Amadeus vuole Laura Pausini al Festival di Sanremo 2020? L’indiscrezione</h3>
      <p>Il settimanale <i>Vero</i> ha riportato un’indiscrezione su <b>Sanremo 2020 di Amadeus</b> che se confermata avrebbe davvero del clamoroso. Di cosa si tratta? In pratica pare che il popolare conduttore, nonchè direttore artistico della kermesse più importante di Italia, stia cercando di portare al Teatro Ariston nientepopodimeno che <b>Laura Pausini</b>. Andando nel dettaglio, <b>Amadeus</b>, sempre in base ai rumor raccolti dal magazine, pare le abbia proposto di condurre il <b>Festival di Sanremo</b> al suo fianco. Quindi la cantante romagnola, dovesse accettare questa proposta, non solo canterebbe le sue canzoni che hanno fatto innamorare mezzo Mondo, ma sarebbe anche chiamata a presentare i vari artisti in gara, gli ospiti, ecc…Si rivelerà fondato questo rumor? Oppure potrebbe finire in una bolla di sapone come è successo con l’indiscrezione su Tiziano Ferro?</p>
      <h3>Laura Pausini a Sanremo 2020 di Amadeus? I dettagli del clamoroso scoop</h3>
      <p>Il settimanale <i>Vero</i> ha anche riportato un’altra succosa news inerente a un possibile approdo di <b>Laura Pausini al Festival di Sanremo di Amadeus</b>. Difatti, secondo le indiscrezioni in possesso dal settimanale, pare che <b>Laura Pausini</b>, dovesse accettare la proposta di <b>Amadeus</b>, non presenterebbe tutte le serate di <b>Sanremo 2020</b>, bensì solo quella più importante: la finalissima. E non sarebbe nemmeno la prima volta che succederebbe una cosa del genere: basta ricordare la co – conduzione di Paolo Bonolis e Maria De Filippi solo alla finalissima della manifestazione musicale più attesa dai telespettatori. Questa news, ovviamente, ha già acceso gli animi dei fan di <b>Laura Pausini</b>, i quali hanno fatto sapere sui social di sperare che accetti questa proposta.</p>
      <h3>Anticipazioni Festival di Sanremo: tutte le ultime news</h3>
      <p>Nonostante all’inizio di <b>Sanremo 2020</b> manchi ancora un po’ di tempo, l’hype nei telespettatori pare davvero essere già alle stelle. E di rumor ne sono girati davvero tanti, tra i quali quello dell’<b><a href="https://www.lanostratv.it/2019/11/sanremo-2020-chiara-ferragni-ci-sara-lei-rompe-il-silenzio/">approdo di Chiara Ferragni</a></b> come co-conduttrice. In lizza per quel ruolo pare ci sia anche Diletta Leotta. Ma non è finita qua perchè Al Bano ha già fatto sapere più volte la sua intenzione di <b><a href="https://www.lanostratv.it/2019/11/al-bano-pronto-per-sanremo-2020-mi-confronto-con-romina-ma/">voler partecipare a Sanremo</a></b>, con o senza Romina. A proposito di big in gara, in base alle ultimissime voci di corridoio circolate on line in queste ore, pare che anche Noemi possa tornare al Teatro Ariston. Tutte queste indiscrezioni sul <b>Festival di Sanremo</b> verranno presto confermate?</p>
    </article>
  </body>
</html>