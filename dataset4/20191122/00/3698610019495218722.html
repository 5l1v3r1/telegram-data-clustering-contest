<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/v-ukrayini-zapustili-shist-centriv-peresadki-organiv-330488_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T00:58:00+00:00"/>
    <meta property="og:title" content="В Україні запустили шість центрів пересадки органів"/>
    <meta property="og:description" content="На Волині провели операцію з пересадки нирки від живого донора."/>
  </head>
  <body>
    <article>
      <h1>В Україні запустили шість центрів пересадки органів</h1>
      <h2>На Волині провели операцію з пересадки нирки від живого донора.</h2>
      <address>
        <time datetime="2019-11-22T00:58:00+00:00">22 Nov 2019, 00:58</time>
      </address>
      <p>В місті Ковель Волинської області у районній лікарні провели успішну <b><a href="https://dt.ua/UKRAINE/u-kiyevi-zatrimali-na-habari-odnogo-z-nayvidomishih-transplantologiv-ukrayini-325278_.html">операцію з пересадки нирки</a></b>. Про це повідомила прес-служба Міністерства охорони здоров'я.</p>
      <p>Пацієнтом стала 34-річна жінка, що чекала свою нову нирку три роки. Донором став чоловік жінки.</p>
      <p>"Трансплантація від живого донора - це подвійна відповідальність, адже забирається орган у абсолютно здорової людини, і не можна допустити, щоб його здоров'я постраждало", - зазначили в МОЗ.</p>
      <p>Подружжя готували до пересадки протягом півроку. Але зараз вони відчувають себе добре.</p>
      <p>19 вересня Ковельське міське територіальне медичне об'єднання отримало ліцензію для здійснення трансплантації органів. Воно стало шостим центром пересадки в Україні.</p>
      <p>"В 2018 і 2019 роках проведена лише невелика кількість трансплантацій нирок при необхідності близько 3 000 подібних операцій за рік", - розповіло міністерство.</p>
      <p>Відзначимо, в березні президент підписав документ про введення з 1 січня 2020 року в Україні <b><a href="https://dt.ua/UKRAINE/poroshenko-pidpisav-doopracovaniy-zakon-pro-transplantaciyu-organiv-306905_.html">Єдиної державної інформаційної системи трансплантації</a> </b>(ЄДІСТ). У 2018 році Рада прийняла законопроект <b><a href="https://dt.ua/UKRAINE/poroshenko-pidpisav-doopracovaniy-zakon-pro-transplantaciyu-organiv-306905_.html">про посмертну трансплантацію органів</a></b>.</p>
      <p>Детальніше про особливості трансплантації органів в Україні читайте в матеріалі Лідії Суржик "<a href="https://dt.ua/HEALTH/oleksandr-nikonenko-v-ukrayini-mozhna-robiti-tisyachi-peresadok-organiv-na-rik-a-ne-120-130-278845_.html"><b>Олександр Никоненко:"В Україні можна робити тисячі пересадок органів у рік, а не 120-130 "</b></a>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>