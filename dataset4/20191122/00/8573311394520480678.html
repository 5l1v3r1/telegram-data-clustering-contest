<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/people/mondo/2019/11/22/la-misteriosa-scomparsa-della-principessa-saudita-basma-bint-saud"/>
    <meta property="og:site_name" content="VANITY FAIR"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="La misteriosa scomparsa della principessa saudita Basma Bint Saud"/>
    <meta property="og:description" content="La sorella del sovrano dell'Arabia Saudita, che da anni denuncia la corruzione del suo Paese e invoca l'uguaglianza di uomini e donne, secondo la tv tedesca «Deutsche Welle» sarebbe agli «arresti domiciliari» nel palazzo reale dallo scorso marzo, quando ha tentato di fuggire in Svizzera insieme alla figlia"/>
  </head>
  <body>
    <article>
      <h1>La misteriosa scomparsa della principessa saudita Basma Bint Saud</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.vanityfair.it/author/rmercuri" target="_blank">Roberta Mercuri</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/22123817/GettyImages-151946101L.jpg"/>
        </figure>
        <figure>
          <img src="https://images.vanityfair.it/gallery/116911/Big/015116e8-6a5c-4645-a795-a7a8b811a092.jpg"/>
          <figcaption>
            <b>La misteriosa scomparsa della principessa saudita Basma Bint Saud</b>
          </figcaption>
        </figure>
        <figure>
          <img src="https://images.vanityfair.it/gallery/116911/Big/49bd722e-9f19-4562-b57e-af6352c1edef.jpg"/>
          <figcaption>
            <b>La misteriosa scomparsa della principessa saudita Basma Bint Saud</b>
          </figcaption>
        </figure>
        <figure>
          <img src="https://images.vanityfair.it/gallery/116911/Big/b8a7c981-4ebe-4a7b-90c2-e03bf1f4b18f.jpg"/>
          <figcaption>
            <b>La misteriosa scomparsa della principessa saudita Basma Bint Saud</b>
          </figcaption>
        </figure>
        <figure>
          <img src="https://images.vanityfair.it/gallery/116911/Big/ec0f4867-9543-4556-8b75-01a1a0eb1006.jpg"/>
          <figcaption>
            <b>La misteriosa scomparsa della principessa saudita Basma Bint Saud</b>
          </figcaption>
        </figure>
        <figure>
          <img src="https://images.vanityfair.it/gallery/116911/Big/1830a15d-343b-470d-b78c-f7cb34771e15.jpg"/>
          <figcaption>
            <b>La misteriosa scomparsa della principessa saudita Basma Bint Saud</b>
          </figcaption>
        </figure>
        <figure>
          <img src="https://images.vanityfair.it/gallery/116911/Big/3f7e26a6-5201-41ce-aead-255dfa9f91e4.jpg"/>
          <figcaption>
            <b>La misteriosa scomparsa della principessa saudita Basma Bint Saud</b>
          </figcaption>
        </figure>
        <figure>
          <img src="https://images.vanityfair.it/gallery/116911/Big/69e827f2-f5f9-4aa0-bf5c-0a7d91ac304c.jpg"/>
          <figcaption>
            <b>La misteriosa scomparsa della principessa saudita Basma Bint Saud</b>
          </figcaption>
        </figure>
        <figcaption>La misteriosa scomparsa della principessa saudita Basma Bint Saud</figcaption>
      </slideshow>
      <p>
        <b>La sorella del sovrano dell'Arabia Saudita, che da anni denuncia la corruzione del suo Paese e invoca l'uguaglianza di uomini e donne, secondo la tv tedesca «Deutsche Welle» sarebbe agli «arresti domiciliari» nel palazzo reale dallo scorso marzo, quando ha tentato di fuggire in Svizzera insieme alla figlia</b>
      </p>
      <p><b>Che fine ha fatto la principessa Basma Bint Saud</b>? Della figlia minore di Abdalá bin Abdulaziz, ex re dell’Arabia Saudita, non si sa più nulla da mesi. La sorella dell’attuale sovrano Salman, madre di cinque figli, ultima nella lunga lista di principesse scomparse o private della libertà in Medio Oriente, secondo la tv pubblica tedesca <i>Deutsche Welle</i> sarebbe «<b>agli arresti domiciliari, nel palazzo reale</b>, dallo scorso marzo».</p>
      <p>Basma, 55 anni, da tempo sostenitrice delle riforme costituzionali nel suo Paese e<b> in prima in prima linea nella difesa dei diritti umani</b> (in particolare delle donne), <b>lo scorso dicembre aveva cercato di fuggire in Svizzera</b> con una delle sue figlie. I documenti trovati da <i>Deutsche Welle</i> mostrano che il 18 dicembre era stata autorizzata a imbarcarsi su un aereo per ricevere le cure prescritte dal suo medico svizzero. <b>Quell’aereo, però, non è mai decollato</b>. E Leonard Bennett, l’avvocato americano che aveva organizzato il fallito tentativo di fuga, ha raccontato alla tv tedesca che due mesi dopo quei fatti la principessa è scomparsa: «<b>Nessuno sapeva dove fosse, abbiamo temuto il peggio</b>».  Dopo infinite telefonate, è riuscito a sentire la sua voce: «Ma <b>parlava come se fosse un ostaggio</b>».</p>
      <p>Basma, <b>ultima dei 115 figli messi</b> al mondo con varie mogli dall’<b>ex sovrano Abdalá bin Abdulaziz</b>, nacque poco dopo il colpo di Stato che costrinse il padre ad abdicare in favore del fratello. E vide il papà solo un paio di volte prima che morisse nel 1969, quando lei aveva cinque anni. Sua madre, <b>Jamila Merhi</b>, la portò a vivere a <b>Beirut, la città più cosmopolita del Medio Oriente</b>. Poi, allo scoppio della guerra civile in Libano, si rfugiarono nel regno Unito. Basmah<b> tornò in Arabia Saudita nel 1988, quando sposò Shuja Bin Nami Bin Shahin</b>. Dopo il <b>divorzio</b>, nel 2007, si è costruita u<b>na carriera da giornalista e imprenditrice</b> (aprendo, fra l’altro, una catena di ristoranti). Quindi è tornata a Londra e da lì – attraverso i suoi scritti e alcune interviste – ha iniziato a criticare il  Paese d’origine, <b>denunciando la corruzione e le ingiustizie economiche</b> e <b>invocando l’uguaglianza di uomini e donne</b>. Però <b>non si è mai scagliata direttamente contro la famiglia reale</b> di cui si sentiva parte. Attaccava la fitta rete di governatori, amministratori e plutocrati che gestivano il paese. Poi, dal 2016, è tornata a vivere in Arabia Saudita.</p>
      <p>Fino a qualche tempo fa la principessa <b>era molto attiva sui social</b>. E grazie al suo impegno per l’Arabia vantava migliaia di fan. Da febbraio – a parte un paio di messaggi religiosi – sul suo account Twitter non è comparso più nulla. Secondo una fonte che <i>Deutsche Welle</i> definisce «vicina a Basma» la principessa <b>non può esprimersi liberamente perché «le sue comunicazioni sono sorvegliate»</b>. Lo scorso marzo l’edizione araba della rivista Harper’s Bazar aveva annunciato la sua presenza al festival letterario firmato Emirates Airlines per presentare il suo libro <i>The Fourth Way Law</i>. A quel Festival non è mai arrivata.</p>
      <p>Le ragioni dell’«arresto» della principessa non sono chiare. Certo è che <b>dalle autorità saudite, come sempre in casi simili, non arriva una parola</b>. Lo stesso successe nel 2014, quando venne fuori, grazie alla denuncia della madre, che <b>quattro figlie dell’allora re Abd Allah da anni erano tenute prigioniere</b> in un pallazzo di Jeddah, tagliate fuori dal mondo. L’anno dopo, quando morì il sovrano, i loro telefoni e i loro indirizzi di posta elettronica smisero di funzionare. <b>E di loro non si seppe più nulla.</b></p>
      <related>
        <h4>LEGGI ANCHE</h4>
        <a href="https://www.vanityfair.it/news/storie-news/2018/05/09/denuncia-human-rights-watch-principessa-latifa"/>
        <a href="https://www.vanityfair.it/people/mondo/2019/11/11/royal-wedding-giordania-principessa-raiyah-matrimonio-giornalista-inglese-notizie-foto-gossip"/>
        <a href="https://www.vanityfair.it/people/mondo/2019/07/27/famiglie-reali-numerose-tanti-figli-prolifici-notizie-foto-gossip-kate-middleton"/>
        <a href="https://www.vanityfair.it/people/mondo/2019/11/21/letizia-ortiz-suocera-sofia-oggi-d-accordo-foto-insieme-gossip"/>
        <a href="https://www.vanityfair.it/people/mondo/2019/11/22/harry-e-william-problemi-rapporto-meghan-kate-competizione-foto-gossip"/>
        <a href="https://www.vanityfair.it/people/mondo/2019/11/22/meghan-markle-e-kate-middleton-rapporto-madri-tensione-regina"/>
        <a href="https://www.vanityfair.it/people/mondo/2019/11/22/alexandra-di-hannover-chi-e-sorella-charlotte-pierre-casiraghi-foto-gossip"/>
      </related>
    </article>
  </body>
</html>