<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/ellada/manolis-glezos-ti-anaferei-to-iatriko-anakoinothen-1/2920463/"/>
    <meta property="og:site_name" content="Newsit.gr"/>
    <meta property="article:published_time" content="2019-11-22T00:39:01+00:00"/>
    <meta property="og:title" content="Μανώλης Γλέζος: Τι αναφέρει το ιατρικό ανακοινωθέν"/>
    <meta property="og:description" content="Για την κατάσταση της υγείας του Μανώλη Γλέζου ενημέρωσε το νοσοκομείο ΝΙΜΤΣ."/>
  </head>
  <body>
    <article>
      <h1>Μανώλης Γλέζος: Τι αναφέρει το ιατρικό ανακοινωθέν</h1>
      <h2>Για την κατάσταση της υγείας του Μανώλη Γλέζου ενημέρωσε το νοσοκομείο ΝΙΜΤΣ.</h2>
      <address><time datetime="2019-11-22T00:39:01+00:00">22 Nov 2019, 00:39</time> by <a rel="author">Newsit Newsroom</a></address>
      <p>Σύμφωνα με το ιατρικό ανακοινωθέν, ο Μανώλης Γλέζος βρίσκεται σε σοβαρή αλλά σταθερή κατάσταση, και νοσηλεύεται στην Μονάδα Αυξημένης Θεραπείας.</p>
      <p>Στο νοσοκομείο ΝΙΜΤΣ βρέθηκε νωρίτερα ο Βασίλης Κικίλιας και επισκέφθηκε τον εμβληματικό πολιτικό. Σύμφωνα με πληροφορίες μάλιστα μίλησε μαζί του, κάτι που δίνει ελπίδες για την πορεία της υγείας του. Ο κ. Κικίλιας συνομίλησε με τον κ. Γλέζο και με τους θεράποντες ιατρούς του και τον διοικητή του νοσοκομείου.</p>
      <p>Ο υπουργός μετέφερε στον κ. Γλέζο τις θερμές ευχές και του Κυριάκου Μητσοτάκη για γρήγορη ανάρρωση.</p>
      <p>Υπενθυμίζεται ότι ο Μανώλης Γλέζος χτες είχε μπει στο νοσοκομείο, στην νευρολογική κλινική, και διαγνώστηκε με υποσκληρίδιο αιμάτωμα στον εγκέφαλο.</p>
      <p>Ωστόσο πλέον οι γιατροί έκριναν πως πρέπει να εισαχθεί στην καρδιολογική μονάδα αυξημένης θεραπείας του νοσοκομείου, αφού παρουσίασε και πνευμονικό οίδημα.</p>
    </article>
  </body>
</html>