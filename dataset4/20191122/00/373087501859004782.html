<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/hardware/articoli/n513102/amd-radeon-rx-5500-benchmark-giochi/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="AMD Radeon RX 5500: prestazioni vicine a Radeon RX580 ma con consumi inferiori"/>
    <meta property="og:description" content="Radeon RX 5500 è l'ultima proposta consumer di fascia media targata AMD basata su architettura Navi (RDNA) a 7nm: presentata dal produttore statunitense lo scorso 7 ottobre, la scheda è disponibile sia per piattaforma desktop che per i notebook (Radeon RX 5500M)."/>
  </head>
  <body>
    <article>
      <h1>AMD Radeon RX 5500: prestazioni vicine a Radeon RX580 ma con consumi inferiori</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Salvatore Gallo</a></address>
      <p><b>Radeon RX 5500</b> è l'ultima proposta consumer di fascia media targata AMD basata su architettura <a href="https://www.hdblog.it/2019/06/11/amd-radeon-rx-5700-architettura-rdna/"><b>Navi (RDNA) a 7nm</b></a>: <a href="https://www.hdblog.it/2019/10/07/amd-radeon-rx-5500-rx-5500m-specifiche/"><b>presentata dal produttore statunitense lo scorso 7 ottobre</b></a>, la scheda è disponibile sia per piattaforma desktop che per i notebook (Radeon RX 5500M).</p>
      <p>Mentre sul mercato sono arrivati i primi notebook con GPU RX 5500M - vedi <a href="https://www.hdblog.it/2019/10/08/msi-alpha-15-notebook-gioco-ryzen-laptop-novita/"><b>MSI Alpha 15 giunto da poco sul mercato italiano</b></a> - a distanza di sei settimane dal lancio la variante desktop non è ancora disponibile; le proposte dei partner AMD non sono ancora pronte e i modelli attualmente in circolazione sono limitati ai pochi esemplari destinati ai produttori OEM.</p>
      <figure>
        <img src="https://hd.tudocdn.net/883459?w=1000&amp;fit=clip"/>
      </figure>
      <p>Proprio la Radeon RX 5500 OEM desktop è la protagonista di alcuni test condotti dal portale tedesco <i>Heise.de</i>, per la precisione si tratta di un modello OEM montato su un nuovo computer desktop HP. Bisogna sottolineare che questa versione non dovrebbe avere le stesse caratteristiche dei modelli custom dei partner AMD (vedi frequenze), tuttavia può essere considerata un buon riferimento per capire le potenzialità della GPU Navi 14 che equipaggia la scheda.</p>
      <p>I benchmark condotti non sono molti, si tratta di tre test dove la Radeon RX 5500 si confronta con la Radeon RX 580 e con la GeForce GTX 1660. Nonostante siano pochi, <b>i risultati a disposizione indicano chiaramente che la Radeon RX 5500 è abbastanza vicina a una Radeon RX 580</b>, consumando però molto di meno (-36% circa). In questo scenario, la GeForce GTX 1660 (versione overcloccata) risulta più veloce, offrendo anche consumi leggermente inferiori:</p>
      <table bordered="">
        <tr>
          <td/>
          <td align="center">3D Mark Fire Strike Score</td>
          <td>Shadow of The Tomb Rider (FHD/dettagli ULTRA)</td>
          <td>Far Cry 5 (FHD/dettagli ULTRA)</td>
          <td align="center">Consumi (idle/full)</td>
        </tr>
        <tr>
          <td align="center">Radeon RX 5500 OEM (4GB)</td>
          <td align="center">12111</td>
          <td align="center">59</td>
          <td align="center">72</td>
          <td align="center">7/133 watt</td>
        </tr>
        <tr>
          <td align="center">Sapphire Radeon RX 580 Nitro+</td>
          <td align="center">12744</td>
          <td align="center">65</td>
          <td align="center">75</td>
          <td align="center">12/207 watt</td>
        </tr>
        <tr>
          <td align="center">Gigabyte GTX 1660 OC</td>
          <td align="center">12525</td>
          <td align="center">59</td>
          <td align="center">85</td>
          <td align="center">10/128 watt</td>
        </tr>
      </table>
      <p>I risultati preliminari di questa Radeon RX 5500 OEM sono abbastanza interessanti per una scheda che dovrebbe collocarsi nella fascia sotto i 200 euro, soprattutto se consideriamo che i modelli proposti dai partner AMD avranno frequenze più spinte e un quantitativo di memoria che può arrivare a 8GB (la scheda in prova era dotata di soli 4GB di memoria).</p>
      <h3>SPECIFICHE TECNICHE RADEON RX 5500</h3>
      <ul>
        <li>
          <b>GPU Navi 14 a 7nm</b>
        </li>
        <li>
          <b>Compute Unit 22</b>
        </li>
        <li>
          <b>Stream Processor 1408</b>
        </li>
        <li>
          <b>Frequenza GPU 1670/1845 MHz</b>
        </li>
        <li>
          <b>Memoria 4/8 GB GDDR6</b>
        </li>
        <li>
          <b>Velocità memoria 14 Gbps</b>
        </li>
        <li>
          <b>Bus 128bit</b>
        </li>
        <li>
          <b>Larghezza di banda 224 GB/s</b>
        </li>
        <li>
          <b>TBP (Typical Board Power) 110W</b>
        </li>
      </ul>
      <p>Il top gamma più piccolo e pontente sul mercato? <a href="https://www.hdblog.it/prezzi/Samsung-Galaxy-S10e_i3877/">Samsung Galaxy S10e</a>, compralo al miglior prezzo da <a href="https://www.hdblog.it/clickgo/?id=3877&amp;pid=azb07ndrhyw6ae6uqza6&amp;nid=2170259575&amp;area=4&amp;prz=489&amp;hash=1d4cc4af2ebe8e35f4f20c2fc9f2b986">Amazon a <b>489 euro</b></a>.</p>
      <p>
        <a href="https://videocardz.com/newz/amd-radeon-rx-5500-oem-version-tested">VIA</a>
      </p>
      <p>
        <a href="https://www.heise.de/newsticker/meldung/Grafikkarte-mit-AMD-Radeon-RX-5500-im-ersten-Test-4593652.html">FONTE</a>
      </p>
    </article>
  </body>
</html>