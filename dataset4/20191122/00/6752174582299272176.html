<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-folyamatosan-provokal-az-ellenzek/"/>
    <meta property="og:site_name" content="lokál"/>
    <meta property="article:published_time" content="2019-11-22T00:01:31+00:00"/>
    <meta property="og:title" content="Folyamatosan provokál az ellenzék"/>
    <meta property="og:description" content="Tarthatatlan állapotok uralkodnak a parlamentben. Az ellenzéki képviselők ugyanis Mónika - show színvonalú beszólogatásokkal és állandó provokálással igyekeznek fenntartani a káoszt az Országgyűlésben. Kocsis Máté szerint –az ellenzék miatt maratoni hosszúságú, éjszakába nyúló ülésezés – a szerdai e"/>
  </head>
  <body>
    <article>
      <h1>Folyamatosan provokál az ellenzék</h1>
      <address><time datetime="2019-11-22T00:01:31+00:00">22 Nov 2019, 00:01</time> by <a rel="author">Lokál</a></address>
      <p>
        <b>Tarthatatlan állapotok uralkodnak a parlamentben, az ellenzéki képviselők ugyanis folyamatosan cirkuszt csinálnak, és állandóan provokálnak. Kocsis Máté szerint a szerdai események világossá tették, hogy szükséges a házszabály módosítása.</b>
      </p>
      <p>Maratoni hosszúságú, 15 órás ülést tartott szerdán és csütörtökön az Országgyűlés a házszabály módosításáról: a képviselők nemcsak éjszaka, de egészen csütörtök délután kettőig vitáztak.</p>
      <p>Kocsis Máté, a Fidesz frakcióvezetője még szerdán emlékeztetett: az ellenzék aznapi kritikán aluli viselkedése önmagában indokolja a házszabály módosítását, ami egyébként nem szigorítás csupán az eddigi szankciók változtatása.</p>
      <p>Kocsis egyik példaként hozta fel a jobbikos Jakab Péter akcióját, amikor „önkényesen beleült” Orbán Viktor miniszterelnök székébe. Kocsis azt mondta: ez a deviáns és provokatív magatartás az Országgyűlés mindennapi munkájába nem fér bele. Szerinte, akinek volt gyerekszobája ilyet nem csinál, Jakab Péter egy „piti politikai kalandor”, aki minden eszközt megragad 15 perc politikai hírnévért.</p>
      <p>A rendbontó ellenzéki képviselők sora azonban itt még nem ért véget, Szabó Tímea, a Párbeszéd elnöke is megtette a magáét, ugyanis „letrógerozta” Trócsányi László, korábbi igazságügyi minisztert.</p>
      <p>Kocsis kitért Tordai Bence (Párbeszéd) bekiabálásaira, és arra, hogy amikor elsétál fideszes képviselők vagy a miniszterelnök mellett, rendszeresen olyan megjegyzéseket tesz, mint „Lógni fogtok! Meg fogtok dögleni! – vagy Félsz te patkány?”.</p>
      <p>– Tordai egy gyáva ember, és ahelyett, hogy vállalná a tetteit, most tagad és perrel fenyegetőzik – írta Kocsis.<br/>A politikus közösségi oldalán egy videót is közzétett, amelyben szerinte Tordai Bence a november 4-i ülésen egy fenyegető megjegyzést tett.</p>
      <hr/>
      <p>Gyereknap Jakabéknak</p>
      <figure>
        <img src="https://www.lokal.hu/wp-content/uploads/2019/11/D__YT20191120020-1280x853.jpg"/>
        <figcaption>MTI/Illyés Tibor</figcaption>
      </figure>
      <p>– Úgy tűnik, hogy az ellenzék részére külön gyermeknapokat kell majd tartanunk, amikor bárhová bemehetnek és bárhová leülhetnek – kommentálta a jobbikos Jakab Péter miniszterelnöki „székfoglalóját” Gulyás Gergely Miniszterelnökséget vezető miniszter.</p>
      <hr/>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-kocsis-tordai-bence-parlamenti-fotevekenysege-a-provokacio/">Kocsis: Tordai Bence “parlamenti főtevékenysége a provokáció”</a>
        </li>
        <li>
          <a href="https://www.lokal.hu/2019-11-kiderult-ki-zsarolhatta-borkait/">Kiderült, ki zsarolhatta Borkait</a>
        </li>
        <li>
          <a href="https://www.lokal.hu/2019-11-egy-dk-s-jelolt-a-volt-valogatott-focista-zsarolhatta-borkai-zsoltot/">Egy DK-s jelölt, a volt válogatott focista zsarolhatta Borkai Zsoltot</a>
        </li>
        <li>
          <a href="https://www.lokal.hu/2019-11-borkai-ugy-zsarolas-miatt-nyomoznak-egy-volt-labdarugo-ellen/">Borkai-ügy: zsarolás miatt nyomoznak egy volt labdarúgó ellen</a>
        </li>
        <li>
          <a href="https://www.lokal.hu/2019-11-a-kepmutato-ellenzeki-partok-egyetlen-beremelest-sem-szavaztak-meg/">A képmutató ellenzéki pártok egyetlen béremelést sem szavaztak meg</a>
        </li>
      </ul>
    </article>
  </body>
</html>