<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.totaaltv.nl/nieuws/kerstmis-begint-vroeg-bij-netflix/"/>
    <meta property="og:site_name" content="Totaal TV"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Kerstmis begint vroeg bij Netflix"/>
    <meta property="og:description" content="Netflix brengt abonnees al vroeg in de kerststemming. De online streamingdienst heeft het aanbod een maand voor kerstmis al met veel kerstfilms uitgebreid."/>
  </head>
  <body>
    <article>
      <h1>Kerstmis begint vroeg bij Netflix</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Jarco Kriek</a></address>
      <p>
        <b>
          <i>Netflix brengt abonnees al vroeg in de kerststemming. De online streamingdienst heeft het aanbod een maand voor kerstmis al met veel kerstfilms uitgebreid.</i>
        </b>
      </p>
      <p>Met kerstfilms speelt <a href="https://www.netflix.com/nl/">Netflix</a> niet alleen in op de vraag van veel abonnees. Het wil ook een familiegevoel creëren in de strijd tegen nieuwkommer Disney+. Deze nieuwe streamingdienst is zeer succesvol en richt zich volledig op het leveren van content die voor de gehele familie bestemd is. Op dit moment zijn al tientallen kerstfilms bij Netflix te zien. In de komende weken wordt het kerstaanbod alleen maar groter.</p>
      <h3>Kerstfilms op Netflix</h3>
      <p>Zo kan vanaf nu naar de dit jaar uitgebrachte film <i>The Knight Before Christmas</i> gekeken worden. Deze film speelt zich in de middeleeuwen af waarin een verliefde ridder de hoofdrol speelt. Ook de kerstspecial <i>Nailed It! Holiday</i> is vanaf nu bij Netflix te zien. Al eerder werden bijvoorbeeld de films <i>Let It</i> <i>Snow</i> en <i>Klaus</i> aan het aanbod toegevoegd. In de komende weken volgen onder meer ook de kerstfilms <i>Merry Happy Whatever</i> (28 november), <i>A Christmas Prince: The Royal Baby</i> (5 december) en <i>Home For Christmas</i> (5 december).</p>
      <figure>
        <iframe src="https://www.youtube.com/embed/-JtwROpSVWc" width="425" height="350" data-service="Youtube" scrolling="no"/>
      </figure>
      <related>
        <h4>Meer over dit onderwerp</h4>
        <a href="https://www.totaaltv.nl/nieuws/ziggo-go-testversie-voor-android-tv-gelekt-op-internet/"/>
        <a href="https://www.totaaltv.nl/nieuws/bumastemra-haalt-veel-online-radiozenders-uit-de-lucht/"/>
        <a href="https://www.totaaltv.nl/nieuws/ziggo-netflix-en-videoland-dit-zijn-enkele-kijktips/"/>
        <a href="https://www.totaaltv.nl/nieuws/wegkwijnend-npo-3fm-krijgt-extra-geld-en-kost-miljoen-euro-per-maand/"/>
      </related>
    </article>
  </body>
</html>