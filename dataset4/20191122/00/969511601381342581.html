<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/doi-bancheri-care-au-condus-diviziile-de-investitii-ale-brd-si-unicredit-au-pus-bazele-unui-business-care-asista-antreprenorii-locali-in-tranzactii-18605599"/>
    <meta property="og:site_name" content="BusinessMagazin"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Doi bancheri care au condus diviziile de investiţii ale BRD şi UniCredit au pus bazele unui business care asistă antreprenorii locali în tranzacţii"/>
    <meta property="og:description" content="Bogdan Iliescu şi Alin Pop care au condus diviziile de investiţii ale BRD Groupe Societe Generale şi UniCredit au decis să îşi unească forţele şi să concureze pe cont propriu cu marii jucători din România,..."/>
  </head>
  <body>
    <article>
      <h1>Doi bancheri care au condus diviziile de investiţii ale BRD şi UniCredit au pus bazele unui business care asistă antreprenorii locali în tranzacţii</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.businessmagazin.ro/autor/cristina-bellu" target="_blank">Cristina Bellu</a></address>
      <h3>Doi bancheri care au condus diviziile de investiţii ale BRD şi UniCredit au pus bazele unui business care asistă antreprenorii locali în tranzacţii</h3>
      <p>Bogdan Iliescu şi Alin Pop care au condus diviziile de investiţii ale BRD Groupe Societe Generale şi UniCredit au decis să îşi unească forţele şi să concureze pe cont propriu cu marii jucători din România, care asistă anual tranzacţii de peste un miliard de euro.</p>
      <p>Bogdan Iliescu şi Alin Pop care au condus diviziile de investiţii ale BRD Groupe Societe Generale şi UniCredit au decis să îşi unească forţele şi să concureze pe cont propriu cu marii jucători din România, care asistă anual tranzacţii de peste un miliard de euro.</p>
      <p>Focusul companiei BI Corporate Finance este să consilieze preponderent antreprenori locali, pe o piaţă dominată de nume străine.</p>
      <p>“România este o piaţă în continuă creştere în ultimul deceniu şi din ce în ce mai multe companii româneşti au reuşit să se dezvolte astfel încât ajungă la un nivel la care fie atrag direct interesul marilor jucători internaţionali, fie sunt în căutarea unui partener pentru dezvoltare, cum ar fi fondurile locale sau internaţionale de investiţii. În oricare dintre aceste situaţii, pentru antreprenorul local este foarte important aibă alături un profesionist, care poate să  îl ghideze prin toate hăţişurile unei tranzacţii şi, în primul rând, să îl ajute să maximizeze rezultatele unei operaţiuni de vânzare”, explică Bogdan Iliescu, fondatorul companiei.</p>
      <p>Bogdan Iliescu activează de peste 20 de ani în zona de consultanţă M&amp;A şi pieţe de capital, fiind directorul diviziei de investment banking din BRD aproape zece ani, timp în care realizat cu success numeroase proiecte de referinţă: IPO-ul Electrică SA (444 milioane euro), emisiunile de obligaţiuni pentu GDF Suez (300 milioane lei) şi Garanti Bank, achiziţia LaDorna alături de Lactalis, iar Alin Pop vine cu o experienţă de peste 18 ani în domeniul financiar bancar, fiind implicat în diverse zone cum ar fi proiecte de împrumuturi sindicalizate, leveraged finance,  fuziuni şi achiziţii precum şi în pieţe de capital.</p>
      <p>“Credem că există în continuare multiple companii româneşti care pot deveni campioni locali, dar care au nevoie de ajutor atât financiar cât şi de business pentru a putea depăşi anumite bariere critice. Zona de guvernanţă corporativă, spre exemplu, este încă destul de puţin dezvoltată la nivelul companiilor antreprenoriale şi vedem o mare nevoie de pregătire a acestor companii înainte de a începe un proces de găsire a unui investitor”, adaugă, la rândul său, Alin Pop.</p>
      <p>El a fost coordonatorul unor tranzacţii de renume în piaţă de M&amp;A din România, fiind printre altele consultant pentru acţionarii Noriel şi Pietta Glass, al JC Flowers în achiziţia Piraeus Bank sau Al Dahra LLC în achiziţia Agricost SA, cea mai mare tranzacţie din agricultură.</p>
      <p>Alin Pop deţine certificarea CFA şi a urmat programele executive cu focus pe Private Equity în cadrul Said Business School, Oxford şi Management Strategic în cadrul Harvard Business School, Boston.</p>
      <p>BI Corporate Finance a fost consultantul Humangest, compania italiană de outsourcing de personal şi recrutare, care a achiziţionat compania locală ÎHM Total Consult (companie cu afaceri de peste  25 milioane euro), tranzacţie care a creat un  nou jucător de top al pieţei de profil. De asemnea, în anul 2017 BI Corporate Finance a fost consultantul vânzătorului lanţului de magazine Yves Rocher.</p>
      <p>Compania oferă antreprenorilor locali şi asistenţă în pregătirea afacerii, în primul rând pentru a  ajuta în definirea cât mai clară a strategiei de business şi a organizării interne, iar în eventualitatea unei tranzacţie ulterioare să evite posibile puncte care ar putea întârzia sau chiar bloca o vânzare.</p>
      <p>Cei doi bancheri pledează pentru implementarea unei discipline financiare clare şi urmărirea strictă a unor indicatori de performanţă, care pot să facă o mare diferenţă în atractivitatea şi evaluarea unei companii.<br/> </p>
    </article>
  </body>
</html>