<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/kosmos/article/vre8ike-agnoumenos-gatos-meta-apo-5-xronia-1900-xlm-makria-apo-to-spiti-tou-idioktiti-tou"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-22T00:52:00+00:00"/>
    <meta property="og:title" content="Βρέθηκε αγνοούμενος γάτος μετά από πέντε χρόνια, 1.900 χλμ μακριά από το σπίτι του ιδιοκτήτη του"/>
    <meta property="og:description" content="Ένας άνδρας στην πολιτεία του Όρεγκον, στις ΗΠΑ, επανενώθηκε με τον αγνοούμενο γάτο του, ο οποίος εντοπίστηκε να περιφέρεται στον δρόμο και σε απόσταση...1.900 χιλιόμετρα από το σπίτι του ιδιοκτήτη του πέντε χρόνια μετά την εξαφάνισή του, ανέφερε στην ιστοσελίδα του το BBC."/>
  </head>
  <body>
    <article>
      <h1>Βρέθηκε αγνοούμενος γάτος μετά από πέντε χρόνια, 1.900 χλμ μακριά από το σπίτι του ιδιοκτήτη του</h1>
      <address>
        <time datetime="2019-11-22T00:52:00+00:00">22 Nov 2019, 00:52</time>
      </address>
      <p>Ένας άνδρας στην πολιτεία του Όρεγκον, στις ΗΠΑ, επανενώθηκε με τον αγνοούμενο γάτο του, ο οποίος εντοπίστηκε να περιφέρεται στον δρόμο και σε απόσταση...1.900 χιλιόμετρα από το σπίτι του ιδιοκτήτη του πέντε χρόνια μετά την εξαφάνισή του, ανέφερε στην ιστοσελίδα του το BBC.</p>
      <p>Ο μαύρος γάτος, ονόματι Σάσα, βρέθηκε πρόσφατα στην πόλη Σάντα Φε του Μεξικού.</p>
      <p>Το καταφύγιο ζώων της Σάντα Φε δήλωσε ότι κατάφερε να εντοπίσει τον ιδιοκτήτη του σκανάροντας το μικροτσίπ του Σάσα.</p>
      <p>Ο γάτος επέστρεψε αεροπορικώς στο Πόρτλαντ αυτή την εβδομάδα και επιστράφηκε στον ιδιοκτήτη του Βίκτορ Γιούσοφ.</p>
      <figure>
        <video src="https://fdlvideosec.akamaized.net/media-assets/zougla/video/39df1a2f2fe04323b049b222a56940ef.mp4"/>
      </figure>
      <p>Εκείνος είπε ότι είχε καταγγείλει την εξαφάνισή του πριν από πέντε χρόνια, αλλά έκτοτε είχε χάσει κάθε ελπίδα ότι θα τον ξαναέβλεπε.</p>
      <p>Λεπτομέρειες ως προς το πώς βρέθηκε ο Σάσα στην Σάντα Φε παραμένουν άγνωστες, αλλά ο Γιούσοφ εκτιμά ότι ο Σάσα, ο οποίος είναι φιλικός, "συνόδευσε κάποιον οδηγό στο ταξίδι του".</p>
    </article>
  </body>
</html>