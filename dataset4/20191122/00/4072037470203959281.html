<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/informatii/alegeri-prezidentiale/bogdan-hutuca-pnl-votul-de-duminica-este-si-despre-constanta-cu-fiecare-vot-pentru-iohannis-impingem-pesedismul-tot-mai-departe-de-sfera-puterii-705755.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Bogdan Huţucă (PNL) - „Votul de duminică este și despre Constanța. Cu fiecare vot pentru Iohannis, împingem pesedismul tot mai departe de sfera puterii“"/>
    <meta property="og:description" content="Romanii sunt asteptati la vot, in turul 2 al alegerilor prezidentiale 2019, pe 24 noiembrie, zi in care va fi decis urmatorul presedinte al Romaniei. Klaus Iohannis, actualul presedinte al tarii, care ..."/>
  </head>
  <body>
    <article>
      <h1>Bogdan Huţucă (PNL) - „Votul de duminică este și despre Constanța. Cu fiecare vot pentru Iohannis, împingem pesedismul tot mai departe de sfera puterii“</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Lavinia SICLITARU</a></address>
      <p>
        <a href="https://www.ziuaconstanta.ro/informatii/alegeri-prezidentiale/bogdan-hutuca-pnl-votul-de-duminica-este-si-despre-constanta-cu-fiecare-vot-pentru-iohannis-impingem-pesedismul-tot-mai-departe-de-sfera-puterii-705755.html?imagini=1#scroll">🖼️ Galerie foto (1)</a>
      </p>
      <p>Românii sunt așteptați la vot, în turul 2 al alegerilor prezidențiale 2019, pe 24 noiembrie, zi în care va fi decis următorul președinte al României. Klaus Iohannis, actualul președinte al țării, care este susținut de PNL, și Viorica Dăncilă, fost premier și candidat al PSD, se confruntă în cel de-al doilea tur de scrutin.<br/><br/>Președintele PNL Constanţa, deputatul <b>Bogdan Huţucă</b>, spune că alegerile de duminică sunt despre viitorul acestei țări, despre viitorul fiecărui român.<br/> <br/>„Pe voturile noastre se construiește democrația acestei țări, iar la 30 de ani de la Revoluție avem datoria de a nu irosi sacrificiul celor care au scris libertate cu sângele lor.<br/> <br/>Alături de dumneavoastră și prin implicarea dumneavoastră, candidatul PNL, Klaus Iohannis, a ajuns în turul doi al alegerilor prezidențiale și, tot împreună, vom repune duminică, 24 noiembrie, prin voturile noastre, România pe drumul normalității! Realegerea lui Klaus Iohannis în fruntea statului este cea mai solidă garanție că țara noastră își va păstra drumul european și se va putea moderniza și dezvolta”, afirmă președintele PNL.<br/> <br/>În opinia lui Huţucă, votul de duminică este însă și despre Constanța, despre fiecare oraș, comună și sat din județul nostru. „După ani grei de administrație PSD, vedem cu toții cum acest colț de țară a rămas captiv sărăciei și subdezvoltării. Constănțenii nu mai pot permite să stea cu capul plecat în fața jupânilor pesediști! Iar votul de duminică este exact despre recâștigarea demnității și încrederii că, alături de oameni competenți și integri, putem trăi într-o societate normală, în care spitalul salvează vieți, școala educă și clădește caractere, iar instituțiile statului lucrează pentru oameni și nu împotriva lor.<br/> <br/>Votând duminică, 24 noiembrie, Klaus Iohannis președinte, arătăm că suntem determinați să ieșim de sub mantaua ipocriziei și incompetenței PSD care sufocă orașul și județul Constanța. Cu fiecare vot pentru Iohannis, împingem pesedismul tot mai departe de sfera deciziei și puterii, lăsând loc oamenilor capabili și curați. Sunt încrezător că duminică vom ieși la vot în număr cât mai mare și vom alege să trăim într-o Românie Normală, dar mai ales să dăm un nou început pentru Constanța constănțenilor, în care să ne regăsim cu toții!”, a conchis liderul liberalilor constănţeni, Bogdan Huţucă.<br/> <br/><b>Sursa foto: </b>Partidul Național Liberal<br/> <br/><b>Comandat de Partidul Național Liberal </b><br/><b>Executat de ZIUA de Constanța – portal: www.ziuaconstanta.ro </b><br/><b>Cod mandatar financiar: 31190005</b><br/><br/> <br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/diverse/alegeri-parlamentare/klaus-iohannis-ultimul-discurs-de-campanie-electorala-705810.html"/>
        <a href="https://www.ziuaconstanta.ro/stiri/revista-presei-locale-constantene/revista-presei-locale-705762.html"/>
        <a href="https://www.ziuaconstanta.ro/stiri/actualitate/pnl-prezinta-lista-finala-a-jurnalistilor-care-ii-vor-pune-intrebari-presedintelui-in-cadrul-dezbaterii-705529.html"/>
        <a href="https://www.ziuaconstanta.ro/stiri/politic/plus-vrea-sa-candideze-tot-pe-spatele-usr-si-la-alegerile-locale-din-2020-barna-vorbeste-despre-acorduri-punctuale-cu-pnl-si-candidati-unici-705390.html"/>
        <a href="https://www.ziuaconstanta.ro/stiri/politic/dezbaterea-electorala-anuntata-de-klaus-iohannis-va-avea-loc-marti-la-biblioteca-centrala-universitara-705312.html"/>
        <a href="https://www.ziuaconstanta.ro/stiri/politic/bogdan-hutuca-pnl-asistam-in-aceasta-perioada-la-o-adevarata-campanie-de-tip-fake-news-a-psd-indreptata-impotriva-lui-klaus-iohannis-705270.html"/>
        <a href="https://www.ziuaconstanta.ro/stiri/actualitate/klaus-iohannis-prezent-la-intalnirea-cu-cetatenii-din-maramures-705251.html"/>
        <a href="https://www.ziuaconstanta.ro/stiri/actualitate/cristian-tudor-bacanu-numit-secretar-de-stat-in-ministerul-justitiei-705234.html"/>
        <a href="https://www.ziuaconstanta.ro/stiri/actualitate/iohannis-declaratii-de-presa-dupa-turul-i-al-alegerilor-prezidentiale-705068.html"/>
        <a href="https://www.ziuaconstanta.ro/stiri/politic/schimbari-in-pnl-florin-roman-lider-de-partid-704984.html"/>
        <a href="https://www.ziuaconstanta.ro/stiri/deschidere-editie/rezultate-finale-cate-voturi-au-primit-iohannis-dancila-si-barna-in-fiecare-localitate-din-judetul-constanta-document-704930.html"/>
        <a href="https://www.ziuaconstanta.ro/informatii/alegeri-prezidentiale/rezultatele-finale-ale-primului-tur-al-prezidentialelor-la-constanta-oficial-de-la-biroul-electoral-judetean-704874.html"/>
        <a href="https://www.ziuaconstanta.ro/informatii/alegeri-prezidentiale/iohannis-castiga-detasat-psd-pe-locul-3-in-municipiu-au-inceput-sa-vina-rezultatele-de-la-sectiile-de-votare-din-judetul-constanta-704844.html"/>
        <a href="https://www.ziuaconstanta.ro/stiri/actualitate/s-au-inchis-sectiile-de-votare-pentru-alegerile-prezidentiale-la-constanta-704823.html"/>
        <a href="https://www.ziuaconstanta.ro/stiri/actualitate/klaus-iohannis-am-reusit-sa-invingem-psd-mai-mult-decat-oricand-in-ultimii-30-de-ani-704813.html"/>
      </related>
    </article>
  </body>
</html>