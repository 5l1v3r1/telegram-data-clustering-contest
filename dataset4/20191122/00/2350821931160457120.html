<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://turkrus.com/945997-rusyada-mahkeme-karari-olmadan-surucu-ehliyeti-iptali-icin-yasa-tasarisi-xh.aspx"/>
    <meta property="og:site_name" content="Türkrus"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Rusya'da mahkeme kararı olmadan sürücü ehliyeti iptali için yasa tasarısı"/>
    <meta property="og:description" content="Rusya'da sürücülerin araç kullanmalarına engel teşkil eden bir hastalığa sahip olduğu şüphesinin ortaya çıkması durumunda, mahkeme kararı olmadan ehliyetlerin iptal edilmesi için yasal düzenleme hazırlandı. İçişleri Bakanlığı ve Sağlık Bakanlığı'nın birlikte hazırladığı yasa tasarısı, sürücüleri bir ay içinde yeni bir rapor almakla yükümlü kılıyor. Sürücünün kontrolden geçerek rapor yenilemekten kaçınması, ya da teşhisin kesinleşmesi durumunda ise, ehliyeti Rusya Yol Güvenliği Devlet Müfettişliği tarafından herhangi bir mahkeme kararı aranmadan iptal edilebilecek."/>
  </head>
  <body>
    <article>
      <h1>Rusya'da mahkeme kararı olmadan sürücü ehliyeti iptali için yasa tasarısı</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Rusya'da sürücülerin araç kullanmalarına engel teşkil eden bir hastalığa sahip olduğu şüphesinin ortaya çıkması durumunda, mahkeme kararı olmadan ehliyetlerin iptal edilmesi için yasal düzenleme hazırlandı.<br/><br/>İçişleri Bakanlığı ve Sağlık Bakanlığı'nın birlikte hazırladığı yasa tasarısı, sürücüleri bir ay içinde yeni bir rapor almakla yükümlü kılıyor. Sürücünün kontrolden geçerek rapor yenilemekten kaçınması, ya da teşhisin kesinleşmesi durumunda ise, ehliyeti Rusya Yol Güvenliği Devlet Müfettişliği tarafından herhangi bir mahkeme kararı aranmadan iptal edilebilecek.</p>
      <p>Rusya'da mevcut yasalara göre, kişinin ehliyeti sadece savcılığın inisiyatifiyle ve ancak mahkeme kararından sonra iptal edilebiliyor. İçişleri Bakanlığı ve Sağlık Bakanlığı'nın hazırladığı tasarı, yasalaşması durumunda 1 Temmuz 2022 tarihinde yürürlüğe girecek.</p>
      <p>Gazeta.ru'nun görüşüne başvurduğu Rusya Otomobilciler Hareketi Başkanı Viktor Pohmelkin, tasarının yasalaşması durumunda acı sonuçlarla karşılaşılabileceğini söyledi. Pohmelkin, tasarının uygulamaya geçmesi halinde, sürücülerin ehliyetlerini kaybetme korkusuyla bundan sonra doktor kontrolüne daha az başvurabilecekleri uyarısında bulundu.</p>
      <p>Site, son 10 yılda sağlık sorunları yüzünden ehliyete el konulması talebiyle mahkeme önüne gelen dosya sayısının 80 bin civarında olduğunu aktarıyor. Habere göre, dosyaların tamamına yakınında ehliyete el koyma kararı çıktı.</p>
      <p>Öte yandan Rusya'da yeni düzenleme ile ehliyet için verilen sağlık raporlarının da tümüyle elektronik ortama taşınması güdemde. </p>
      <p>Böylece ehliyet başvurularında sürücü adaylarından raporlar kağıt formunda değil, elektronik ortam üzeriden alınacak. İçişleri Bakanlığı ve Sağlık Bakanlığı'nın birlikte hazırladığı yasa tasarısı, sağlık raporlarının İçişleri Bakanlığı'nın erişimine açılmasını öngörüyor.</p>
      <p>Bu arada yeni tasarıda sürücülerin alması gereken sağlık raporlarının fiyatının arttırılması ve 5 bin rubleyi bulması teklifi, Başkan Putin "Böyle saçmalık mı olur? İnsanlar maaşının yarısını sağlık raporuna mı verecek?" deyince geri çekildi. </p>
      <p>22.11.2019</p>
      <p> </p>
    </article>
  </body>
</html>