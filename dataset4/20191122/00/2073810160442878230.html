<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/leonardo-blanchard-nuovo-fidanzato-shaila-gatta-449143"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Leonardo Blanchard a Tale e Quale conferma: è lui il nuovo fidanzato di Shaila Gatta"/>
    <meta property="og:description" content="Il nuovo fidanzato della Velina Shaila Gatta è l’ex calciatore Leonardo Blanchard Shaila Gatta, l’ex concorrente di Amici oggi ballerina affermata e Velina di Striscia la notizia, ha ritrovato l’amore. Il fortunato è l’ex calciatore di Frosinone, Carpi e Brescia Leonardo Blanchard. È stato quest’ultimo ad ufficializzare la relazione nel corso della puntata finale di […]"/>
  </head>
  <body>
    <article>
      <h1>Leonardo Blanchard a Tale e Quale conferma: è lui il nuovo fidanzato di Shaila Gatta</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2019/11/shaila-gatta-leonardo-blanchard.jpg"/>
      </figure>
      <h3>Il nuovo fidanzato della Velina Shaila Gatta è l’ex calciatore Leonardo Blanchard</h3>
      <p>Shaila Gatta, l’ex concorrente di Amici oggi ballerina affermata e Velina di Striscia la notizia, ha ritrovato l’amore. Il fortunato è <b>l’ex calciatore di Frosinone, Carpi e Brescia Leonardo Blanchard.</b> È stato quest’ultimo ad ufficializzare la relazione nel corso della puntata finale di Tale e Quale Show, quella dedicata alle persone sconosciute. Persone che non lavorano nel mondo dello spettacolo e che hanno voluto mettersi in gioco con le imitazioni degli artisti più celebri. Tra questi pure Blanchard che, dopo aver smesso di giocare nel 2018, si è cimentato nell’esibizione di Giuliano Sangiorgi, il frontman dei Negramaro.</p>
      <h3>Leonardo Blanchard conferma la relazione con Shaila Gatta a Tali e Quali</h3>
      <p>È stato Carlo Conti a chiedere a Leonardo Blanchard del parere della sua fidanzata Shaila Gatta. Lo sportivo – oggi attivo in Toscana nel campo della moda – non si è tirato indietro davanti alla domanda e ha ammesso che la Velina di Striscia la notizia è molto contenta di questa partecipazione sul piccolo schermo. In poche parole Blanchard ha confermato i pettegolezzi dell’ultimo periodo, che sussurravano di una liaison tra Shaila e Leonardo. <b>Una liaison nata da poco ma che sembra già seria e importante</b> nonostante la distanza. La Gatta vive infatti a Milano, dove è impegnata quotidianamente con il tg satirico di Antonio Ricci, mentre Blanchard è tornato in Toscana dopo l’addio al pallone.</p>
      <h3>Shaila Gatta ha chiuso la lunga relazione con Jonathan Gerlo</h3>
      <p>Lo scorso anno <a href="https://www.gossipetv.com/shaila-gatta-la-velina-mora-e-finita-la-storia-damore-con-jonathan-gerlo-431287">Shaila Gatta ha detto addio a Jonathan Gerlo</a>, ballerino ed ex concorrente di Amici. Una storia d’amore importante, vissuta per ben due anni nel massimo riserbo.</p>
    </article>
  </body>
</html>