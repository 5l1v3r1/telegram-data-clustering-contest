<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pcrevue.sk/a/Tipy-na-darceky-pod-stromcek-4"/>
    <meta property="og:site_name" content="PC REVUE"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Tipy na darčeky pod stromček"/>
    <meta property="og:description" content="ENGINO Robotika Mini ERP 2.0 ENGINO Robotika Mini ERP 2.0 je robotická stavebnica špeciálne navrhnutá pre mladších študentov a nadšencov robotiky. Sú v nej všetky súčasti nevyhnutné na zostavenie a p ..."/>
  </head>
  <body>
    <article>
      <h1>Tipy na darčeky pod stromček</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">forbestclients.com</a></address>
      <h3>ENGINO Robotika Mini ERP 2.0</h3>
      <p>ENGINO Robotika Mini ERP 2.0 je robotická stavebnica špeciálne navrhnutá pre mladších študentov a nadšencov robotiky. Sú v nej všetky súčasti nevyhnutné na zostavenie a programovanie 8 robotov. Obsahuje výkonný procesor ARM Cortex-M4, ovládač ERP mini 2.0 (bluetooth) s káblami RJ, dva infračervené senzory, dva motory a kábel mini USB. Súčasťou stavebnice je aj slovenská knižka s teóriou a experimentmi, po­drobným používateľským manuálom a s príkladmi programovania. Stačí nainštalovať aplikáciu z webového portálu výrobcu. </p>
      <figure>
        <img src="https://www.pcrevue.sk/files/photo/2019-11/66898/90e86f/01.jpg"/>
      </figure>
      <p>CENA:<b>159,90 €</b><br/>Viac informácií: <a href="http://www.lynxietoys.sk/"><b><u>www.lynxietoys.sk</u></b></a></p>
      <h3>Soundbar JBL BAR 5.1 môžete zmeniť na plnohodnotný systém 5.1</h3>
      <p>Soundbar JBL BAR 5.1 má dva odpojiteľné, batériou napájané bezdrôtové reproduktory, ktoré po oddelení a vhodnom umiestnení reprodukujú zvuk zadných kanálov, takže získate plnohodnotný systém 5.1 na priestorovú reprodukciu. Výdrž batérie odpojených zadných reproduktorov je 10 hodín pri primeranej hlasitosti. Podporované sú technológie Dolby Digital, Dolby Pro Logic II a DTS, takže si vychutnáte filmy aj koncerty v reálnom priestorovom zvuku. Prístroj je vybavený technológiou JBL SoundShift, ktorá umožňuje okamžité prepínanie medzi zvukom z televízora a zvukom cez bluetooth z vášho mobilného telefónu alebo tabletu. </p>
      <figure>
        <img src="https://www.pcrevue.sk/files/photo/2019-11/66899/4e689b/02.jpg"/>
      </figure>
      <p>CENA:<b> 749 €</b><br/>Počas Black Friday bude za špeciálnu cenu <b>539 EUR</b><br/>Viac informácií: <u><b><a href="http://www.jbl.sk/">www.jbl.sk</a></b></u></p>
      <h3>Bezdrôtové slúchadlá Sony WF-1000XM3</h3>
      <p>Štýlové slúchadlá Sony WF-1000XM3 s funkciou na potlačenie okolitého hluku majú kompaktný dizajn a pokročilú zvukovú technológiu. Sú vybavené malým, ale výkonným 6 mm reproduktorom, ktorý poskytuje čistý a rozsiahly zvuk a v kombinácii s HD procesorom QN1e minimalizuje skreslenie. Technológia DSEE HX zvyšuje kvalitu zvuku komprimovaných digitálnych hudobných súborov, aby sa čo najviac priblížila vysokému rozlíšeniu. Vďaka ergonomickému vyhotoveniu slúchadlá bezpečne a pohodlne držia v uchu.</p>
      <figure>
        <img src="https://www.pcrevue.sk/files/photo/2019-11/66900/392ce5/03.jpg"/>
      </figure>
      <p>CENA: <b>249 €</b><br/>Viac informácií: <a href="https://www.sony.cz/"><b><u>https://www.sony.cz/</u></b></a></p>
      <h3>Monitory AOC radu G2</h3>
      <p>Pre hráčov, ktorí majú radi rýchle herné akcie, je určený nový monitor AOC 24G2U/BK s obnovovacou frekvenciou 144 Hz. Je vybavený moderným panelom IPS, technológiou AMD FreeSync a hrdí sa latenciou 1 ms MPRT, umožňujúcou hladké hranie bez trhania a sekania obrazu. Jas monitora je 250 cd/m², preto ho možno používať v rôznych svetelných podmienkach. Hráči ocenia množstvo špeciálnych funkcií alebo i výškovo nastaviteľný stojan. Navyše technológie FlickerFree a Low Blue Light mode pomáhajú znižovať únavu pri dlhých herných akciách.</p>
      <figure>
        <img src="https://www.pcrevue.sk/files/photo/2019-11/66901/1f4e11/04.jpg"/>
      </figure>
      <p>CENA:<b> 199 €</b><br/>Viac informácií: <a href="https://eu.aoc.com/gaming/"><b><u>https://eu.aoc.com/gaming/</u></b></a></p>
      <h3>4K televízor Philips 50PUS7304</h3>
      <p>Výkonný obrazový procesor P5 spolu s technológiami Dolby Vision, Dolby Atmos, HLG a HDR10+  sú zárukou brilantného obrazu aj pri sledovaní programu vysielaného (streamovaného) v nižšom rozlíšení ako 4K. Obrazový procesor analyzuje, rekonštruuje a individuálne rieši parametre, ktoré definujú kvalitu obrazu: zlepšenie zdroja signálu, ostrosť, farbu, kontrast a pohyb. Zvukový systém má výkon 20 W a podporuje technológiu DTS HD. Podporované sú aj inteligentné služby hlasových pomocníkov Google Assistant a Amazon Alexa. Samozrejmosť je technológia interaktívneho farebného podsvietenia Ambilight. Zobrazovací panel má zozadu okolo troch okrajov sústavu farebných LED diód, ktoré svietia dominantnou farbou aktuálne zobrazenou v blízkosti okraja obrazovky v danom mieste, takže vytvárajú na stene alebo inom pozadí farebné plochy.  Televízor má kovový rám a otočný kovový stojan.</p>
      <figure>
        <img src="https://www.pcrevue.sk/files/photo/2019-11/66902/136356/05.jpg"/>
      </figure>
      <p>CENA: <b>679  €</b><br/>Viac informácií: <a href="http://www.philips.sk/tv"><u><b>www.philips.sk/tv</b></u></a></p>
      <h3>Televízor Sony Bravia OLED  AG9 pre filmových fajnšmekrov</h3>
      <p>Televízory 4K Sony Bravia OLED AG9 z radu Master Series sa hrdia výkonným obrazovým procesorom X1 Ultimate s technológiou Pixel Contrast Booster, ktorá zabezpečuje presnosť detailov, vernosť farieb, precízny jas a kontrast, to všetko so superširokým pozorovacím uhlom. Technológia Acoustic Surface Audio+ diváka celkom obklopí kvalitným zvukom a vtiahne do deja vďaka reproduktorom, ktoré vibrujú v pozadí obrazového panela, pričom zvuk vychádza priamo z obrazovky televízora. ­Ultratenkým moderným dizajnom televízor dobre doplní vzhľad obývačky. Dostupné sú modely s uhlopriečkami 55", 65" a 77".</p>
      <figure>
        <img src="https://www.pcrevue.sk/files/photo/2019-11/66903/516c34/06.jpg"/>
      </figure>
      <p>CENA: <b>od 2875 €</b><br/>Viac informácií:  <a href="https://www.sony.cz/"><u><b>https://www.sony.cz/</b></u></a></p>
      <h3>Bezdrôtová nabíjačka AVACOM HomeRAY T10</h3>
      <p>Objavte čaro bezdrôtového nabíjania! K novším generáciám smartfónov už nemusíte pripájať káble. Telefón stačí len položiť na nabíjací stojan, čo je elegantné a pohodlné. AVACOM HomeRAY T10 podporuje rýchle nabíjanie technológiou Fast Charge s výkonom až 10 W. Vďaka dvom cievkam v tele nabíjačky sa telefón nabíja vo vertikálnej i horizontálnej polohe – tá sa môže hodiť napríklad na sledovanie videa. Súčasťou balenia je moderný kábel USB-C. Vybrať si môžete medzi bielym a čiernym variantom nabíjačky. </p>
      <figure>
        <img src="https://www.pcrevue.sk/files/photo/2019-11/66904/80efa0/07.jpg"/>
      </figure>
      <p>CENA:<b> 24,62  €</b><br/>Viac informácií: <a href="http://www.avacom.sk/"><u><b>www.avacom.sk</b></u></a></p>
      <h3>Bezdrôtové bluetooth slúchadlá JBL TUNE120TWS</h3>
      <p>Slúchadlá sú konštruované ako dva samostatné štuple, ktoré sa nabíjajú v puzdre. Majú elegantný dizajn a výborný zvuk vďaka 5,8 mm meniču s technológiou JBL Pure Bass. Podporujú bluetooth profily A2DP 1.3, AVRCP 1.5 a HFP 1.6. Ich ergonomické tvarovanie poskytuje komfort aj pri dlhodobom počúvaní. Výdrž batérií v slúchadlách je štvorhodinová a batéria v puzdre má kapacitu na tri dobitia, čo je spolu 16 hodín počúvania. Slúchadlá sú vybavené intuitívnymi a praktickými ovládacími prvkami vrátane jednoduchého prístupu k službe Siri a Google Now jedným kliknutím. K dispozícii sú v rôznych farebných odtieňoch, takže si môžete vybrať variant podľa svojho štýlu. </p>
      <figure>
        <img src="https://www.pcrevue.sk/files/photo/2019-11/66905/3e4c9d/08.jpg"/>
      </figure>
      <p>CENA: <b>99 €</b><br/>Počas Black Friday budú za špeciálnu cenu <b>69,90 EUR</b><br/>Viac informácií: <a href="http://www.jbl.sk/"><u><b>www.jbl.sk</b></u></a></p>
      <h3>Slúchadlá Philips UpBeat SHB2505</h3>
      <p>Bezdrôtové bluetoothové slúchadlá so samostatnými štupľami do uší Philips SHB2505 majú elegantný dizajn a vďaka anatomicky tvarovaným silikónovým krídelkám sa dokážu prispôsobiť tvaru každého ucha. Prispievajú k tomu aj vymeniteľné kryty do ucha. V slúchadlách sú použité kvalitné akustické meniče s priemerom 6 mm a s neodýmovými magnetmi. Majú vstavaný mikrofón, takže sa dajú použiť aj na hands-free telefonovanie. Na prijímanie hovorov a ovládanie prehrávania slúži multifunkčné tlačidlo. Batérie v slúchadlách vydržia 3 hodiny a z batérie v puzdre sa dajú nabiť trikrát, čo v praxi znamená 12 hodín počúvania hudby, prípadne telefonovania. Slúchadlá sa v puzdre nabijú za 90 minút.</p>
      <figure>
        <img src="https://www.pcrevue.sk/files/photo/2019-11/66906/1085db/09.jpg"/>
      </figure>
      <p>CENA: <b>99 €</b><br/>Viac informácií: <a href="http://www.philips.sk/"><u><b>www.philips.sk</b></u></a></p>
      <h3>Domáce kino kdekoľvek s prenosným projektorom EPSON EF-100W</h3>
      <p>Tento elegantný a štýlový projektor vás očarí nielen svojím vzhľadom, ale aj množstvom funkcií a výhod. Jeho najväčšie prednosti sú kompaktnosť a nízka hmotnosť (210 × 230 × 92 mm a len 2,7 kg). Vďaka tomu ho ľahko prenesiete z miestnosti do miestnosti alebo odnesiete z domu. EPSON EF-100W začne premietať takmer okamžite po zapnutí a v ľubovoľnom smere. Premietaný obraz dosahuje uhlopriečku až 150 palcov. Obraz je viditeľný aj pri bežnom dennom osvetlení vďaka použitiu laserového zdroja svetla a technológie 3LCD.  Jeho inštalácia je jednoduchá a desaťročná očakávaná životnosť vám zaistí pohodu na veľa príjemných večerov strávených pri vašich obľúbených filmoch.</p>
      <figure>
        <img src="https://www.pcrevue.sk/files/photo/2019-11/66907/3fb838/10.jpg"/>
      </figure>
      <p>CENA:<b> 925,85 €</b><br/>Viac informácií: <a href="http://www.epson.sk/"><u><b>www.epson.sk</b></u></a></p>
      <h3>ESET Internet Security </h3>
      <p>Základom je rokmi overený antivírusový softvér, ktorý v spolupráci s antispajvérovým modulom poskytuje unikátnu technológiu ochrany počítača. Bezpečnosť online platieb na internete prevzali na svoju starosť vstavané moduly Anti-Phishing a Exploit Blocker. Medzi kľúčové vlastnosti patrí aj kontrola nad webovou kamerou a routerom. Špeciálny komponent Anti-Theft výrazne zvyšuje šancu na nájdenie odcudzeného prístroja. Podľa prihlásenia do sietí Wi-Fi dokáže určiť pozíciu a dokonca vzdialene aktivovať webovú kameru na identifikáciu zlodeja.  </p>
      <figure>
        <img src="https://www.pcrevue.sk/files/photo/2019-11/66908/0a6564/11.jpg"/>
      </figure>
      <p>CENA: <b>49,90 €</b><br/>Viac informácií: <u><b><a href="http://www.eset.sk/">www.eset.sk</a></b></u></p>
      <h3>Acer Windows Mixed Reality Headset OJO 500</h3>
      <p>Ako držiteľ dvoch prvenstiev a dvoch patentov Acer je Windows Mixed Reality headset Acer OJO 500 najinovatívnejšie zariadenie vo svojej triede. Vďaka ľahko odnímateľnej a vymeniteľnej konštrukcii umožňuje jednoduchšie nahradenie konkrétnych komponentov a ide o prvý ­headset svojho druhu, ktorý ponúka integrovaný zvukovod a aplikáciu na meranie vzdialenosti očných zreníc.</p>
      <figure>
        <img src="https://www.pcrevue.sk/files/photo/2019-11/66909/ba597f/12.jpg"/>
      </figure>
      <p>CENA: <b>505 €</b></p>
      <h3>Digitálny zápisník 8,5" SENCOR SXP 020</h3>
      <p>Digitálny LCD tablet-zápisník je určený predovšetkým pre deti, ktoré sa na ňom môžu učiť kresliť a precvičovať si písanie. Má vysokokvalitný a mimoriadne odolný 8,5-palcový LCD displej (175 × 125 mm), povrch citlivý na tlak na kreslenie ťahov s rôznou hrúbkou a tlačidlo na vymazanie celej obrazovky jediným stlačením. Konštrukcia je mimoriadne štíhla a ľahká, má hmotnosť len 110 g. Stylus je súčasťou balenia. Batéria CR2016 s ľahkou výmenou má výdrž až na 10 000 stlačení.</p>
      <figure>
        <img src="https://www.pcrevue.sk/files/photo/2019-11/66910/273cc3/13.jpg"/>
      </figure>
      <p>CENA: <b>19,99 €</b><br/>Viac informácií: <a href="http://www.sencor.sk/"><u><b>www.sencor.sk</b></u></a></p>
      <h3>Buddy Toys BRC 14.612 RC Rock Climber</h3>
      <p>Autíčko na diaľkové ovládanie v mierke 1:14, vhodné do ťažkého terénu (kamene, štrk, prašné cesty, korene a pod.). Má LED predné svetlá, kĺbové odpruženie a pohon všetkých 4 kolies. Veľkosť - 35 cm. Rýchlosť - 8 km/h. Pištoľový ovládač, frekvencia 2,4 GHz, dosah 50 m. Vhodné pre deti od 6 rokov. Batérie: autíčko 5 × AA, ovládač 3 × AA. Hmotnosť - 1890 g. Batérie nie sú súčasťou balenia. Farba - žltá.</p>
      <figure>
        <img src="https://www.pcrevue.sk/files/photo/2019-11/66911/f149ad/14.jpg"/>
      </figure>
      <p>CENA: <b>39,90  €</b><br/>Viac informácií: <a href="http://www.planeo.sk/"><u><b>www.planeo.sk</b></u></a></p>
      <h3>Údiaca pištoľ  SMOKING GUN SAGE BSM600SIL</h3>
      <p>Údiaca pištoľ na údenie/zadymenie jedál. Je vybavená systémom za­dymenia studeným dymom. Balenie obsahuje 2 druhy drevených pilín, k dispozícii sú 2 rýchlosti prúdenia dymu. Vďaka dreveným pilinám z jablo­ne alebo orecha možno údiť až 24 cyklov. 4× AA batérie.</p>
      <figure>
        <img src="https://www.pcrevue.sk/files/photo/2019-11/66912/b3c78b/15.jpg"/>
      </figure>
      <p>CENA:<b> 119  €</b><br/>Viac informácií: <a href="http://www.sagesk.sk/"><u><b>www.sagesk.sk</b></u></a></p>
      <h3>LEGO Boost 17101</h3>
      <p>Stavebnica je určená pre malých fanúšikov stavania kociek a jednoduchého programovania. V jednej papierovej škatuli nájdete päť modelov na maximálnu zábavu detí, mamičiek i oteckov – robot, mačku, gitaru, pásové vozidlo a stroj, ktorý vyrába minimodely. Stačí len rozbaliť, zostaviť vybraný model, nainštalovať aplikáciu pre tablet, ktorá je na stiahnutie zadarmo a obsahuje aj návod na zostavenie všetkých modelov. Roboty reagujú na ľudský hlas, pohybujú sa všetkými smermi alebo rozpoznávajú farby.</p>
      <figure>
        <img src="https://www.pcrevue.sk/files/photo/2019-11/66913/881eed/16.jpg"/>
      </figure>
      <p>CENA: <b>139,90  €</b></p>
    </article>
  </body>
</html>