<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/calcio-estero/premier-league/2019/11/22-63638461/pochettino_saluta_il_tottenham_ecco_il_messaggio_sulla_lavagna_tattica/"/>
    <meta property="og:site_name" content="Tuttosport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Pochettino saluta il Tottenham: ecco il messaggio sulla lavagna tattica"/>
    <meta property="og:description" content="Dopo l'esonero l'allenatore argentino ha voluto ringraziare la società e i propri calciatori: &quot;Non possiamo dirci addio&quot;"/>
  </head>
  <body>
    <article>
      <h1>Pochettino saluta il Tottenham: ecco il messaggio sulla lavagna tattica</h1>
      <h2>Dopo l'esonero l'allenatore argentino ha voluto ringraziare la società e i propri calciatori: "Non possiamo dirci addio"</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p><b>LONDRA (INGHILTERRA) - <a href="https://www.tuttosport.com/news/calcio/calciomercato/2019/11/21-63607069/the_sun_pochettino_interessa_a_bayern_monaco_e_barcellona_/">Mauricio</a></b><a href="https://www.tuttosport.com/news/calcio/calciomercato/2019/11/21-63607069/the_sun_pochettino_interessa_a_bayern_monaco_e_barcellona_/"> <b>Pochettino</b></a>, dopo l'esonero, ha voluto lasciare un messaggio alla società e ai suoi calciatori sulla lavagna tattica: "<i>Grazie a tutti voi. Non possiamo dirci addio. Sarete sempre nei nostri cuori</i>". Poche parole, ma dense si significato. A postare sui social la foto del tecnico argentino intento a scrivere il suo ultimo messaggio ai propri giocatori è stato <b>Jesus</b> <b>Perez</b>, uno dei suoi collaboratori. Quello tra il tecnico argentino e gli <i>Spurs</i> è stato un amore durato cinque anni, fatto di alti e bassi, passando dall'esaltazione per la finale di <a href="https://www.tuttosport.com/calcio/champions-league/"><b>Champions League</b></a> contro il Liverpool ai <a href="https://www.tuttosport.com/live/classifica-PremierLeague.html">14 punti in 12 giornate</a> in questo primo scorcio di stagione. Troppo pochi per la società, che ha deciso di esonerarlo e affidare la panchina a <a href="https://www.tuttosport.com/news/calcio/calcio-estero/premier-league/2019/11/21-63621304/mourinho_ironizza_contro_il_giornalista_lui_fa_domande_filosofiche_/"><b>Mourinho</b></a>. Pochettino, però, secondo la stampa spagnola è già entrato nel mirino del <b>Barcellona</b>, mentre secondo la <i>Bild</i> sarebbe l'obiettivo numero uno del Bayern Monaco per prendere il posto dell'esonerato Niko Kovac. </p>
      <figure>
        <video src="http://media.tuttosport.com/omnisport/2019/11/21/211119_PERFORM_EMERY_N_1574358829678_1065.mp4"/>
        <figcaption>Emery: "Sorpreso dall'esonero di Pochettino"</figcaption>
      </figure>
      <related>
        <a href="https://www.tuttosport.com/news/calcio/calciomercato/2019/11/21-63607069/the_sun_pochettino_interessa_a_bayern_monaco_e_barcellona_/"/>
        <a href="https://www.tuttosport.com/news/calcio/calciomercato/2019/11/19-63552017/tottenham_pochettino_esonerato_e_ufficiale/"/>
        <a href="https://www.tuttosport.com/archivio/calcio/calcio-estero/premier-league"/>
        <a href="https://www.tuttosport.com/news/calcio/calcio-estero/premier-league/2019/11/22-63632980/mourinho_maxi-bonus_se_il_tottenham_si_qualifica_in_champions/?related_news"/>
        <a href="https://www.tuttosport.com/news/calcio/calcio-estero/premier-league/2019/11/21-63621304/mourinho_ironizza_contro_il_giornalista_lui_fa_domande_filosofiche_/?related_news"/>
        <a href="https://www.tuttosport.com/news/calcio/calcio-estero/premier-league/2019/11/21-63599517/diretta_mourinho_il_tottenham_presenta_il_nuovo_allenatore_in_conferenza_stampa/?related_news"/>
        <a href="https://www.tuttosport.com/news/calcio/calcio-estero/premier-league/2019/11/20-63578495/dallinghilterra_mourinho_al_tottenham_ecco_lo_stipendio/?related_news"/>
      </related>
    </article>
  </body>
</html>