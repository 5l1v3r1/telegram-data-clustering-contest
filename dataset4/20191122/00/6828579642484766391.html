<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/fintech/bank-pekao-nowy-serwis-transakcyjny-pekao24"/>
    <meta property="og:site_name" content="Telepolis"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Bank Pekao z nowym serwisem transakcyjnym Pekao24"/>
    <meta property="og:description" content="Bank Pekao S.A. stopniowo udostępnia swoim klientom nowy serwis transakcyjny Pekao24 do testowania. Wprowadzone funkcjonalności mają pozwolić użytkownikom na szybsze i łatwiejsze zlecanie przelewów, a także lepiej kontrolować swoje wydatki. Całość stała się bardziej intuicyjna i przejrzysta. "/>
  </head>
  <body>
    <article>
      <h1>Bank Pekao z nowym serwisem transakcyjnym Pekao24</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">msnet</a></address>
      <p>
        <b>Bank Pekao S.A. stopniowo udostępnia swoim klientom nowy serwis transakcyjny Pekao24 do testowania. Wprowadzone funkcjonalności mają pozwolić użytkownikom na szybsze i łatwiejsze zlecanie przelewów, a także lepiej kontrolować swoje wydatki. Całość stała się bardziej intuicyjna i przejrzysta. </b>
      </p>
      <p>Jak podaje <b>Bank Pekao</b>, <i>jedną z najważniejszych cech nowego serwisu <b>Pekao24</b> jest wygodny dostęp do wszystkich posiadanych w banku produktów i usług już z poziomu strony głównej</i>. Dzięki temu klienci banku powinni z łatwością uzyskać wszystkie niezbędne informacje o saldach czy historii operacji na rachunkach oszczędnościowo-rozliczeniowych, kredytach, lokatach oraz kartach.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/fintech/bank-pekao-s-a-wprowadza-cyfrowa-identyfikacje-mojeid"/>
        <a href="https://www.telepolis.pl/wiadomosci/fintech/bank-pekao-garmin-pay-fitbit-pay"/>
      </related>
      <blockquote>– Nowe Pekao24 to nowoczesny i zaawansowany system bankowości elektronicznej, którego projektowanie było zorientowane na użytkownika. Właśnie udostępniamy naszym klientom  pierwszy etap wdrożenia. Stale pracujemy nad kolejnymi usprawnieniami, które będą pojawiać się w kolejnych tygodniach po uruchomieniu nowego serwisu.</blockquote>
      <p>- powiedział Bartosz Zborowski, Dyrektor Departamentu Innowacji i Płatności w Banku Pekao S.A.</p>
      <p>Dla wszystkich klientów Bank Pekao przygotował przy okazji specjalną ofertę <b>„Lokata na start”</b>, która jest dostępna wyłącznie w nowym serwisie Pekao24. Aby z niej skorzystać, wystarczy wejść w zakładkę OFERTA i założyć lokatę na promocyjnych warunkach.</p>
      <p>Nowe Pekao24 jest dostępne dla klientów jednocześnie z dotychczasową wersją serwisu transakcyjnego. Dzięki temu mogą oni zapoznać się ze wszystkimi proponowanymi zmianami. Bank zachęca również do dzielenia się opiniami i sugestiami na temat nowego serwisu, aby jeszcze lepiej odpowiadać na potrzeby swoich klientów, wprowadzając kolejne udogodnienia.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/fintech/wzrost-blika-po-trzech-kwartalach-2019-r-wiecej-transakcji-niz-w-pierwszych-4-latach"/>
        <a href="https://www.telepolis.pl/wiadomosci/fintech/lidl-wprowadzi-w-polsce-swoj-wlasny-system-platnosci-lidl-pay-bez-nfc-za-to-z-kodami-qr"/>
      </related>
      <p>Źródło tekstu: Pekao</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/aplikacje-i-rozrywka/nowosci-w-aplikacji-mobilnej-peopay"/>
        <a href="https://www.telepolis.pl/wiadomosci/fintech/nowy-serwis-pekao24-na-telefony-komorkowe"/>
      </related>
    </article>
  </body>
</html>