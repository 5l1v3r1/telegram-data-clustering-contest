<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lav.it/news/roky-lav-modena"/>
    <meta property="og:site_name" content="LAV"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Roky: condannato alla catena, oggi è libero grazie a LAV Modena"/>
    <meta property="og:description" content="Tenuto per lungo tempo legato alla catena, sembrava condannato alla solitudine: liberato grazie a @lavmodena oggi Roky sta bene e per lui inizia una nuova vita! Grazie a voi che ci sostenete #NONLASCIAMOSOLONESSUNO"/>
  </head>
  <body>
    <article>
      <h1>Roky: condannato alla catena, oggi è libero grazie a LAV Modena</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <figure>
        <img src="https://www.lav.it/uploads/home/15dd7a3f26e7ae.png"/>
        <figcaption>Una foto di Roky quando veniva tenuto legato alla catena.</figcaption>
      </figure>
      <blockquote>È una storia a lieto fine quella di <a href="https://www.ilrestodelcarlino.it/modena/cronaca/cane-alla-catena-e-affamato-liberato-dalla-lav-1.4885268">Roky</a>, un pastore tedesco costretto da lungo tempo alla catena, libero grazie all’intervento di LAV Modena, allertata dai residenti che non sono rimasti a guardare di fronte a tanta sofferenza e solitudine.</blockquote>
      <p>Sì, perché quella di Roky, come quella di ogni altro cane legato alla catena e privato della propria socialità, era una situazione insopportabile: a Roky era stata tolta la cosa più preziosa per ogni essere vivente, la libertà, e come se non bastasse, <b>sembrava essere condannato a una vita di degrado e solitudine.</b></p>
      <p>
        <b>LAV Modena, con i Carabinieri Forestali e i veterinari ASL di Modena, si è recata presso l’abitazione in cui Roky era detenuto, e finalmente per lui si è aperta la strada della liberazione.</b>
      </p>
      <p>
        <mark><b>La persona che lo aveva costretto in quelle condizioni fino a quel momento, ha deciso di cederlo spontaneamente al canile “Il giovanetto” di S. Giovanni in Persiceto (BO)</b>, dove è stato sottoposto agli accertamenti necessari per accertare il suo stato di salute. Il responsabile che gli aveva messo la catena al collo, peraltro vietata in Emilia - Romagna, <b>rischia una denuncia di maltrattamento.</b></mark>
      </p>
      <p>Ilaria Innocenti<br/><i>Responsabile LAV Animali Familiari</i></p>
    </article>
  </body>
</html>