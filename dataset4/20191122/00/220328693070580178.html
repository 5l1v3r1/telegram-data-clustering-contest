<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/ucheni-dokazakha-koga-zmiyata-e-imala-kraka-407297.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-22T00:13:26+00:00"/>
    <meta property="og:title" content="Учени доказаха кога змията е имала крака"/>
    <meta property="og:description" content="Потвърди се теорията на Дарвин - те постепенно еволюират от гущерите"/>
  </head>
  <body>
    <article>
      <h1>Учени доказаха кога змията е имала крака</h1>
      <address><time datetime="2019-11-22T00:13:26+00:00">22 Nov 2019, 00:13</time> by <a rel="author">сс</a></address>
      <p>Нови открития на палеонтолозите в Южна Америка показват, че през първите 70 000 000 години от развитието си змията е имала задни крайници, съобщи сензационно престижното списание  Science Advances.</p>
      <p>Змиите са едни от най-интересните примери за адаптация на тялото на гръбначни животни към специфични условия на живот. Затова и учените се опитват от дълго време да докажат белезите на еволюцията, превърнали гущерите в змии. Основните от тях са удължаване на тялото, загуба на крайниците и появата на гъвкав череп. Първите две промени очевидно са свързани с адаптацията към живот в дупки.</p>
      <p>Учени от Аржентина, Съединените щати, Канада и Австралия обявиха, че са открили осем черепа и три фрагмента от скелет с задни крайници на змия в аржентинската провинция Рио Негро. Тяхната възраст е около 90 000 000 години.</p>
      <p>Змиите са известни, че нямат крайници, но навремето е имало и и гущери без крака, каза един от авторите на проучването, Алесандро Палчи. Той припомни, че това, което отличава днешните змии е техният много гъвкав череп, който им позволява да поглъщат големи по размери жертви. Много дълго време ни липсваше подробна информация как е станал прехода към супер гъвкав змийски череп, но сега получихме доказателства за това как главата на змията еволюира. В намерените черепи, някои от ставите са гъвкави, като на съвременните змии, а някои още не са.</p>
      <p>Новите данни от проучването позволиха на учените да построят еволюционно дърво на змията, въз основа на факта, че първите 70 000 000 години от развитието му змии притежавало малки, но перфектно оформени задни крака. Фактите са налице - змиите постепенно еволюират от гущери, както предсказва Дарвин, каза друг автор на изучаване, преподавател в университета "Гаудър". Тези примитивни змии с малки крака обаче не са били само като преходен стадий. Използвани са милиони години и са позволявали на притежателите им да съществуват както в сухоземна, така и във водна среда .</p>
    </article>
  </body>
</html>