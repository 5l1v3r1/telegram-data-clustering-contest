<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/calcio-estero/liga/2019/11/22-63657500/il_levante_vince_nell_anticipo_di_liga_2-1_al_maiorca/"/>
    <meta property="og:site_name" content="Tuttosport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Il Levante vince nell'anticipo di Liga: 2-1 al Maiorca"/>
    <meta property="og:description" content="La squadra guidata da Paco Lopez trova il successo grazie a Roger e Rochina nella gara che apre il 14esimo turno del massimo campionato spagnolo"/>
  </head>
  <body>
    <article>
      <h1>Il Levante vince nell'anticipo di Liga: 2-1 al Maiorca</h1>
      <h2>La squadra guidata da Paco Lopez trova il successo grazie a Roger e Rochina nella gara che apre il 14esimo turno del massimo campionato spagnolo</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p><b>VALENCIA (SPAGNA)</b> - Il <b>Levante</b> ha trovato il successo nell'anticipo della quattordicesima giornata di <b>Liga</b> in casa contro il <b>Maiorca</b>. La formazione di Paco Lopez ha vinto 2-1, conquistando la sesta vittoria in campionato e salendo a quota 20 punti nella classifica della massima serie spagnola. A Valencia, è successo tutto nel secondo tempo. Dopo la prima frazione terminata senza reti, il Levante ha trovato il gol del vantaggio a inizio ripresa con il colpo di testa vincente in tuffo di <b>Marti Roger</b> sul cross di Miramon dalla corsia destra. Al 65' gli ospiti hanno segnato la rete del momentaneo pari con il destro ravvicinato di Daniel Rodriguez su assist di Sastre ma al 73' è <b>Rochina</b> a trovare il guizzo giusto per il gol decisivo che regala la vittoria al Levante. Per il Maiorca si tratta dell'ottava sconfitta in 14 turni, la formazione di Moreno rimane in sedicesima posizione con 14 punti.</p>
      <p>
        <a href="https://www.tuttosport.com/live/matchcentre/incontro.html?season=2019&amp;competition=23&amp;match=1074950">
          <b>Levante-Maiorca: curiosità e statistiche</b>
        </a>
      </p>
      <p>
        <a href="https://www.tuttosport.com/live/matchcentre/risultati.html?competition=23">
          <b>Liga: calendario e classifica</b>
        </a>
      </p>
      <related>
        <a href="https://www.tuttosport.com/live/matchcentre/risultati.html?competition=23"/>
        <a href="https://www.tuttosport.com/live/matchcentre/incontro.html?season=2019&amp;competition=23&amp;match=1074950"/>
        <a href="https://www.tuttosport.com/archivio/calcio/calcio-estero/liga"/>
        <a href="https://www.tuttosport.com/news/calcio/calcio-estero/liga/2019/11/22-63647392/real_madrid_zidane_bale_troppo_rumore_e_una_storia_che_non_mi_interessa_/?related_news"/>
        <a href="https://www.tuttosport.com/news/calcio/calciomercato/2019/11/22-63636019/marca_real_madrid-benzema_rinnovo_in_vista_/?related_news"/>
        <a href="https://www.tuttosport.com/news/calcio/calciomercato/2019/11/22-63636017/marca_real_madrid-benzema_rinnovo_in_vista_/?related_news"/>
        <a href="https://www.tuttosport.com/news/calcio/calcio-estero/liga/2019/11/22-63631521/bale_parla_l_agente_le_critiche_per_la_foto_con_la_bandiera_piu_che_ridicole_/?related_news"/>
      </related>
    </article>
  </body>
</html>