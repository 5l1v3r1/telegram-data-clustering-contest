<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/neo-xtyphma-mhtsotakh-den-eida-na-xynete-kanena-krokodeilio-dakry-k-tsipra"/>
    <meta property="og:site_name" content="Documento"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Νέο «χτύπημα» Μητσοτάκη: «Δεν είδα να χύνετε κανένα κροκοδείλιο δάκρυ κ. Τσίπρα»"/>
    <meta property="og:description" content="Αδιαμφισβήτητο πως όποτε ο πρωθυπουργός αναγκάζεται να μιλήσει πέρα από τα πλαίσια των γραμμών που του έχει συντάξει ο λογογράφος του, υποπίπτει σε μνημειώδεις γκάφες. Κανόνας που επιβεβαιώθηκε και σήμερα."/>
  </head>
  <body>
    <article>
      <h1>Νέο «χτύπημα» Μητσοτάκη: «Δεν είδα να χύνετε κανένα κροκοδείλιο δάκρυ κ. Τσίπρα»</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Άγγελος Προβολισιάνος</a></address>
      <h4>Αδιαμφισβήτητο πως όποτε ο πρωθυπουργός αναγκάζεται να μιλήσει πέρα από τα πλαίσια των γραμμών που του έχει συντάξει ο λογογράφος του, υποπίπτει σε μνημειώδεις γκάφες. Κανόνας που επιβεβαιώθηκε και σήμερα.</h4>
      <p>Απαντώντας στην Επίκαιρη Ερώτηση του προέδρου της αξιωματικής αντιπολίτευσης, ο <b>Κυρ</b>. <b>Μητσοτάκης </b>απέδειξε ότι αδυνατεί να χρησιμοποιήσει στοιχειωδώς την ελληνική ή δυσκολεύεται να ορίσει την έννοια των κροκοδείλιων δακρύων παρά τα χρόνια στο Χάρβαρντ!</p>
      <p>Συγκεκριμένα, εξηγώντας γιατί η κυβέρνηση εξασφαλίζει ασυλία στα τραπεζικά στελέχη, είπε επί λέξει:<i> «Ποιο τραπεζικό στέλεχος θα υπογράψει μια γενναία αναδιάρθρωση δανείων που θα σώσει μια επιχείρηση, θα σώσει θέσεις εργασίας. <b>Γιατί με όλα αυτά τα οποία κάνατε, καταστρεφόντουσαν και κλείνουν οι επιχειρήσεις και έμεναν άνεργοι οι εργαζόμενοι. </b>Δεν είδα να χύνετε κανένα κροκοδείλιο δάκρυ για όλες τις επιχειρήσεις που δεν μπόρεσαν να αναδιαρθρωθούν ακριβώς επειδή τραπεζίτες φοβόντουσαν να υπογράψουν αναδιαρθρώσεις γιατί ήξεραν ότι μπορεί να βρισκόντουσαν αντιμέτωποι με τη δικαιοσύνη».</i></p>
      <p>Το τι ήθελε να πει ο πρωθυπουργός είναι κατανοητό. <b>Με το τι είπε, είναι το πρόβλημα…</b></p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>