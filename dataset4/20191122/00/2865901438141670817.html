<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/dan-petresku-presao-igricu/343163"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Dan Petresku prešao igricu..."/>
    <meta property="og:description" content="Kluž ima odlične šanse da treći put uzastopno bude prvak Rumunije"/>
  </head>
  <body>
    <article>
      <h1>Dan Petresku prešao igricu...</h1>
      <h2>Kluž ima odlične šanse da treći put uzastopno bude prvak Rumunije</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>
        <b>Čovek zvani uspeh. Kako sedne na klupu Kluža tako Dan Petresku osvoji trofej. Nekadašnji as Steaue i Čelsija definitino je prešao igricu u rumunskom fudbalu, pošto je na dobrom putu da i treću sezonu okonča kao šampion države.</b>
      </p>
      <p><b>Petresku</b> sedi na klupi Kluža i uživa kako njegovi izabranici dominiraju Ligom 1. Jedina prava opasnost je Vitorul iz Konstance, koji vodi njegov nekadašnji reprezentativni kolega <b>Georgi Hadži</b>, ali suštinski teško da će neko moći a ugrozi lidera, koji je na otvaranju 17. koča bio siguran protiv Kindije iz Trgovišta – 4:0.</p>
      <p>Bila je to osma uzastopna pobeda Kluža na svom terenu, peta vezana bez primljenog gola, što samo svedoči koliko se <b>Petreskovi</b> izabranici komotno osećaju na svom terenu. Na njemu znaju samo za pobede u aktuelnom prvenstvu i računicu im kvari jedino početni remi sa Politehnikom (1:1). Toliko je jak nekadašnji učesnik Lige šampiona.</p>
      <p>Ruku na srce, večeras mu je obilato pomogao <b>Mihaj Ajoani</b>. Golman Kindije katastrofalno je pogrešio već u trećem minutu, u nameri da ispuca jednu loptu praktično ju je poslao na nogu <b>Katalinu Ituu</b>, a vezista domaćeg tima lako pogodio mrežu i usmerio utakmicu na vodenicu domaćina.</p>
      <figure>
        <iframe src="https://www.youtube.com/embed/-312Xv7rd6Y" width="425" height="349" data-service="Youtube" scrolling="no"/>
      </figure>
      <p>Sve posle toga svelo se na rutinsko odrađivanje posla i još tri komada u drugom poluvremenu dovoljna za status najefikasnijeg tima rumunskog prvenstva. Makar dok pomenuti Vitorul u ponedeljak ne odigra meč sa Sepsijem.</p>
      <p>
        <b>RUMUNIJA 1 - 17. KOLO: </b>
      </p>
      <p>
        <b>Petak</b>
      </p>
      <p>Kluž – Kindija 4:0 (1:0)<br/>/Itu 3, Bordejanu 71, 79, Kamora 87/</p>
      <p>
        <b>Subota</b>
      </p>
      <p>
        <b>
          <a href="https://www.mozzartbet.com/sr#/match/4539257">17.00:  (1,85) KSMS Jaši  (3,45) Voluntari  (4,50) </a>
          <br/>
          <a href="https://www.mozzartbet.com/sr#/match/4539241">19.30:  (1,55) FCSB  (4,00)  Astra  (6,25) </a>
        </b>
      </p>
      <p>
        <b>Nedelja</b>
      </p>
      <p>
        <b>
          <a href="https://www.mozzartbet.com/sr#/match/4539252">12.30:  (3,70) Klinćeni  (3,40)  Dinamo Bukurešt (2,05) </a>
          <br/>
          <a href="https://www.mozzartbet.com/sr#/match/4539127">15.30:  (2,45) Gaz Metan Medijaš  (3,25)  Botošani (2,95) </a>
          <br/>
          <a href="https://www.mozzartbet.com/sr#/match/4539213">18.30:  (1,52) Univerzitatea Krajova  (3,90)  Hermanštat (7,25) </a>
        </b>
      </p>
      <p>
        <b>Ponedeljak</b>
      </p>
      <p>
        <b>
          <a href="https://www.mozzartbet.com/sr#/match/4539281">19.30:  (1,52) Vitorul  (4,10)  Sepsi (6,75) </a>
        </b>
      </p>
      <p><b>NAPOMENA</b>: Kvote su podložne promenama</p>
      <figure>
        <img src="https://mozzartsport.com/upload/CKEditor/22.11.2019/tabela%20rumunui.jpg"/>
      </figure>
      <p>
        <b>
          <i>Pogledajte novu epizodu serije Ekipizza...</i>
        </b>
      </p>
      <figure>
        <iframe src="https://www.youtube.com/embed/ILBufu7SWdE" width="425" height="349" data-service="Youtube" scrolling="no"/>
      </figure>
      <figure>
        <img src="https://mozzartsport.com/upload/CKEditor/22.11.2019/5.png"/>
      </figure>
      <p> </p>
    </article>
  </body>
</html>