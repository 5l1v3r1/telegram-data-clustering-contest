<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/macrondan-akaryakit-zamlari-konusunda-hata-yaptigi-itirafi/1653239"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Macron'dan, akaryakıt zamları konusunda hata yaptığı itirafı"/>
    <meta property="og:description" content="Fransa Cumhurbaşkanı Emmanuel Macron, sarı yeleklilerin gösterilerinin başlamasına neden olan akaryakıt zamları konusunda hata yaptığını itiraf etti."/>
  </head>
  <body>
    <article>
      <h1>Macron'dan, akaryakıt zamları konusunda hata yaptığı itirafı</h1>
      <h2>Fransa Cumhurbaşkanı Emmanuel Macron, sarı yeleklilerin gösterilerinin başlamasına neden olan akaryakıt zamları konusunda hata yaptığını itiraf etti.</h2>
      <address><time datetime="2019-11-22T00:00:00+00:00">22 Nov 2019</time> by <a rel="author">Yusuf Özcan  </a></address>
      <h4>Paris</h4>
      <p>Fransa Cumhurbaşkanı <b>Emmanuel Macron</b>, BFMTV kanalında yaptığı açıklamada, işe gitmek için araçlarını kullanan alt ve orta gelirli insanların ekonomik olarak güçlenmesi için geçen yıl adımlar atmaları gerektiğini belirtti. </p>
      <p>Geçen yıl akaryakıta zam yaparak hatalı davrandıklarını vurgulayan Macron, <b>akaryakıta zam</b> yaparken bir geçiş süreci inşa etmeleri gerektiğini ifade etti.</p>
      <p>Macron,<b> sarı yeleklilerin</b> eylemlerine bir yıl önce katılanlarla bugün sokağa çıkanların aynı kişiler olmadığına inandığını söyledi.</p>
      <p>Sarı yeleklilerin gösterileri, 17 Kasım 2018'de akaryakıt zamlarına ve kötü ekonomik koşullara tepki olarak başlamıştı.</p>
      <p>Macron ve hükümet, sarı yeleklilerin taleplerine yanıt olarak bazı ekonomik tavizlerde bulunsa da bu onları tatmin etmedi.</p>
      <p>Hükümetin paylaştığı son verilere göre, gösterilerde 4 bin 245 kişi yaralandı, 12 bin 107 kişi gözaltına alındı ve 3 bin 163 kişiye hapis cezası verildi.</p>
      <related>
        <a href="https://www.aa.com.tr/tr/dunya/macrondan-akaryakit-zamlari-konusunda-hata-yaptigi-itirafi/1653239"/>
        <a href="https://www.aa.com.tr/tr/ekonomi/depolardaki-akaryakitin-kalitesi-takip-edilecek/1652494"/>
        <a href="https://www.aa.com.tr/tr/dunya/nato-genel-sekreteri-stoltenberg-turkiye-nato-icin-cok-onemli/1652316"/>
        <a href="https://www.aa.com.tr/tr/dunya/putin-ile-macron-telefonda-ukrayna-ve-suriyeyi-gorustu/1648914"/>
        <a href="https://www.aa.com.tr/tr/dunya/fransada-sari-yeleklilerin-dunku-gosterilerinde-254-kisi-gozaltina-alindi/1648102"/>
        <a href="https://www.aa.com.tr/tr/dunya/fransada-sari-yelekliler-gosterilerin-birinci-yilinda-sokaklarda/1647514"/>
      </related>
    </article>
  </body>
</html>