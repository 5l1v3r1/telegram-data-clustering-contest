<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/zreb-za-kvalifikacione-turnire-za-oi-srbija-u-prvom-sesiru/343158"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Žreb za kvalifikacione turnire za OI: Srbija u prvom šeširu"/>
    <meta property="og:description" content="Dobre vesti, ali i nešto što je moglo odavno da se pretpostavi"/>
  </head>
  <body>
    <article>
      <h1>Žreb za kvalifikacione turnire za OI: Srbija u prvom šeširu</h1>
      <h2>Dobre vesti, ali i nešto što je moglo odavno da se pretpostavi</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Poznati su šeširi za žreb za kvalifikacione turnire za Olimpijske igre koje će se 2020. održati u Tokiju. Najvažnije za nas je da je Srbija u prvom šeširu, zajedno sa Grčkom, Litvanijom i Rusijom što znači da neće moći da igra protiv tih timova.</p>
      <p>Dobre vesti, ali i nešto što je moglo odavno da se pretpostavi na osnovu FIBA renkinga.</p>
      <figure>
        <img src="https://mozzartsport.com/upload/CKEditor/22.11.2019/70934291_653120548514455_2279287097573507072_n.png"/>
      </figure>
      <p>Zvanični žreb i za muškarce i za dame biće održan u sredu 27. novembra. Kako se navodi na sajtu Fibe, grupe će biti pravljene tako da budu geografski uravnotežene. Podsećamo da je i pred Rio 2016. godine Srbija bila domaćin kvalifikacionog turnira i da je na kraju stigla do finala i srebra. Nadamo se da će i ovoga puta biti medalja u Tokiju, ako Srbija uspe da se kvalifikuje.</p>
      <p>Četiri kvalifikaciona turnira biće odigrana u Kanadi, Hrvatskoj, Litvaniji i Srbiji od 23. do 28. juna 2020. godine.</p>
      <p>Evo koga Orlovi na čelu sa Igorom Kokoškovim mogu da dobiju za protivnike...</p>
      <p>
        <b>SASTAV ŠEŠIRA PRED ŽREB:</b>
      </p>
      <p><b>Šešir 1</b>: Srbija, Grčka, Litvanija, Rusija<br/><b>Šešir 2:</b> Češka, Brazil, Italija, Poljska<br/><b>Šešir 3: </b>Hrvatska, Turska, Slovenija, Portoriko<br/><b>Šešir 4:</b> Nemačka, Dominikanska Republika, Venecuela, Kanada<br/><b>Šešir 5:</b> Novi Zeland, Meksiko, Kina, Koreja<br/><b>Šešir 6</b>: Angola, Tunis, Senegal, Urugvaj</p>
      <figure>
        <img src="https://mozzartsport.com/upload/CKEditor/Baneri/BANERI%2022.11.2019/26.%20Dragan-Stojkovi%C4%87-Piksi.jpg"/>
      </figure>
      <figure>
        <img src="https://mozzartsport.com/upload/CKEditor/22.11.2019/74409243_2598294986926447_6296020158666244096_n.jpg"/>
      </figure>
    </article>
  </body>
</html>