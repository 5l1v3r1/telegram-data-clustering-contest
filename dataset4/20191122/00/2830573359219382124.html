<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/calcio-estero/liga/2019/11/22-63647392/real_madrid_zidane_bale_troppo_rumore_e_una_storia_che_non_mi_interessa_/"/>
    <meta property="og:site_name" content="Tuttosport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Real Madrid, Zidane: “Bale? Troppo rumore, è una storia che non mi interessa”"/>
    <meta property="og:description" content="Le polemiche sul fenomeno gallese non toccano l’allenatore dei blancos: “M’importa soltanto che il giocatore sia tornato in buona salute. Per questa squadra ha fatto molto”"/>
  </head>
  <body>
    <article>
      <h1>Real Madrid, Zidane: “Bale? Troppo rumore, è una storia che non mi interessa”</h1>
      <h2>Le polemiche sul fenomeno gallese non toccano l’allenatore dei blancos: “M’importa soltanto che il giocatore sia tornato in buona salute. Per questa squadra ha fatto molto”</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p><b>MADRID (Spagna)</b> - Il ritorno di <b>Neymar</b> è "<i>una buona notizia</i>". Lo ha detto <b>Zinedine Zidane</b> nella conferenza stampa prima della partita di Liga contro la Real Sociedad, sabato al Bernabeu, e a quattro giorni dalla sfida contro il PSG in Champions League. "<i>La partita più importante per me è quella di domani</i>", ha poi aggiunto Zizou. Incalzato ancora sul ritorno di Neymar nel PSG, il tecnico del Real ha detto: "<i>Siamo pronti a giocare contro i migliori. Conosciamo il potenziale offensivo che hanno</i>". Altro argomento caldo l'esultanza di <a href="https://www.tuttosport.com/foto/calcio/euro-2020/2019/11/20-63567492/galles_bale_festeggia_prendendo_in_giro_il_real_madrid_/"><b>Gareth Bale</b> con il <b>Galles</b></a>, che ha fatto infuriare la stampa di Madrid. "<i>Stiamo facendo troppo rumore intorno a questa storia, che a me non interessa. Lui ha fatto molto per il Real, quello che mi interessa è che Gareth sia tornato in buona salute</i>", ha replicato Zidane. "<i>Lui vuole giocare, e non gli piace che parliamo così tanto di lui. Ora è qui, è un mio giocatore e vuole giocare</i>", ha concluso Zizou.</p>
      <figure>
        <video src="http://media.tuttosport.com/omnisport/2019/11/22/221119_IT_PERFORM_BALE_VL_1574425278768_1065.mp4"/>
        <figcaption>Bale, in allenamento solo risate</figcaption>
      </figure>
      <related>
        <a href="https://www.tuttosport.com/foto/calcio/euro-2020/2019/11/20-63567492/galles_bale_festeggia_prendendo_in_giro_il_real_madrid_/"/>
        <a href="https://www.tuttosport.com/news/calcio/calcio-estero/liga/2019/11/22-63631521/bale_parla_l_agente_le_critiche_per_la_foto_con_la_bandiera_piu_che_ridicole_/"/>
        <a href="https://www.tuttosport.com/archivio/calcio/calcio-estero/liga"/>
        <a href="https://www.tuttosport.com/news/calcio/calciomercato/2019/11/22-63636019/marca_real_madrid-benzema_rinnovo_in_vista_/?related_news"/>
        <a href="https://www.tuttosport.com/news/calcio/calciomercato/2019/11/22-63636017/marca_real_madrid-benzema_rinnovo_in_vista_/?related_news"/>
        <a href="https://www.tuttosport.com/news/calcio/calcio-estero/liga/2019/11/22-63631521/bale_parla_l_agente_le_critiche_per_la_foto_con_la_bandiera_piu_che_ridicole_/?related_news"/>
        <a href="https://www.tuttosport.com/news/calcio/calciomercato/2019/11/22-63631514/mundo_deportivo_non_solo_lautaro_martinez_il_barcellona_segue_altri_due_italiani_/?related_news"/>
      </related>
    </article>
  </body>
</html>