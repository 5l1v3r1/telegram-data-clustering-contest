<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622693/%DA%86%D8%B1%D8%A7-%D9%87%D8%B3%D8%AA%D9%87-%E2%80%8C%D8%B3%D8%AA%D8%A7%D8%AF-%D9%86%DB%8C%D8%B1%D9%88%DB%8C-%D8%AF%D8%B1%DB%8C%D8%A7%DB%8C%DB%8C-%D8%A7%D8%B1%D8%AA%D8%B4-%D8%A8%D9%87-%D8%A8%D9%86%D8%AF%D8%B1%D8%B9%D8%A8%D8%A7%D8%B3-%D9%85%D9%86%D8%AA%D9%82%D9%84-%E2%80%8C%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-22T00:30:00+00:00"/>
    <meta property="og:title" content="چرا هسته ‌ستاد نیروی دریایی ارتش به بندرعباس منتقل ‌شد؟"/>
    <meta property="og:description" content="فرمانده نیروی دریایی ارتش گفت: با استقرار ستاد فرماندهی نداجا در بندرعباس و هدایت نیروهای دریایی با تمرکز بیشتر، در آینده نزدیک شاهد بازدارندگی گسترش یافته در دریا خواهیم بود."/>
  </head>
  <body>
    <article>
      <h1>چرا هسته ‌ستاد نیروی دریایی ارتش به بندرعباس منتقل ‌شد؟</h1>
      <address>
        <time datetime="2019-11-22T00:30:00+00:00">22 Nov 2019, 00:30</time>
      </address>
      <p>
        <i>فرمانده نیروی دریایی ارتش گفت: با استقرار ستاد فرماندهی نداجا در بندرعباس و هدایت نیروهای دریایی با تمرکز بیشتر، در آینده نزدیک شاهد بازدارندگی گسترش یافته در دریا خواهیم بود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>امیر دریادار حسین خانزادی در حاشیه افتتاح ستاد فرماندهی نداجا در جمع خبرنگاران ‌‌اظهار داشت: جمهوری اسلامی مرزهای آبی زیادی دارد و از طریق سواحل مکران بی‌واسطه به آب‌های آزاد متصل است، از سال‌های گذشته موضوع جابه‌جایی نیروی دریایی از تهران به بندرعباس در دستور کار قرار گرفت و امروز هم در آستانه 7 آذر و پیش از روز نیروی دریایی هسته اولیه ستاد به بندرعباس منتقل شد.</p>
      <p>وی افزود: این جابه‌جایی به معنای توجه بیشتر نیروهای مسلح از جمله ارتش جمهوری اسلامی و نیروی دریایی به سواحل مکران، تنگه هرمز، خلیج فارس و دریای عمان است.</p>
      <figure>
        <img src="https://aftabnews.ir/files/fa/news/1398/9/1/361961_465.jpg"/>
      </figure>
      <p>فرمانده نیروی دریایی ارتش جمهوری اسلامی ایران گفت: با این تصمیم هسته اولیه ستاد به بندرعباس منتقل می‌شو‌د و هدایت نیروها در منطقه با کنترل و تمرکز بیشتری توسط این ستاد انجام شده و موجب افزایش سرعت عملیات ستادی می‌شود.</p>
      <p>وی گفت: این امر به ناوگان نیروی دریایی این اجازه را می‌دهد که تمرکز بیشتری در دریا داشته باشد و بازدارندگی گسترش یافته را از سوی نداجا در آینده نزدیک در دریا شاهد خواهیم بود.</p>
    </article>
  </body>
</html>