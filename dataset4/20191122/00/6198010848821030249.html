<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/live-non-e-la-durso-heather-parisi-contestata-sei-da-rinchiudere/"/>
    <meta property="og:site_name" content="LaNostraTv"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Live Non è la d’Urso, Heather Parisi contestata: “Sei da rinchiudere!”"/>
    <meta property="og:description" content="Heather Parisi attaccata furiosamente da Naike Rivelli dopo Live di Barbara d'Urso: lo sfogo L'ospitata di Heather Parisi a Live Non è la d'Urso non è"/>
  </head>
  <body>
    <article>
      <h1>Live Non è la d’Urso, Heather Parisi contestata: “Sei da rinchiudere!”</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i1.wp.com/www.lanostratv.it/wp-content/uploads/2019/03/foto_heather_parisi-min.jpg"/>
      </figure>
      <h3>Heather Parisi attaccata furiosamente da Naike Rivelli dopo Live di Barbara d’Urso: lo sfogo</h3>
      <p>L’ospitata di <b>Heather Parisi a Live Non è la d’Urso</b> non è passata affatto inosservata. E dopo la frecciata di sua figlia, ecco arrivare puntuale un’altra furiosa polemica. Il motivo? Nel classico video di anteprima della trasmissione, <b>Heather Parisi</b> è stata sorpresa nel dietro le quinte con una borsa di coccodrillo albino rarissima dal valore di oltre 300 mila euro. E tutto ciò ha fatto imbestialire nel vero senso della parola la figlia di Ornella Muti, che su instagram ha dichiarato:</p>
      <blockquote>“Si parlava di Heather Parisi e della sua apparizione, l’altro giorno, con una Birkin di coccodrillo albino…Io penso che le persone che spendono quei soldi e vanno in giro con una borsa di coccodrillo albino con i diamanti, andrebbero rinchiuse…”</blockquote>
      <p>Difatti <b>Naike Rivelli</b> ha attaccato la ballerina americana per aver ostentato un accessorio di così grande valore senza alcun problema non ponendosi nemmeno il pensiero della situazione economica in cui versano molti italiani: <i>“E’ stata una cosa pagana, del Medioevo, davvero ridicola. È follia!”</i></p>
      <h3>Live Non è la d’Urso, Naike Rivelli sul rapporto tra la Parisi e sua figlia: il retroscena</h3>
      <p><b>Naike Rivelli</b>, dopo aver attaccato duramente <b>Heather Parisi</b> per aver sfoggiato prima della puntata di <b>Live di Barbara d’Urso</b> questa borsa così costosa, ha anche voluto chiarire un’altra faccenda. Difatti la donna, viste le tante domande che molti si sono posti sui social sul perchè <b>Heather Parisi</b> non abbia mai parlato in Tv delle sue due figlie grandi (la primogenita ha anche fatto una <b><a href="https://www.lanostratv.it/2019/11/heather-parisi-dopo-live-la-figlia-fa-una-richiesta-a-barbara-durso/">richiesta provocatoria alla d’Urso</a></b> sui social), ha rivelato su instagram:</p>
      <blockquote>“Prima di andare in trasmissione, vengono firmati dei contratti dove vengono fatte delle richieste. Quindi, se non si parla dei figli di determinati personaggi in tv, è perché non vogliono che se ne parli…”</blockquote>
      <p>Se le cose stessero davvero in questo modo, perchè <b>Heather Parisi</b> potrebbe non voler parlare delle sue due figlie? Avrà litigato con loro?</p>
      <h3>Naike Rivelli incoerente? La critica sui social</h3>
      <p>Questo lungo sfogo di <b>Naike Rivelli</b> su instagram ha sicuramente diviso l’opinione del popolo del web. Difatti c’è chi ha voluto farle i complimenti e c’è chi invece l’ha attaccata, dandole della incoerente. Il motivo? Come riportato dal <i>Giornale.it</i>, molti le hanno rammentato due cose: 1- che è andata anche lei da Barbara d’Urso in passato insieme a sua madre, e 2- che spesso e volentieri ha sfoggiato in Tv e sui social oggetti di particolare valore. <b>Naike Rivelli</b> si difenderà da questa critiche?</p>
    </article>
  </body>
</html>