<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/black-friday-ellada-2019"/>
    <meta property="og:site_name" content="Documento"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Black Friday Ελλάδα 2019"/>
    <meta property="og:description" content="Δεν είναι υπερβολή να πούμε πως η Black Friday έχει γίνει θεσμός στην ελληνική αγορά, με τα καταστήματα και το αγοραστικό κοινό να έχουν &quot;αγκαλιάσει&quot; την ημέρα αυτή."/>
  </head>
  <body>
    <article>
      <h1>Black Friday Ελλάδα 2019</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Newsroom</a></address>
      <h4>Δεν είναι υπερβολή να πούμε πως η Black Friday έχει γίνει θεσμός στην ελληνική αγορά, με τα καταστήματα και το αγοραστικό κοινό να έχουν "αγκαλιάσει" την ημέρα αυτή.</h4>
      <p>Για μια ακόμα χρονιά, οι εκτιμήσεις της εμπορικής κοινότητας όσον αφορά τη φετινή Black Friday 2019 είναι κάτι παραπάνω από αισιόδοξες, καθώς η κίνηση αναμένεται να είναι αυξημένη, και οι εκπτώσεις προβλέπονται μεγάλες!</p>
      <p>Δεν είναι υπερβολή να πούμε πως, σύμφωνα πάντα με τις αισιόδοξες εκτιμήσεις των παραγόντων της αγοράς, οδεύουμε σε ακόμα πιο μεγάλο ρεκόρ πωλήσεων. Και γιατί όχι, δεδομένου πως το κοινό βρίσκεται ήδη "επί ποδός πολέμου" αναμένοντας με ανυπομονησία την Παρασκευή 29 Νοεμβρίου 2019.</p>
      <p>Οι επιχειρήσεις λιανικής πώλησης από την πλευρά τους είναι έτοιμες να προσφέρουν σημαντικές εκπτώσεις στις τιμές που θα τραβήξουν την προσοχή του κοινού, το οποίο πλέον έχει καλομάθει στις προσφορές. Όπως ακριβώς συμβαίνει κάθε χρόνο, οι εκπτώσεις στα ηλεκτρονικά και ηλεκτρικά είδη αναμένεται να είναι σημαντικές, και να αποτελέσουν την κινητήριο δύναμη. Αυτό δεν σημαίνει βέβαια πως δεν θα ακολουθήσουν την τάση αυτή και τα υπόλοιπα ήδη.</p>
      <p>Αν θέλουμε να δώσουμε ένα παράδειγμα της δυναμικής που έχει πλέον αποκτήσει η Black Friday και στην ελληνική αγορά, απλά να σημειώσουμε πως τα τελευταία χρόνια είχαν συμμετάσχει στον… πανικό των εκπτώσεων ακόμα και ζαχαροπλαστεία!</p>
      <p>Δεδομένων αυτών των στοιχείων, ο τζίρος των καταστημάτων σημείωσε σημαντική αύξηση, για όλες σχεδόν τις κατηγορίες καταστημάτων, αφήνοντας την υπόσχεση για ακόμα καλύτερες πωλήσεις και στο τρέχον έτος.</p>
      <p>Και φέτος λοιπόν, ακόμα περισσότερα καταστήματα και κοινό αναμένεται να συμμετάσχουν σε αυτή τη γιορτή του εμπορίου. Για όσους πάλι δεν προλάβουν να μεταβούν στο αγαπημένο τους κατάστημα έγκαιρα, μπορούν με την άνεσή τους να αγοράσουν online τα προϊόντα που επιθυμούν. Σε τελική ανάλυση, η Μαύρη Παρασκευή ξεκινάει online νωρίτερα από τα φυσικά καταστήματα. Από το βράδυ της προηγούμενης, οι πρώτες εκπτώσεις θα είναι online, περιμένοντας το κοινό τους.</p>
      <p>Όλοι οι λιανέμποροι έχουν μπει στο χρόνο, με τα Public την ελληνική εταιρεία που έφερε την Black Friday στην Ελλάδα, να προσκαλούν τον κόσμο να ζητήσει τι προσφορές θέλει. </p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>