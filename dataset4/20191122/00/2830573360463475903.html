<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/calciofemminile/serie-a/2019/11/22-63650913/aluko_lascia_a_sorpresa_la_juve_roma_e_fiorentina_le_ultime_due_gare_in_bianconero/"/>
    <meta property="og:site_name" content="Tuttosport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Aluko lascia a sorpresa la Juve: Roma e Fiorentina le ultime due gare in bianconero"/>
    <meta property="og:description" content="L'attaccante inglese di origine nigeriana ha spiegato la sua decisione con una lettera: &quot;Dopo la Supercoppa ho sentito che dovevo cambiare aria&quot;"/>
  </head>
  <body>
    <article>
      <h1>Aluko lascia a sorpresa la Juve: Roma e Fiorentina le ultime due gare in bianconero</h1>
      <h2>L'attaccante inglese di origine nigeriana ha spiegato la sua decisione con una lettera: "Dopo la Supercoppa ho sentito che dovevo cambiare aria"</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Un addio improvviso e imminente. <b>Eniola Aluko</b>, giocatrice britannica di origine inglese, lascia la Juventus dopo un anno e mezzo ricco di gol e trofei. La sfida alla Fiorentina di <b>sabato 30 novembre</b>, infatti, sarà la sua ”ultima” in bianconero. L’attaccante ha spiegato tramite una lunga lettera, pubblicata sui canali ufficiali della Juve, la sua scelta. “<i>Sono arrivata a questa difficile decisione dopo la vittoria della </i><a href="https://www.tuttosport.com/news/calcio/calciofemminile/2019/10/27-62710139/trionfo_juve_2-0_alla_fiorentina_la_supercoppa_e_bianconera/"><b><i>Supercoppa</i></b> </a>– scrive Eniola – <i>Dopo i successi in Campionato e Coppa Italia mi sono sentita fortunata ad aver vissuto un’esperienza di successo. Sono arrivata qui, a provare un’avventura sconosciuta, decisa a dare il meglio di me, e aver alzatotre trofei è qualcosa che sento come una benedizione. Avere vissuto momenti speciali, che non dimenticherò mai, insieme a voi è stato fantastico</i> – ha concluso la Aluko - <i>La mia ultima partita sarà quella contro la <b>Fiorentina</b>, e spero di salutare vincendo questo classico</i>”.</p>
      <figure>
        <img src="https://cdn.tuttosport.com/images/2019/11/22/164642619-bb2ae698-0e87-41dd-a781-2569d130d1c8.jpg"/>
      </figure>
      <p> La numero 9 della Juventus lascia da vincente, dopo aver festeggiato in bianconero uno Scudetto, una Supercoppa e una Coppa Italia e con un un bottino di <b>15 gol in Serie A</b> (gol spesso decisivi se si pensa che nelle dieci partite in cui è andata a segno, sono arrivate nove vittorie). Le sue due ultime partite avranno un sapore speciale: prima la Roma, contro cui ha segnato la sua prima tripletta in Serie A, e poi la Fiorentina, contro cui ha giocato per la prima volta all’Allianz Stadium, in una gara destinata a cambiare la percezione del calcio femminile.</p>
      <related>
        <a href="https://www.tuttosport.com/news/calcio/calciofemminile/2019/10/28-62751531/delirio_juve_per_la_supercoppa_e_irruzione_in_conferenza_stampa/"/>
        <a href="https://www.tuttosport.com/news/calcio/calciofemminile/serie-a/2019/11/22-63637395/la_juve_in_casa_della_roma_tradizione_positiva_ma_giallorosse_temibili/"/>
        <a href="https://www.tuttosport.com/archivio/calcio/calciofemminile/serie-a"/>
        <a href="https://www.tuttosport.com/news/calcio/calciofemminile/serie-a/2019/11/22-63637395/la_juve_in_casa_della_roma_tradizione_positiva_ma_giallorosse_temibili/?related_news"/>
        <a href="https://www.tuttosport.com/news/calcio/calciofemminile/serie-a/2019/11/18-63495005/juventus_pari_beffardo_e_campionato_apertissimo_guarino_sara_battaglia_fino_alla_fine_/?related_news"/>
        <a href="https://www.tuttosport.com/news/calcio/calciofemminile/serie-a/2019/11/17-63472431/finisce_2-2_il_big_match_tra_milan_e_juve_bianconere_beffate_al_93_/?related_news"/>
        <a href="https://www.tuttosport.com/news/calcio/calciofemminile/serie-a/2019/11/17-63458100/sale_la_febbre_per_milan-juve_gama_partita_tra_due_grandi_squadre_/?related_news"/>
      </related>
    </article>
  </body>
</html>