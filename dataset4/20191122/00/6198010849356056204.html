<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/enrico-ruggeri-non-teme-maria-de-filippi-facciamo-cose-diverse/"/>
    <meta property="og:site_name" content="LaNostraTv"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Enrico Ruggeri non teme Maria De Filippi: “Facciamo cose diverse”"/>
    <meta property="og:description" content="Tu si que vales di Maria De Filippi: l'opinione di Enrico Ruggeri Enrico Ruggeri ha rilasciato una lunga intervista sull'ultimo numero del settimanale"/>
  </head>
  <body>
    <article>
      <h1>Enrico Ruggeri non teme Maria De Filippi: “Facciamo cose diverse”</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i0.wp.com/www.lanostratv.it/wp-content/uploads/2019/11/foto_bianca_guaccero_enrico_ruggeri_una_storia_da_cantare_tu_si_que_vales.jpg"/>
      </figure>
      <h3>Tu si que vales di Maria De Filippi: l’opinione di Enrico Ruggeri</h3>
      <p><b>Enrico Ruggeri</b> ha rilasciato una lunga intervista sull’ultimo numero del settimanale <i>Vero</i>. E il popolare cantante ha parlato ovviamente della sua vita, della musica e della sua trasmissione Tv intitolata Una storia da cantare. Proprio questa trasmissione si scontra ogni Sabato sera con il <b>Tu si que vales di Maria De Filippi</b>. Ma come vivrà questa sfida il cantautore? A quanto pare molto bene. Difatti l’uomo, al magazine <i>Vero</i>, ha dichiarato di non temere la concorrenza della <b>De Filippi con il suo Tu si que vales</b>, asserendo:</p>
      <blockquote>“Si tratta di trasmissioni talmente diverse da essere assolutamente incomparabili…Lei allestisce grandi spettacoli, conosce l’umanità e in qualche modo la spettacolarizza…Noi facciamo un’altra cosa…”</blockquote>
      <p>In pratica <b>Maria De Filippi e Enrico Ruggeri</b> non sono in concorrenza diretta, proponendo al grande pubblico del Sabato sera un prodotto diametralmente opposto. Pubblico che la scorsa settimana ha fatto fare ascolti eccellenti a entrambi i programmi. <b>Una storia da cantare di Bianca Guaccero e Enrico Ruggeri</b> confermeranno gli ascolti di Sabato scorso?</p>
      <h3>Enrico Ruggeri su Una storia da cantare confessa: “Spero sia ben altro”</h3>
      <p>Il giornalista del settimanale <i>Vero</i> ha poi voluto domandare a <b>Enrico Ruggeri</b> se la sua trasmissione <b>Una storia da cantare</b> la collochi in quell”operazione nostalgia’ tanto cara alla Tv in quest’ultimo periodo. A quel punto <b>Ruggeri</b> ha risposto di no, spiegando il suo punto di vista:</p>
      <blockquote>“Quello che facciamo noi è ripercorrere una delle esperienze italiane più belle fatte nel dopoguerra…I cantautori sono un fiore all’occhiello di questo Paese…”</blockquote>
      <p>Secondo <b>Enrico Ruggeri</b> proprio il cantautorato è riuscito a far crescere l’Italia da un punto di vista artistico e culturale.</p>
      <h3>Enrico Ruggeri conduce Una storia da cantare: ecco perchè fa poca Tv</h3>
      <p><b>Enrico Ruggeri</b>, sempre sul settimanale <i>Vero</i>, ha anche rivelato perchè non ha mai fatto molta Tv nella sua lunghissima carriera costellata da grandi successi nel mondo della musica:</p>
      <blockquote>“Ho scelto quelle cinque, sei trasmissioni che, in qualche modo, si adattassero alle mie caratteristiche…Io so fare questo, raccontare storie…”</blockquote>
      <p>E in infatti a <b>Una storia da cantare</b>, che domani si <b><a href="https://www.lanostratv.it/2019/11/enrico-ruggeri-contro-tu-si-que-vales-ascolti-mi-interessa-altro/">sfiderà nuovamente con Tu si que vales</a></b>, racconta proprio le storie dei cantautori più importanti.</p>
    </article>
  </body>
</html>