<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200448"/>
    <meta property="og:site_name" content="মানবজমিন"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="আশুলিয়ায় বাস-পিকআপ’র মুখোমুখি সংঘর্ষ, আহত ১২"/>
    <meta property="og:description" content="সাভারের আশুলিয়ায় যাত্রীবাহী বাস ও পানিবাহী পিকআপ ভ্যানের মুখোমুখি সংঘর্ষে অন্তত ১২ জন আহত হয়েছেন। আজ বিকেল ৩টার দিকে টঙ্গী-আশুলিয়া-ইপিজেড সড়কের আশুলিয়া টঙ্গাবাড়ি এলাকায় এ দুর্ঘটনা ঘটে। এ সময় সড়কের দুইপাশে প্রায় ২ কিলোমিটার যানজটের সৃষ্টি হয়। স্থানীয়রা জানান, বিকেলে টঙ্গী-আশুলিয়া-ইপিজেড সড়কের টঙ্গাবাড়ি এলাকায় বাইপাইল থেকে আব্দুলাহপুরগামী আশুলিয়া এক্সপ্রেস পরিবহনের যাত্রীবাহী একটি বাস ও আশুলিয়া থেকে আসা পানির বোতলবাহী একটি পিকআপ ভ্যানের মুখোমুখি সংঘর্ষ হয়। এতে বাসের ভেতর থাকা ১২ যাত্রী আহত হয়। আহতের উদ্ধার করে বিভিন্ন হাসপাতালে পাঠানো হয়েছে।এ বিষয়ে আশুলিয়া পুলিশ বক্সের ট্রাফিক ইন্সপেক্টর (টিআই) মশিউর রহমান বলেন, খবর পেয়ে ঘটনাস্থল থেকে বাস ও পিকআপ ভ্যানটি সড়িয়ে সড়কে যান চলাচল স্বাভাবিক করা হয়। বাস ও পিকআপ ভ্যানটি আটক করা গেলেও চালক ও হেলপাররা পালিয়ে গেছে।"/>
  </head>
  <body>
    <article>
      <h1>আশুলিয়ায় বাস-পিকআপ’র মুখোমুখি সংঘর্ষ, আহত ১২</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">অনলাইন ডেস্ক</a></address>
      <p>সাভারের আশুলিয়ায় যাত্রীবাহী বাস ও পানিবাহী পিকআপ ভ্যানের মুখোমুখি সংঘর্ষে অন্তত ১২ জন আহত হয়েছেন। আজ বিকেল ৩টার দিকে টঙ্গী-আশুলিয়া-ইপিজেড সড়কের আশুলিয়া টঙ্গাবাড়ি এলাকায় এ দুর্ঘটনা ঘটে। এ সময় সড়কের দুইপাশে প্রায় ২ কিলোমিটার যানজটের সৃষ্টি হয়।</p>
      <p>স্থানীয়রা জানান, বিকেলে টঙ্গী-আশুলিয়া-ইপিজেড সড়কের টঙ্গাবাড়ি এলাকায় বাইপাইল থেকে আব্দুলাহপুরগামী আশুলিয়া এক্সপ্রেস পরিবহনের যাত্রীবাহী একটি বাস ও আশুলিয়া থেকে আসা পানির বোতলবাহী একটি পিকআপ ভ্যানের মুখোমুখি সংঘর্ষ হয়। এতে বাসের ভেতর থাকা ১২ যাত্রী আহত হয়। আহতের উদ্ধার করে বিভিন্ন হাসপাতালে পাঠানো হয়েছে।</p>
      <p>এ বিষয়ে আশুলিয়া পুলিশ বক্সের ট্রাফিক ইন্সপেক্টর (টিআই) মশিউর রহমান বলেন, খবর পেয়ে ঘটনাস্থল থেকে বাস ও পিকআপ ভ্যানটি সড়িয়ে সড়কে যান চলাচল স্বাভাবিক করা হয়। বাস ও পিকআপ ভ্যানটি আটক করা গেলেও চালক ও হেলপাররা পালিয়ে গেছে।</p>
      <p>এই বিভাগের সর্বাধিক পঠিত</p>
    </article>
  </body>
</html>