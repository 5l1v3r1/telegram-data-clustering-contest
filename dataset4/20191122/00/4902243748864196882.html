<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alon.hu/orszagos-hirek/2019/11/a-legtobb-ellenorzott-webaruhaznal-talaltak-valamilyen-jogsertest"/>
    <meta property="og:site_name" content="ALON"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="A legtöbb ellenőrzött webáruháznál találtak valamilyen jogsértést"/>
    <meta property="og:description" content="Érdemes odafigyelni, hogy honnan rendelünk."/>
  </head>
  <body>
    <article>
      <h1>A legtöbb ellenőrzött webáruháznál találtak valamilyen jogsértést</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>
        <b>Érdemes odafigyelni, hogy honnan rendelünk.</b>
      </p>
      <p><b>Az ellenőrzött webáruházak 90 százalékánál találtak valamilyen jogsértését az elmúlt években</b> - mondta Keszthelyi Nikoletta, az Innovációs és Technológiai Minisztérium (ITM) fogyasztóvédelemért felelős helyettes államtitkára péntek reggel az M1 aktuális csatornán.</p>
      <p>Elmondta, <b>az elmúlt években több ezer ellenőrzést hajtottak végre a webáruházakban, és ezernél is több próbavásárlást végeztek</b>.</p>
      <p>A webáruházaknak nagyon részletes jogszabályoknak kell megfelelniük, a legfontosabbnak mondta közülük a <b>tájékoztatási kötelezettséget.</b></p>
      <p><b>Egy olyan webáruháznál, ahol hiányosak például a cégről, vagy a megvásárolni kívánt termékről szóló információk, nem érdemes vásárolni </b>- mondta.</p>
      <p><b>Ha valaki úgy dönt, hogy rendel valamit, ajánlott utólag, a futárnak fizetni, vagy, ha ez nem lehetséges, akkor inkább bankkártyával, mert ha nem érkezik meg a termék, akkor van lehetőség arra, hogy bank visszafordítsa a tranzakciót</b> - tette hozzá.</p>
    </article>
  </body>
</html>