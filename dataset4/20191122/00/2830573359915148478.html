<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/primavera/2019/11/22-63651802/primavera_che_atalanta_4-1_al_napoli/"/>
    <meta property="og:site_name" content="Tuttosport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Primavera, che Atalanta! 4-1 al Napoli"/>
    <meta property="og:description" content="Decidono la gara Heidenreich, Cortinovis, Guth e Ghisleni. Per i partenopei in rete Vrikkis dal dischetto"/>
  </head>
  <body>
    <article>
      <h1>Primavera, che Atalanta! 4-1 al Napoli</h1>
      <h2>Decidono la gara Heidenreich, Cortinovis, Guth e Ghisleni. Per i partenopei in rete Vrikkis dal dischetto</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p><b>BERGAMO</b> - Vola l'<b>Atalanta</b> <b>Primavera</b> di <b>Brambilla</b>, dopo la netta vittoria <b>4-1</b> ottenuta contro il <b>Napoli</b> di mister <b>Baronio</b>. I nerazzurri si confermano così al primo posto del campionato di Primavera 1. Pronti-via e i padroni di casa vanno subito in vantaggio. E' il 6' quando <b>Heidenreich</b> ribatte in rete una gran respinta di Idasiak sul colpo di testa di Guth, firmando l'<b>1-0</b> nerazzurro. La risposta del Napoli arriva 1' dopo con un calcio di punizione terminato sull'esterno della rete ad opera di Labriola, ma al 12' i nerazzurri raddoppiano: è <b>Cortinovis</b>, con una bel pallonetto da posizione defilata, a superare Idasiak per il <b>2-0</b> dell'Atalanta. Il primo tempo è un incubo per i ragazzi di Baronio, dopo il terzo gol messo a segno già al 21' da <b>Guth</b>, con un colpo di testa su sviluppi di un corner. Sul finire della prima frazione di gioco il <b>Napoli</b> accorcia grazie al rigore realizzato da <b>Vrikkis</b> e concesso per fallo su Labriola. Nel secondo tempo Idasiak salva più volte i suoi, prima di capitolare nuovamente al 91', quando <b>Ghisleni</b> realizza solo in area il gol che certifica il 4-1 finale.</p>
      <related>
        <a href="https://www.tuttosport.com/widget/calcio/primavera/2019/10/10-62127993/classifiche_calcio_primavera/"/>
        <a href="https://www.tuttosport.com/widget/calcio/primavera/2019/10/10-62127990/risultati_calcio_primavera/"/>
        <a href="https://www.tuttosport.com/archivio/calcio/primavera"/>
        <a href="https://www.tuttosport.com/news/calcio/primavera/2019/11/22-63641637/lazio_primavera_franco_il_derby_si_sente_e_la_sfida_dell_anno_/?related_news"/>
        <a href="https://www.tuttosport.com/news/calcio/primavera/2019/11/22-63639126/inter_primavera_madonna_torino_molto_esperto_ma_penso_ai_miei_/?related_news"/>
        <a href="https://www.tuttosport.com/news/calcio/primavera/2019/11/21-63612536/primavera_fiorentina_meli_gubbio_daro_il_massimo_per_convincere_torrente_/?related_news"/>
        <a href="https://www.tuttosport.com/news/calcio/primavera/2019/11/20-63580859/coppa_italia_primavera_squalificati_5_giocatori/?related_news"/>
      </related>
    </article>
  </body>
</html>