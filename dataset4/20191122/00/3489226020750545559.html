<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/bolibia-gia-tromokratia-kathgorei-h-metabatikh-kybernhsh-ton-prwhn-proedro-ebo-morales"/>
    <meta property="og:site_name" content="Documento"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Βολιβία: Για «τρομοκρατία» κατηγορεί η μεταβατική κυβέρνηση τον πρώην πρόεδρο Έβο Μοράλες"/>
    <meta property="og:description" content="Η μεταβατική κυβέρνηση της Βολιβίας κατηγόρησε σήμερα τον πρώην πρόεδρο της χώρας Έβο Μοράλες, ο οποίος έχει αυτοεξοριστεί στο Μεξικό, για «στάση και τρομοκρατία» επειδή υποκίνησε τους υποστηρικτές του να στήσουν οδοφράγματα γύρω από τη Λα Πας, αποκλείοντας την πρωτεύουσα, σε ένα ηχητικό μήνυμα που δόθηκε στη δημοσιότητα από τις αρχές."/>
  </head>
  <body>
    <article>
      <h1>Βολιβία: Για «τρομοκρατία» κατηγορεί η μεταβατική κυβέρνηση τον πρώην πρόεδρο Έβο Μοράλες</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Newsroom</a></address>
      <h4>Η μεταβατική κυβέρνηση της Βολιβίας κατηγόρησε σήμερα τον πρώην πρόεδρο της χώρας Έβο Μοράλες, ο οποίος έχει αυτοεξοριστεί στο Μεξικό, για «στάση και τρομοκρατία» επειδή υποκίνησε τους υποστηρικτές του να στήσουν οδοφράγματα γύρω από τη Λα Πας, αποκλείοντας την πρωτεύουσα, σε ένα ηχητικό μήνυμα που δόθηκε στη δημοσιότητα από τις αρχές.</h4>
      <p><b>«Ζητούμε (να του επιβληθεί) η μέγιστη ποινή για στάση και τρομοκρατία», </b>είπε ο υπουργός Εσωτερικών<b> Αρτούρο Μουρίγιο </b>μιλώντας στους δημοσιογράφους, κατά την έξοδό του από το γραφείο του εισαγγελέα.</p>
      <p>
        <b>Νέες συγκρούσεις στη Λα Πας</b>
      </p>
      <p>Την ίδια ώρα,<a href="https://www.documentonews.gr/article/bolibia-nees-sygkroyseis-sth-la-pas-skepseis-gia-nees-ekloges"><b> οι συγκρούσεις διαδηλωτών υποστηρικτών του Μοράλες και αρχών συνεχίζονται.</b></a> Η αστυνομία στη Λα Πας διέλυσε χθες Πέμπτη, κάνοντας εκτεταμένη χρήση δακρυγόνων, ογκώδη πορεία αντικυβερνητικών διαδηλωτών που είχε στην κεφαλή τα φέρετρα πέντε ανθρώπων που έχασαν τη ζωή τους σε επεισόδια την Τρίτη.</p>
      <p><b>«Δικαιοσύνη! Δικαιοσύνη!» </b>φώναζαν οι διαδηλωτές, κατηγορώντας τις αρχές ότι άνοιξαν πυρ δύο ημέρες νωρίτερα εναντίον διαδηλωτών οι οποίοι είχαν αποκλείσει το διυλιστήριο της Σενκάτα, μερικά χιλιόμετρα από τη Λα Πας. Η μεταβατική κυβέρνηση αποποιείται οποιαδήποτε ευθύνη.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>