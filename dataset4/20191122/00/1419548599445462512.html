<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/x4ng30"/>
    <meta property="og:site_name" content="News7 Tamil"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="அதிமுக மீது அமமுக பொதுச்செயலாளர் டிடிவி.தினகரன் குற்றச்சாட்டு!"/>
    <meta property="og:description" content="அதிமுக மீது அமமுக பொதுச்செயலாளர் டிடிவி.தினகரன் குற்றச்சாட்டு!"/>
  </head>
  <body>
    <article>
      <h1>அதிமுக மீது அமமுக பொதுச்செயலாளர் டிடிவி.தினகரன் குற்றச்சாட்டு!</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">saravanamanoj</a></address>
      <p>
        <b>உள்ளாட்சி தேர்தலை தடுக்க அதிமுக அரசு பல்வேறு நடவடிக்கைகளை எடுத்து வருகிறது என அமமுக பொதுச்செயலாளர் டிடிவி.தினகரன் குற்றம்சாட்டியுள்ளார்.</b>
      </p>
      <p>அமமுகவின் உள்ளாட்சி தேர்தல் குறித்த மாநில நிர்வாகிகள் ஆலோசனை கூட்டம் அக்கட்சியின் பொதுச்செயலாளர் டி.டி.வி.தினகரன் தலைமையில் திருச்சியில் நடைபெற்றது. பின்னர் செய்தியாளர்களை சந்தித்த தினகரன், ரஜினிகாந்த் கூறியது போல வரும் 2021 ல் அதிமுக, திமுக அல்லாத கட்சி ஆட்சி அமைக்கும் எனக் கூறினார். </p>
      <p>அமமுக கட்சி பதிவிற்காக காத்திருப்பதாகவும், பதிவு கிடைத்த உடன் உள்ளாட்சித் தேர்தலில் போட்டியிடுவோம் எனக் கூறிய அவர், அவ்வாறு கட்சி பதிவு கிடைக்கவில்லை எனில், சுயேட்சையாக களம் இறங்குவோம் எனவும் தினகரன் கூறினார். உள்ளாட்சி தேர்தலை நடத்தும் எண்ணம் அதிமுக அரசுக்கு இல்லை எனவும், தேர்தல் நடைபெறுவதை தடுக்க பல்வேறு நடவடிக்கைகளை மேற்கொண்டு வருவதாகவும் தினகரன் குற்றம்சாட்டினார்.  </p>
    </article>
  </body>
</html>