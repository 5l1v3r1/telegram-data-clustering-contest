<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/egitim/mebden-rehberlik-ve-arastirma-merkezlerine-yeni-duzenleme/1652995"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="MEB'den rehberlik ve araştırma merkezlerine yeni düzenleme"/>
    <meta property="og:description" content="Yönetmelikte yapılan düzenlemeyle, rehberlik ve araştırma merkezlerinin sunduğu hizmetlerin erişilebilirliğini artırmak amacıyla kurum açma şartları kolaylaştırıldı."/>
  </head>
  <body>
    <article>
      <h1>MEB'den rehberlik ve araştırma merkezlerine yeni düzenleme</h1>
      <h2>Yönetmelikte yapılan düzenlemeyle, rehberlik ve araştırma merkezlerinin sunduğu hizmetlerin erişilebilirliğini artırmak amacıyla kurum açma şartları kolaylaştırıldı.</h2>
      <address><time datetime="2019-11-22T00:00:00+00:00">22 Nov 2019</time> by <a rel="author">Duygu Yener  </a></address>
      <h4>Ankara</h4>
      <p><b>Milli Eğitim Bakanlığı</b> (MEB), <b>rehberlik ve araştırma merkezlerin</b>in sunduğu hizmetlerin erişilebilirliğini artırmak amacıyla kurum açma şartlarını yeniden düzenledi.</p>
      <p>MEB Kurum Açma, Kapatma ve Ad Verme Yönetmeliğinde Değişiklik Yapılmasına Dair Yönetmelik, Resmi Gazete'de yayımlandı.</p>
      <p>Yönetmeliğe göre, 2023 eğitim vizyon belgesinde yer alan rehberlik ve araştırma merkezlerinin yeniden yapılandırılması maddesi kapsamında, rehberlik ve araştırma merkezlerinin sunduğu hizmetlerin erişilebilirliğini artırmak amacıyla kurum açma şartlarına kolaylık getirildi.</p>
      <p>Değişiklik, rehberlik ve araştırma merkezinin bulunmadığı bölgelerde, rehberlik ve araştırma merkezi açılarak rehberlik hizmetleri ile eğitsel değerlendirme ve tanılama hizmetlerinin sunulabilmesini amaçlıyor.</p>
      <p>Rehberlik ve araştırma merkezinin açılabilmesi için hizmet vereceği bölgenin toplam yerleşim birimi nüfusunun önceden en az 200 bin olması gerekirken, nüfus şartı 150 bin olarak düzenlendi.</p>
      <p>Yerleşim birimi ile hizmet veren en yakın rehberlik ve araştırma merkezi arasındaki mesafenin önceden en az 150 kilometre olma şartı da 100 kilometre olarak değiştirildi.</p>
      <related>
        <a href="https://www.aa.com.tr/tr/egitim/mebden-rehberlik-ve-arastirma-merkezlerine-yeni-duzenleme/1652995"/>
        <a href="https://www.aa.com.tr/tr/turkiye/mebden-silahli-egitim-haberine-iliskin-aciklama-/1652865"/>
        <a href="https://www.aa.com.tr/tr/egitim/tez-danismani-ogretim-uyelerine-ogrenci-sinirlamasi-getirildi/1652811"/>
        <a href="https://www.aa.com.tr/tr/egitim/ituden-muzik-ogretmenlerinin-mesleki-gelisimine-destek/1651732"/>
        <a href="https://www.aa.com.tr/tr/egitim/ogretmenlerin-alan-degisikligi-atama-takvimi-aciklandi/1650852"/>
        <a href="https://www.aa.com.tr/tr/egitim/mebin-e-okul-sistemiyle-veliye-bildirim-donemi-/1650743"/>
      </related>
    </article>
  </body>
</html>