<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/partizanova-bomba-milos-jojic/343082"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Partizanova bomba – Miloš Jojić"/>
    <meta property="og:description" content="Informer piše da će crno-beli pokušati da vrate iskusnog vezistu"/>
  </head>
  <body>
    <article>
      <h1>Partizanova bomba – Miloš Jojić</h1>
      <h2>Informer piše da će crno-beli pokušati da vrate iskusnog vezistu</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Sve oči su uprte u <b>Strahinju Pavlovića</b> i njegov sve izvesniji transfer u Monako, ali uprava Partizana već pravi planove kada je reč o dolascima u zimskom prelaznom roku. Iskusni štoper <b>Slobodan Rajković</b> se već slikao u opremi srpskog osvajača kupa, dok će crno-beli pokušati da vrate i vezistu Miloša Jojića, piše u današnjem izdanju Informer.</p>
      <p>Nekadašnji reprezentativac Srbije bio je i letos želja uprave Partizana i trenera Miloševića. Čak su imali i usmeni dogovor sa Jojićem da se vrati u Humsku ukoliko propadnu pregovori sa Izraelcem Nathom. Na kraju je bivši član CSKA potpisao za srpskog osvajača Kupa, ali uprava Partizana nastavila je da prati situaciju oko <b>Miloša Jojića.</b></p>
      <p>Momak rođen 1992. godine je ponikao u Partizanu, gde je od 2012. do 2014. godine bio jedan od glavnih igrača, nakon čega je prešao u Borusiju iz Dortmunda za 2,5 miliona evra. Iz Borusije je godinu dana kasnije otišao u Keln, a pred star sezone 2018/19. pojačao je turski Bašakšehir. Prvih šest mesci igrao je odlično u timu iz Istanbula, ali je zatim skrajnut, pa je poslednji meč odigrao u maju protiv Ankaragučua.</p>
      <p><b>Jojić </b>je vezan ugovorom za turski klub do leta 2021. godine. Međutim,  crno-beli će imati novca za obeštećenje, pošto se očekuje rekordan priliv od transfera Strahinje Pavlovića. Crno-beli žele da ojačaju kadar dovođenjem štopera, desnog beka i špica, a u planu je i pojačanje u veznom redu.</p>
      <p><b>Jojić</b> se savršeno uklapa u profil igrača potreban Miloševiću, pošto bi <b>Sejduba Suma</b> mogao da napusti Humsku. Eventualni dolazak Jojića obradovao bi sve navijače Partizana budući da je ovaj vezista ostao upamćen po čuvenom golu Crvenoj zvezdi u poslednjem minutu 144. večitog derbija.</p>
      <figure>
        <img src="https://mozzartsport.com/upload/CKEditor/Baneri/2.Akcija%20Milion%20razloga%20za%20gol%20-%20Sas%CC%8Ca%20Ilic%CC%81%20za%20NURDOR%201080x1080px.jpg"/>
      </figure>
      <p> </p>
    </article>
  </body>
</html>