<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/goylas-den-tha-kynhghsw-ton-matatzh-poy-me-basanise-pragmatikoi-enoxoi-boridhs-xrysoxoidhs-mhtsotakhs"/>
    <meta property="og:site_name" content="Documento"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Γούλας: Δεν θα κυνηγήσω τον ΜΑΤατζη που με βασάνισε - Πραγματικοί ένοχοι: Βορίδης, Χρυσοχοΐδης, Μητσοτάκης"/>
    <meta property="og:description" content="Με ανάρτησή του στο Facebook, ο βασανισμένος από την ΕΛ.ΑΣ., Λάμπρος Γούλας, εξηγεί τους λόγους για τους οποίους δεν θα συνεργαστεί με την υπηρεσία Εσωτερικών Υποθέσεων της αστυνομίας και δεν θα κινηθεί νομικά κατά του Ματατζή που τον βασάνισε."/>
  </head>
  <body>
    <article>
      <h1>Γούλας: Δεν θα κυνηγήσω τον ΜΑΤατζη που με βασάνισε - Πραγματικοί ένοχοι: Βορίδης, Χρυσοχοΐδης, Μητσοτάκης</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Newsroom</a></address>
      <h4>Με ανάρτησή του στο Facebook, ο βασανισμένος από την ΕΛ.ΑΣ., Λάμπρος Γούλας, εξηγεί τους λόγους για τους οποίους δεν θα συνεργαστεί με την υπηρεσία Εσωτερικών Υποθέσεων της αστυνομίας και δεν θα κινηθεί νομικά κατά του Ματατζή που τον βασάνισε.</h4>
      <p>Ο Λ. Γούλας, μέλος του Ρουβίκωνα., τονίζει χαρακτηριστικά πως «<i><b>ο μπάτσος δεν έδρασε έτσι αυτόβουλα</b>. Κανείς δεν του είπε «τσάκισε κόσμο» ανοιχτά. Του το είπαν κλείνοντας το μάτι», </i>και προσθέτει πως <i>«σ</i><i>το κράτος δεν έχουν μπέσα, <b>θα τον σουτάρουν τον ματατζή σαν στυμμένη λεμονόκουπα για να βγουν οι ίδιοι λάδι</b>.<b> Δεν θα τους αφήσω να βγουν λάδι στην περίπτωσή μου». </b></i></p>
      <p>Κλείνοντας την ανάρτησή του ο Λ. Γούλας σημειώνει:</p>
      <p>
        <b>
          <i>«Δεν καταθέτω τίποτα σε κανένα εσωτερικών υποθέσεων, δεν αναγνωρίζω κανέναν μπάτσο και άμα το εσωτερικών υποθέσεων θέλει να ακούσει ονόματα ενόχων τότε να το βοηθήσω: Βορίδης, Χρυσοχοίδης, Μητσοτάκης. Αν θέλει ας ψάξει εκεί»</i>
        </b>
      </p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/22/5dd78fda825e6352e322ec72.jpg"/>
      </figure>
      <p>Ο <b>Λάμπρος Γούλας </b><a href="https://www.documentonews.gr/article/kataggelia-gia-basanisthria-apo-mat-sta-exarxeia-exoyme-xoynta-re"><b>υπέστη βασανιστήρια από άνδρες των ΜΑΤ το βράδυ της 7ης Νοεμβρίου στα Εξάρχεια</b></a>, επειδή απλώς βρισκόταν στην περιοχή και η καταγγελία του είχε σοκάρει. Χαρακτηριστικά στην είχε αναφέρει, <i>«<b>μου κατέβασαν το εσώρουχο και ένας κόλλησε από πίσω μου και άρχισε να φωνάζει</b>: “Έτσι γαμάνε οι χακί. <b>Στα Εξάρχεια έχουμε χούντα ρε,</b> το κατάλαβες; <b>Όποιος δε δέχεται φάπα και πούτσα δε θα μπαίνει στα Εξάρχεια. </b>Εμείς κάνουμε κουμάντο”».</i></p>
      <p>
        <b>
          <u>Ολόκληρη η ανάρτηση του:</u>
        </b>
      </p>
      <p>
        <i>«Σήμερα με κάλεσαν ξαφνικά από το «Εσωτερικών υποθέσεων» της αστυνομίας να καταθέσω για τον βασανισμό μου πριν λίγες μέρες στα Εξάρχεια. Ευγενέστατοι πρέπει να πω και τελείως σίγουροι ότι θέλω να τρέξω να εκδικηθώ τον ΜΑΤατζή. Μετά από σκέψη αποφάσισα να μην συνεργαστώ. Υπάρχει η προσωπική μου θεση, που είναι και άποψη του Ρουβίκωνα ότι εμείς ούτε καταθέσεις δίνουμε κατά των εχθρών μας ούτε τους τρέχουμε στα δικαστήρια. Αλλά δεν είναι μόνο αυτό. Καταλαβαίνω ότι είναι σημαντικό ένας τέτοιος μπάτσος να πεταχτεί έξω. Καταλαβαίνω ότι μια καταδίκη του θα «συνέτιζε» κι άλλους. Καταλαβαίνω ότι η δημοσιότητα τέτοιων δικαστηρίων θα έδειχνε το πρόσωπο της αστυνομίας χωρίς μάσκα. Καταλαβαίνω ότι είναι άδικο να την σκαπουλάρει. Τα ζυγίζω όλα αυτά. Αλλά για μένα μετράει κάτι άλλο περισσότερο. Ο μπάτσος δεν έδρασε έτσι αυτόβουλα. Κανείς δεν του είπε «τσάκισε κόσμο» ανοιχτά. Του το είπαν κλείνοντας το μάτι. Τα όσα γίνονται αυτές τις μέρες, και το δικό μου περιστατικό, το όργιο καταστολής είναι πολιτική απόφαση της κυβέρνησης. Δεν μπορώ λοιπόν να αφήσω έναν φασίστα μπάτσο να γίνει πλυντήριο για αυτούς που τελικά τον διέταξαν. Στο κράτος δεν έχουν μπέσα, θα τον σουτάρουν τον ματατζή σαν στυμμένη λεμονόκουπα για να βγουν οι ίδιοι λάδι. Δεν θα τους αφήσω να βγουν λάδι στην περίπτωσή μου. Είπα τι συνέβη, δημοσιοποίησα τα περιστατικά και σταματάω εκεί. Δεν καταθέτω τίποτα σε κανένα εσωτερικών υποθέσεων, δεν αναγνωρίζω κανέναν μπάτσο και άμα το εσωτερικών υποθέσεων θέλει να ακούσει ονόματα ενόχων τότε να το βοηθήσω: Βορίδης, Χρυσοχοίδης, Μητσοτάκης. Αν θέλει ας ψάξει εκεί.</i>
      </p>
      <p>
        <i>Λάμπρος Γουλας</i>
      </p>
      <p>
        <i>21/11/2019»</i>
      </p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>