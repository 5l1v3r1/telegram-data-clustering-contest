<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oggi.it/attualita/notizie/2019/11/22/alex-schwazer-un-esperimento-sullurina-di-56-atleti-fara-capire-se-si-sia-dopato-o-se-sia-rimasto-vittima-di-un-complotto/"/>
    <meta property="og:site_name" content="OGGI"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Alex Schwazer, un esperimento sull’urina di 56 atleti farà capire se si sia dopato o se sia rimasto vittima di un complotto"/>
    <meta property="og:description" content="Specialisti della maratona doneranno la propria urina per una clamorosa sperimentazione decisa dal tribunale di Bolzano per appurare se la concentrazione anomala di dna rinvenuta in quella del campione possa “essere dipeso dall’enorme sforzo fisico effettuato dal marciatore”"/>
  </head>
  <body>
    <article>
      <h1>Alex Schwazer, un esperimento sull’urina di 56 atleti farà capire se si sia dopato o se sia rimasto vittima di un complotto</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <figure>
        <a href="https://www.oggi.it/attualita/gallery/alex-schwazer-le-prime-immagini-con-la-figlia-ida-dopo-la-squalifica-si-mette-in-marcia-come-papa-foto-esclusive/">
          <img src="https://static2.oggi.it/wp-content/uploads/sites/2/2016/05/alex_schwazer_vince_marcia_roma645.jpg?v=1462784783"/>
        </a>
        <figcaption>Alex Schwazer si è rifatto una vita aggrappandosi all’amore della sua famiglia<br/><a href="https://www.oggi.it/attualita/gallery/alex-schwazer-le-prime-immagini-con-la-figlia-ida-dopo-la-squalifica-si-mette-in-marcia-come-papa-foto-esclusive/?origin=275681&amp;blog_origin=2">Foto</a> | <a href="https://www.oggi.it/video/attualita/2016/08/11/rio-2016-alex-schwazer-disperato-e-silenzioso-in-un-bar-di-rio-dopo-la-squalifica-di-otto-anni-il-video/">Video</a></figcaption>
      </figure>
      <p>
        <b>Specialisti della maratona doneranno la propria urina per una clamorosa sperimentazione decisa dal tribunale di Bolzano per appurare se la concentrazione anomala di dna rinvenuta in quella del campione possa “essere dipeso dall’enorme sforzo fisico effettuato dal marciatore”</b>
      </p>
      <p>Alex Schwazer si dopò o fu vittima di un complotto? Sarà forse un clamoroso esperimento in tribunale basato sull’urina di 56 atleti a dirimere il dilemma. Un esperimento che non si era mai visto prima e che potrebbe dar ragione al maratoneta, aprendo scenari inquietanti sul mondo dell’atletica internazionale.– <a href="http://www.oggi.it/attualita/gallery/alex-schwazer-le-prime-immagini-con-la-figlia-ida-dopo-la-squalifica-si-mette-in-marcia-come-papa-foto-esclusive/">FOTO ESCLUSIVE</a> | <a href="http://www.oggi.it/video/attualita/2016/08/11/rio-2016-alex-schwazer-disperato-e-silenzioso-in-un-bar-di-rio-dopo-la-squalifica-di-otto-anni-il-video/">VIDEO</a></p>
      <p>
        <a href="http://www.oggi.it/people/vip-e-star/2012/08/08/alex-schwazer-vuota-il-sacco-mi-sono-fatto-da-solo/">Alex Schwazer, le confessioni sul doping, in lacrime, dopo la squalifica – GUARDA</a>
      </p>
      <p><b>IL CASO -</b> Il 16 ottobre il gip di Bolzano Walter Pelino chiese alla Federazione italiana di atletica leggera (Fidal) di trovare “almeno 50 atleti volontari di sesso maschile che pratichino in maniera agonistica attività aerobiche per prelevare loro campioni di urina e verificare se l’anomala concentrazione di Dna nel campione prelevato ad Alex Schwazer il 1° gennaio 2016 possa essere dipeso dall’enorme sforzo fisico effettuato dal marciatore”. E la Fidal li ha trovati: tutti specialisti, atleti di primo livello, che hanno acconsentito alla richiesta. I prelievi saranno effettuati nelle prossime settimane.</p>
      <p>
        <a href="http://www.oggi.it/gossip/amori/2015/03/19/parla-carolina-kostner-amavo-davvero-alex-schwazer-era-luomo-che-volevo-sposare/">Parla Carolina Kostner: “Amavo davvero Alex Schwazer, era l’uomo che volevo sposare” – GUARDA</a>
      </p>
      <p><b>IL GIALLO -</b> Per ricostruire il giallo (<a href="http://www.oggi.it/video/attualita/2016/08/11/rio-2016-alex-schwazer-disperato-e-silenzioso-in-un-bar-di-rio-dopo-la-squalifica-di-otto-anni-il-video/">GUARDA</a>), anche le condizioni di trattamento dell’urina dovranno essere le stesse: la stessa catena di raccolta, lo stesso tipo di conservazione, congelamento, scongelamento e frazionamento del liquido. Secondo la difesa il risultato che portò alla squalifica di Schwazer fu alterato con la distruzione del suo dna. Il supplemento di perizia richiesto dal gip è dovuto proprio ad accertare questa ipotesi.</p>
      <p>
        <a href="https://www.oggi.it/attualita/notizie/2017/04/27/alex-schwazer-le-prime-immagini-con-la-figlia-ida-dopo-la-squalifica-si-mette-in-marcia-come-papa-esclusivo/">Alex Schwazer, le prime immagini con la figlia Ida: dopo la squalifica si mette in marcia come papà – ESCLUSIVO</a>
      </p>
      <p><b>UN TRAUMA -</b> Il presidente della Fidal, Alfio Giomi, dice, in proposito, al Corriere della Sera: “La positività di Alex fu un grave trauma per l’atletica e lo sport azzurro. Se dietro ci fosse un complotto, si tratterebbe di uno scandalo di portata mondiale, dalle conseguenze che nemmeno riesco a immaginare”.</p>
      <p>
        <a href="https://www.oggi.it/people/vip-e-star/2012/08/10/alex-schwazer-parla-la-mamma-marie-lousie-mi-disse-se-non-vinco-mi-butto/">Alex Schwazer, parla la mamma Marie Lousie: “Mi disse: se non vinco mi butto” – AUDIO</a>
      </p>
      <p>
        <b>
          <i>e.m.</i>
        </b>
      </p>
      <related>
        <a href="https://www.oggi.it/attualita/notizie/2017/04/27/alex-schwazer-le-prime-immagini-con-la-figlia-ida-dopo-la-squalifica-si-mette-in-marcia-come-papa-esclusivo/"/>
        <a href="https://www.oggi.it/attualita/notizie/2019/11/22/alex-schwazer-un-esperimento-sullurina-di-56-atleti-fara-capire-se-si-sia-dopato-o-se-sia-rimasto-vittima-di-un-complotto/"/>
        <a href="https://www.oggi.it/attualita/gallery/alex-schwazer-le-prime-immagini-con-la-figlia-ida-dopo-la-squalifica-si-mette-in-marcia-come-papa-foto-esclusive/"/>
        <a href="https://www.oggi.it/video/attualita/2016/08/11/rio-2016-alex-schwazer-disperato-e-silenzioso-in-un-bar-di-rio-dopo-la-squalifica-di-otto-anni-il-video/"/>
        <a href="https://www.oggi.it/attualita/notizie/2015/01/16/carolina-kostner-complice-dellex-alex-schwazer-squalificata-per-un-anno-e-4-mesi/"/>
        <a href="https://www.oggi.it/attualita/notizie/2014/12/23/alex-schwazer-patteggiamento-di-8-mesi-a-bolzano-ma-la-squalifica-sportiva-resta-e-ora-tocca-a-carolina-kostner/"/>
      </related>
    </article>
  </body>
</html>