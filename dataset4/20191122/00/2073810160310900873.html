<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/barbara-durso-arrabbiata-umberto-rifiuti-casa-449069"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Barbara d’Urso arrabbiata con Umberto, lui ci ricasca: di nuovo rifiuti in casa"/>
    <meta property="og:description" content="Pomeriggio 5, Umberto riporta i rifiuti in casa e Barbara d’Urso lo rimprovera Barbara d’Urso è ritornata sulla storia di Umberto, l’uomo di Bari che è stato liberato dai rifiuti grazie proprio all’intervento della redazione di Pomeriggio 5, che è riuscita a mettersi in contatto con volontari che hanno reso vivibile la sua abitazione. La […]"/>
  </head>
  <body>
    <article>
      <h1>Barbara d’Urso arrabbiata con Umberto, lui ci ricasca: di nuovo rifiuti in casa</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Pascal Ciuffreda</a></address>
      <figure>
        <img src="https://www.gossipetv.com/wp-content/uploads/2019/11/Barbara-dUrso-Umberto.jpg"/>
      </figure>
      <h3>Pomeriggio 5, Umberto riporta i rifiuti in casa e Barbara d’Urso lo rimprovera</h3>
      <p><b>Barbara d’Urso</b> è ritornata sulla <b>storia di Umberto</b>, l’uomo di Bari che è stato liberato dai rifiuti grazie proprio all’intervento della redazione di <b>Pomeriggio 5</b>, che è riuscita a mettersi in contatto con volontari che hanno reso vivibile la sua abitazione. La conduttrice si è sciolta per il bel gesto fatto nei confronti di Umberto, ma oggi ha dovuto fargli una tirata d’orecchie perché non è riuscito a tener fede alla parola data. Cos’è successo davvero? La d’Urso ha spiegato tutto per filo e per segno, ha chiesto a Umberto di rispettare le promesse e poi ha parlato direttamente al suo pubblico.</p>
      <h3>Cos’è successo durante la notte nella casa di Umberto? Il retroscena a Pomeriggio 5</h3>
      <p>La conduttrice di Pomeriggio 5 ha anticipato quello che è successo in questo modo:<i> “Voglio fargli le protesi, portarlo a San Giovanni Rotondo, ma ci sono dei ‘ma’. Avevamo paura di come avrebbe reagito, lui aveva paura che lo derubassero. Ma cos’è successo ieri sera?”</i>. L’inviata<b> Giorgia Scaccia</b> ha raccontato che nella notte è ritornato a portare in casa i rifiuti, <a href="https://www.gossipetv.com/pomeriggio-5-barbara-durso-umberto-rifiuti-storia-448863">dopo quello che hanno fatto per lui i volontari</a>. Ecco la sua testimonianza: <i>“Ma perché hai rimesso tutto per terra? Guarda le mosche qui! Tu l’unico grande regalo che mi può fare è tenere la casa pulita. Io sono triste”</i>.</p>
      <h3>Barbara d’Urso si arrabbia con Umberto</h3>
      <p>Barbara d’Urso si è poi rivolta direttamente a Umberto:<i> “Non sempre tutto è facile e oggi sono molto arrabbiata con te! Hai detto che non hai mai ricevuto amore nella tua vita, ma tu ti devi comportare bene. Non va bene quello che hai fatto e tu lo sai. Adesso non parliamo più del viaggio da fare a San Giovanni Rotondo per Padre Pio perché già ne abbiamo parlato e ti ho premesso che ci saremmo andati insieme. Non esiste perché ti sei fr…to di tutto! Come sarà di nuovo la tua casa fra due giorni? Abbiamo fatto tutto questo per niente!”</i>.</p>
      <h3>Barbara d’Urso spiega cosa è successo in tribunale: Umberto aiutato anche dal giudice</h3>
      <p>E poi ha parlato degli sviluppi avvenuti al tribunale:<i> “Questa mattina è avvenuta l’udienza in tribunale. Siamo riusciti a coinvolgere Umberto. Giorgia ha mostrato al giudice – persona correttissima – le immagini e i filmati della casa. Il giudice ha capito la situazione e ha detto che avrà un amministratore di sostegno: per tutti i giorni verrà controllato, solo che lui va fuori di testa quando sente la parola “amministratore di sostegno”! Ha detto di mettere a disposizione una strutta, ma lui non ci vuole andare. Vuole andare solo a San Giovanni Rotondo. Aspettiamo il responso del giudice”</i>.</p>
    </article>
  </body>
</html>