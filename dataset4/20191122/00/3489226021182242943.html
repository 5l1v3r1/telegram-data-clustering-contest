<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/synelhfthh-mpatriwths-diakinhths-prosfygwn"/>
    <meta property="og:site_name" content="Documento"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Συνελήφθη «πατριώτης» διακινητής προσφύγων"/>
    <meta property="og:description" content="Μετέφερε 10 αιτούντες άσυλο έναντι 5000 ευρώ που τους έκρυβε κάτω από την ελληνική σημαία"/>
  </head>
  <body>
    <article>
      <h1>Συνελήφθη «πατριώτης» διακινητής προσφύγων</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Newsroom</a></address>
      <h4>Μετέφερε 10 αιτούντες άσυλο έναντι 5000 ευρώ που τους έκρυβε κάτω από την ελληνική σημαία</h4>
      <p>Στη σύλληψη ενός <b>42χρονου</b> ημεδαπού προέβησαν, βραδινές ώρες της Πέμπτης, τα στελέχη του Κεντρικού Λιμεναρχείου Χίου.Συγκεκριμένα, κατόπιν αξιοποίησης πληροφοριών των στελεχών του Κλιμακίου Ειδικών Αποστολών και του Γραφείου Ασφαλείας της οικείας Λιμενικής Αρχής, πραγματοποιήθηκαν έλεγχοι στο λιμάνι της Χίου σε οχήματα που επρόκειτο να φορτωθούν στο πλοίο της γραμμής το οποίο προερχόταν από λιμένα Μυτιλήνης με προορισμό τον Πειραιά. </p>
      <p>Από τον διενεργηθέντα έλεγχο διαπιστώθηκε ότι ο 42χρονος ως οδηγός οχήματος κλειστού τύπου <b>μετέφερε επιμελώς κρυμμένους εντός του οχήματος, δέκα μετανάστες οι οποίοι δεν είχαν τα κατάλληλα ταξιδιωτικά έγγραφα, με σκοπό να διευκολύνει τη μεταφορά τους στην ενδοχώρα.</b></p>
      <p>Σύμφωνα με το δελτίο Τύπου του Λιμενικού Σώματος <b>στο αυτοκίνητο του εντοπίστηκε βαλίτσα με το χρηματικό ποσό των πέντε χιλιάδων πεντακοσίων ευρώ, η οποία άνηκε στον 42χρονο.</b></p>
      <p>Από το Κεντρικό Λιμεναρχείο Χίου που διενεργεί την προανάκριση, κατασχέθηκε το ανωτέρω Φ/Γ όχημα, τρία κινητά τηλέφωνα καθώς και το προαναφερόμενο χρηματικό ποσό, που βρέθηκαν στην κατοχή του 42χρονου.</p>
      <p><b>Πηγή:</b> <b><a href="https://www.documentonews.gr/article/stonisi.gr">stonisi.gr</a></b></p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>