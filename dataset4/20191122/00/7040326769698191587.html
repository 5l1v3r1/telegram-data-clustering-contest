<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/ekonomi-haberleri/calisanlarin-yarisi-baski-altinda-1391131"/>
    <meta property="og:site_name" content="Karar.com"/>
    <meta property="article:published_time" content="2019-11-22T00:46:00+00:00"/>
    <meta property="og:title" content="Çalışanların yarısı baskı altında"/>
    <meta property="og:description" content="Türkiye’de çalışanların yüzde 41,5’i TÜİK verilerine göre zaman baskısı altında. Sanayi sektöründe çalışma saati kaydı tutulanların oranı yüzde 65,5, iş yerinde bulunma kaydı tutulanların oranı da yüzde 6,3 olarak gerçekleşti. İstihdamda olanların yüzde 29,8’i çalışma zamanının başlangıç ve bitişine kendisinin karar verebildiğini belirtti."/>
  </head>
  <body>
    <article>
      <h1>Çalışanların yarısı baskı altında</h1>
      <address>
        <time datetime="2019-11-22T00:46:00+00:00">22 Nov 2019, 00:46</time>
      </address>
      <p>
        <b>Türkiye’de çalışanların yüzde 41,5’i TÜİK verilerine göre zaman baskısı altında. Sanayi sektöründe çalışma saati kaydı tutulanların oranı yüzde 65,5, iş yerinde bulunma kaydı tutulanların oranı da yüzde 6,3 olarak gerçekleşti. İstihdamda olanların yüzde 29,8’i çalışma zamanının başlangıç ve bitişine kendisinin karar verebildiğini belirtti.</b>
      </p>
      <p>
        <b>ALİ YILDIRIM</b>
      </p>
      <p>Yılın ikinci çeyreğinde istihdamda olan 28 milyon 269 bin kişinin yüzde 29,8’i çalışma zamanının başlangıç ve bitişine kendisinin karar verebildiğini belirtti. Bu oran erkeklerde yüzde 28,5 kadınlarda yüzde 32,7 oldu. Çalışanların yüzde 9’u çalışma zamanının başlangıç ve bitişine belirli kısıtlamalara göre kendisinin karar verebildiğini, yüzde 61,1’i ise işveren, kurum, müşteriler, yapılan işler veya yasal düzenlemelere göre belirlediğini kaydetti. İşteki durum itibarıyla ücretli veya yevmiyeli çalışanların yüzde 6,2’si, işverenlerin yüzde 77,6’sı, kendi hesabına çalışanların yüzde 83’ü, ücretsiz aile işçilerinin ise yüzde 78,2’si çalışma zamanının başlangıç ve bitişine kendisinin karar verebildiğini bildirdi. Yeterli olmadığı düşünülen zaman aralığında görevi bitirmek zorunda olmak zaman baskısı altında çalışmayı ifade etmektedir. Araştırma sonucuna göre, çalışanların yüzde 41,5’i zaman baskısı altında çalıştığını belirtirken geri kalan yüzde 58,5’i çalışırken zaman baskısı yaşamadığını ifade etti.</p>
      <p>Ücretli veya yevmiyeli çalışanlardan zaman baskısı altında çalıştıklarını belirtenlerin oranı yüzde 47,3 iken bu oran işverenlerde yüzde 39,3 kendi hesabına çalışanlarda yüzde 29,3 ücretsiz aile işçilerinde ise yüzde 24,8 oldu. Ücretli veya yevmiyeli çalışanların yüzde 48,8’i iş yerinde çalışma saati kaydı, yüzde 11,0’i ise iş yerinde bulunma kaydı tutulduğunu belirtti. İş yerinde bulunma veya çalışma saati kaydı tutulmayanların oranı yüzde 40,1 oldu. Sanayi sektöründe çalışma saati kaydı tutulanların oranı yüzde 65,5 iş yerinde bulunma kaydı tutulanların oranı yüzde 6,3 olarak gerçekleşti. Bu oranlar hizmet sektöründe ise sırasıyla yüzde 47,3 ve yüzde 13,3 olarak kaydedildi. </p>
      <p>
        <b>İŞE GİTME SÜRESİ 15-30 DAKİKA ARASINDA</b>
      </p>
      <p>İstihdamda olanların yüzde 21,7’si ile son iki ayda çalışma zamanı dışında müşteri, amir veya işveren tarafından işle ilgili konularda bir veya iki defa, yüzde 9,6’sı ile üç veya daha fazla defa iletişime geçildi. Üç veya daha fazla defa iletişime geçilenlerin yüzde 2,8’inin sonraki iş gününden/mesai saatinden önce harekete geçmesi beklenirken, yüzde 6,7’sinin harekete geçmesi beklenmedi. Son iki ayda iş ile ilgili konularda çalışma saatleri dışında hiç iletişime geçilmeyen çalışanların oranı ise yüzde 68,7 oldu. Çalışanların yüzde 30,3’ü ev ile iş arası (tek yön) ortalama ulaşım süresinin 15 dakikanın altında olduğunu belirtirken, yüzde 30,3’ü 15-30 dakika arasında, yüzde 26,6’sı 30-59 dakika, yüzde 6,2’si ise 60-89 dakika arasında iş yerine ulaştığını belirtti. Ev ile iş arasındaki ulaşım süresi 90 dakika ve üstü olarak belirtenlerin oranı ise yüzde 1,3 olarak gerçekleşti. Çalışanların yüzde 5,4’ü işlerini kendi evinden yürüttüğünü belirtti.</p>
    </article>
  </body>
</html>