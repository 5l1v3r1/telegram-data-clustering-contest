<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3384162/ambarin-anahtari-kimdeyse-guc-ondadir"/>
    <meta property="og:site_name" content="Milli Gazete"/>
    <meta property="article:published_time" content="2019-11-22T00:30:00+00:00"/>
    <meta property="og:title" content="Ambarın anahtarı kimdeyse güç ondadır"/>
    <meta property="og:description" content="Cumhurbaşkanı Erdoğan, Türkiye’nin 20 yıllık tarım politikasını eleştirdi"/>
  </head>
  <body>
    <article>
      <h1>Ambarın anahtarı kimdeyse güç ondadır</h1>
      <h2>Cumhurbaşkanı Erdoğan, Türkiye’nin 20 yıllık tarım politikasını eleştirdi</h2>
      <address>
        <time datetime="2019-11-22T00:30:00+00:00">22 Nov 2019, 00:30</time>
      </address>
      <p>4 aydır hazırlanılan Tarım Orman Şûrası’nın sonuç bildirgesinden, 60 maddelik temenni kararları çıktı.</p>
      <p>Cumhurbaşkanı Erdoğan’ın şûrada söylediği, “Tarım alanlarının stratejik önemi son dönemde hızla arttı. Gelişmiş ülkeler gıda güvenliklerini garantiye almak istiyor. Ambarın anahtarı kimdeyse güç de ondadır derler. Temel tarım ürünlerinde dışa bağımlı olmak savunma sanayisinde dışa bağımlı olmak kadar tehlikelidir” tespitleri oldukça dikkat çekiciydi.</p>
      <h3>4 AY ÇALIŞILDI, 15 YIL SONRA YAPILDI...</h3>
      <p>15 yıl sonra yapılan Tarım Orman Şurası’nın sonuç bildirgesi, Cumhurbaşkanı Erdoğan tarafından açıklandı. Yaklaşık 4 aydır çalışması yürütülen Tarım Orman Şurası’nın sonuç bildirgesi, çiftçide hayal kırıklığına neden oldu. Çiftinin acil çözüm bekleyen desteklerin zamanında ödenmemesi, girdi maliyetlerinin yüksekliği ve ürününün sağlıklı bir şekilde pazarlanmasına yönelik somut kararlar yer almazken, 2004 yılı Tarım Şurası Sonuç Bildirgesi gibi temennilerden oluştu.</p>
      <h3>ÇİFTÇİLERE KREDİ SAĞLANACAK</h3>
      <p>Cumhurbaşkanı Erdoğan, tarımsal krediler  konusunda sadece Ziraat Bankası ile görüştüğünü belirterek, çiftçilere alışılmışın dışında bir kredi sağlanacağına yönelik açıklamada bulundu. Erdoğan, Kasım ayında durdurulan besilik hayvan ithalatına yönelik hassasiyetlerini 2020 yılında da sürdürmeyi düşündüklerini söyledi.</p>
      <p>Çiftçi, aylardır ödenmesini beklediği 2018 buzağı desteklerinin ne zaman ödeneceği ve Tarım Kredi Kooperatifleri’nin tarımsal kredilerde uyguladığı ticari faiz sorununa yönelik müjdeli bir açıklama beklerken, şûradan böyle bir açıklamanın yapılmaması çiftçide büyük bir hayal kırıklığına neden oldu.</p>
    </article>
  </body>
</html>