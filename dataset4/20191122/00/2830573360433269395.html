<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/formula-1/2019/11/22-63634935/f1_la_red_bull_si_supera_pit_stop_senza_gravita_/"/>
    <meta property="og:site_name" content="Tuttosport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="F1, la Red Bull si supera: pit stop senza gravità!"/>
    <meta property="og:description" content="Dopo aver abbassato ancora il record per il cambio gomme più veloce, la scuderia di Milton Keynes ha alzato l'asticella facendo lavorare i suoi meccanici nello spazio"/>
  </head>
  <body>
    <article>
      <h1>F1, la Red Bull si supera: pit stop senza gravità!</h1>
      <h2>Dopo aver abbassato ancora il record per il cambio gomme più veloce, la scuderia di Milton Keynes ha alzato l'asticella facendo lavorare i suoi meccanici nello spazio</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p><b>ROMA</b> - In Brasile i meccanici della Red Bull hanno effettuato un altro pit stop super veloce: impiegando appena 1.82 secondi per un cambio gomme hanno ulteriormente abbassato il record da loro stessi stabilito quest'estate in Germania con 1.88 secondi. Quasi impossibile fare di meglio, eppure il team anglo austriaco è riuscito ad alzare ancora l'asticella con un cambio gomme che ha dell'incredibile: ha sfidato i suoi meccanici a effettuarlo in assenza di gravità, con un limite di tempo fissato a 20 secondi.</p>
      <figure>
        <iframe data-src="https://twitter.com/redbull/status/1197427291237888000?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Monoposto fluttuante</h3>
      <p>La sfida è stata accettata e, grazie alla collaborazione della Roscosmos, l'agenzia spaziale russa, la scuderia ha portato una RB1 del 2005 al centro Yuri Gagarin nella Città delle Stelle ed è qui che è andata in scena la missione. Dopo una settimana di preparazione alla "zero gravity" i meccanici e la monoposto sono stati imbarcati su uno speciale aereo che simula l'assenza di gravità ed è scattato il countdown: tra pistole avvitatrici, gomme fluttuanti e la monoposto ribaltata al tocco di un dito per agevolare il cambio pneumatici, i meccanici della Red Bull hanno compiuto un'altra impresa da Guinness dei Primati.</p>
      <related>
        <a href="https://www.tuttosport.com/news/formula-1/ferrari/2019/11/21-63612544/john_elkann_l_episodio_di_domenica_mi_ha_fatto_arrabbiare_/"/>
        <a href="https://www.tuttosport.com/news/formula-1/2019/11/21-63608778/f1_ad_abu_dhabi_ocon_sulla_renault_per_i_test/"/>
        <a href="https://www.tuttosport.com/archivio/formula-1"/>
        <a href="https://www.tuttosport.com/news/formula-1/ferrari/2019/11/21-63612544/john_elkann_l_episodio_di_domenica_mi_ha_fatto_arrabbiare_/?related_news"/>
        <a href="https://www.tuttosport.com/news/formula-1/2019/11/21-63608778/f1_ad_abu_dhabi_ocon_sulla_renault_per_i_test/?related_news"/>
        <a href="https://www.tuttosport.com/news/formula-1/2019/11/20-63575618/clamoroso_dalla_germania_ferrari_sotto_inchiesta_della_fia_/?related_news"/>
        <a href="https://www.tuttosport.com/news/formula-1/2019/11/20-63572058/verstappen_alonso_potrebbe_vincere_il_mondiale_se_corresse_ancora_/?related_news"/>
      </related>
    </article>
  </body>
</html>