<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/ukraine-newspaper/_cergi-v-ditsadki-mayut-likviduvati-do-2024-roku/939264"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T00:55:00+00:00"/>
    <meta property="og:title" content="Черги в дитсадки мають ліквідувати до 2024 року"/>
    <meta property="og:description" content="Наступного року в Україні збудують 100 дитячих садків. Це дозволить значно скоротити черги в дошкільні навчальні заклади, кажуть у Міністерстві освіти і науки. &amp;mdash;&amp;ensp;Області подають перелік закладів, що мають з'явитися і є для них пріоритетними, &amp;mdash; каже заступник міністра ..."/>
  </head>
  <body>
    <article>
      <h1>Черги в дитсадки мають ліквідувати до 2024 року</h1>
      <address><time datetime="2019-11-22T00:55:00+00:00">22 Nov 2019, 00:55</time> by <a rel="author">Тетяна САРАХАН</a></address>
      <p>Наступного року в Україні збудують 100 дитячих садків. Це дозволить значно скоротити черги в дошкільні навчальні заклади, кажуть у Міністерстві освіти і науки.</p>
      <p>— Області подають перелік закладів, що мають з'явитися і є для них пріоритетними, — каже заступник міністра <b>Любомира Мандзій, 46 років.</b> — У жодній області до цього часу не ліквідовані черги в дитсадки. Але до ­2024-го маємо остаточно забути про цю проблему.</p>
      <p>Розглядаємо різні варіанти, що дозволять дітям отримувати дошкільну освіту. Це може бути збільшення кількості груп у діючих садках. Можуть бути відкриті заклади на базах шкіл, або центрів раннього розвитку.</p>
      <p>Наступного року в міністерстві збираються збільшити зарплати вихователям.</p>
      <p>У Вінниці, аби зменшити черги в дитсадки, міська рада пропонує батькам влаштовувати дітей у приватні заклади. Плату за навчання в них мерія частково компенсуватиме. На кожного вихованця даватимуть суму, в яку обходиться утримання дитини у звичайному садку.</p>
    </article>
  </body>
</html>