<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://reporter.si/clanek/magazin/z-kvalifikacijami-v-wisli-se-zacenja-zimska-skakalna-sezona-742512"/>
    <meta property="og:site_name" content="Revija Reporter"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Z kvalifikacijami v Wisli se začenja zimska skakalna sezona"/>
    <meta property="og:description" content="Smučarski skakalci bodo z današnjimi kvalifikacijami za nedeljsko prvo posamično tekmo sezone v poljski Wisli obrnili prvi list 41. sezone svetovnega pokala"/>
  </head>
  <body>
    <article>
      <h1>Z kvalifikacijami v Wisli se začenja zimska skakalna sezona</h1>
      <h2>
        <b>Smučarski skakalci bodo z današnjimi kvalifikacijami za nedeljsko prvo posamično tekmo sezone v poljski Wisli obrnili prvi list 41. sezone svetovnega pokala v zimi, ki se bo končala marca v Planici s svetovnim prvenstvom v smučarskih poletih. Za Slovenijo bo skakalo sedem reprezentantov na čelu z najboljšim iz minule zime, Timijem Zajcem.</b>
      </h2>
      <address><time datetime="2019-11-22T00:00:00+00:00">22 Nov 2019</time> by <a rel="author">STA</a></address>
      <p>Selektor reprezentance Gorazd Bertoncelj je že pred časom določil sedmerico, ki bo lovila točke na uvodnih dveh postojankah sezone v Wisli in Kuusamu.<br/><br/>Na Poljsko je odpeljal Timija Zajca, Anžeta Laniška, Petra in Domna Prevca, Tilna Bartola, Anžeta Semeniča in Roka Justina in ocenjuje, da so njegovi varovanci solidno pripravljeni na novo zimo.<br/><br/>"Mislim, da smo sezono pričakali solidno pripravljeni, ne le posamezniki, temveč tudi kot ekipa," je dejal glavni trener skakalcev, ki ima za Wislo visoke cilje - na sobotni ekipni tekmi si želi, da bi se njegovi varovanci vmešali v boj za stopničke, na posamični pa bi rad videl dva fanta med najboljšo deseterico ter še dva do 20. mesta.<br/><br/>Današnje kvalifikacije se bodo na skakalnici Adama Malysza začele ob 18. uri.</p>
      <p>loading...</p>
    </article>
  </body>
</html>