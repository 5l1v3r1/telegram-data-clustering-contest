<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://video.repubblica.it/mondo/peru-scoperti-143-nuovi-disegni-giganti-nel-deserto-di-nazca-merito-dell-intelligenza-artificiale/348565/349151"/>
    <meta property="og:site_name" content="Repubblica Tv - la Repubblica.it"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Perù, scoperti 143 nuovi disegni giganti nel deserto di Nazca: merito dell'intelligenza artificiale"/>
    <meta property="og:description" content="Le Linee di Nazca, quei disegni giganti che l'Unesco ha dichiarato patrimonio mondiale nel 1994, si arricchiscono di nuove figure. Un team di..."/>
  </head>
  <body>
    <article>
      <h1>Perù, scoperti 143 nuovi disegni giganti nel deserto di Nazca: merito dell'intelligenza artificiale</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <figure>
        <video src="https://media.gedidigital.it/repubblicatv/file/2019/11/22/674484/674484-video-rrtv-650-peru_1_5dd6caf30aef250001f10f38_.mp4"/>
      </figure>
      <p>Le Linee di Nazca, quei disegni giganti che l'Unesco ha dichiarato patrimonio mondiale nel 1994, si arricchiscono di nuove figure. Un team di ricercatori giapponesi della Yamagata University, guidato dal professore Masato Sakai, è riuscito a localizzare e individuare 143 nuovi geoglifi, questo il nome tecnico, nella parte occidentale del deserto di Nazca. La scoperta è frutto di oltre dieci anni di lavoro, condotto attraverso lo studio sul campo e il supporto di immagini satellitari e non solo. Per la prima volta è stata utilizzata anche l'intelligenza artificiale, cui va il merito di aver riconosciuto il geoglifo più piccolo dei 143 scoperti. Secondo i ricercatori, i nuovi disegni sono databili tra il 100 a.C e il 300 d.C. e sono stati realizzati dalla società preincaica dei Nazca rimuovendo le pietre scure del deserto, lasciando così esposta la sabbia più chiara.</p>
      <p>
        <i>a cura di Valentina Ruggiu</i>
      </p>
      <p>
        <i>Immagini e video: Yamagata University</i>
      </p>
    </article>
  </body>
</html>