<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techbox.dennikn.sk/spolocnost-automobili-pininfarina-odhaluje-novy-koncept-pura-vision/"/>
    <meta property="og:site_name" content="TECHBOX"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Spoločnosť Automobili Pininfarina odhaľuje nový koncept PURA Vision"/>
    <meta property="og:description" content="Automobili Pinifarina predstavuje plány na najbližšie roky. Okrem konceptu PURA Vision, výrobca prezradil, že spolupracuje s Bosch na elektrických motoroch. "/>
  </head>
  <body>
    <article>
      <h1>Spoločnosť Automobili Pininfarina odhaľuje nový koncept PURA Vision</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Michal Biznár</a></address>
      <p>
        <b>Ikonický výrobca Automobili Pinifarina predstavuje svoje plány na najbližšie roky. Okrem nového dizajnového konceptu PURA Vision, výrobca prezradil, že spolupracuje s firmou Bosch na elektrických motoroch.</b>
      </p>
      <p>Okrem Bosch, s Pinifarinou začala spolupracovať aj nemecká spoločnosť Benteler. PURA Vision dizajn má byť oficiálne predstavený budúci rok, kedy bude Pinifarina oslavovať 90. výročie vzniku tejto ikonickej značky.</p>
      <figure>
        <img src="https://techbox.dennikn.sk/wp-content/uploads/2019/11/Automobili-Pininfarina-EV-platform-vision-e1574116791773.jpg"/>
        <figcaption>
          <cite>ZDROJ | Pinifarina</cite>
        </figcaption>
      </figure>
      <related>
        <a href="https://techbox.dennikn.sk/pininfarina-pf0-najkrajsi-a-najrychlejsi-elektromobil-na-obzore/"/>
      </related>
      <p>Jediný známy detail je, že nový koncept bude fungovať na platforme s elektrickým motorom umiestneným do stredu vozidla, čím sa zlepší dynamika. Práve na tejto elektrickej platforme Automobili Pinifarina spolupracuje s Bosch a Benteler.</p>
      <p>Dizajn PURA Vision nemá byť iba jedným konceptom, ale začiatok nových modelov, ktoré budú budované na jednotnej platforme.</p>
      <p>Automobili Pinifarina je známa svojimi dizajnovými kúskami, ktoré sú pastvou pre oči. Spoločnosť spolupracovala s takými menami ako Alfa Romeo, Maserati, Ferrari či Bentley.</p>
      <figure>
        <img src="https://techbox.dennikn.sk/wp-content/uploads/2018/10/Pinifarina-PF02.jpg"/>
        <figcaption>
          <cite>ZDROJ | Pinifarina</cite>
        </figcaption>
      </figure>
      <p>O Pinifarine sme <a href="https://techbox.dennikn.sk/1-900-koni-v-elektromobile-nech-sa-paci-pininfarina-battista/">informovali tento rok</a> v súvislosti s očakávaným športovým elektromobilom Pininfarina Battista, ktorý sľubuje výkon 1 900 koní.</p>
      <p>Dojazd na jedno nabitie by mal byť maximálne 450 kilometrov, no pri takom výkonnom aute bude reálny dojazd oveľa nižší. Samozrejmosťou je luxusný interiér, ktorý už teraz prekonáva konkurenciu.</p>
      <p>Battista sľubuje zrýchlenie z 0 na 100 km/h za menej ako 2 sekundy a maximálnu rýchlosť nad 480 km/h. Pôjde tak pravdepodobne o najkrajší a najrýchlejší elektromobil na trhu. Cena vozidla je úmerná vlastnostiam a má sa pohybovať okolo 2,5 milióna dolárov a vyrábať sa má v talianskom Turíne.</p>
      <figure>
        <img src="https://techbox.dennikn.sk/wp-content/uploads/2019/11/Pinifarina.jpg"/>
        <figcaption>
          <cite>ZDROJ | Pinifarina</cite>
        </figcaption>
      </figure>
      <related>
        <a href="https://techbox.dennikn.sk/1-900-koni-v-elektromobile-nech-sa-paci-pininfarina-battista/"/>
      </related>
      <p>Momentálne je v portfóliu Pinifarina tiež spolupráca vo viacerých oblastiach vrátane letectva, lodnej či bicyklovej dopravy. Už teraz sa nevieme dočkať plnohodnotného predstavenia konceptu PURA Vision.</p>
      <footer><b>Zdroj: </b><a href="https://electrek.co/2019/11/19/pininfarina-pura-vision-concept-other-evs-to-come/">Electrek</a>,<a href="https://automobili-pininfarina.com/media-zone/a-future-design-classic-pura-vision-model-revealed-to-automobili-pininfarina-clients/">Pinifarina</a></footer>
    </article>
  </body>
</html>