<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vogue.ua/ua/article/beauty/byuti-gid/sdelat-pauzu-kak-pomoch-organizmu-spravitsya-so-stressom-i-utomlyaemostyu.html"/>
    <meta property="og:site_name" content="Vogue UA"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Зробити паузу: як допомогти організму впоратися зі стресом і втомою"/>
    <meta property="og:description" content="Стрес, тривога, втома – проблеми, з якими сучасні жінки мають справу щодня. Віолетта Федорова вирішила дати собі раду за допомогою правильно підібраних вітамінів."/>
  </head>
  <body>
    <article>
      <h1>Зробити паузу: як допомогти організму впоратися зі стресом і втомою</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p><b>Стрес, тривога, втома – проблеми, з якими сучасні жінки мають справу щодня. Віолетта Федорова вирішила дати собі раду за допомогою правильно підібраних вітамінів.</b><br/><br/>Колеги нерідко кажуть, що працюю я цілодобово, але на посаді шеф-редактора сайту інакше і не вдається: модні покази тривають увесь рік, важливі новини та інфоприводи з'являються постійно, до всього безліч спецпроєктів і різноманітних заходів не дають розслабитися ні на секунду.</p>
      <figure>
        <img src="https://vogue.ua/media/cache/resolve/inline_990x/uploads/article-inline/4a5/9c7/8fb/5dd68fb9c74a5.jpeg"/>
      </figure>
      <p>Зазвичай літо у нас є часом невеликого перепочинку, але цьогоріч і тут не було змоги видихнути: в липні ми досягли першого мільйона унікальних користувачів за місяць і зменшувати обороти вже не можна було. До середини вересня я вже почувалась героїнею фільму "День бабака", а фірмова зібраність і самодисципліна почали давати збої. Коли розповіла про нехарактерну для себе розсіяність колегам, отримала пораду – спробувати <a href="http://orthomol.life/">вітаміни Orthomol</a>. Наша редакторка б'юті-відділу Олена Пономаренко вже встигла закохатися в їхній <a href="https://vogue.ua/article/beauty/byuti-gid/dlya-krasoty-vitaminy-kotorye-nuzhny-vsem.html">комплекс Orthomol Beauty</a>, а менеджерка спецпроєктів Аліса Ілієва взагалі приймала вітаміни з хлопцем, щоб відновитися після зими. Консультант компанії порадив мені <a href="https://orthomol.life/orthomol-vital-f-pitevoy.html">Orthomol Vital F</a> – вітамінний комплекс, який обіцяє захистити організм сучасної жінки від стресів і негативу, і дає можливість відчути в собі бадьорість духу, силу і енергію. Звучало захопливо, а оскільки часу на відпустку у мене не було, довелося довіритись їм.</p>
      <figure>
        <img src="https://vogue.ua/media/cache/resolve/inline_990x/uploads/article-inline/e38/3b4/907/5dd69073b4e38.jpeg"/>
      </figure>
      <p>Я вибрала питну форму вітамінів, а це 30 пляшечок з капсулою, в якій міститься Омега-3. Красиву коробку я поставила на кухонному столі, щоб не забувати приймати регулярно. Снідати намагаюся вдома, а якщо яскраво-помаранчеві пляшечки перед очима – ніяких прогалин не мало трапитись. Але одна завжди була у мене в сумці, якщо раптом вранці щось піде не за планом.<br/>Приймати вітаміни рекомендовано під час їжі або після, що може стати чудовим завершенням ранку перед стартом активного дня. До Orthomol Vital F входять вітаміни (A, B, C, D, E, K, B1, B2, B6, B12, фолієва кислота, біотин, пантотенова кислота), мікроелементи (кальцій, магній, залізо, цинк, мідь, марганець, селен, хром, молібден, йод), жирні кислоти Омега-3.</p>
      <figure>
        <img src="https://vogue.ua/media/cache/resolve/inline_990x/uploads/article-inline/989/fa3/90c/5dd690cfa3989.jpeg"/>
      </figure>
      <p>Важливо зазначити, що старт прийому вітамінів у мене збігся зі спробою знову потоваришувати зі спортом. Причому, купила я саме ранковий абонемент, щоб не було відмовок як-от: "я втомилася", "потрапила в корок", "затрималася на роботі". Новий графік передбачав ранній підйом. Тепер замість 8:00 тричі на тиждень я почала підніматися о 6:30 і спочатку це було дуже складно. Однак після 10 днів прийому вітамінів я несподівано для себе зауважила, що тепер о 6:30 абсолютно перестала боятися будильника, а іноді навіть сама прокидалася трохи раніше дзвінка.</p>
      <p>Це стало першим доказом, що Orthomol працює. В описі до комплексу нормалізація сну є однією з перших характеристик. Особливих скарг у мене на нього ніколи і не було, я завжди легко засинала і чуйністю сон теж не вирізнявся, а ось вранці часто були проблеми.<br/> </p>
      <figure>
        <img src="https://vogue.ua/media/cache/resolve/inline_990x/uploads/article-inline/53f/6a1/912/5dd69126a153f.jpeg"/>
      </figure>
      <p>До кінця другого тижня прийому я відчула, що нарешті ввечері почуваюся розслабленою, не втомленою, а саме врівноваженою і спокійною. Бути діджитал-солдатом у режимі 24/7 вже стало звичною частиною мого життя і часом ввечері було складно переключитися, а з новими баночками, які і заспокоювали, це нарешті почало вдаватися.</p>
      <p>Не залишився цей досвід і без приємних б'юті-бонусів, наприклад, майстер з манікюру помітила, що нігті стали міцнішими. За кілька місяців до цього я вже перестала носити гель-лак, але все одно вони залишалися дуже крихкими. Тепер почали рости швидше. Регулярне вживання вітамінів саме в міжсезоння допомогло уберегтися і від сезонних неприємностей, поки багато колег страждали від застуд, я почувалася на всі 100%, адже не дарма фраза Made In Germany завжди викликала у мене довіру.<br/><b>Ексклюзивний представник Orthomol в Україні</b><b>: </b><a href="https://orthomol.life/">https://orthomol.life/</a></p>
    </article>
  </body>
</html>