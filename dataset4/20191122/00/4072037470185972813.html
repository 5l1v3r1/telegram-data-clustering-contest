<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/ziua-dobrogei/arc-peste-timp-dupa-141-de-ani-prefectura-constanta-si-prefectura-tulcea-au-pecetluit-printr-un-protocol-sarbatorirea-anuala-a-zilei-dobrogei-document-705744.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="După 141 de ani, Prefectura Constanţa şi Prefectura Tulcea au pecetluit printr-un protocol sărbătorirea anuală a Zilei Dobrogei (document)"/>
    <meta property="og:description" content="141 de ani au trecut de la revenirea Dobrogei la Patria-Mama, eveniment istoric incarcat de o bucurie de nedescris. La 141 de ani de atunci, dobrogenii au parte, din acest an, de un protocol al Institutiilor ..."/>
  </head>
  <body>
    <article>
      <h6 class="kicker">Arc peste timp</h6>
      <h1>După 141 de ani, Prefectura Constanţa şi Prefectura Tulcea au pecetluit printr-un protocol sărbătorirea anuală a Zilei Dobrogei (document) </h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Claudia CORBU</a></address>
      <p>
        <a href="https://www.ziuaconstanta.ro/stiri/ziua-dobrogei/arc-peste-timp-dupa-141-de-ani-prefectura-constanta-si-prefectura-tulcea-au-pecetluit-printr-un-protocol-sarbatorirea-anuala-a-zilei-dobrogei-document-705744.html?documente=1#scroll">📄 Documente (1)</a>
      </p>
      <p>
        <a href="https://www.ziuaconstanta.ro/stiri/ziua-dobrogei/arc-peste-timp-dupa-141-de-ani-prefectura-constanta-si-prefectura-tulcea-au-pecetluit-printr-un-protocol-sarbatorirea-anuala-a-zilei-dobrogei-document-705744.html?imagini=1#scroll">🖼️ Galerie foto (1)</a>
      </p>
      <p>141 de ani au trecut de la revenirea Dobrogei la Patria-Mamă, eveniment istoric încărcat de o bucurie de nedescris. La 141 de ani de atunci, dobrogenii au parte, din acest an, de un protocol al Instituţiilor Prefectului - Judeţele Constanţa şi Tulcea, prin care Ziua Dobrogei va fi celebrată aşa cum trebuie an de an.<br/> <br/>În data de 25 noiembrie 1878, Prefectura Constanţa anunţa prin presa de la vremea respectivă cum au sărbătorit atunci revenirea Dobrogei la Patria-Mamă. Regăsim în<a href="https://www.ziuaconstanta.ro/fondul-documentar-dobrogea-de-ieri-si-de-azi/articol/marturii-de-epoca-privind-istoria-dobrogei-1878-1947-vol-i-1878-1916-stoica-lascu-2300.html"> </a><b><a href="https://www.ziuaconstanta.ro/fondul-documentar-dobrogea-de-ieri-si-de-azi/articol/marturii-de-epoca-privind-istoria-dobrogei-1878-1947-vol-i-1878-1916-stoica-lascu-2300.html">„Mărturii de epocă privind istoria Dobrogei (1878-1947)</a>“, </b> carte scrisă de Stoica Lascu în 1990, disponibilă în Biblioteca Digitală ZIUA de Constanţa, următoarea relatare:   <br/><i>„Astădi la 10 ore, cu ocasiunea luărei în posesiune a districtului Constanţa, a avutu locu în biserica grecească unu Te-Deum, la care au asistatu tote autorităţile locale ruse, d-nii represintanţi ai puteriloru străine, notabilii oraşului şi unu însemnatu numereu de cetăţeni din tote clasele;  în acelaşi timpu, în tempelele diferiteloru naţionalităţi, s’au înălţatu rugi către celu A-Totu Putinte pentru prosperitatea României şi pentru îndelungata, pacinica şi gloriosa domnire a A.S.R. Domnului Carol I şi a ilustrei Regală Domnă Elisabeta. Intusiasmulu era forte mare şi bucuria se vedea pe tote feţele.  </i><br/> </p>
      <h3>
        <u>
          <a href="https://www.ziuaconstanta.ro/fondul-documentar-dobrogea-de-ieri-si-de-azi/articol/marturii-de-epoca-privind-istoria-dobrogei-1878-1947-vol-i-1878-1916-stoica-lascu-2300.html%20%E2%80%8B">
            <b>DESCARCĂ GRATUIT CARTEA ÎN FORMAT PDF</b>
          </a>
        </u>
      </h3>
      <p><i>Tot</i><i>u oraşulu era în picioare, stindarde tricolore, ghirlande de flori şi diferite ornamente îmodobiau casele. După terminarea serviţiului divinu, amu fostu însoţitu de poporu, în strigăte de urări intusiaste, pene la localulu conacului, unde trebuia se procedemu la primirea autorităţiloru. Aci comisiuni din partea diferiteloru naţionalităţi m’au însărcinat se depunu, la piciorele tronului augustului nostru Domnitoru, încredinţarea despre devotamentulu şi fidelitatea nouiloru sei supuşi, pe cându, chiaru în salonulu de recepţiune, preoţii mahometani, după ritulu loru, au înălţatu rugi către celu A-Totu-Putinte, cerendu înalta Lui protecţiune pentru România şi guvernulu ei.  În fine, diua de astadi va remânea înscirsă pentr uviitoru, în cartea istoriei, ca uă di de fericire, pentru această nouă Românie; atâtu de mare era intusiasmulu”.</i><br/> <br/>141 de ani mai târziu, Instituţia Prefectului – Judeţul Constanţa, alături de Instituţia Prefectului - Judeţul Tulcea au pecetluit data de 14 noiembrie, printr-un protocol de colaborare, pentru a fi celebrate an de an de cele două instituţii. Astfel, cele două judeţe care sunt înglobate în ţinutul Dobrogea, un teritoriu unic prin valorile şi caracteristicile sale, au obligaţia ca din 2019 în viitor să organizeze evenimente dedicate celebrării Zilei Dobrogei.<br/> <br/>Conform documentului, sărbătorirea anuală a „Zilei Dobrogei” se va face în data de 14 noiembrie, prin organizarea unor programe şi manifestări cu caracter cultural-ştiinţific. Manifestările prilejuite cu ocazia sărbătoririi „Zilei Dobrogei” se vor desfăşura atât în judeţul Constanţa, cât şi în judeţul Tulcea, autorităţile semnatare ale Protocolului de colaborare urmând a desemna reprezentanţi în vederea participării la evenimentele din ambele judeţe.<br/> <br/>Foarte important este următorul aspect stipulat în document: „Prezentul Protocol de Colaborare se încheie pe o perioadă nedeterminată şi produce efecte de la data semnării lui de către părţi”, rezultând astfel aspectul că cele două instituţii administrative şi-au asumat obligativitatea ca pe viitor această dată să nu mai fie dată uitării.<br/> <br/>Şedinţa comună a celor două Instituţii ale Prefectului reprezintă continuarea demersului comun al celor două judeţe în contextul sărbătoririi a 141 de ani de la revenirea Dobrogei la patria-mamă, România, a început joi, 14 noiembrie, odată cu vizita la Tulcea a prefectului <b>Dumitru Jeacă</b> şi participarea sa la toate evenimentele care au avut loc în municipiul Tulcea cu prilejul Zilei Dobrogei. S-au acordat trei distincţii de onoare „Recunoştinţa Dobrogei” - Elenei Frîncu, prof. Stoica Lascu, dar şi, post-mortem, prof. Gheorghe Dumitraşcu, cea din urmă distincţie fiindu-i înmânată fiicei istoricului, Lavinia Dumitraşcu.  <br/> <br/><b>Citește și:</b><br/><br/><a href="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-sub-semnul-lui-dionisie-exiguul-ziua-dobrogei-la-a-treia-editie-cu-o-tema-in-premiera-dobrogea-704847.html">ZIUA de Constanţa #sărbătoreşteDobrogea141, sub semnul lui Dionisie Exiguul „Ziua Dobrogei“, la a treia ediţie, cu o temă în premieră - „Dobrogea în documente diplomatice româneşti. 1878-1884“</a><br/> </p>
      <p>
        <a href="https://www.ziuaconstanta.ro/stiri/actualitate/live-text-colegiu-prefectural-festiv-comun-reprezentanti-din-toata-regiunea-sarbatoresc-ziua-dobrogei-705223.html">LIVE TEXT Colegiu Prefectural Festiv Comun. Reprezentanți din toată regiunea sărbătoresc Ziua Dobrogei (galerie foto)</a>
      </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/politic/primul-cex-al-psd-dupa-caderea-guvernului-viorica-dancila-cere-excluderea-din-partid-a-celor-care-au-votat-motiunea-de-cenzura-702430.html"/>
        <a href="https://www.ziuaconstanta.ro/stiri/eveniment/judetul-constanta-accident-rutier-intre-murfatlar-si-ciocarlia-trafic-blocat-701022.html"/>
        <a href="https://www.ziuaconstanta.ro/informatii/combaterea-criminalitatii-in-achizitiile-publice/contract-nou-intre-regia-autonoma-administratia-patrimoniului-protocolului-de-stat-bucuresti-si-gavricom-document-699571.html"/>
        <a href="https://www.ziuaconstanta.ro/stiri/sport/constanta-protocol-de-colaborare-gala-oss-fighters-sprijina-militarii-veterani-si-veteranii-cu-dizabilitati-697804.html"/>
        <a href="https://www.ziuaconstanta.ro/informatii/combaterea-criminalitatii-in-achizitiile-publice/o-firma-din-mangalia-va-oferi-servicii-de-reparatii-pentru-masinile-ra-apps-din-neptun-document-695092.html"/>
        <a href="https://www.ziuaconstanta.ro/stiri/eveniment/saber-guardian-2019-s-a-terminat-cat-a-cheltuit-ministerul-afacerilor-interne-pentru-activitatea-de-protocol-de-unde-fondurile-694800.html"/>
        <a href="https://www.ziuaconstanta.ro/diverse/stiri-calde/klaus-iohannis-se-relaxeaza-la-neptun-in-timp-ce-membrii-psd-se-bat-pentru-sefia-partidului-694581.html"/>
        <a href="https://www.ziuaconstanta.ro/diverse/stiri-calde/exercitiul-militar-multinational-suber-guardian-2019-s-a-incheiat-cat-a-cheltuit-oficial-ministerul-apararii-pentru-protocol-694468.html"/>
        <a href="https://www.ziuaconstanta.ro/diverse/stiri-calde/persoana-inconstienta-pe-malul-ghiolului-din-eforie-sud-intervine-elicopterul-smurd-694195.html"/>
        <a href="https://www.ziuaconstanta.ro/diverse/stiri-calde/darius-valcov-scapa-de-controlul-judiciar-in-dosarul-in-care-este-acuzat-de-divulgarea-secretelor-de-stat-694191.html"/>
        <a href="https://www.ziuaconstanta.ro/stiri/social/protocol-de-colaborare-intre-ccina-constanta-si-anfpsdr-in-sprijinul-promovarii-invatamantului-dual-in-mediul-de-afaceri-galerie-foto-694045.html"/>
        <a href="https://www.ziuaconstanta.ro/diverse/sondaje-de-opinie/sondaj-de-opinie-79-dintre-respondenti-cred-ca-parintii-aduna-bani-de-protocol-si-in-acest-an-pentru-bacalaureat-si-evaluarea-nationala-693847.html"/>
        <a href="https://www.ziuaconstanta.ro/diverse/sondaje-de-opinie/sondaj-de-opinie-credeti-ca-parintii-aduna-bani-de-protocol-si-in-acest-an-pentru-bacalaureat-si-evaluarea-nationala-693310.html"/>
        <a href="https://www.ziuaconstanta.ro/informatii/combaterea-criminalitatii-in-achizitiile-publice/patronii-de-la-mio-caffe-au-batut-palma-cu-primaria-constanta-pe-ce-s-au-inteles-693203.html"/>
        <a href="https://www.ziuaconstanta.ro/diverse/stiri-calde/tanar-cazut-de-la-etajul-unui-hotel-din-neptun-medicii-au-declarat-decesul-691323.html"/>
      </related>
    </article>
  </body>
</html>