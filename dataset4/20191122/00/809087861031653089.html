<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.filmweb.pl/news/Kasia+Smutniak+najpot%C4%99%C5%BCniejsz%C4%85+kobiet%C4%85+staro%C5%BCytnego+Rzymu-135596"/>
    <meta property="og:site_name" content="Filmweb"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Kasia Smutniak najpotężniejszą kobietą starożytnego Rzymu"/>
    <meta property="og:description" content="W historycznym serialu &quot;Domina&quot;."/>
  </head>
  <body>
    <article>
      <h1>Kasia Smutniak najpotężniejszą kobietą starożytnego Rzymu</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Marcin Pietrzyk</a></address>
      <p><a href="https://www.filmweb.pl/person/Kasia.Smutniak">Kasia Smutniak</a> (<b>"<a href="https://www.filmweb.pl/film/%28Nie%29znajomi-2019-830289">(Nie)znajomi</a>"</b>) zagra główną rolę w serialu historycznym <b>"Domina"</b>. Jego twórcą jest <a href="https://www.filmweb.pl/person/Simon+Burke-107155">Simon Burke</a> (<b>"<a href="https://www.filmweb.pl/serial/Fortitude-2015-694371">Fortitude</a>"</b>).</p>
      <p><b>"Domina"</b> opowie o początkach Cesarstwa Rzymskiego z kobiecego punktu widzenia. Główną bohaterką jest Liwia Druzylla. Gdy miała 15 lat, poślubiła swojego kuzyna Tyberiusza Klaudiusza Nerona, któremu urodziła dwóch synów (przyszłego cesarza Tyberiusza i Druzusa). Kiedy z Druzusem była w szóstym miesiącu ciąży, zwrócił na nią uwagę sam Oktawian August. Doprowadził do rozwodu i sam się z nią ożenił. Liwia Druzylla skrzętnie wykorzystywała pozycję pierwszej kobiety Rzymu, by zapewnić przyszłość swoim dzieciom z pierwszego małżeństwa. Podobno nie stroniła o mordów politycznych. <br/><br/>W obsadzie <b>"Dominy"</b> znaleźli się również: <a href="https://www.filmweb.pl/person/Liam+Cunningham-6282">Liam Cunningham</a> (jako Marek Liwiusz Druzus, ojciec Liwii), <a href="https://www.filmweb.pl/person/Isabella.Rossellini">Isabella Rossellini</a> (jako Balbina, jedna z przeciwniczek Liwii), <a href="https://www.filmweb.pl/person/Matthew+McNulty-675311">Matthew McNulty</a> (jako Gajusz Juliusz Cezar Germanik, czyli późniejszy cesarz Kaligula), <a href="https://www.filmweb.pl/person/Christine+Bottomley-224629">Christine Bottomley</a> (jako Skrybonia, druga żona Oktawiana), <a href="https://www.filmweb.pl/person/Colette+Tchantcho-2705414">Colette Tchantcho</a> (jako Antygona), <a href="https://www.filmweb.pl/person/Ben+Batt-1509107">Ben Batt</a> (jako Marek Agrypa, zaufany Oktawiana, przez co Liwia uważała go za wroga), <a href="https://www.filmweb.pl/person/Enzo+Cilenti-7412">Enzo Cilenti</a> (jako Tyberiusz Klaudiusz Neron, czyli późniejszy cesarz Tyberiusz) oraz <a href="https://www.filmweb.pl/person/Claire+Forlani-3284">Claire Forlani</a> (jako Oktawia, córka Klaudiusza, późniejsza żona Nerona). <br/><br/>Główną reżyserką seriali jest <a href="https://www.filmweb.pl/person/Claire+McCarthy-1706052">Claire McCarthy</a>. Całość powstaje dla Sky Studios i Fifty Fathoms.</p>
    </article>
  </body>
</html>