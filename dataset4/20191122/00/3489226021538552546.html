<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/paraligo-nea-periptwsh-zak-kwstopoyloy-sthn-kaisarianh-photos-video"/>
    <meta property="og:site_name" content="Documento"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Παραλίγο νέα «περίπτωση Ζακ Κωστόπουλου» στην Καισαριανή (Photos &amp; Video)"/>
    <meta property="og:description" content="Παραλίγο νέα «περίπτωση Ζακ Κωστόπουλου», σύμφωνα με καταγγελία, το μεσημέρι της Παρασκευής, λίγα χιλιόμετρα μακριά από την Ομόνοια, στην Καισαριανή."/>
  </head>
  <body>
    <article>
      <h1>Παραλίγο νέα «περίπτωση Ζακ Κωστόπουλου» στην Καισαριανή (Photos &amp; Video)</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Newsroom</a></address>
      <h4>Παραλίγο νέα «περίπτωση Ζακ Κωστόπουλου», σύμφωνα με καταγγελία, το μεσημέρι της Παρασκευής, λίγα χιλιόμετρα μακριά από την Ομόνοια, στην Καισαριανή.</h4>
      <p>Επίδοξος ληστής ξυλοκοπήθηκε βάναυσα στην προσπάθειά του να διαφύγει μέρα - μεσημέρι στην Καισαριανή. Καταγγελία στο <b>documentonews.gr</b> κάνει λόγο για <b>«παραλίγο νέα περίπτωση Ζακ Κωστόπουλου».</b></p>
      <p>Σύμφωνα με την καταγγελία, όλα ξεκίνησαν όταν ένα άτομο, ηλικίας περίπου 40 ετών, <b>πιθανότατα τοξικοεξαρτημένος,</b> μπήκε σε κατάστημα (επίπλων, κατά πληροφορίες), και με την απειλή μαχαιριού αφαίρεσε ένα κινητό τηλέφωνο.</p>
      <p>Ωστόσο, στην προσπάθειά του να διαφύγει, τον σταμάτησαν δύο άνδρες. Τον ακινητοποίησαν και<b> φέρονται να τον χτύπησαν πολλές φορές τόσο στο πρόσωπο όσο και στο σώμα.</b></p>
      <p><i>«</i><i>Σταματούσαν παροδικά να να τον χτυπάνε μόνο όταν τους φώναζαν οι περαστικοί, βέβαια εναντιωνόταν οι νταήδες στους περαστικούς λέγοντας "πώς δε ξέρουν τι έκανε"»</i>, ανέφερε στο <b>documentonews.gr </b>αυτόπτης μάρτυρας.</p>
      <p><i>«Μετά εμφανίστηκε η τροχαία, 6-7 τουλάχιστον άτομα της ομάδας Δίας, που του έβαλαν χειροπέδες. Ακολουθως ήρθε περιπολικό, όπου τον έβαλαν μέσα και έφυγαν», </i>περιγράφει και συνεχίζει:</p>
      <p><i>«Δε ενδιαφέρθηκαν όμως για τα χτυπήματα, τα αίματα στο πρόσωπο του, το πρήξιμο. Δεν ενδιαφέρθηκαν πως προκλήθηκαν κι αν πρόκειται για υπέρβαση άμυνας»</i>, τονίζει και καταλήγει:</p>
      <p>
        <i>«Αν δεν ήταν μεσημέρι κι αν δεν υπήρχε κίνηση στη περιοχή, <b>πιθανώς να είχαμε θρηνήσει κι άλλο Ζακ</b>. Ζούγκλα».</i>
      </p>
      <figure>
        <img src="https://img.documentonews.gr/unsafe/580x/smart/http://img.dash.documentonews.gr/documento/imagegrid/2019/11/22/5dd8372a825e630edf397e12.jpg"/>
      </figure>
      <figure>
        <img src="https://img.documentonews.gr/unsafe/580x/smart/http://img.dash.documentonews.gr/documento/imagegrid/2019/11/22/5dd8372a825e6311cf692f62.jpg"/>
      </figure>
      <figure>
        <iframe src="https://www.youtube.com/embed/yMVVh2DxZFc" width="459" height="344" data-service="Youtube" scrolling="no"/>
      </figure>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>