<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/ostali-sportovi/vesti/flojd-mejveder-junior-se-vraca-ponovo/343094"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Flojd Mejveder junior se vraća! Ponovo..."/>
    <meta property="og:description" content="Jedan od najvećih boksera svih vremena najavio novi povratak u ring, ovaj put u 2020."/>
  </head>
  <body>
    <article>
      <h1>Flojd Mejveder junior se vraća! Ponovo...</h1>
      <h2>Jedan od najvećih boksera svih vremena najavio novi povratak u ring, ovaj put u 2020.</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Gotovo da nema velike sportske zvezde koja poslednjih godina nije odlazila u penziju, pa se vraćala. Više puta. Počev od <b>Majkla Džordana</b>, koji je to uradio u dva navrata, zaključno sa današnjim saopštenjem koje nam stiže takođe iz SAD.</p>
      <p>A ono kaže da se vraća Flojd Mejveder junior. Ponovo. To mu je već treći put, a drugi je bio, setićete se, onaj cirkus sa tadašnjim UFC šampionom u lakoj kategoriji, <b>Konorom Makgregorom</b>. Šta reći na ovu vest... Dosadili su sportisti i bogu i narodu sa tim prenemaganjem, te sve deluje neozbiljno i šarlatanski. No, pošto je uglavnom u pitanju "zov love", to je već ulaženje u nečiji novčanik, pardon motiv, te se nećemo baviti sa "zašto".</p>
      <p>Kako - to je već nešto što može i treba da nas interesuje, a objašnjenje nam ni tu ne daje <b>Flojd</b> koji je na Instagram nalogu napisao jedino: <b>"Vraćam se iz penzije u 2020."</b> I to je to. Dovoljno da ljubitelji boričkih veština budu radosni. Ili pak, ne. Videćemo uostalom u kom je fizičkom stanju, i da li će se baviti pravim sportom, to jest boksom ili nekom novom šaradom, poput one koju smo naveli. Da ne zaboravimo da je pre godinu imao i egzibicioni meč sa japanskim kikbokserom <b>Tenšinom Nasiukavom</b>, što je više ličilo na šalu, nego na pravi susret. Ali, japanski milijarderi (čitaj. jakuze) su platili devet milion dolara da gledaju šou i šuo su i dobili.</p>
      <figure>
        <img src="https://mozzartsport.com/upload/CKEditor/03.03.2018/slav/Screen-Shot-2019-11-22-at-10.27.jpg"/>
      </figure>
      <p>A sve se čini da će ponovo biti upravo to, pošto je malo pre poslednjeg posta na Instagramu objavio i početak saradnje sa UFC-om i gazdom najjače MMA organizacije <b>Denom Vajtom</b>, čovekom sa kojim je tesno sarađivao prilikom promocije lukrativne tuče sa <b>Makgregorom</b>. Šta će biti od toga ostaje da se vidi, ali se već priča o njegovom duelu sa <b>Habibom Nurmagomedovim</b>, mada Dagestanac ne želi da, poput Irca bude potpuni klovn. Ruskom borcu novac nije na prvom mestu, tako da će ga teško nagovoriti da napusti oktagon i pređe u ring. Barem za sada dok je najbolji. </p>
      <p><b>Mejveder mlađi</b>, kojem je 42 godine prvi put u penziju otišao 2009, da bi se vratio nakon 21 mesec pauze, a potom ponovo otišao 2015. U pitanju je zaista neverovatni, neporaženi bokser i profesionalac. Ali, velika mu je mana što mnogo voli novac, toliko da se neprestano, poptu kakvog tinejdžera hvali po društvenim mrežama kako nosi milion dolara stalno sa sobom, kao je kupio ova kola, onaj nakit... Mnogima to, naravno, smeta te i nije posebno omiljen "u narodu", ali kada je u punoj formi zaista ga je veliko zadovoljstvo gledati u ringu, jer nema mnogo takvih majstora svog zanata.</p>
      <p>A kad smo već kod boksa, red je da bacimo pogled i na donašnju ponudu u MOZZARTU. A ona se svodi na zanimljiv profi turnir u Londonu gde se bori osam zaista kvalitetnih boskera u poluvelter kategoriji (60-64 kg). </p>
      <figure>
        <img src="https://mozzartsport.com/upload/CKEditor/31.08.2019/untitled%20folder/Screen-Shot-2019-11-22-at-12.08.jpg"/>
      </figure>
      <p>
        <i>(Foto: Reuters, i</i>
        <a href="https://www.instagram.com/floydmayweather/">nstagram.com/floydmayweather/</a>
        <i>)</i>
      </p>
      <figure>
        <img src="https://mozzartsport.com/upload/CKEditor/Baneri/borac.png"/>
      </figure>
      <p> </p>
    </article>
  </body>
</html>