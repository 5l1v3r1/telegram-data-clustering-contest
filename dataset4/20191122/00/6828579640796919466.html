<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/sprzet/samsung-galaxy-s11-wyglad-aparaty-specyfikacja"/>
    <meta property="og:site_name" content="Telepolis"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Tak ma wyglądać Samsung Galaxy S11. Brzydal to chyba dobre określenie?"/>
    <meta property="og:description" content="W sieci pojawiły się nowe zdjęcia prezentujące rzekomy wygląd Samsunga Galaxy S11. Źródło informacji jest sprawdzone, więc na pewno jest w nich sporo prawdy. Oby jednak taki wygląd nie do końca się sprawdził. Choć da się go całkiem logicznie wytłumaczyć."/>
  </head>
  <body>
    <article>
      <h1>Tak ma wyglądać Samsung Galaxy S11. Brzydal to chyba dobre określenie?</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">orson_dzi</a></address>
      <p>
        <b>W sieci pojawiły się nowe zdjęcia prezentujące rzekomy wygląd Samsunga Galaxy S11. Źródło informacji jest sprawdzone, więc na pewno jest w nich sporo prawdy. Oby jednak taki wygląd nie do końca się sprawdził. Choć da się go całkiem logicznie wytłumaczyć.</b>
      </p>
      <p>@OnLeaks to sprawdzone źródło przecieków ze świata urządzeń mobilne, które wielokrotnie się sprawdzały. Jeśli nie w całości, to w zdecydowanej większości. Dlatego też do zaprezentowanych zdjęć Samsunga Galaxy S11 musimy podejść poważnie, bo na pewno jest w nich wiele prawdy.</p>
      <p>Z przodu smartfon wygląda naprawdę bardzo dobrze. Tradycyjnie zakrzywiony ekran, bardzo cienkie ramki z czterech stron oraz niewielki otwór na przedni aparat. W zasadzie jak w Galaxy Note10. Tylko z typowo zaokrąglonymi rogami obudowy charakterystycznie dla serii Galaxy S. Warto też zauważyć, że przyciski regulacji głośności pojawiły się na prawym boku obudowy.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/prawo-finanse-statystyki/huawei-oprogramowanie-microsoft-zgoda-amerykanskiego-regulatora"/>
      </related>
      <p>Zgodnie z dotychczasowymi informacjami ekran ma mieć przekątną 6,7 cala i nietypowe proporcje 20:9. Na rynek trafią co najmniej trzy warianty Galaxy S11, pozostałe z ekranami 6,2 oraz 6,9 cala. Wymiary widocznego na zdjęciu Galaxy S11 to 161,9 x 73,7 x 7,8 mm.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/motorola-razr-skladany-ekran-jak-dziala"/>
      </related>
      <p>Z tyłu... Na pewno jest ciekawie. Mamy tu pięć aparatów, z czego jeden na pewno jest czujnikiem głębi ostrości (ToF) i pewny jest też główny aparat o rozdzielczości 108 Mpix. Taki sam jakie ostatnio widzieliśmy w modelach Xiaomi i tak, to jest matryca Samsunga. Nie zabraknie też na pewno aparatu szerokokątnego oraz teleobiektywu do zoomu. Plotki mówią o 5-krotnym przybliżeniu. Całość jest umieszczona w prostokątnej wysepce w rogu obudowy, z całą pewności dosyć mocno wystającej ponad powierzchnię tylnego panelu. Wygląda to niestety jak wygląda, ale też z drugiej strony próbuję jakoś zrozumieć Samsunga. W końcu nie jest łatwo w przystępny sposób rozmieścić pięć aparatów i diodę doświetlającą. Choć zamiast tego potworka wolałbym jakąś dziwną wariację w stylu Nokii 9.</p>
      <related>
        <h4>Zobacz:</h4>
        <a href="https://www.telepolis.pl/artykuly/testy-sprzetu/huawei-band-4-test-opaski-ze-stalym-pomiarem-tetna-i-analiza-snu"/>
        <a href="https://www.telepolis.pl/artykuly/testy-sprzetu/motorola-razr-opinie-test-recenzja-galaxy-fold"/>
      </related>
      <p>Źródło zdjęć: @OnLeaks</p>
      <p>Źródło tekstu: @OnLeaks; wł</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/sprzet/samsung-galaxy-s11-wydajniejsze-baterie"/>
        <a href="https://www.telepolis.pl/wiadomosci/sprzet/samsung-exynos-990-i-exynos-9830-to-dokladnie-te-same-uklady"/>
        <a href="https://www.telepolis.pl/wiadomosci/wydarzenia/samsung-patentuje-nazwe-samoled-dla-nowych-wyswietlaczy"/>
        <a href="https://www.telepolis.pl/wiadomosci/sprzet/samsung-galaxy-s11-bedzie-w-trzech-rozmiarach-i-pieciu-wariantach"/>
        <a href="https://www.telepolis.pl/wiadomosci/sprzet/samsung-zamyka-oddzial-projektujacy-procesory"/>
      </related>
    </article>
  </body>
</html>