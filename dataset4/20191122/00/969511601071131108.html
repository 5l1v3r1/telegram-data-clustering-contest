<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/tesla-a-prezentat-primul-camion-electric-cu-aspect-futuristic-la-prezentare-i-s-au-spart-geamurile-reactia-lui-elon-musk-video-18605115"/>
    <meta property="og:site_name" content="BusinessMagazin"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Tesla a prezentat primul camion electric, cu aspect futuristic, la prezentare i s-au spart geamurile. Reacţia lui Elon Musk. VIDEO"/>
    <meta property="og:description" content="Tesla a prezentat primul său camion full-electric, denumit Cybertruck, un autovehicul cu un aspect futuristic radical ce ia la ţintă sursa de profitabilitate a producătorilor auto americani din Detroit, piaţa..."/>
  </head>
  <body>
    <article>
      <h1>Tesla a prezentat primul camion electric, cu aspect futuristic, la prezentare i s-au spart geamurile. Reacţia lui Elon Musk. VIDEO</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.businessmagazin.ro/autor/mihai-gongoroi" target="_blank">Mihai Gongoroi</a></address>
      <h3>Tesla a prezentat primul camion electric, cu aspect futuristic, la prezentare i s-au spart geamurile. Reacţia lui Elon Musk. VIDEO</h3>
      <p>Tesla a prezentat primul său camion full-electric, denumit Cybertruck, un autovehicul cu un aspect futuristic radical ce ia la ţintă sursa de profitabilitate a producătorilor auto americani din Detroit, piaţa camionetelor; la eveniment nu au lipsit suprizele, s-au spart geamurile, transmite Reuters.</p>
      <p>La evenimentul de lansare de la Los Angeles, directorul executiv al Tesla, Elon Musk, a declarat că camionul, care arată ca un veritabil vehicul blindat, va avea un preţ de pornire de 39.900 de dolari şi o autonomie maximă de 400 de kilometri. Varianta mai scumpă, de 69.900 de dolari, are o autonomie de peste 800 de kilometri.</p>
      <p>„Avem nevoie de energie sustenabilă acum. Dacă nu avem o camionetă (electrică) nu putem rezolva acest lucru. Primele 3 vehicule care se vând în America sunt camionete. Pentru a rezolva (problema) energiei durabile, trebuie să avem o camionetă”, a spus Musk.</p>
      <p>Producţia de linie este preconizată să înceapă la sfârşitul anului 2021. Camionetele mari reprezintă circa 14,4% din vânzările totale de maşini noi din Statele Unite în primele 10 luni din acest an, vehicule care se vând peste preţul modelului Tesla, undeva la circa 50.000 de dolari.<br/> </p>
      <figure>
        <iframe src="https://www.youtube.com/embed/udxR5rBq_Vg" width="560" height="315" data-service="Youtube" scrolling="no"/>
      </figure>
      <p> </p>
      <p>Camioneta prezentată de Musk marchează prima incursiune a Tesla, al cărei sedan Model 3 este cel mai vândut automobil electric din lume, pe piaţa camionetelor dominată de giganţii Ford Motor Company, General Motors (GM) şi suv-urile constructorului Fiat Chrysler. Intrarea pe piaţa aceasta reprezintă o oportunitate imensă pentru Tesla şi o posibilă schimbare de paradigmă, dacă vehicolul producătorului american e adoptat de consumatorii din Statele Unite. Totodată simbolizează şi îmbunătăţirea tehnologiilor de fabricaţie a bateriilor, în contextul în care autonomia creşte în acelaşi timp cu greutatea vehiculului.</p>
      <p>Musk a precizat printr-un tweet postat înaintea lansării că designul unghiular, din oţel inoxidabil, al camionului a fost parţial influenţat de maşina lui James Bond din filmul "Spionul care m-a iubit" din anii '70, maşină care se transforma în submarin. Persoanele prezente la lansare au întâmpinat noul model cu urale, dar şi cu o doză de uimire.</p>
      <p>"Pare o versiune camion a DeLorean-ului din Înapoi în viitor", a comentat unul dintre invitaţi.</p>
      <p>Geamurile camionetei s-au sparte în timpul unei demonstraţii pe scenă care trebuia să arate cât de greu sunt acestea de spulberat, iar Musk a fost auzit înjurând înainte de a glumi că "mai există loc pentru îmbunătăţiri".</p>
      <p>Pickup-ul Tesla orientează compania mai mult către camioane şi SUV-uri. Constructorul a vândut până în prezent în special modelele sale S şi 3, dar</p>
      <p>Pickup-ul orientează Tesla mai mult către camioane şi SUV-uri. Constructorul auto a vândut până acum mai ales berile Model S şi Model 3, dar în ultimii ani a început să ofere şi SUV-ul Model X şi începând de anul viitor SUV-ul compact Y Model.</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p> </p>
      <figure>
        <iframe src="https://www.youtube.com/embed/464puoD09dM" width="560" height="315" data-service="Youtube" scrolling="no"/>
      </figure>
    </article>
  </body>
</html>