<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/j43fmy"/>
    <meta property="og:site_name" content="News7 Tamil"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="பேய் விரட்டியதாக கனவு கண்டு பயத்தில் கிணற்றில் குதித்த நபர்...!"/>
    <meta property="og:description" content="பேய் விரட்டியதாக கனவு கண்டு பயத்தில் கிணற்றில் குதித்த நபர்...!"/>
  </head>
  <body>
    <article>
      <h1>பேய் விரட்டியதாக கனவு கண்டு பயத்தில் கிணற்றில் குதித்த நபர்...!</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">shanmugapriya</a></address>
      <p>
        <b>கன்னியாகுமரி அருகே பேய் விரட்டியதாக கனவு கண்டு பயத்தில் கிணற்றில் குதித்தவரை தீயணைப்புத்துறையினர் மீட்டனர். </b>
      </p>
      <p>மார்த்தாண்டம் அருகே உள்ள ஐரேணிபுரம் பகுதியை சேர்ந்த கூலி தொழிலாளியான ஸ்டீபன், அதிகாலை தனது வீட்டில் தூங்கியுள்ளார். அப்போது கனவில் பேய் விரட்டியதாக கூறி தூக்கத்திலேயே ஓட்டம் பிடித்ததாக கூறப்படுகிறது. அவர் அருகே உள்ள நாகதேவி கோயில் கிணற்றில் குதித்து உள்ளார். </p>
      <p>இதனிடையே காலையில் கோயிலுக்கு வந்த அர்ச்சகர், கிணற்றில் ஸ்டீபன் இருப்பதை பார்த்து தீயணைப்புத்துறையினருக்கு தகவல் கொடுத்தனர். இதையடுத்து சம்பவ இடத்திற்கு வந்த தீயணைப்புத்துறையினர், கிணற்றில் இருந்த ஸ்டீபனை மீட்டனர். </p>
      <p>இதனிடையே அவர் கூற்றில் சந்தேகம் அடைந்த போலீசார், அவர் கோயிலில் சிலை திருட வந்தாரா, அல்லது கிணற்றில் புதையல் எடுக்க வந்தாரா என்பது குறித்து விசாரணை நடத்தி வருகின்றனர்.</p>
    </article>
  </body>
</html>