<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200419"/>
    <meta property="og:site_name" content="মানবজমিন"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="‘ইন্ডিয়ান আইডল’ থেকে সরে দাড়ালেন অনু মালিক"/>
    <meta property="og:description" content="সংগীতশিল্পী সোনা মহাপাত্রসহ সাম্প্রতিক সময়ে কয়েকজন গায়িকা বলিউড সংগীত পরিচালক অনু মালিকের বিরুদ্ধে যৌন হয়রানির অভিযোগ তুলেছেন। এবার এসব অভিযোগের  প্রেক্ষিতেই চলতি ইন্ডিয়ান আইডলের ১১ তম আসরের বিচারকের আসন থেকে সরে দাড়ালেন অনু। তিনি নিজেই ঘোষণা দিয়ে ইন্ডিয়ান আইডল থেকে সরে দাঁড়িয়েছেন। এই নিয়ে দ্বিতীয়বার সংগীত প্রতিযোগীতাটি থেকে সরে দাঁড়ালেন অনু মালিক। এর আগেও, গায়িকা নেহা ভাসিনের করা যৌন হয়রানির অভিযোগের প্রেক্ষিতে ইন্ডিয়ান আইডল থেকে সরে দাঁড়িয়েছিলেন তিনি। এক সাক্ষাৎকারে অনু মালিক বলেন, তিনি স্বেচ্ছায় এই সিদ্ধান্ত নিয়েছেন। অন্তত তিন সপ্তাহ তিনি এই শো থেকে দূরে থাকতে চান। যখন আবার এই প্ল্যাটফর্মে ফিরে আসবেন তখন তার নামে করা সকল অভিযোগের বিরুদ্ধে সুস্পষ্ট প্রমাণ হাতে নিয়েই ফিরবেন। তিনি বলেন, যে কোনো অভিযোগের ব্যাপারে চূড়ান্ত সিদ্ধান্তে পৌঁছানোর আগে অবশ্যই উভয় পক্ষের মতামত শুনতে হবে, একপাক্ষিক ভাবে কোনো সিদ্ধান্তে পৌঁছানো  যৌক্তিক না।"/>
  </head>
  <body>
    <article>
      <h1>‘ইন্ডিয়ান আইডল’ থেকে সরে দাড়ালেন অনু মালিক</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">বিনোদন ডেস্ক</a></address>
      <p>সংগীতশিল্পী সোনা মহাপাত্রসহ সাম্প্রতিক সময়ে কয়েকজন গায়িকা বলিউড সংগীত পরিচালক অনু মালিকের বিরুদ্ধে যৌন হয়রানির অভিযোগ তুলেছেন। এবার এসব অভিযোগের  প্রেক্ষিতেই চলতি ইন্ডিয়ান আইডলের ১১ তম আসরের বিচারকের আসন থেকে সরে দাড়ালেন অনু। তিনি নিজেই ঘোষণা দিয়ে ইন্ডিয়ান আইডল থেকে সরে দাঁড়িয়েছেন। এই নিয়ে দ্বিতীয়বার সংগীত প্রতিযোগীতাটি থেকে সরে দাঁড়ালেন অনু মালিক। এর আগেও, গায়িকা নেহা ভাসিনের করা যৌন হয়রানির অভিযোগের প্রেক্ষিতে ইন্ডিয়ান আইডল থেকে সরে দাঁড়িয়েছিলেন তিনি। এক সাক্ষাৎকারে অনু মালিক বলেন, তিনি স্বেচ্ছায় এই সিদ্ধান্ত নিয়েছেন। অন্তত তিন সপ্তাহ তিনি এই শো থেকে দূরে থাকতে চান। যখন আবার এই প্ল্যাটফর্মে ফিরে আসবেন তখন তার নামে করা সকল অভিযোগের বিরুদ্ধে সুস্পষ্ট প্রমাণ হাতে নিয়েই ফিরবেন।</p>
      <p>তিনি বলেন, যে কোনো অভিযোগের ব্যাপারে চূড়ান্ত সিদ্ধান্তে পৌঁছানোর আগে অবশ্যই উভয় পক্ষের মতামত শুনতে হবে, একপাক্ষিক ভাবে কোনো সিদ্ধান্তে পৌঁছানো  যৌক্তিক না।</p>
      <p>এই বিভাগের সর্বাধিক পঠিত</p>
    </article>
  </body>
</html>