<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/smartphone/articoli/n513094/galaxy-s11-plus-segreto-specifiche-top/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Galaxy S11+: non abbiamo ancora visto nulla, almeno secondo Ice Universe"/>
    <meta property="og:description" content="Galaxy S11 Plus? Beh, non sarà certo simile allo smartphone che vedete in apertura: quello è un Galaxy S11 - come ci hanno svelato i rumor di oggi -, la variante Plus non dovrebbe assomigliargli molto, almeno stando a quanto riferito dal noto leaker Ice Universe."/>
  </head>
  <body>
    <article>
      <h1>Galaxy S11+: non abbiamo ancora visto nulla, almeno secondo Ice Universe</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Gabriele Congiu</a></address>
      <p><b><a href="https://www.hdblog.it/samsung-galaxy-s11-plus/">Galaxy S11 Plus</a></b>? Beh, non sarà certo simile allo smartphone che vedete in apertura: quello è un <b><a href="https://www.hdblog.it/samsung-galaxy-s11/">Galaxy S11</a> </b>- <a href="https://www.hdblog.it/smartphone/articoli/n513080/samsung-galaxy-s11-render-immagini-design/">come ci hanno svelato i rumor di oggi</a> -, <b>la variante <i>Plus</i> non dovrebbe assomigliargli molto</b>, almeno stando a quanto riferito dal noto leaker <b>Ice Universe</b>.</p>
      <p>Nelle ultime ore sono emerse diverse indiscrezioni attorno ai top di gamma 2020 di Samsung, e Ice Universe ha colto questa occasione per mettere in chiaro un aspetto che ancora non era stato preso in considerazione. Pare infatti che quasi <b>tutti i rumor pubblicati sino ad ora siano relativi esclusivamente a Galaxy S11 </b>- quindi non alla <i>famiglia Galaxy S11</i> - e che ad oggi <b>non ci sia ancora alcuna informazione riguardo Galaxy S11 Plus</b>.</p>
      <figure>
        <iframe data-src="https://twitter.com/UniverseIce/status/1197858156002430978?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ice Universe sottolinea di essere <i>molto serio</i> su questo punto, evidenziando che <b>il rapporto tra S11 e S11+ non può essere paragonato a quello che esiste tra <a href="https://www.hdblog.it/schede-tecniche/samsung-galaxy-s10_i3875/">S10</a> e <a href="https://www.hdblog.it/schede-tecniche/samsung-galaxy-s10-plus_i3876/">S10+</a></b>, o ancora tra <a href="https://www.hdblog.it/schede-tecniche/samsung-galaxy-note-10_i4093/">Note 10</a> e <a href="https://www.hdblog.it/schede-tecniche/samsung-galaxy-note-10-plus_i4092/">Note 10+</a> (<a href="https://www.hdblog.it/2019/08/30/recensione-samsung-galaxy-note-10-plus-italia/">uno dei migliori top Android di fine 2019</a>). Si tratterà quindi di smartphone molto diversi tra loro, e Samsung potrebbe avere in serbo delle novità ancor più interessanti per il suo top di gamma premium.</p>
      <figure>
        <img src="https://hd.tudocdn.net/884332?w=1000&amp;fit=clip"/>
      </figure>
      <p>Ci chiediamo in cosa possano consistere, dal momento che tutte le principali indiscrezioni emerse su S11 ci dipingono già uno smartphone al top della categoria sotto diversi aspetti, <a href="https://www.hdblog.it/smartphone/articoli/n512699/samsung-galaxy-s11-video-8k-30fps-display-209/">display e fotocamere su tutti</a>. Ovviamente vi ricordiamo che <b>ci troviamo ampiamente nel campo dei rumor </b>e che le indiscrezioni condivise da Ice Universe - per quanto sia abbastanza categorico sotto questo aspetto - vanno considerate come tali. Chissà se davvero <i>non abbiamo ancora visto nulla</i>.</p>
      <p>Fotocamera Wide al miglior prezzo? <a href="https://www.hdblog.it/prezzi/LG-G7-ThinQ_i3653/">LG G7 ThinQ</a> è in offerta oggi su</p>
      <figure>
        <img src="https://css.hd-cdn.it/new_files/img/logo_ebay.png"/>
      </figure>
      <p><a href="https://www.hdblog.it/clickgo/?id=3653&amp;pid=eb283603965308&amp;nid=869291037&amp;area=4&amp;prz=417&amp;hash=3934b2656208caabce6ce301803414f7">a <b>417 euro</b></a>.</p>
      <p>
        <a href="https://twitter.com/UniverseIce/status/1197858156002430978">FONTE</a>
      </p>
    </article>
  </body>
</html>