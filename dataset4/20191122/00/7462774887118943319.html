<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://skaties.lv/sports/basketbols/latvija-un-pasaule-basketbols/95-gadu-vecuma-muziba-devies-legendarais-basketbolists-vataru-misaka/"/>
    <meta property="og:site_name" content="skaties.lv"/>
    <meta property="article:published_time" content="2019-11-22T00:55:00+00:00"/>
    <meta property="og:title" content="95 gadu vecumā mūžībā devies leģendārais basketbolists Vataru Misaka"/>
    <meta property="og:description" content="Mūžībā 95 gadu vecumā devies leģendārais basketbolists Vataru Misaka, kurš bija pirmais aziātu izcelsmes basketbolists, kam izdevies debitēt Amerikas Savienoto Valstu (BAA) līgā, kas tagad jau zināma kā Nacionālā basketbola asociācija (NBA)."/>
  </head>
  <body>
    <article>
      <h1>95 gadu vecumā mūžībā devies leģendārais basketbolists Vataru Misaka</h1>
      <address><time datetime="2019-11-22T00:55:00+00:00">22 Nov 2019, 00:55</time> by <a rel="author">LETA</a></address>
      <p>Mūžībā 95 gadu vecumā devies leģendārais basketbolists Vataru Misaka, kurš bija pirmais aziātu izcelsmes basketbolists, kam izdevies debitēt Amerikas Savienoto Valstu (BAA) līgā, kas tagad jau zināma kā Nacionālā basketbola asociācija (NBA).</p>
      <p>Misaka dzima Jūtā, bet viņa saknes nāca no Japānas. Savu basketbolista karjeru viņš sāka Jūtas Universitātē, ar kuru 1944.gadā tika izcīnīta uzvara Nacionālajā koledžu sporta asociācijā (NCAA).</p>
      <p>Basketbolists, kurš karjeras laikā ieguva iesauku “Vats”, vēlāk Jūtas Universitātei palīdzēja iegūt vēl vienu trofeju, bet īsi pēc tam nonāca BAA līgā, kas bija priekštece NBA.</p>
      <p>“Ļoti pārdzīvojam, jo uzzinājām, ka mūžībā devies Misaka,” teica Jūtas Universitātes vieglatlētikas direktors Marks Harlans. “Viņš bija daļa no 1940.gada čempionu komandas, tomēr Vata pienesums bija lielāks nekā tikai basketbola prasmes.”</p>
      <p>“Viņš bija jauks un prātīgs vīrs, pēc kura ilgosies ļoti daudzi.”</p>
      <p>Kamēr Misaka spēlēja Jūtas Universitātē, viņš arī tika iesaukts ASV armijā, kurā paspēja iegūt štāba seržanta pakāpi.</p>
      <p>1947.gadā basketbolistu draftēja Ņujorkas “Knicks”, kuras rindās viņš 1947./48.gada sezonā aizvadīja trīs spēles, izceļoties ar septiņiem punktiem.</p>
      <p>“Vats sasniedza ikvienu savu mērķi,” teica Ērnijs Ferins, kurš reiz ar Misaku spēlēja kopā Jūtas Universitātē. “Viņš izdarīja vairākas cēlas lietas, tostarp pārstāvēja Japānu kā ASV iedzīvotājs kara laikā. Misaka bija viens no maniem labākajiem draugiem, un tāds būtu vajadzīgs ikvienam.”</p>
      <p>Par leģendāro basketbolistu ir uzņemta arī pilnmetrāžas filma “Transcending: The Wat Misaka Story”.</p>
    </article>
  </body>
</html>