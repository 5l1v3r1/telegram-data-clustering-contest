<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/iranli-komutandan-abdye-can-guvenliginiz-icin-korfezde-sorumlu-davranin/1653021"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="İranlı komutandan ABD'ye: Can güvenliğiniz için körfezde sorumlu davranın"/>
    <meta property="og:description" content="İran Silahlı Kuvvetlerine bağlı Hatemul Enbiya Merkez Karargahı Komutanı Gulam Ali Reşid, 6 ay aradan sonra Basra Körfezi'ne uçak gemisi gönderen ABD'ye &quot;kendi askerlerinin can güvenliği için sorumlu davranması&quot; uyarısında bulundu."/>
  </head>
  <body>
    <article>
      <h1>İranlı komutandan ABD'ye: Can güvenliğiniz için körfezde sorumlu davranın</h1>
      <h2>İran Silahlı Kuvvetlerine bağlı Hatemul Enbiya Merkez Karargahı Komutanı Gulam Ali Reşid, 6 ay aradan sonra Basra Körfezi'ne uçak gemisi gönderen ABD'ye "kendi askerlerinin can güvenliği için sorumlu davranması" uyarısında bulundu.</h2>
      <address><time datetime="2019-11-22T00:00:00+00:00">22 Nov 2019</time> by <a rel="author">Ahmet Dursun  </a></address>
      <h4>Ankara</h4>
      <p><b>İran</b>'ın yarı resmi haber ajansı Tesnim'in haberine göre, İran Silahlı Kuvvetlerine bağlı Hatemul Enbiya Merkez Karargahı Komutanı Gulam <b>Ali Reşid</b>, Simnan eyaletinde 416 bin kilometrekarelik bir alanda düzenlenen geniş çaplı hava savunma tatbikatı sırasında değerlendirmelerde bulundu. </p>
      <p>Basra Körfezi'ne 6 ay aradan sonra uçak gemisi gönderen ABD'ye "bölgede yanlış adımlar atmaktan kaçınması" çağrısı yapan Reşid, "Bu tatbikat meydanından, başta ABD olmak üzere İran düşmanlarına uyarıda bulunuyoruz.<b> ABD</b> hükümeti, bölgede ve özellikle <b>Basra Körfezi</b> ve Hürmüz Boğazı'nda Amerikan askerlerinin can güvenliği için sorumlu davranmalıdır." dedi.</p>
      <p>Hatemul Enbiya Merkez Karargahı, Devrim Muhafızları Ordusu ile İran ordusunun operasyonlarını koordine eden İran Silahlı Kuvvetlerindeki en üst düzeydeki birim olarak biliniyor.</p>
      <p>ABD'ye ait USS Abraham Lincoln uçak gemisi, kısa süre önce Beyaz Saray'ın talimatıyla 6 ay sonra ilk kez Basra Körfezi'ne hareket etmişti.</p>
      <p>İran, bugün Simnan eyaletinde 416 bin kilometrekarelik alanı kapsayan geniş çaplı hava savunma tatbikatı başlatmıştı.</p>
      <related>
        <a href="https://www.aa.com.tr/tr/dunya/iranli-komutandan-abdye-can-guvenliginiz-icin-korfezde-sorumlu-davranin/1653021"/>
        <a href="https://www.aa.com.tr/tr/dunya/-rusyanin-artan-nufuzu-abdnin-libyaya-yonelik-tavrini-degistirdi-/1652843"/>
        <a href="https://www.aa.com.tr/tr/dunya/irandan-genis-capli-hava-savunma-tatbikati/1652483"/>
        <a href="https://www.aa.com.tr/tr/dunya/abdnin-koreden-asker-cekecegi-iddiasina-pentagondan-yalanlama-/1652455"/>
        <a href="https://www.aa.com.tr/tr/dunya/washingtondaki-panelde-turkiyenin-terorle-mucadelesine-destek/1652423"/>
        <a href="https://www.aa.com.tr/tr/dunya/irandan-abnin-gosterilerle-ilgili-aciklamasina-tepki/1652148"/>
      </related>
    </article>
  </body>
</html>