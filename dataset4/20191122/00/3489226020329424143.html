<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/brazilia-neo-komma-ekane-o-mpolsonaroy-sthrizei-to-dikaiwma-sthn-oplokatoxh"/>
    <meta property="og:site_name" content="Documento"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Βραζιλία: Νέο κόμμα έκανε ο Μπολσονάρου - Στηρίζει το δικαιώμα στην οπλοκατοχή"/>
    <meta property="og:description" content="Ο ακροδεξιός πρόεδρος της Βραζιλίας Ζαΐχ Μπολσονάρου ίδρυσε νέο κόμμα, σύμφωνα με το περιοδικό Exame."/>
  </head>
  <body>
    <article>
      <h1>Βραζιλία: Νέο κόμμα έκανε ο Μπολσονάρου - Στηρίζει το δικαιώμα στην οπλοκατοχή</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Newsroom</a></address>
      <h4>Ο ακροδεξιός πρόεδρος της Βραζιλίας Ζαΐχ Μπολσονάρου ίδρυσε νέο κόμμα, σύμφωνα με το περιοδικό Exame.</h4>
      <p>Το κόμμα του, η <b>«Συμμαχία για τη Βραζιλία»</b>, έχει στόχο να πολεμήσει κατά «του κομμουνισμού, της παγκοσμιοποίησης και οποιασδήποτε ιδεολογίας αντίκειται στη φυσική τάξη», εξήγησε ο ίδιος ο Μπολσονάρου στη διάρκεια εκδήλωσης στη Μπραζίλια.</p>
      <h3>«Υπαρχηγός» ο γιος του</h3>
      <p>Ο πρώην λοχαγός σκοπεύει να ηγείται του κόμματος <b>μαζί με έναν από τους γιους του, τον Φλάβιο</b>, ο οποίος είναι γερουσιαστής.</p>
      <p>Ο ακροδεξιός πρόεδρος αποχώρησε πρόσφατα από το κόμμα του, το Σοσιαλιστικό Φιλελεύθερο Κόμμα (PSL), έπειτα από μια διαμάχη για την χρηματοδότηση της προεκλογικής εκστρατείας.</p>
      <p>Για να συμμετάσχει σε εκλογές το νέο κόμμα πρέπει να συγκεντρώσει 500.000 υπογραφές σε τουλάχιστον εννέα από τις 26 πολιτείες της Βραζιλίας.</p>
      <p>Το πρόγραμμα του νέου κόμματος αναφέρει ότι <b>«αναγνωρίζει τη θέση του Θεού στη ζωή, την ιστορία και την ψυχή του λαού της Βραζιλίας» και στηρίζει το δικαίωμα στην οπλοκατοχή</b>.</p>
      <p>Ο Μπολσονάρου κατάφερε να κερδίσει στις εκλογές του Οκτωβρίου του 2018 παρουσιάζοντας τον εαυτό του ως ένα αουτσάιντερ που είναι ικανό να απαλλάξει τη Βραζιλία από το έγκλημα και τη διαφθορά.</p>
      <p>ΑΠΕ - ΜΠΕ</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>