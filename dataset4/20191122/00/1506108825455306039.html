<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-trabzonspor-unal-karamanin-galatasaray-uyarilari-352964"/>
    <meta property="og:site_name" content="Fotospor"/>
    <meta property="article:published_time" content="2019-11-22T00:23:00+00:00"/>
    <meta property="og:title" content="Ünal Karaman'ın Galatasaray uyarıları"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>Ünal Karaman'ın Galatasaray uyarıları</h1>
      <address>
        <time datetime="2019-11-22T00:23:00+00:00">22 Nov 2019, 00:23</time>
      </address>
      <p><b>Trabzonspor</b>'da <b>Ankaragücü</b> maçı öncesi Teknik Direktör <b>Ünal Karaman</b> oyuncularını uyardı. Sezon başından itibaren sakatlıklardan dolayı ideal kadroyu sahaya sürmekte zorlanan tecrübeli teknik adam, milli maç arasının ardından ligde kayıpsız devam etmenin önemli olduğuna dikkat çekti. Ankara deplasmanından kayıpsız ayrılarak, 13’üncü haftada oynanacak Galatasaray maçına daha rahat girmek istediklerinin altını çizdi.</p>
      <p>
        <b>Ünal Karaman'dan 3 isme kart uyarısı</b>
      </p>
      <p>Trabzonspor Teknik Direktörü Ünal Karaman'ın, milli aranın ardından oyuncuların rehavete kapılmaması için antrenman dozajını arttırdı. Tecrübeli teknik adam, Ankara deplasmanı öncesinde kart sınırında bulunan Jose Sosa, Nwakaeme ve Hosseini’yi uyardı. Oyuncularından gereksiz kart görüp Galatasaray maçında takımlarını eksik bırakmamalarını istedi.</p>
      <p>Kaynak: Fotospor</p>
    </article>
  </body>
</html>