<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://profutbal.sk/clanok/238521-cuadrado-predlzil-kontrakt-s-juventusom-do-roku-2022"/>
    <meta property="og:site_name" content="ProFutbal"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Cuadrado predĺžil kontrakt s Juventusom do roku 2022"/>
    <meta property="og:description" content="Kolumbijský futbalista Juan Cuadrado predĺžil zmluvu so svojím klubom Juventus Turín až do roku 2022. Tridsaťjedenročný krídelník nasledoval kroky spoluhráča Leonarda Bonucciho, ktorý podpísal nový kontrakt s úradujúcim talianskym majstrom už v utorok."/>
  </head>
  <body>
    <article>
      <h1>Cuadrado predĺžil kontrakt s Juventusom do roku 2022</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">TASR</a></address>
      <p>Kolumbijský futbalista Juan Cuadrado predĺžil zmluvu so svojím klubom Juventus Turín až do roku 2022. Tridsaťjedenročný krídelník nasledoval kroky spoluhráča Leonarda Bonucciho, ktorý podpísal nový kontrakt s úradujúcim talianskym majstrom už v utorok.</p>
      <figure>
        <iframe data-src="https://twitter.com/juventusfc/status/1197598087214182400?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Cuadrado, ktorý okrem pravého krídla dokáže nastupovať aj na poste pravého obrancu, prišiel do Juventusu v roku 2015 na hosťovanie z Chelsea. O dva roky neskôr sa zmenil jeho transfer na trvalý, "stará dáma" zaplatila za neho Londýnčanom 20 miliónov eur. Kolumbijský reprezentant odohral za Juventus dokopy 151 zápasov, v ktorých strelil 15 gólov, pri ďalších 28 asistoval. S klubom získal štyri ligové tituly, trikrát vyhral domáci pohár a raz taliansky Superpohár. Informovala o tom agentúra AFP.</p>
    </article>
  </body>
</html>