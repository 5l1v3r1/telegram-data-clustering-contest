<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/fashion/news-fashion/2019/11/22/sisters-market-belen-rodriguez-cecilia-rodriguez-beneficenza-abiti"/>
    <meta property="og:site_name" content="VANITY FAIR"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="«Sisters Market»: Belén e Cecilia Rodriguez mettono in vendita i loro abiti (per una buona causa)"/>
    <meta property="og:description" content="Dal 23 al 25 novembre, a Milano, sarà possibile acquistare capi e accessori selezionati delle due sorelle e contribuire a sostenere il Centro di Oncoematologia Pediatrica e il Centro Trapianto di Midollo Osseo della Fondazione MBBM/Ospedale San Gerardo di Monza"/>
  </head>
  <body>
    <article>
      <h1>«Sisters Market»: Belén e Cecilia Rodriguez mettono in vendita i loro abiti (per una buona causa)</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.vanityfair.it/author/redazionefashion" target="_blank">Redazione Fashion</a></address>
      <p>
        <b>Dal 23 al 25 novembre, a Milano, sarà possibile acquistare capi e accessori selezionati delle due sorelle e contribuire a sostenere il Centro di Oncoematologia Pediatrica e il Centro Trapianto di Midollo Osseo della Fondazione MBBM/Ospedale San Gerardo di Monza</b>
      </p>
      <p><b>Belén e Cecilia Rodriguez</b> ci mettono la faccia, il <b>cuore</b> e anche gli <b>abiti</b>. È loro, infatti, l’idea di <i><b>Sisters Market</b></i>, un evento benefico, nato in collaborazione con <a href="https://admo.it/"><b>ADMO <i>(Associazione Donatori Midollo Osseo)</i></b></a>, in occasione del quale le due sorelle argentine <b>aprono le porte del loro guardaroba per una vendita speciale</b>.</p>
      <p><b>Dal 23 al 25 novembre</b>, presso Rue des Mille POP – UP space in via Borgonuovo 1 a Milano, sarà possibile acquistare capi e accessori selezionati personalmente dalle due showgirl e contribuire a un progetto importante, che riguarda i piccoli pazienti del San Gerardo di Monza.</p>
      <p>Il ricavato, infatti, sarò devoluto al Centro Maria Letizia Verga, che comprende il <b>Centro di Oncoematologia Pediatrica e il Centro Trapianto di Midollo Osseo</b>, della Fondazione MBBM/Ospedale San Gerardo di Monza. Una realtà importante, che rappresenta da molti anni un punto di riferimento nazionale per la cura delle leucemie ed emopatie del bambino e dell’adolescente.</p>
      <p>Il market sarà aperto per tutti e tre i giorni dalle <b>10 alle 19</b>. Per chi, oltre allo shopping charity volesse incontrare le due sorelle, Belén e Cecilia saranno presenti al Market sabato pomeriggio.</p>
      <related>
        <h4>LEGGI ANCHE</h4>
        <a href="https://www.vanityfair.it/fashion/trend-fashion/2019/11/20/sirenetta-disney-live-action-30-anni-moda-sfilate-ispirazione-mare-oceano"/>
        <a href="https://www.vanityfair.it/fashion/news-fashion/2019/11/19/lady-diana-abito-blu-john-travolta-in-vendita-asta-casa-bianca"/>
      </related>
    </article>
  </body>
</html>