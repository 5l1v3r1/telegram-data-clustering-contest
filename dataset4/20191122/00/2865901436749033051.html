<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/poljaci-zestoko-udaraju-po-srbima-iz-jagelonije-poletanovic-je-beskoristan-samo-place-i-kuka/343118"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Poljaci žestoko udaraju po Srbima iz Jagelonije: Poletanović je beskoristan, samo plače i kuka"/>
    <meta property="og:description" content="Ništa nije bolje prošao ni Mudrinski"/>
  </head>
  <body>
    <article>
      <h1>Poljaci žestoko udaraju po Srbima iz Jagelonije: Poletanović je beskoristan, samo plače i kuka</h1>
      <h2>Ništa nije bolje prošao ni Mudrinski</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Jagelonija je imala solidnu prošlu sezonu. Završili su na petom mestu Ekstraklase. U letnjem prelaznom roku su se fokusirali na dovođenje igrača sa ovdašnjeg podneblja. Kao jedan od najboljih  napadača Superlige doveden je Ognjen Mudrinski, plaćen Čukaričkom 500.000 evra. Sa oreolom iskusnog veziste stigao je nekadašnji član Crvene zvezde Marko Poletanović, posle više nego solidne role u Rusiji.</p>
      <p>Jagelonija je dovela i hrvatskog golmana iz Domžala Kršvana Santinija. Nijedan od njih nije opravdao očekivanja. Daleko od toga.</p>
      <p>Poljski mediji prilično su oštri u analizi njihovih igara. Da počenemo od Marka Poletanovića koji je odigrao sedam utakmica u Ekstraklasi. Zabeležio je dve asistencije. Međutim, taj podatak ga nije spasao kritika.<br/><b>„Ove sezone 26 – godišnji srpski vezista je potpuno beskoristan. Više plače i kuka nego što se fokusira na igru. Brzo je izgubio mesto u timu“,</b> napisao je novinar portala „przegladsportowy.pl“</p>
      <p>Ništa bolje nije prošao ni drugi, bivši član Crvene zvezde Ognjen Mudrinski. On je doveden kao krucijalno pojačanje u špicu, ali je brzo izgubio mesto, pa trener više koristi mladog Patrika Klimalu.<br/><b>„Posle prve utakmice bilo je jasno da je Jagelonija bacila 500.000 evra na Mudrinskog. Čelnicima kluba već teku suze zbog pogrešne kupovine“.</b></p>
      <p>Mudrinski je na deset mečeva ove sezone postigao jedan gol.</p>
      <p>(Foto Star Sport)</p>
      <figure>
        <img src="https://mozzartsport.com/upload/CKEditor/01.05.2019/slllavvee/14.jpg"/>
      </figure>
    </article>
  </body>
</html>