<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/trono-over-juan-luis-ciano-innamorato-di-gemma-il-gesto-sorprende/"/>
    <meta property="og:site_name" content="LaNostraTv"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Trono Over, Juan Luis Ciano innamorato di Gemma: il gesto sorprende"/>
    <meta property="og:description" content="Juan Luis di Uomini e Donne Over fa una dedica a Gemma Galgani: &quot;Ciao amore!&quot; Gemma Galgani e Juan Luis Ciano, nell'ultima puntata del Trono Over di"/>
  </head>
  <body>
    <article>
      <h1>Trono Over, Juan Luis Ciano innamorato di Gemma: il gesto sorprende</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i2.wp.com/www.lanostratv.it/wp-content/uploads/2019/11/foto_juan_luis_dedica.jpg"/>
      </figure>
      <h3>Juan Luis di Uomini e Donne Over fa una dedica a Gemma Galgani: “Ciao amore!”</h3>
      <p><b>Gemma Galgani e Juan Luis Ciano</b>, nell’ultima puntata del <b>Trono Over di Uomini e Donne</b>, hanno avuto un acceso diverbio. Difatti il cavaliere ha accettato il corteggiamento di una dama, gettando così nella disperazione più totale la <b>Galgani</b>. E ovviamente in molti sui social hanno iniziato a pensare che questa crisi avrebbe portato alla fine della loro frequentazione. Ma a quanto pare non è andata così. Difatti <b>Juan Luis</b>, giusto qualche ora fa, ha fatto un <b>gesto d’amore per Gemma Galgani</b>, lasciando tutti davvero senza parole. In pratica ha pubblicato sul social fotografico un video dal parrucchiere. E in questa circostanza si è lasciato sfuggire:</p>
      <blockquote>“Sarà (il suo barbiere) accorcia bene le basette perchè voglio che Gemma mi trovi impeccabile…Ciao Gemma, amore…”</blockquote>
      <p>Insomma pare che ormai non ci siano più dubbi: il cavaliere sudamericano fa davvero sul serio con la donna. Stavolta quest’ultima avrà davvero delle serie possibilità di fidanzarsi? Per ora pare seriamente ci siano tutti i presupposti per il suo personale lieto fine.</p>
      <h3>Tina Cipollari insidia l’amore tra Juan Luis e Gemma? Il gesto</h3>
      <p><b>Juan Luis Ciano e Gemma Galgani</b>, nonostante i vari ‘gufi’, sembra davvero nutrano l’uno per l’altra un sentimento forte e sincero. E a riprova di questo è arrivata via social la dedica di lui alla dama, la quale sarà al settimo cielo. Tuttavia molti fan di <b>Uomini e Donne Over</b> hanno notato un piccolo particolare che potrebbe turbare seriamente il sonno della dama di origini piemontesi. Cos’è successo stavolta? In pratica la verace ed effervescente opinionista <b>Tina Cipollari</b> ha iniziato a seguire su instagram <b>Juan Luis</b>. Un gesto che sicuramente non farà piacere a <b>Gemma</b>, la quale ha avuto molto da ridire pure sul <b><a href="https://www.lanostratv.it/2019/11/uomini-e-donne-juan-luis-accetta-la-proposta-di-tina-gemma-furiosa/">loro ballo in trasmissione</a></b>. Che l’opinionista stia cercando semplicemente di irritare la sua rivale storica?</p>
      <h3>Anticipazioni Trono Over di Uomini e Donne: Gemma Galgani e Juan Luis pronti a lasciare?</h3>
      <p>Domani pomeriggio è prevista una nuova <b>registrazione di Uomini e Donne Over</b>. E tanti fan del dating, visto <b>l’ultimo gesto fatto da Juan Luis Ciano per Gemma Galgani</b>, si sono detti quasi sicuri che proprio durante la registrazione potrebbero anche annunciare l’intenzione di lasciare il programma per frequentarsi a telecamere spente. Andrà davvero così? Chissà, intanto potrebbe far felice la De Filippi visto che dopo la frequentazione andata male con Jean Pierre pare <b><a href="https://www.lanostratv.it/2019/11/news-uomini-e-donne-maria-avverte-gemma-galgani-se-non-scegli/">le abbia dato un ultimatum</a></b>: <i>“O trovi un uomo al più presto o abbandoni il programma…”</i></p>
    </article>
  </body>
</html>