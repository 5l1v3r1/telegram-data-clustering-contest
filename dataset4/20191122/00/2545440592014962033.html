<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/ingiltere-deaslilarin-yetim-cocuklarini-suriyeden-geri-getiriyor-/1652492"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="İngiltere, DEAŞ'lıların yetim çocuklarını Suriye'den geri getiriyor"/>
    <meta property="og:description" content="İngiltere, öldürülen İngiliz vatandaşı DEAŞ üyelerinin Suriye'de kalan çocuklarını ülkeye getirme kararı aldı."/>
  </head>
  <body>
    <article>
      <h1>İngiltere, DEAŞ'lıların yetim çocuklarını Suriye'den geri getiriyor</h1>
      <h2>İngiltere, öldürülen İngiliz vatandaşı DEAŞ üyelerinin Suriye'de kalan çocuklarını ülkeye getirme kararı aldı.</h2>
      <address><time datetime="2019-11-22T00:00:00+00:00">22 Nov 2019</time> by <a rel="author">Hasan Esen  </a></address>
      <h4>Londra</h4>
      <p><b>Dışişleri Bakanı Dominic Raab</b>, konuya ilişkin açıklamasında, "Eve dönüşlerine olanak sağladık, çünkü yapılacak en doğru şey buydu." dedi. </p>
      <p>Çocukların normal hayatlarına dönmeleri için desteklenmeleri gerektiğini vurgulayan Raab, "Bu masum, yetim çocuklar hiçbir zaman savaşın dehşetine maruz kalmamalıydı." ifadesini kullandı.</p>
      <p>Güvenlik nedeniyle isimleri açıklanmayan çocuklar, daha önce DEAŞ'ın kontrol ettiği bölgelerden İngiltere'ye getirilecek ilk İngiliz vatandaşları olacak.</p>
      <p>Suriye'deki kamplarda İngiliz vatandaşı 25 kadın ve çoğu 5 yaşından küçük 60'tan fazla çocuk bulunduğu belirtiliyor.</p>
      <p>İngiltere, önceleri güvenlik kaygılarını gerekçe göstererek çocuklar dahil kendi vatandaşlarını geri almada isteksiz davransa da Raab, geçen ay, yetim ve yanında yetişkin olmayan çocukları getirmeyi değerlendirdiklerini duyurmuştu.</p>
      <p>Daha önce de Fransa, Almanya, Norveç ve Danimarka az sayıdaki çocuğu geri almıştı.</p>
      <related>
        <a href="https://www.aa.com.tr/tr/dunya/ingiltere-deaslilarin-yetim-cocuklarini-suriyeden-geri-getiriyor-/1652492"/>
        <a href="https://www.aa.com.tr/tr/dunya/washingtondaki-panelde-turkiyenin-terorle-mucadelesine-destek/1652423"/>
        <a href="https://www.aa.com.tr/tr/dunya/unicef-ypg-pkknin-hapiste-tuttugu-cocuklarin-akibetini-arastiriyor/1652105"/>
        <a href="https://www.aa.com.tr/tr/dunya/cinsel-istismarla-suclanan-prens-andrew-kamusal-gorevlerini-birakti/1651959"/>
        <a href="https://www.aa.com.tr/tr/dunya/ingiliz-lider-swinsondan-brexit-durdurup-50-milyar-sterlin-gelir-saglama-vaadi/1651174"/>
        <a href="https://www.aa.com.tr/tr/dunya/rusya-disisleri-bakanligi-israilin-eylemleri-suriyedeki-durumu-kotulestiriyor/1651113"/>
      </related>
    </article>
  </body>
</html>