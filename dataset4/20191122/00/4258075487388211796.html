<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/horoscope/articles/how-can-your-palm-say-if-you-are-of-weak-in-nature-dgtl-1.1073199"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-22T00:05:00+00:00"/>
    <meta property="og:title" content="হাতের তালুর ধরন দেখে বলা যায় আপনি খুব দুর্বল স্বভাবের কি না"/>
    <meta property="og:description" content="কপাল ও হাতের তালু দেখে ভাগ্যের অনেকটাই বলে দেওয়া সম্ভব বলে মানা হয়। সব মানুষের কপালে লেখা থাকে তার ভাগ্যের ভাল-খারাপ পুরোটাই।"/>
  </head>
  <body>
    <article>
      <h1>হাতের তালুর ধরন দেখে বলা যায় আপনি খুব দুর্বল স্বভাবের কি না</h1>
      <address><time datetime="2019-11-22T00:05:00+00:00">22 Nov 2019, 00:05</time> by <a rel="author">নিজস্ব সংবাদদাতা</a></address>
      <figure>
        <img src="https://t.t2online.co.in/unsafe/smart/https://images.anandabazar.com/polopoly_fs/1.1073201.1574263324!/image/image.jpg"/>
      </figure>
      <p>কপাল ও হাতের তালু দেখে ভাগ্যের অনেকটাই বলে দেওয়া সম্ভব বলে মানা হয়। সব মানুষের কপালে লেখা থাকে তার ভাগ্যের ভাল-খারাপ পুরোটাই। প্রত্যেক মানুষের হাতের রেখা দেখেও বলা যায় তার জীবনযাত্রা কেমন হবে। তবে জ্যোতিষবিদরা এটাও মানেন যে শুধু হাতের রেখা নয়, হাতের তালুর রং দেখেও বলে দেওয়া যায় অনেক কিছুই।</p>
      <p>যদি নিজের স্বভাবের অজানা দিকের সঙ্গে পরিচয় করতে চান তা হলে নিজেই নিজের হাতের তালুর রং দেখে বুঝে নিন যে আপনি কেমন স্বভাবের, আপনার স্বভাবের মধ্যে কোথাও দুর্বলতা আছে কি না।</p>
      <p>সাদা ফ্যাকাসে রঙের তালু</p>
      <p>হাতের তালুর রং যদি ফ্যাকাসে প্রকৃতির হয় তা হলে জানতে হবে যে এরা খুবই কৌতূহলী স্বভাবের। কাজের প্রতি এরা বেশ অলস। যে কোনও কাজ করতেই এদের আলসেমি প্রকাশ পায়।</p>
      <p>
        <b>আরও পড়ুন: <a href="https://www.anandabazar.com/horoscope/articles/what-do-fingers-of-a-man-tell-about-his-love-life-dgtl-1.1071890">পুরুষের হাতের আঙুল ও নারীর প্রতি ভালবাসা</a></b>
      </p>
      <p>লালচে রঙের হাতের তালু</p>
      <p>যাদের হাতের তালু লালচে রঙের, তাঁদের ওপর মা লক্ষ্মীর কৃপা থাকে প্রবল ভাবে। এরা জীবনে সব রকম সুখ ভোগ করতে পারে। টাকাপয়সার অভাব খুব একটা থাকে না। এদের ভাগ্য সবসময় তুঙ্গে। তবে এরা খুব তাড়াতাড়ি রেগে যায়।</p>
      <p>গোলাপি হাতের তালু</p>
      <p>গোলাপি রঙের হাতের তালুর ব্যক্তিরা খুব রাগী হয়। যে কোনও সিদ্ধান্ত নিতে এদের প্রচুর দেরি হয়। এদের পরিচয় এদের পরিশ্রম। এরা সহজেই মানুষকে আপন করতে পারে।</p>
      <p>হলুদ রঙের তালু</p>
      <p>যদি হাতের তালু হলুদ রঙের হয় তা হলে জানতে হবে যে এরা প্রচুর রোগের শিকার হবে। এরা খুব দুর্বল প্রকৃতির হয়। বিপরীত লিঙ্গের প্রতি এরা তাড়াতাড়ি আকৃষ্ট হয়। নিজের শরীরের প্রতি সচেতন থাকতে হবে।</p>
    </article>
  </body>
</html>