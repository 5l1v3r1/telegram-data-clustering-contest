<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200418"/>
    <meta property="og:site_name" content="মানবজমিন"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="‘মা হওয়ার পর কেউ ছবিতে নিচ্ছে না’"/>
    <meta property="og:description" content="বলিউড অভিনেত্রী নেহা ধুপিয়াকে আজকাল শুধু চ্যাট  শোয়ের সঞ্চালনা করতেই দেখা যায়। কয়েক বছর আগেও বলিউডের বিভিন্ন ছবিতে অভিনয় করলেও এখন তার হাতে কোনও ছবিই নেই। আর মা হওয়ার পর থেকেই নাকি তার কাছে কোনও ছবির প্রস্তাব আর আসছে না। সম্প্রতি এক সাক্ষাৎকারে এমন তথ্যই জানান নেহা। নেহা জানান, মা হওয়ার পর কেউ ছবিতে নিচ্ছে না। এমনকী ওজন বাড়ায়,  ট্রোলের শিকারও হয়েছেন তিনি। নেহার কথায়, প্রথমত বসে থেকে কাজের জন্য কেউ অপেক্ষা করতে পারে না। আমাদের প্রত্যেকেরই ভিন্ন প্ল্যাটফর্ম রয়েছে। দ্বিতীয়ত, মা হওয়ার পরে মানুষের অন্য ধারণা তৈরি হয়। আমি শেষ ‘তুমহারি সুল্লু’ ছবিতে অভিনয় করেছিলাম। সেই ছবির জন্য অ্যাওয়ার্ডও পেয়েছি। কিন্তু তা সত্ত্বেও আমি ছবির তেমন কোনও প্রস্তাবই পাচ্ছি না। আপাতত একটি ওয়েব শোয়ের জন্য কথাবার্তা চলছে। তো সেটা দেখা যাক কী হয়। ২০১৮ সালে নেহা এক শিশুকন্যার জন্ম দেন। নাম রাখেন মেহের। এই বছর অমৃতসরের স্বর্ণমন্দিরে মেহেরের প্রথম জন্মদিন পালন করেন নেহা ও তার স্বামী অঙ্গদ। নেহা আরো বলেন, আমি অন্তঃসত্ত্বা হওয়ার পরে কোনও নিরাপত্তাহীনতা ছিল না। সন্তান জন্ম দেওয়ার পর চেহারা নিয়ে নানা কথা শুনেছি। আমি বলছি না ওজন কমানোর দরকার আছে। কোনটা…"/>
  </head>
  <body>
    <article>
      <h1>‘মা হওয়ার পর কেউ ছবিতে নিচ্ছে না’</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">বিনোদন ডেস্ক</a></address>
      <p>বলিউড অভিনেত্রী নেহা ধুপিয়াকে আজকাল শুধু চ্যাট  শোয়ের সঞ্চালনা করতেই দেখা যায়। কয়েক বছর আগেও বলিউডের বিভিন্ন ছবিতে অভিনয় করলেও এখন তার হাতে কোনও ছবিই নেই। আর মা হওয়ার পর থেকেই নাকি তার কাছে কোনও ছবির প্রস্তাব আর আসছে না। সম্প্রতি এক সাক্ষাৎকারে এমন তথ্যই জানান নেহা। নেহা জানান, মা হওয়ার পর কেউ ছবিতে নিচ্ছে না। এমনকী ওজন বাড়ায়,  ট্রোলের শিকারও হয়েছেন তিনি। নেহার কথায়, প্রথমত বসে থেকে কাজের জন্য কেউ অপেক্ষা করতে পারে না। আমাদের প্রত্যেকেরই ভিন্ন প্ল্যাটফর্ম রয়েছে।</p>
      <p>দ্বিতীয়ত, মা হওয়ার পরে মানুষের অন্য ধারণা তৈরি হয়। আমি শেষ ‘তুমহারি সুল্লু’ ছবিতে অভিনয় করেছিলাম। সেই ছবির জন্য অ্যাওয়ার্ডও পেয়েছি। কিন্তু তা সত্ত্বেও আমি ছবির তেমন কোনও প্রস্তাবই পাচ্ছি না। আপাতত একটি ওয়েব শোয়ের জন্য কথাবার্তা চলছে। তো সেটা দেখা যাক কী হয়। ২০১৮ সালে নেহা এক শিশুকন্যার জন্ম দেন। নাম রাখেন মেহের। এই বছর অমৃতসরের স্বর্ণমন্দিরে মেহেরের প্রথম জন্মদিন পালন করেন নেহা ও তার স্বামী অঙ্গদ। নেহা আরো বলেন, আমি অন্তঃসত্ত্বা হওয়ার পরে কোনও নিরাপত্তাহীনতা ছিল না। সন্তান জন্ম দেওয়ার পর চেহারা নিয়ে নানা কথা শুনেছি। আমি বলছি না ওজন কমানোর দরকার আছে। কোনটা ঠিক, সে ব্যাপারে প্রত্যেকের নিজস্ব ধারণা রয়েছে। আমার মনে আছে এক নারী সাংবাদিক আমার ওজন  বেড়ে যাওয়া নিয়ে ট্রোল করেছিলেন। আমিও তার জবাব দিয়েছিলাম। একজন নতুন মা-কে তার ওজন নিয়ে এই ধরনের কথা বলা ঠিক নয়।</p>
      <p>এই বিভাগের সর্বাধিক পঠিত</p>
    </article>
  </body>
</html>