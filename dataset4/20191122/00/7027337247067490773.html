<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699557/%D8%AE%D8%B3%D8%A7%D8%B1%D8%AA-%D9%82%D8%B7%D8%B9%DB%8C-%D8%A7%DB%8C%D9%86%D8%AA%D8%B1%D9%86%D8%AA-%D8%AF%D8%B1-%D8%A7%DB%8C%D8%B1%D8%A7%D9%86-%D8%B1%D9%88%D8%B2%DB%8C-369-%D9%85%DB%8C%D9%84%DB%8C%D9%88%D9%86-%D8%AF%D9%84%D8%A7%D8%B1%DA%86%D9%87-%D8%A7%D8%B5%D9%86%D8%A7%D9%81%DB%8C-%D8%AE%D8%B3%D8%A7%D8%B1%D8%AA-%D8%AF%DB%8C%D8%AF%D9%87%E2%80%8E%E2%80%8C%D8%A7%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="خسارت قطعی اینترنت در ایران: روزی 369 میلیون دلار/چه اصنافی خسارت دیده‎‌اند"/>
    <meta property="og:description" content="میزان خسارت ناشی از هر روز قطعی اینترنت در ایران مبلغی معادل ۳۶۹ میلیون دلار آمریکا برابر با ۴۳۰۰میلیارد تومان برآورد شده‌است"/>
  </head>
  <body>
    <article>
      <h1>خسارت قطعی اینترنت در ایران: روزی 369 میلیون دلار/چه اصنافی خسارت دیده‎‌اند</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">عصر ايران</a></address>
      <p>
        <b>میزان خسارت ناشی از هر روز قطعی اینترنت در ایران مبلغی معادل ۳۶۹ میلیون دلار آمریکا برابر با ۴۳۰۰میلیارد تومان برآورد شده‌است</b>
      </p>
      <figure>
        <img src="https://cdn.asriran.com/files/fa/news/1398/9/1/1039440_675.jpg"/>
      </figure>
      <p> </p>
      <p>به گزارش عصر ایران،  نت بلاک که یک وبسایت معتبر در زمینه آزادی استفاده از اینترنت در جهان است و به‌طور لحظه‌ای بهره‌مندی مناطق مختلف جهان را از شبکه جهانی اینترنت رصد می‌کند، میزان خسارت ناشی از هر روز قطعی اینترنت را در ایران مبلغی معادل ۳۶۹ میلیون دلار آمریکا برابر با ۴۳۰۰میلیارد تومان تخمین زده است.   <b>چه اصنافی از قطع اینترنت زیان دیده‌اند؟</b> بنا به گزارش ها قطع شدن اینترنت بنا بر آنچه در خبرها آمده، خساراتی را به بار آورده است که برخی از آنها به شرح زیر است: -قطع اینترنت باعث تعطیلی برخی از آژانس‌های مسافرتی، هواپیمایی و تورهای گردشگری در ایران شده است.<br/><br/>- قطع اینترنت باعث کسادی در بازار سینماها شده است به طوری که فروش فیلم ها تا 60 درصد کاهش داشته است*. -قطع اینترنت باعث تعطیلی اکثر صرافی ها و همچین کارگزاران بورس و معامله گران آنلاین شده است.<br/><br/>- شرکت های دانش بنیان و استارت آپها عملاً به حالت تعطیلی درآمده و زیان قایل توجهی دیده اند. <br/><br/>- زیان صنعت قطعه‌ سازی در پی قطع اینترنت و بی‌اعتمادی شرکای خارجی به دلیل تاخیر در نقل‌وانتقالات بانکی.<br/><br/>- همچنین بسیاری از کسب و کارهای خرد که از طریق تلگرام امرار معاش می کردند در تنگنا و قطع معیشت روبرو هستند.<br/><br/>- رسانه ها اعم از روزنامه و رسانه های الکترونیکی و سایت ها نیز با مشکلات عدیده ای مواجه هستند. البته از دیروز صبح خبر اتصال اینترنت را در شهرهایی که آرامش برقرار شده اعلام کردند که تا الان تنها چند استان و شهر  به اینترنت متصل شده‌اند.  *براساس گزارش ایلنا فروش فیلم های در حال اکران از ۱۸ الی ۲۳ آبان در سراسر کشورحدود ۶ میلیارد تومان بود، اما در هفته ای که اینترنت قطع بود از ۲۴ الی ۳۰ آبان کل فروش به ۳ میلیارد و ۱۴۳ میلیون تومان در کل کشور رسید.</p>
    </article>
  </body>
</html>