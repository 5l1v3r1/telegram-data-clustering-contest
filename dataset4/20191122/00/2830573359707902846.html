<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/basket/nba/2019/11/22-63630436/nba_giannis_e_un_gigante_melli_vince_ancora/"/>
    <meta property="og:site_name" content="Tuttosport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Nba, Giannis è un gigante: Melli vince ancora"/>
    <meta property="og:description" content="Serata da MVP per il greco nella sesta vittoria consecutiva di Milwaukee. Bene anche l'italiano, al terzo successo di seguito con New Orleans"/>
  </head>
  <body>
    <article>
      <h1>Nba, Giannis è un gigante: Melli vince ancora</h1>
      <h2>Serata da MVP per il greco nella sesta vittoria consecutiva di Milwaukee. Bene anche l'italiano, al terzo successo di seguito con New Orleans</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p><b>TORINO</b> - Ancora un successo nella notte <a href="https://www.tuttosport.com/news/basket/nba/2019/11/20-63566234/nba_lebron_james_fa_la_storia_tripla_doppia_contro_tutte_le_squadre/"><b>Nba</b></a> per i Bucks, che superano senza grossi problemi i Blazers e conquistano così il sesto successo in fila. Mvp dell'incontro un <b>Giannis Antetokounmpo</b> in grande spolvero, che trascina i compagni di squadra e chiude in tripla doppia per la seconda volta in stagione, la sedicesima in carriera (il doppio di qualsiasi altro giocatore della storia di Milwaukee). È lui il protagonista indiscusso di questo successo, aggiungendo anche 19 rimbalzi e 15 assist (nuovo massimo della sua carriera,  cifre eguagliate in una singola partita nella storia Nba soltanto da Wilt). Inutili per Portland i 37 punti, 10 assist, 6 rimbalzi e 5 triple di CJ McCollum.</p>
      <h3>Nba, tutti i risultati della notte</h3>
      <p>Nell'altra partita arriva la terza vittoria consecutiva per i <b>New Orleans Pelicans</b>, che passano a <b>Phoenix</b> in un match molto complicato. In questo caso l'uomo decisivo è stato <b>Brandon Ingram</b>, che dopo un primo tempo da 1/7 al tiro riesce a riscattarsi nel finale, chiudendo con 28 punti, 8 rimbalzi, 5 assist e +21 di plus/minus. Entra bene nel secondo tempo <a href="https://www.tuttosport.com/news/basket/nba/2019/11/18-63491728/nba_lebron_james_trascina_i_lakers_vittoria_per_i_pelicans_di_melli/"><b>Nicolò Melli</b></a>, con 9 punti nei suoi 21 minuti complessivi sul parquet (2 triple a segno su 3 tentativi, 5 rimbalzi e 3 assist). Questi i risultati delle due gare Nba disputate nella notte italiana: Milwaukee Bucks-Portland Trail Blazers 137-129, Phoenix Suns-New Orleans Pelicans 121-124.</p>
      <figure>
        <video src="http://media.tuttosport.com/omnisport/2019/10/18/18102019_IT_PERFORM_VIERI_NBA_IV_1571426765116_1065.mp4"/>
        <figcaption>NBA, Vieri: "Tiferò sempre per LeBron, ma..."</figcaption>
      </figure>
      <related>
        <a href="https://www.tuttosport.com/news/basket/nba/2019/11/18-63491728/nba_lebron_james_trascina_i_lakers_vittoria_per_i_pelicans_di_melli/"/>
        <a href="https://www.tuttosport.com/archivio/basket/nba"/>
        <a href="https://www.tuttosport.com/news/basket/nba/2019/11/21-63599292/nba_belinelli_ne_fa_10_ma_san_antonio_ancora_ko_storico_doncic/?related_news"/>
        <a href="https://www.tuttosport.com/news/basket/nba/2019/11/20-63566234/nba_lebron_james_fa_la_storia_tripla_doppia_contro_tutte_le_squadre/?related_news"/>
        <a href="https://www.tuttosport.com/news/basket/nba/2019/11/19-63528181/nba_ko_da_ex_per_gallinari_fallisce_il_tiro_della_vittoria_contro_i_clippers/?related_news"/>
        <a href="https://www.tuttosport.com/news/basket/nba/2019/11/18-63491728/nba_lebron_james_trascina_i_lakers_vittoria_per_i_pelicans_di_melli/?related_news"/>
      </related>
    </article>
  </body>
</html>