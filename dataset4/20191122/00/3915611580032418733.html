<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svethardware.cz/uber-bude-odposlouchavat-jizdu-autem-v-zajmu-bezpecnosti/50694"/>
    <meta property="og:site_name" content="Svethardware.cz"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Uber bude odposlouchávat jízdu autem v zájmu bezpečnosti"/>
    <meta property="og:description" content="Aby bylo více důkazů pro řešení případných incidentů mezi řidičem a pasažérem služby Uber, bude zavedena možnost nahrávání audio záznamu celé jízdy. Zatím má být k dispozici pro vybrané země."/>
  </head>
  <body>
    <article>
      <h1>Uber bude odposlouchávat jízdu autem v zájmu bezpečnosti</h1>
      <h2>Aby bylo více důkazů pro řešení případných incidentů mezi řidičem a pasažérem služby Uber, bude zavedena možnost nahrávání audio záznamu celé jízdy. Zatím má být k dispozici pro vybrané země.</h2>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.svethardware.cz/milan-surkala/autor/" target="_blank">Milan Šurkala</a></address>
      <p>Taxislužba <b>Uber</b> chce vyzkoušet nový způsob, jak zajistit větší bezpečí pasažérů. Pouhé hodnocení řidiče bude doplněno o nahrávku audio záznamu průběhu jízdy, což má dopomoci k získání více důkazů pro řešení případných incidentů. Spolu s tím pochopitelně rostou obavy o zachování soukromí. Společnost to chce řešit tak, že audio záznam nebude povinný, ale pasažéři jej budou moci aktivovat dobrovolně. Další vlastností bude to, že si záznam nebude moci přehrát ani řidič, ale ani pasažér, který ho nahrál, a k dispozici bude jen operátorům Uberu při řešení incidentů.<br/> </p>
      <figure>
        <img src="https://www.svethardware.cz/uber-bude-odposlouchavat-jizdu-autem-v-zajmu-bezpecnosti/50694/img/uber-logo.JPG"/>
      </figure>
      <p> <br/>Nahraný záznam odesílá pasažér spolu s hodnocením jízdy. Test nové funkce začne v Latinské Americe v průběhu prosince, do dalších zemí se dostane později. Služba tak cílí na větší ochranu zejména u žen, bylo zde totiž nemálo případů stížností na sexuální obtěžování ze strany řidičů. Připomeňme ještě, že před dvěma měsíci se do aplikace dostala funkce <a href="https://www.svethardware.cz/uber-bude-detekovat-nehody-pomoci-senzoru-telefonu/50187">RideCheck</a>, která na základě akcelerometru a dalších senzorů v telefonu může pomoci s přivoláním pomoci v případě nehody.<br/> </p>
      <footer>Zdroj: <a href="https://www.digitaltrends.com/news/uber-audio-recording-feature-to-increase-safety/">digitaltrends.com</a>, <a href="https://www.techspot.com/news/82858-uber-soon-record-audio-during-rides-safety.html">techspot.com</a></footer>
    </article>
  </body>
</html>