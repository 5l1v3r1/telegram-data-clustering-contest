<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3384159/tum-belediyelerin-sorunlariyla-ilgilenecegiz"/>
    <meta property="og:site_name" content="Milli Gazete"/>
    <meta property="article:published_time" content="2019-11-22T00:30:00+00:00"/>
    <meta property="og:title" content="Tüm belediyelerin sorunlarıyla ilgileneceğiz"/>
    <meta property="og:description" content="Saadet Partisi Mahalli İdarelerden Sorumlu Genel Başkan Yardımcısı Mahmut Arıkan, “Arkadaşlarımızla toplantı yapacağız, komisyonlar oluşturacağız” dedi."/>
  </head>
  <body>
    <article>
      <h1>Tüm belediyelerin sorunlarıyla ilgileneceğiz</h1>
      <h2>Saadet Partisi Mahalli İdarelerden Sorumlu Genel Başkan Yardımcısı Mahmut Arıkan, “Arkadaşlarımızla toplantı yapacağız, komisyonlar oluşturacağız” dedi.</h2>
      <address>
        <time datetime="2019-11-22T00:30:00+00:00">22 Nov 2019, 00:30</time>
      </address>
      <p>Saadet Partisi Mahalli İdarelerden Sorumlu Genel Başkan Yardımcılığı görevine getirilen Mahmut Arıkan, yaptığı açıklamada, Türkiye’deki bütün belediyelerin sorunları ve çözüm yolları ile ilgili teşkilatlarla beraber çalışmalarda bulunacaklarını kaydederek, “Şu anda Türkiye’de 23 tane belediye başkanımız var. 200’e yakın da meclis üyelerimiz mevcut. Bunlarla alakalı çalışmalarımızı yapacağız. Tabi 81 ilin, 900’den fazla ilçenin tüm belediyelerin sorunlarıyla mücadele vereceğiz. Arkadaşlarımızla toplantı yapacağız, komisyonlar oluşturacağız” dedi.</p>
      <h3>HANIMEFENDİYE YAPILANI TASVİP ETMEMİZ MÜMKÜN DEĞİL</h3>
      <p>“Türkiye’de maalesef insanlar mutsuz, huzursuz, insanların gelecekle alakalı çok ciddi endişeleri söz konusu” diyen Arıkan, “Ekonomik anlamda çok ciddi bir çıkmaz içerisindeyiz. 50 yıllık mücadelemizdeki uyarılarımızı nasıl yaptıysak bundan sonrası için de uyarılarımızı yapacağız” ifadelerini kullandı. Türkiye’nin en önemli sorununun kutuplaşma olduğunu ifade eden <b>Saadet Partisi Genel Başkan Yardımcısı Mahmut Arıkan</b>, bundan önce olduğu gibi bundan sonra da yanlışa ‘yanlış’ deme cesaretini göstermeye devam edeceklerini vurguladı.</p>
      <p>Arıkan sözlerini şöyle sürdürdü:</p>
      <p>“Biz bu kutuplaşma hadisesini aşmadığımız müddetçe bu sorunların daha da büyüyerek devam edeceği kanaatindeyiz. Mecliste Cumhuriyet Halk Partisi milletvekili tarafından AK Parti Grup Başkanvekili bir hanımefendiye yapılanı da tasvip etmemiz mümkün değil.”</p>
    </article>
  </body>
</html>