<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/world/articles/0,7340,L-3774273,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="יוון סוגרת שעריה למבקשי מקלט: מגדילה את מכסת פקחי הגבולות"/>
    <meta property="og:description" content="הממשלה אישרה תוספת של 1,200 פקחים בגבול טורקיה ובאיי המדינה ואת שדרוג מערך הסיורים הימיים. &quot;אלו המתקבלים בברכה ביוון הם אלו שאנחנו נבחר&quot;"/>
  </head>
  <body>
    <article>
      <h1>יוון סוגרת שעריה למבקשי מקלט: מגדילה את מכסת פקחי הגבולות</h1>
      <h2>הממשלה אישרה תוספת של 1,200 פקחים בגבול טורקיה ובאיי המדינה ואת שדרוג מערך הסיורים הימיים. "אלו המתקבלים בברכה ביוון הם אלו שאנחנו נבחר"</h2>
      <address><time datetime="2019-11-22T00:00:00+00:00">22 Nov 2019</time> by <a rel="author">שירות כלכליסט</a></address>
      <p>יוון הודיעה היום (ו') כי היא מגדילה את מכסת פקחי הגבולות במדינה במטרה "לסגור את הדלת" בפני מהגרים שאינם רשאים להישאר. זהו הצעד האחרון עד עתה הנלקח במטרה להקשיח עמדות נגד מבקשי מקלט מאז שחלה עלייה חדה במספרם.</p>
      <p>ראש הממשלה, קיריאקוס מיצוטקיס אמר לפרלמנט כי הוא אישר את שכירתם של עוד 400 פקחי גבולות בגבולה היבשתי של יוון עם טורקיה ועוד 800 נוספים באיי המדינה. בנוסף אמר, כי יוון תשדרג את מערך פעולות הסיור הימי שלה. ברביעי, הממשלה השמרנית הודיעה על תוכניותיה לסגור מחנות פליטים צפופים על האיים ולהחליף אותם במרכזי כליאה בעלי יותר הגבלות.</p>
      <p>בין השנים 2015-2016 יהייתה יוון השער הראשי לכניסה לאיחוד האירופי עבור יותר ממיליון בני אדם שנמלטו מאזורי עימות. בזמן האחרון נרשמה עלייה במספר המהגרים והפליטים הנכנסים ליוון דרך שכנתה, טורקיה, ויותר מ-37 אלף אנשים דחוסים בתוך מתקנים על איים אשר פועלים הרבה מעבר ליכולתם.</p>
      <p>"אלו המתקבלים בברכה ביוון הם אלו שאנחנו נבחר. אלו שאינם מתקבלים בברכה יוחזרו". אמר מצוטקיס. "נסגור את הדלת בפני סחר בבני אדם לצמיתות, לאלו המבקשים להיכנס למרות שאינם זכאים למקלט".</p>
      <figure>
        <img src="https://images1.calcalist.co.il/PicServer3/2016/05/10/606311/13_l.jpg"/>
        <figcaption>מחנה פליטים ביוון <br/>צילום: רויטרס</figcaption>
      </figure>
    </article>
  </body>
</html>