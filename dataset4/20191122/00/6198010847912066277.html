<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/uomini-e-donne-giulio-raselli-deluso-da-giovanna-interviene-sperti/"/>
    <meta property="og:site_name" content="LaNostraTv"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Uomini e Donne, Giulio Raselli deluso da Giovanna: interviene Sperti"/>
    <meta property="og:description" content="Giovanna Abate fa una battuta su Carlo di Uomini e Donne: la dura reazione di Giulio E' appena finita anche quest'ultima puntata settimanale del Trono"/>
  </head>
  <body>
    <article>
      <h1>Uomini e Donne, Giulio Raselli deluso da Giovanna: interviene Sperti</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i0.wp.com/www.lanostratv.it/wp-content/uploads/2019/11/foto_giulio_raselli_scelta_trono_classico.jpg"/>
      </figure>
      <h3>Giovanna Abate fa una battuta su Carlo di Uomini e Donne: la dura reazione di Giulio</h3>
      <p>E’ appena finita anche quest’ultima puntata settimanale del <b>Trono Classico di Uomini e Donne</b>. E ad aver fatto molto discutere è stato ancora una volta <b>Giulio Raselli</b>, il quale ha continuato a bisticciare senza sosta con le sue due corteggiatrici: Giulia D’Urso e <b>Giovanna Abate</b>. Quest’ultima, durante la puntata odierna di <b>UeD</b>, ha anche fatto una battuta sul <b>nuovo tronista Carlo Pietropoli</b>, asserendo che quasi quasi lo corteggerebbe. Una battuta che ha fatto ingelosire Giulio, il quale, rivolgendosi alla sua corteggiatrice, ha voluto farle sapere quanto segue: <i>“La battutina su Carlo l’ho trovata fuori luogo…Tu non dovresti nemmeno dirlo per scherzo per il percorso che hai con me…”</i> Ovviamente Giovanna si è subito difesa, confessando di aver semplicemente fatto una battuta di spirito, tranquillizzando un po’ tutti sul fatto di non avere la minima intenzione di corteggiarlo. Ma Giulio, nonostante la spiegazione, è rimasto fermo sulle sue posizioni: <i>“Allora la prossima volta stai zitta che fai miglior figura…”</i></p>
      <h3>Uomini e Donne oggi, Gianni Sperti difende Giovanna Abate: “Lei non può provocare?”</h3>
      <p>Dopo questo serrato botta e risposta tra<b> Giulio Raselli e Giovanna Abate</b>, ha voluto dire la sua anche il popolare opinionista <b>Gianni Sperti</b>, il quale ha dichiarato senza tanti peli sulla lingua:</p>
      <blockquote>“Io non capisco una cosa…Tu (riferendosi a Giulio) puoi provocare, mentre lei no? Tu sei il primo provocatore…E loro non lo possono fare?”</blockquote>
      <p>Il tronista di <b>Uomini e Donne</b> ha quindi voluto rispondergli immediatamente: <i>“Questa battuta l’ha fatta anche in esterna…Quindi l’ha fatta anche prima di vedere l’esterna di Giulia oggi in puntata…”</i> Per tale ragione il ragazzo ha insinuato il dubbio che questa non sia una provocazione, ma un’ammissione del fatto che la ragazza possa essere attratta seriamente dal suo rivale.</p>
      <h3>Giulio Raselli si schiera dalla parte di Giulia D’Urso a UeD: Giovanna Abate delusa</h3>
      <p>Anche oggi in puntata <b>Giulia D’Urso</b> è stata al centro di furiose polemiche. Difatti <b><a href="https://www.lanostratv.it/2019/11/uomini-e-donne-oggi-giulio-raselli-finge-arriva-una-segnalazione/">sono arrivate delle segnalazioni</a></b> su un suo presunto legame con il tronista. Segnalazioni prontamente smentite dai diretti interessati. Tuttavia <b>Giovanna Abate di Uomini e Donne</b> non ha nascosto tutta la sua delusione nei confronti del tronista nel vederlo così impegnato a difendere le due sue rivali. Per tale ragione la ragazza ha ripetuto più volte l’intenzione di voler abbandonare il programma.</p>
    </article>
  </body>
</html>