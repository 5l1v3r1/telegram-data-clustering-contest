<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://burunen.ru/site/news?id=30120"/>
    <meta property="og:site_name" content="БУРЯАД YНЭН"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="​Улаан-Үдэ – Сотниково гэһэн 178-дахи шэнэ маршрут байгуулагдаба"/>
    <meta property="og:description" content="Байгша оной ноябриин 30-һаа тэрэ ябажа эхилхэ"/>
  </head>
  <body>
    <article>
      <h1>​Улаан-Үдэ – Сотниково гэһэн 178-дахи шэнэ маршрут байгуулагдаба</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Буряад Уласай Тээбэриин, элшэ хүсэнэй болон харгын ажахы хүгжөөлгын яаман ажаһуугшадай хандалгаар Улаан-Үдэ – Сотниково гэһэн 178-дахи шэнэ маршрут байгуулба. Ноябриин 30-да энэ маршрут ябажа эхилхэ.</p>
      <p>- Улаан-Үдэ – Сотниково гэһэн 178-дахи маршрут Улаан-Үдын Балтахинова, 30 (магазин "Крона") гудамжаһаа - Куйбышева - Смолина -Советская - Ленина - Сухэ-Батора - Смолина - Борсоева - Иволгинская – Кабанская гудамжануудаар – Сотниково хүрэхэ, - гэжэ тээбэриин яаманда тэмдэглэбэ.</p>
      <p>Тиихэдэ үглөөнэй 6.30-һаа 9.00 болотор – 10 минутын зайтайгаар, 9-00 -17-00 сагта 30 минутын зайтайгаар, 17-00-һаа 19-00 болотор 10 минутын зайтайгаар, 19-00 - 21-30 сагта минутын зайтайгаар ябаха.</p>
      <p>«Улаан-Үдэ – Сотниково» гэһэн 178-дахи маршрудта хүдэлхэ үнэмшэлгэ абаха мүрысөөндэ «Бурятия-Маршрут-Авто» гэһэн бүлгэм түрүүлээ.</p>
      <p>
        <i>Анна Огороднигой гэрэл зураг</i>
      </p>
    </article>
  </body>
</html>