<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/22194222/NCP-Chief-Sharad-Pawar-after-Shiv-SenaNCPCongress.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="மராட்டிய முதல்-மந்திரியாக உத்தவ் தாக்கரே பதவியேற்க உள்ளதாக தகவல்"/>
    <meta property="og:description" content="மராட்டிய முதல்-மந்திரியாக சிவசேனா கட்சித் தலைவர் உத்தவ் தாக்கரே பதவியேற்க உள்ளதாக தகவல்கள் தெரிவிக்கின்றன."/>
  </head>
  <body>
    <article>
      <h1>மராட்டிய முதல்-மந்திரியாக உத்தவ் தாக்கரே பதவியேற்க உள்ளதாக தகவல்</h1>
      <h2>மராட்டிய முதல்-மந்திரியாக சிவசேனா கட்சித் தலைவர் உத்தவ் தாக்கரே பதவியேற்க உள்ளதாக தகவல்கள் தெரிவிக்கின்றன.</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>மும்பை,பாரதீய ஜனதா, சிவசேனா இடையேயான முதல்-மந்திரி பதவி போட்டியால் மராட்டியத்தில் ஜனாதிபதி ஆட்சி அமல்படுத்தப்பட்டது.தேசியவாத காங்கிரஸ், காங்கிரஸ் கட்சிகளுடன் இணைந்து ஆட்சி அமைக்க சிவசேனா கட்சி தீவிரம் காட்டி வருகிறது.</p>
      <p>இந்நிலையில் மும்பையில் சிவசேனா, தேசியவாத காங்கிரஸ், காங்கிரஸ் தலைவர்கள் ஆலோசனை கூட்டம்  நடைபெற்றது.  சுமார் ஒன்றரை மணி நேரம் நடைபெற்ற ஆலோசனைக்கு பின்னர் செய்தியாளர்களிடம் சரத் பவார் கூறியதாவது:-சிவசேனா கட்சி தலைவர் உத்தவ் தாக்கரேவை முதல்-மந்திரியாக ஏற்க கருத்து ஒற்றுமை ஏற்பட்டுள்ளது. சிவசேனா, தேசியவாத காங்கிரஸ், காங்கிரஸ் தலைவர்கள்  கூட்டாக செய்தியாளர்களை நாளை சந்திக்க உள்ளோம்.மராட்டிய விகாஸ் அகாதி என்ற பெயரில் 3  கட்சிகளும் இணைந்து செயல்பட முடிவு செய்துள்ளோம். மேலும் அமைச்சரவையில் யார்,யார் இடம் பெறுவது என்பது குறித்து மீண்டும் ஆலோசனை நடத்தி முடிவு எடுக்கப்படும். கவர்னரை எப்போது சந்திப்பது என்பது குறித்தும் நாளை முடிவு எடுக்கப்படும்.இவ்வாறு அவர் கூறினார்.முதல்-மந்திரியாக பதவி ஏற்க உள்ள உத்தவ் தாக்கரே, தற்போது எம்.எல்.ஏ-வாக இல்லை என்பது குறிப்பிடத்தக்கது. </p>
    </article>
  </body>
</html>