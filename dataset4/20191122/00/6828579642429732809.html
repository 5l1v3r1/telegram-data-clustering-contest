<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/wydarzenia/xiaomi-mi-mix-alpha-w-warszawie-mi-store"/>
    <meta property="og:site_name" content="Telepolis"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Xiaomi Mi Mix Alpha w Warszawie. Producent zapowiada otwarcie kolejnego Mi Store"/>
    <meta property="og:description" content="Podczas ostatniej premiery nowych smartfonów Xiaomi - Redmi Note 8T i Mi Note 10 - producent zapowiedział otwarcie kolejnych salonów sprzedaży Mi Store. I zgodnie z tą obietnicą za tydzień rozpocznie działalność następny, zlokalizowany w Warszawie. „Gościem specjalnym” wydarzenia będzie Mi Mix Alpha."/>
  </head>
  <body>
    <article>
      <h1>Xiaomi Mi Mix Alpha w Warszawie. Producent zapowiada otwarcie kolejnego Mi Store</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Mieszko</a></address>
      <p>
        <b>Podczas ostatniej premiery nowych smartfonów Xiaomi - <a href="https://www.telepolis.pl/wiadomosci/sprzet/redmi-note-8t-i-xiaomi-mi-note-10-zadebiutowaly-w-polsce">Redmi Note 8T i Mi Note 10</a> - producent zapowiedział otwarcie kolejnych salonów sprzedaży Mi Store. I zgodnie z tą obietnicą za tydzień rozpocznie działalność następny, zlokalizowany w Warszawie. „Gościem specjalnym” wydarzenia będzie Mi Mix Alpha.</b>
      </p>
      <p>Xiaomi otworzy swój kolejny Mi Store w warszawskim <b>centrum handlowym Galeria Mokotów</b>. Wydarzenie to odbędzie się za tydzień, 29 listopada. </p>
      <p>Producent nie poinformował jeszcze, jakie dokładnie przygotował promocje. Otwarcie każdego salonu Mi Store wiązało się z atrakcyjnymi ofertami na wybrane modele, dostępnymi w dniu premiery w obniżonych cenach. Xiaomi zapowiada za to, że podczas otwarcia, pierwszy raz w Polsce, wyeksponowany zostanie<b> Mi MIX Alpha</b>. Nie należy jednak liczyć, że smartfon wejdzie tym samym do sprzedaży na polskim rynku - urządzenie nie miało jeszcze swojej rynkowej premiery na świecie, nie licząc podejrzanych ofert na AliExpress. </p>
      <related>
        <h4>Zobacz:</h4>
        <a href="https://www.telepolis.pl/wiadomosci/wydarzenia/xiaomi-mi-store-w-bialymstoku-promocje"/>
        <a href="https://www.telepolis.pl/wiadomosci/wydarzenia/xiaomi-otwiera-kolejny-mi-store-tym-razem-w-szczecinie"/>
      </related>
      <p>Xiaomi  Mi MIX Alpha to jeden z najbardziej futurystycznych i innowacyjnych smartfonów, który wyróżnia się <b>ekranem okalającym obudowę</b>. Elastyczny panel Super AMOLED zachodzi nie tylko na boki smartfonu, ale także pokrywa niemal cały tył urządzenia. Wyjątek stanowi wąski pasek, gdzie umieszczona jest sekcja aparatów z główną matrycą 108 Mpix.</p>
      <p>Smartfon nie wszedł jeszcze do sprzedaży, a jego spodziewana cena wynosić będzie <b>ponad 11 tys. zł</b>.  Od jakiegoś czasu Mi MIX Alpha pojawia się w dość zagadkowych ofertach na AliExpress, gdzie kosztuje w przeliczeniu 30 - 40 tys. zł. </p>
      <related>
        <h4>Zobacz: </h4>
        <a href="https://www.telepolis.pl/wiadomosci/sprzet/xiaomi-mi-mix-alpha-cena-produkcja-strata-na-sprzedazy"/>
        <a href="https://www.telepolis.pl/wiadomosci/sprzet/juz-dzis-mozesz-kupic-xiaomi-mi-mix-alpha-za-jedyne-33-tys-zl"/>
      </related>
      <p>Nowy Mi Store będzie się mieścił na parterze Galerii Mokotów (wejście róg ul. Antoniego Uniechowskiego i ul. Wołoskiej, przy kładce), przy ul. Wołoskiej 12.</p>
      <p>Mi Store w Galerii Mokotów to już<b> trzeci salon producenta na terenie Warszawy</b>. Dwa inne znajdują się w Centrum Handlowym Arkadia i w Galerii Młociny, czyli na północny stolicy. Teraz mieszkańcy południowej części miasta będą mogli łatwiej zapoznać się z ofertą Xiaomi. </p>
      <related>
        <h4>Zobacz: </h4>
        <a href="https://www.telepolis.pl/wiadomosci/wydarzenia/xiaomi-buduje-wielka-fabryke-smartfonow-5g-co-minute-z-tasmy-zjedzie-ich-60"/>
      </related>
      <p>W Polsce będzie to natomiast <b>już trzynasty</b> salon. Pozostałe lokalizacje to: Kraków (Centrum Handlowe Serenada oraz Galeria Krakowska), Wrocław (Pasaż Grunwaldzki), Poznań (Centrum Posnania), Katowice (Galeria Katowicka), Gdynia (Centrum Riviera), Olsztyn (Galeria Warmińska), Lublin (Galeria Lublin Plaza), Białystok (Galeria Alfa) oraz Szczecinie (Centrum Galaxy).</p>
      <p>Za dystrybucję produktów Xiaomi w Polsce odpowiadają ALSO, Ingram Micro oraz w zakresie ekosystemu i pojazdów JBTS. </p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/xiaomi-mi-band-3i-cena-specyfikacja-opaska-sportowa"/>
        <a href="https://www.telepolis.pl/wiadomosci/sprzet/xiaomi-pracuje-nad-rozkladanym-smartfonem-z-czterema-aparatami"/>
      </related>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/wydarzenia/xiaomi-mi-store-w-bialymstoku-promocje"/>
        <a href="https://www.telepolis.pl/wiadomosci/wydarzenia/xiaomi-nowy-salon-lublin-promocje"/>
        <a href="https://www.telepolis.pl/wiadomosci/wydarzenia/jutro-otwarcie-kolejnego-sklepu-xiaomi-tym-razem-w-olsztynie"/>
        <a href="https://www.telepolis.pl/wiadomosci/wydarzenia/salon-xiaomi-galeria-mlociny"/>
        <a href="https://www.telepolis.pl/wiadomosci/taryfy-promocje-uslugi/xiaomi-redmi-note-5-nowy-salon-promocje-galeria-mlociny"/>
      </related>
    </article>
  </body>
</html>