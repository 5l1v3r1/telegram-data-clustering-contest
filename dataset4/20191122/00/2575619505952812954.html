<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.focus-wtv.be/nieuws/opmerkelijk-workshop-toiletteren-van-koeien"/>
    <meta property="og:site_name" content="Focus | WTV"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Opmerkelijk: workshop toiletteren van koeien"/>
    <meta property="og:description" content="Op het melkveebedrijf van de familie Vandewalle in Boezinge stond een opvallende workshop gepland. Namelijk rond het toiletteren en presenteren van kalveren."/>
  </head>
  <body>
    <article>
      <h1>Opmerkelijk: workshop toiletteren van koeien</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Jules De Jonghe</a></address>
      <p>
        <b>Op het melkveebedrijf van de familie Vandewalle in Boezinge stond een opvallende workshop gepland. Namelijk rond het toiletteren en presenteren van kalveren.</b>
      </p>
      <p>Met de tondeuse en haardroger in de hand leerden enkele specialisten de studenten de moeilijke stiel. Zij bereiden zich voor op de Agro-Expo Jongveeshow begin volgend jaar in Roeselare.</p>
      <p>Pieter Vandewalle: "Ik denk wel dat die koeien dat leuk vinden. Ze kunnen natuurlijk niet vertellen wat ze ervan vinden. We wassen ze heel proper, ze worden geschoren, ze worden met veel liefde behandeld, ze worden getraind."</p>
      <p>Men kan nooit weten hoe een koe een haas vangt, maar hier leren de studenten hoe ze het kalf moeten presenteren aan de jury. SVO Pieter-Jan Vanhoutte: "Daarbij moet er op verschillende zaken gelet worden. Bijvoorbeeld hoe ze de halster moeten vasthouden. En bijvoorbeeld hoe ze precies moeten in de ring lopen als de jury bepaalde zaken verwacht.</p>
      <p>De studenten van de vier verschillende West-Vlaamse scholen zullen van 25 tot 27 januari op de Agro Expo in Roeselare strijden voor de prijs van beste toiletteur.</p>
    </article>
  </body>
</html>