<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/calciomercato/2019/11/22-63636207/ibra_c_e_l_offerta_milan/"/>
    <meta property="og:site_name" content="Tuttosport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Ibrahimovic, c'è l'offerta Milan"/>
    <meta property="og:description" content="Accordo per 18 mesi a 6 milioni d'ingaggio: l'asso svedese adesso è più vicino. Superata la concorrenza del Bologna"/>
  </head>
  <body>
    <article>
      <h1>Ibrahimovic, c'è l'offerta Milan</h1>
      <h2>Accordo per 18 mesi a 6 milioni d'ingaggio: l'asso svedese adesso è più vicino. Superata la concorrenza del Bologna</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p><b>MILANO</b> - Il <b>Milan</b> va in pressing su Zlatan <b>Ibrahimovic</b> e vuole cercare di velocizzare le manovre per mettere le mani sullo svedese. Dopo l’incontro di mercoledì tra <b>Raiola</b> e la dirigenza rossonera, ecco che c’è stato un altro contatto tra le parti con la prima bozza di proposta fatta da via Aldo Rossi a Ibra. Si tratta di un contratto complessivo da 18 mesi (sei più 12 attivabili facilmente) con uno stipendio complessivo da 6 milioni. Una proposta che sembra essere interessante, anche se la prima richiesta di Raiola è stata più alta. Ma ci sono dei margini di manovra, nonostante si tratti di numeri molto importanti. Ibrahimovic, che ha avuto un contatto diretto anche con Zvonimir <b>Boban</b>, riflette sul suo futuro, ma la pista Milan – a oggi – è quella più concreta a livello di offerte sul tavolo, visto che il <b>Bologna</b> – altra società italiana interessata – non ha ancora mosso passi così tangibili. A detta di Walter <b>Sabatini</b>, ci sono stati dei contatti solamente tra Ibrahimovic e <b>Mihajlovic</b>, che sono legati da una vecchia amicizia, ma niente di più. Il Milan, invece, ha fretta di concludere, vuole riportare Ibra a Milanello e vuole farlo al più presto.</p>
      <figure>
        <a href="https://www.tuttosport.com/foto/calcio/italia/under-21/2019/11/16-63452864/show_di_cutrone_con_l_italia_under_21_che_doppietta_all_islanda_/">
          <img src="https://cdn.tuttosport.com/images/2019/11/16/203454347-4f7f8de0-ff2d-4662-9d3f-0daba32cc473.jpg"/>
        </a>
        <figcaption>Show di Cutrone con l'Italia Under 21: che doppietta all'Islanda!<br/><a href="https://www.tuttosport.com/foto/calcio/italia/under-21/2019/11/16-63452864/show_di_cutrone_con_l_italia_under_21_che_doppietta_all_islanda_/">Guarda la gallery</a></figcaption>
      </figure>
      <p>Sì, perché se la trattativa dovesse andare in porto, i rossoneri vorrebbero che Zlatan iniziasse ad allenarsi già dal mese di dicembre con la squadra, in modo tale da poter essere già integrato nello scacchiere tattico di <b>Pioli</b> ed esser pronto a giocare alla ripresa del campionato. Un’ipotesi, quest’ultima, che testimonia come il Milan stia cercando di far capire a Ibrahimovic quanto lo ritenga importante per il prosieguo della sua stagione, mettendolo al centro del progetto di risalita verso la zona europea della classifica. Saranno necessari altri incontri e sarà fondamentale trovare la quadratura sullo stipendio del giocatore. E ne va da sé che un’eventuale buona riuscita dell’operazione Ibrahimovic avrebbe un riverbero positivo anche su tutti gli altri discorsi aperti che il Milan avrà con Raiola nei prossimi mesi.</p>
      <figure>
        <video src="http://media.tuttosport.com/omnisport/2019/11/18/18112019_IT_PERFORM_BROCCHI_IBRA_IV_1574099929868_1065.mp4"/>
        <figcaption>Brocchi: "Ibra al Milan? GIocatore importante..."</figcaption>
      </figure>
      <p>
        <a href="http://edicola.tuttosport.com/">
          <b>LEGGI L'ARTICOLO COMPLETO SULL'EDIZIONE ODIERNA DI TUTTOSPORT</b>
        </a>
      </p>
      <figure>
        <a href="https://league.tuttosport.com/">
          <img src="https://www.tuttosport.com/assets_2019/images/logo-tsl.png"/>
        </a>
      </figure>
      <p><b>Gioca gratis</b> con Tuttosport League - 11 in campo, il fantasy game di calcio di Tuttosport. Fai la tua formazione e vinci i fantastici premi in palio. <b>Iscriviti ora!</b> <a href="https://league.tuttosport.com/">Gioca!</a></p>
      <related>
        <a href="https://www.tuttosport.com/news/calcio/calciomercato/2019/11/21-63606876/milan_la_prima_mossa_per_portare_a_casa_ibra/"/>
        <a href="https://www.tuttosport.com/news/calcio/serie-a/milan/2019/11/20-63584325/raiola_a_casa_milan_i_tifosi_sognano_ibrahimovic/"/>
        <a href="https://www.tuttosport.com/video/calcio/serie-a/2019/11/18-63504229/brocchi_ibra_al_milan_giocatore_importante_/"/>
        <a href="https://www.tuttosport.com/archivio/calcio/calciomercato"/>
        <a href="https://www.tuttosport.com/news/calcio/serie-b/cosenza/2019/11/21-63623133/cosenza_luca_petrone_e_il_nuovo_direttore_generale_del_club/?related_news"/>
        <a href="https://www.tuttosport.com/news/calcio/calciomercato/2019/11/21-63606876/milan_la_prima_mossa_per_portare_a_casa_ibra/?related_news"/>
        <a href="https://www.tuttosport.com/news/calcio/calciomercato/2019/11/20-63574556/genoa_ecco_il_dopo_kouame_visite_mediche_per_tankovic/?related_news"/>
        <a href="https://www.tuttosport.com/news/calcio/calciomercato/2019/11/20-63574296/milan_calhanoglu_sogno_un_top_club_tedesco_mi_manca_la_germania_/?related_news"/>
      </related>
    </article>
  </body>
</html>