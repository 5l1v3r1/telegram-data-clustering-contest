<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/stiri/bmw-mareste-comenzile-de-baterii-pentru-masini-electrice-contract-de-peste-94899.html"/>
    <meta property="og:site_name" content="Automarket"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="BMW mărește comenzile de baterii pentru mașini electrice: contract de peste 10 miliarde de euro pentru perioada 2020-2031"/>
    <meta property="og:description" content="BMW a contractat baterii în valoare de peste 10 miliarde de euro pentru mașinile sale electrice, în perioada 2020-2031, după ce a mărit comenzile către partenerii asiatici CATL și Samsung SDI. BMW speră la dublarea vânzărilor de vehicule electrificate până în 2021."/>
  </head>
  <body>
    <article>
      <h1>BMW mărește comenzile de baterii pentru mașini electrice: contract de peste 10 miliarde de euro pentru perioada 2020-2031</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Paul Cosma</a></address>
      <p>BMW a contractat baterii în valoare de peste 10 miliarde de euro pentru mașinile sale electrice, în perioada 2020-2031, după ce a mărit comenzile către partenerii asiatici CATL și Samsung SDI. BMW speră la dublarea vânzărilor de vehicule electrificate până în 2021.</p>
      <p>La jumătatea lui 2018, grupul <a href="https://www.automarket.ro/masini-noi/bmw/">BMW</a> a semnat un contract de 4 miliarde de euro cu chinezii de la CATL pentru furnizarea de baterii pentru mașinile <a href="https://www.automarket.ro/stiri/masina-electrica-85611.html">electrice</a>. Comanda a fost acum mărită la 7.3 miliarde de euro, contractul fiind valabil pentru perioada 2020-2031.</p>
      <p>O altă comandă de baterii, în valoare de 2.9 miliarde de euro, a fost făcută de BMW către coreenii de la Samsung SDI, cu aceeași perioadă contractuală.</p>
      <p>
        <b>În total, BMW a contractat baterii de peste 10 miliarde de euro mașinile sale <a href="https://www.automarket.ro/stiri/masina-electrica-85611.html">electrice</a>. Planul nemților este ca, până în 2023, să ajungă la 25 de modele <a href="https://www.automarket.ro/stiri/masina-electrificata-85613.html">electrificate</a>, iar mai mult de 50% dintre ele să fie <a href="https://www.automarket.ro/stiri/masina-electrica-85611.html">100% electrice</a>.</b>
      </p>
      <p>Totodată, BMW speră ca vânzările sale de vehicule <a href="https://www.automarket.ro/stiri/masina-electrificata-85613.html">electrificate</a> să se dubleze între 2019 și 2021.</p>
      <p>Via BMW</p>
    </article>
  </body>
</html>