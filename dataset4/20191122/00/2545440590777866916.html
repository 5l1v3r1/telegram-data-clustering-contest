<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/akdenizde-kurtarilan-276-duzensiz-gocmen-icin-ab-ulkelerinden-liman-bekleniyor/1652774"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Akdeniz'de kurtarılan 276 düzensiz göçmen için AB ülkelerinden liman bekleniyor"/>
    <meta property="og:description" content="Avrupalı STK'ler 3 gemilerinin Akdeniz'de kurtardığı 276 düzensiz göçmen için başta İtalya ve Malta olmak üzere AB ülkelerinden göçmenleri kabul etmelerini istiyor."/>
  </head>
  <body>
    <article>
      <h1>Akdeniz'de kurtarılan 276 düzensiz göçmen için AB ülkelerinden liman bekleniyor</h1>
      <h2>Avrupalı STK'ler 3 gemilerinin Akdeniz'de kurtardığı 276 düzensiz göçmen için başta İtalya ve Malta olmak üzere AB ülkelerinden göçmenleri kabul etmelerini istiyor.</h2>
      <address><time datetime="2019-11-22T00:00:00+00:00">22 Nov 2019</time> by <a rel="author">Şenhan Bolelli  </a></address>
      <h4>Madrid</h4>
      <p>Avrupalı sivil toplum kuruluşları (STK) son 4 günde Akdeniz'de kurtardıkları 276 düzensiz göçmen için Avrupa Birliği (AB) ülkelerinden güvenli liman talep ediyor.</p>
      <p>İspanya'nın Bask bölgesinde faaliyet gösteren "Aita Mari" balıkçılık şirketine bağlı olan "İnsani Deniz Kurtarma" adlı bir STK, Akdeniz'deki gemilerinden birinin dün akşam 78 düzensiz göçmeni kurtardığını açıkladı.</p>
      <p>İspanyol STK'den verilen bilgilerde, kurtarılan düzensiz göçmenler arasında 6 kadın ve 9 çocuk bulunduğu, hepsinin sağlık durumunun iyi olduğu duyuruldu.</p>
      <p>Bu son kurtarma operasyonuyla birlikte Avrupalı STK'ler tarafından son 4 günde Akdeniz'de kurtarılan düzensiz göçmen sayısı da 276'ya çıkmış oldu.</p>
      <p>Akdeniz'de hafta başından bu yana, "Sınırsız Doktorlar" ve "SOS Akdeniz" adlı STK'lere bağlı Ocean Viking adlı gemi iki kurtarma operasyonunda toplam 125 düzensiz göçmeni gemisine almıştı.</p>
      <p>Ayrıca İspanyol STK Open Arms da 73 düzensiz göçmeni kurtardığını bildirmişti.</p>
      <p>Kurtarılan düzensiz göçmenler arasında 4 hamile kadın, 3 ve 4 yaşlarında iki çocuk ve 30'dan fazla reşit olmayan genç bulunuyor.</p>
      <p>Düzensiz göçmenlerin Libya'dan yola çıktıkları bilgisi veriliyor.</p>
      <p>STK'ler bulundukları bölgeye en yakın liman olmaları gerekçesiyle başta İtalya ve Malta'dan yardım istiyor.</p>
      <p>Almanya, Fransa, İtalya ve Malta, Akdeniz'de kurtarılan düzensiz göçmenlerin paylaşımı konusunda eylül ayında bir anlaşmaya varsa da STK'lerın kurtardığı düzensiz göçmenler her seferinde AB ülkeleri arasında sorun olmaya devam ediyor.</p>
      <related>
        <a href="https://www.aa.com.tr/tr/dunya/akdenizde-kurtarilan-276-duzensiz-gocmen-icin-ab-ulkelerinden-liman-bekleniyor/1652774"/>
        <a href="https://www.aa.com.tr/tr/turkiye/duzensiz-gocmenler-yunanistanda-yasadiklari-zorluklari-anlatti/1650628"/>
        <a href="https://www.aa.com.tr/tr/turkiye/son-bir-haftada-1943-duzensiz-gocmen-yakalandi/1646823"/>
        <a href="https://www.aa.com.tr/tr/turkiye/duzensiz-gocle-istanbula-gelen-42-bin-888-kisi-geri-gonderildi/1646487"/>
        <a href="https://www.aa.com.tr/tr/futbol/a-milli-futbol-takimi-ispanyaya-gitti/1646248"/>
        <a href="https://www.aa.com.tr/tr/turkiye/polisin-dur-ihtarina-uymayan-minibusten-30-duzensiz-gocmen-cikti/1646062"/>
      </related>
    </article>
  </body>
</html>