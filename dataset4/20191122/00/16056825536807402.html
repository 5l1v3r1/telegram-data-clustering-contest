<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200505"/>
    <meta property="og:site_name" content="মানবজমিন"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="লংকান প্রেসিডেন্ট ও প্রধানমন্ত্রীর সঙ্গে বাংলাদেশ দূতের সাক্ষাৎ"/>
    <meta property="og:description" content="শ্রীলংকার নতুন প্রেসিডেন্ট গোটাবাইয়া রাজাপাকসে এবং সাবেক প্রেসিডেন্ট ( বর্তমানে দেশটির প্রধানমন্ত্রী হিসাবে বৃহস্পতিবার শপথ নেয়া) মাহিন্দা রাজাপাকসের সঙ্গে সৌজন্য সাক্ষাৎ করেছেন কলম্বোতে নিযুক্ত বাংলাদেশের হাই কমিশনার এম রিয়াজ হামিদুল্লাহ। বৃহস্পতিবার কলম্বোতে প্রেসিডেন্টের সঙ্গে আনুষ্ঠানিক এবং প্রধানমন্ত্রীর সঙ্গে বাংলাদেশ দূতের অনানুষ্ঠানিক ওই সাক্ষাৎ হয়। তবে সাক্ষাৎ দুটি একান্তই সৌজন্য সাক্ষাৎ। জানা গেছে, পূর্ব পরিচয়ের সুবাদে প্রধানমন্ত্রী হিসাবে শপথ নেয়ার আগে রাজাপাকসের সঙ্গে তার বাসভবনে বাংলাদেশ দূতের সাক্ষাৎটি ছিল কোন বিদেশি দূতের প্রথম সাক্ষাৎ। তবে তাদের মধ্যে কী আলোচনা হয়েছে তার কোন প্রেস বিজ্ঞপ্তি কোন পক্ষই প্রচার করেনি। উল্লেখ্য, সাবেক প্রধানমন্ত্রী রনিল বিক্রমাসিংহের দলের প্রেসিডেন্ট প্রার্থী সজিথ প্রেমাদাসা শনিবারের  প্রেসিডেন্ট নির্বাচনে হেরে যাওয়ার পর তিনি পদত্যাগ করেন। প্রেমাদাসা গোটাবাইয়া কাছে হেরে যান। গোটাবাইয়া প্রায় ৫২ শতাংশ ভোট পেয়ে প্রেসিডেন্ট নির্বাচিত হন। আর প্রধানমন্ত্রী হন মাহিন্দা রাজাপাকসে। মাহিন্দা ২০০৫ সাল থেকে ২০১৫ পর্যন্ত লংকান প্রেসিডেন্ট ছিলেন।"/>
  </head>
  <body>
    <article>
      <h1>লংকান প্রেসিডেন্ট ও প্রধানমন্ত্রীর সঙ্গে বাংলাদেশ দূতের সাক্ষাৎ</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">কূটনৈতিক রিপোর্টার</a></address>
      <p>শ্রীলংকার নতুন প্রেসিডেন্ট গোটাবাইয়া রাজাপাকসে এবং সাবেক প্রেসিডেন্ট ( বর্তমানে দেশটির প্রধানমন্ত্রী হিসাবে বৃহস্পতিবার শপথ নেয়া) মাহিন্দা রাজাপাকসের সঙ্গে সৌজন্য সাক্ষাৎ করেছেন কলম্বোতে নিযুক্ত বাংলাদেশের হাই কমিশনার এম রিয়াজ হামিদুল্লাহ। বৃহস্পতিবার কলম্বোতে প্রেসিডেন্টের সঙ্গে আনুষ্ঠানিক এবং প্রধানমন্ত্রীর সঙ্গে বাংলাদেশ দূতের অনানুষ্ঠানিক ওই সাক্ষাৎ হয়। তবে সাক্ষাৎ দুটি একান্তই সৌজন্য সাক্ষাৎ। জানা গেছে, পূর্ব পরিচয়ের সুবাদে প্রধানমন্ত্রী হিসাবে শপথ নেয়ার আগে রাজাপাকসের সঙ্গে তার বাসভবনে বাংলাদেশ দূতের সাক্ষাৎটি ছিল কোন বিদেশি দূতের প্রথম সাক্ষাৎ। তবে তাদের মধ্যে কী আলোচনা হয়েছে তার কোন প্রেস বিজ্ঞপ্তি কোন পক্ষই প্রচার করেনি।</p>
      <figure>
        <img src="http://mzamin.com/../news_image/1574432514.jpg"/>
      </figure>
      <p>উল্লেখ্য, সাবেক প্রধানমন্ত্রী রনিল বিক্রমাসিংহের দলের প্রেসিডেন্ট প্রার্থী সজিথ প্রেমাদাসা শনিবারের  প্রেসিডেন্ট নির্বাচনে হেরে যাওয়ার পর তিনি পদত্যাগ করেন। প্রেমাদাসা গোটাবাইয়া কাছে হেরে যান। গোটাবাইয়া প্রায় ৫২ শতাংশ ভোট পেয়ে প্রেসিডেন্ট নির্বাচিত হন।</p>
      <p>আর প্রধানমন্ত্রী হন মাহিন্দা রাজাপাকসে। মাহিন্দা ২০০৫ সাল থেকে ২০১৫ পর্যন্ত লংকান প্রেসিডেন্ট ছিলেন।</p>
      <p>এই বিভাগের সর্বাধিক পঠিত</p>
    </article>
  </body>
</html>