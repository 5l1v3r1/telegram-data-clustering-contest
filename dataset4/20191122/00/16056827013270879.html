<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200410"/>
    <meta property="og:site_name" content="মানবজমিন"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="লক্ষ্মীপুরে ডাকাতির প্রস্তুতির সময় গণপিটুনিতে নিহত ১"/>
    <meta property="og:description" content="লক্ষ্মীপুরের রায়পুরে ডাকাতিকালে গণপিটুনিতে সোহেল নামে এক ডাকাত নিহত হয়েছে। এ ঘটনায় আরো ৫ ডাকাত গণপিটুনির শিকার হয়ে  গুরুতর আহত হয়। শুক্রবার ভোর রাতে উপজেলার বামনী ইউনিয়নের সাগরদী গ্রামে এ ঘটনা ঘটে। নিহতের মরদেহ রায়পুর উপজেলা স্বাস্থ্য কমপ্লেক্সে রাখা হয়েছে। অপর আহতদের উদ্ধার করে পুলিশি পাহারায় হাসপাতালে চিকিৎসা দেয়া হচ্ছে।পুলিশ ও স্থানীয় এলাকাবাসী ও জানায়, ভোর রাতে স্থানীয় জব্বার আলী বেপারি বাড়ির প্রবাসী মনিরের বসতঘরে ডাকাতিকালে বাড়ীর লোকজন চিৎকার করলে আশেপাশের মানুষ ডাকাতদের ঘেরাও করে ৬ ডাকাতকে আটক কওে গণপিটুনি দেয়। এতে গুরুতর আহত হন ডাকাতরা। পরে ডাকাতদের হাসপাতালে নেয়ার পর কর্তব্যরত চিকিৎসক চাঁদপুরের হাইমচরের বাসিন্দা সোহেল নামের একজনকে মৃত ঘোষণা করেন। অপর আহতরা হলেন, কাউছার, মমিন, মিরাজ, সুমন ও ইব্রাহীম। রায়পুর থানার ভারপ্রাপ্ত কর্মকর্তা মো. তোতা মিয়া ঘটনার সত্যতা নিশ্চিত করে জানান, ডাকাতিকালে ৬ ডাকাতকে গণপিটুনি দেয় জনতা। খবর পেয়ে পুলিশ এসে তাদের উদ্ধার করে। পরে হাসপাতালে নেয়ার পর একজন নিহত হয়। অপর আহতদের পুলিশি হেফাজতে চিকিৎসা চলছে। ডাকাতদের কাছ থেকে ২টি এলজি ও ৬ রাউন্ড কার্তুজ উদ্ধার করা হয়। তাদের বিরুদ্ধে…"/>
  </head>
  <body>
    <article>
      <h1>লক্ষ্মীপুরে ডাকাতির প্রস্তুতির সময় গণপিটুনিতে নিহত ১</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">লক্ষ্মীপুর প্রতিনিধি</a></address>
      <p>লক্ষ্মীপুরের রায়পুরে ডাকাতিকালে গণপিটুনিতে সোহেল নামে এক ডাকাত নিহত হয়েছে। এ ঘটনায় আরো ৫ ডাকাত গণপিটুনির শিকার হয়ে  গুরুতর আহত হয়। শুক্রবার ভোর রাতে উপজেলার বামনী ইউনিয়নের সাগরদী গ্রামে এ ঘটনা ঘটে। নিহতের মরদেহ রায়পুর উপজেলা স্বাস্থ্য কমপ্লেক্সে রাখা হয়েছে। অপর আহতদের উদ্ধার করে পুলিশি পাহারায় হাসপাতালে চিকিৎসা দেয়া হচ্ছে।</p>
      <p>পুলিশ ও স্থানীয় এলাকাবাসী ও জানায়, ভোর রাতে স্থানীয় জব্বার আলী বেপারি বাড়ির প্রবাসী মনিরের বসতঘরে ডাকাতিকালে বাড়ীর লোকজন চিৎকার করলে আশেপাশের মানুষ ডাকাতদের ঘেরাও করে ৬ ডাকাতকে আটক কওে গণপিটুনি দেয়। এতে গুরুতর আহত হন ডাকাতরা। পরে ডাকাতদের হাসপাতালে নেয়ার পর কর্তব্যরত চিকিৎসক চাঁদপুরের হাইমচরের বাসিন্দা সোহেল নামের একজনকে মৃত ঘোষণা করেন। অপর আহতরা হলেন, কাউছার, মমিন, মিরাজ, সুমন ও ইব্রাহীম।</p>
      <p>রায়পুর থানার ভারপ্রাপ্ত কর্মকর্তা মো. তোতা মিয়া ঘটনার সত্যতা নিশ্চিত করে জানান, ডাকাতিকালে ৬ ডাকাতকে গণপিটুনি দেয় জনতা। খবর পেয়ে পুলিশ এসে তাদের উদ্ধার করে। পরে হাসপাতালে নেয়ার পর একজন নিহত হয়। অপর আহতদের পুলিশি হেফাজতে চিকিৎসা চলছে। ডাকাতদের কাছ থেকে ২টি এলজি ও ৬ রাউন্ড কার্তুজ উদ্ধার করা হয়। তাদের বিরুদ্ধে আইনগত ব্যবস্থা নেয়া হচ্ছে বলে জানান ওসি।</p>
      <p>এই বিভাগের সর্বাধিক পঠিত</p>
    </article>
  </body>
</html>