<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/ti-apofasise-h-politikh-grammateia-toy-syriza-anasygkrothshs-kai-synedrio-meta-to-pasxa"/>
    <meta property="og:site_name" content="Documento"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Τι αποφάσισε η Πολιτική Γραμματεία του ΣΥΡΙΖΑ - Ανασυγκρότηση και Συνέδριο μετά το Πάσχα"/>
    <meta property="og:description" content="Το επόμενο Σαββατοκύριακο 30 Νοεμβρίου και 1η Δεκεμβρίου θα συνεδριάσει για πρώτη φορά το νέο όργανο της «Κεντρικής Επιτροπής Ανασυγκρότησης» (ΚΕΑ) που θα συγκροτηθεί για τη διεύρυνση του ΣΥΡΙΖΑ - Προοδευτική Συμμαχία και το Συνέδριο του κόμματος."/>
  </head>
  <body>
    <article>
      <h1>Τι αποφάσισε η Πολιτική Γραμματεία του ΣΥΡΙΖΑ - Ανασυγκρότηση και Συνέδριο μετά το Πάσχα</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Newsroom</a></address>
      <h4>Το επόμενο Σαββατοκύριακο 30 Νοεμβρίου και 1η Δεκεμβρίου θα συνεδριάσει για πρώτη φορά το νέο όργανο της «Κεντρικής Επιτροπής Ανασυγκρότησης» (ΚΕΑ) που θα συγκροτηθεί για τη διεύρυνση του ΣΥΡΙΖΑ - Προοδευτική Συμμαχία και το Συνέδριο του κόμματος.</h4>
      <p>Αναφορικά <b>με τη σύνθεση της ΚΕΑ, </b>η οποία, σύμφωνα με κομματικές πηγές αναμένεται να ανακοινωθεί στα μέσα της ερχόμενης εβδομάδας, συμφωνήθηκε ότι θα είναι ένα πολυπληθές όργανο ώστε να αποτυπωθεί η ευρύτητα της διεύρυνσης που επιδιώκεται.</p>
      <p>Στην Πολιτική Γραμματεία που συνεδρίασε σήμερα αποφασίστηκε πως σε αυτό <b>το νέο όργανο θα αξιοποιηθούν εκτός από τα μέλη της Κεντρικής Επιτροπής και στελέχη του κόμματος</b> που τώρα δεν κατέχουν κάποια θέση ευθύνης, πρώην βουλευτές και υπουργοί αξιοποιώντας την εμπειρία τους. Στην Κεντρική Επιτροπή Ανασυγκρότησης θα συμμετέχουν μέλη της Προοδευτικής Συμμαχίας που έχουν ήδη προταθεί, αλλά και άλλες προσωπικότητες εκτός ΣΥΡΙΖΑ. <b>Τα όνοματα θα ανακοινωθούν πιθανότατα την Τετάρτη και δεν αποκλείεται να πραγματοποιηθεί συνέντευξη τύπου.</b></p>
      <p>Συντονιστικό ρόλο για την καλύτερη οργάνωση της ΚΕΑ αναμένεται να έχει το Ενιαίο Πολιτικό Κέντρο, ενώ οι ίδιες κομματικές πηγές υπογραμμίζουν ότι τόσο η Κεντρική Επιτροπή όσο και η Πολιτική Γραμματεία του ΣΥΡΙΖΑ παραμένουν σε ισχύ.</p>
      <p>
        <b>Η ΚΕ θα συνεδριάσει μετά τα Χριστούγεννα, με αντικείμενο την έγκριση του απολογισμού της προηγούμενης περιόδου.</b>
      </p>
      <p>Επιπλέον, το Διεθνές Συνέδριο για την κυβερνητική εμπειρία του ΣΥΡΙΖΑ, προγραμματίζεται να πραγματοποιηθεί στο τέλος Φεβρουαρίου, ενώ το Συνέδριο του ΣΥΡΙΖΑ εκτιμάται ότι θα διεξαχθεί μετά το Πάσχα.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>