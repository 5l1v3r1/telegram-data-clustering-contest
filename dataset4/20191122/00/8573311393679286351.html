<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/show/tv/2019/11/22/x-factor-13-live-inediti-sofia-tornambene-eugenio-campagna"/>
    <meta property="og:site_name" content="VANITY FAIR"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="«X Factor 13»: il Live degli inediti, fra emozioni e qualche sorpresa"/>
    <meta property="og:description" content="Come da tradizione, il quinto Live del talent-show di Sky Uno vede la presentazione degli inediti e l'inserimento di un'importante novità nel meccanismo"/>
  </head>
  <body>
    <article>
      <h1>«X Factor 13»: il Live degli inediti, fra emozioni e qualche sorpresa</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.vanityfair.it/author/mmanca" target="_blank">Mario Manca</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/22000039/bed40-950x684.jpg"/>
        </figure>
        <figure>
          <img src="https://images.vanityfair.it/gallery/116896/Big/53ee8c67-22e3-40e8-9cf5-df70f0d096a8.jpeg"/>
          <figcaption><b>Booda (Gruppi)</b><br/>Il loro inedito è Elefante, scritto insieme a Samuel. Un brano dai ritmi tribali che per Sfera è esplosivo, anche se un po' banalotto nell'elenco degli animali. L'importante, per la gioia di Mara, è che cantino per la prima volta in italiano. </figcaption>
        </figure>
        <figure>
          <img src="https://images.vanityfair.it/gallery/116896/Big/fc162a33-a088-429c-b3d6-4c82c902d406.jpeg"/>
          <figcaption><b>Giordana Petralia (Under Donne)</b><br/>Il suo inedito è Chasing Paper, scritto da Sia. Un pezzo che divide i giudici: secondo Samuel il pezzo era perfetto per Sia, ma non adatto alla ragazza, mentre Malika ha trovato delle imprecisioni nelle note alte. </figcaption>
        </figure>
        <figure>
          <img src="https://images.vanityfair.it/gallery/116896/Big/87b94bd7-7e67-43c0-85e7-a7621497b935.jpeg"/>
          <figcaption><b>La Sierra (Gruppi)</b><br/>Cantano Enfasi, il brano che avevano presentato alle Audition. Per Sfera il brano è un po' troppo pop rispetto alla versione originale, mentre Mara sperava in un racconto di una valenza più sociale e meno personale. </figcaption>
        </figure>
        <figure>
          <img src="https://images.vanityfair.it/gallery/116896/Big/0f93ef37-535d-40a8-a736-969a378bdc1f.jpeg"/>
          <figcaption><b>Nicola Cavallaro (Over)</b><br/>Il suo inedito è Like a Could di Tom Walker. Malika, forse per farsi perdonare della critica al pezzo di Salmo, si fa perdonare dicendo che il pezzo era giusto per lui. Samuel, invece, non è d'accordo che un artista straniero confezioni un pezzo a un'artista italiano. </figcaption>
        </figure>
        <figure>
          <img src="https://images.vanityfair.it/gallery/116896/Big/98b333cd-b5b5-4c85-bc0c-19ca5bcfaca0.jpeg"/>
          <figcaption><b>Sofia Tornambene (Under Donne)</b><br/>Canta A domani per sempre, l'inedito che ha presentato alle Audition. Tutti convinti del risultato: grande emozione e qualche lacrimuccia (di Cattelan). </figcaption>
        </figure>
        <figure>
          <img src="https://images.vanityfair.it/gallery/116896/Big/87644f3e-1f47-4ca8-9d78-74fab9d8c68c.jpeg"/>
          <figcaption><b>Davide Rossi (Under Uomini)</b><br/>Canta Glam, scritta da Roberto Vernetti e Michele Clivati. Samuel gli chiede di sperimentare di più e di non rifugiarsi nel cliché, mentre Sfera pensa che il pezzo non sarà un hit, ma un buon punto di partenza. </figcaption>
        </figure>
        <figure>
          <img src="https://images.vanityfair.it/gallery/116896/Big/f753e28e-533f-40de-a007-8ef364227d9b.jpeg"/>
          <figcaption><b>Eugenio Campagna (Over)</b><br/>Canta Cornflakes, il pezzo che ha portato alla terza puntata e che è stato scritto e musicato da lui. I giudici sono allineati nel definirlo un esperimento riuscito. </figcaption>
        </figure>
        <figcaption>X Factor 13: il quinto Live</figcaption>
      </slideshow>
      <p>
        <b>Come da tradizione, il quinto Live del talent-show di Sky Uno vede la presentazione degli inediti e l'inserimento di un'importante novità nel meccanismo</b>
      </p>
      <p>Arriva il Live degli inediti e i concorrenti avvertono una tensione nuova, che non avevano mai provato prima. Se nelle prime puntate cercavano di fare il loro seguendo le istruzioni dei giudici per portarsi a casa il favore del pubblico,<b> stavolta c’è in ballo qualcosa di più</b>: non solo la permanenza a <b><i>X Factor</i></b> a tre settimane dalla finalissima al Forum di Assago, <a href="https://www.vanityfair.it/music/playlist/2019/11/20/x-factor-13-inediti-concorrenti">ma anche la possibilità di farsi conoscere per quello che sono, debuttando a pieno titolo nel mercato musicale.</a> Da parte sua, il programma riconosce finalmente la potenzialità dei brani originali e decide di inserire un’importante novità nel meccanismo:<b> a cinque giorni dal rilascio degli inediti su tutte le piattaforme digitali, l’ultimo artista in classifica sarà anche colui che rischierà il ballottaggio nella prossima puntata.</b></p>
      <figure>
        <iframe data-src="https://twitter.com/XFactor_Italia/status/1197618440774803457?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Un modo per dar peso agli stream e ai download degli utenti,<b> ma anche per capire in quale direzione si orienti il mercato</b>, il vero banco di prova per i concorrenti una volta usciti dall’<i>X Factor Dome</i>. I ragazzi lo sanno ed è per questo che affrontano il quinto Live con una grinta quasi sovrannaturale: un errore potrebbe costargli caro e tutto deve essere perfetto. Fra Alessandro Cattelan in total white, <a href="https://www.vanityfair.it/music/concerti-eventi/2019/10/16/mahmood-soldi-record-eurovision-song-contest-spotify">l’acclamato ritorno di Mahmood</a> e l’esibizione a sorpresa di <b>Francesco De Gregori e Antonello Venditti</b>, gli artisti fanno il loro: i Booda propongono il loro primo pezzo in italiano, <i>Elefante</i>; Giordana Petralia propone un pezzo scritto da Sia, <i>Chasing Paper</i>; Nicola Cavallaro uno di Tom Walker, <i>Like I Could;</i> Davide Rossi un altro scritto da Roberto Vernetti e Michele Clivati, <i>Glam,</i> mentre <b>Eugenio Campagna, la Sierra e Sofia Tornambene decidono di portare un brano inedito che aveva già presentato sul palco di <i>X Factor</i>.</b> Rispettivamente <i>Cornflakes</i>, <i>Enfasi</i> e <i>A domani per sempre.</i> <a href="https://www.vanityfair.it/show/tv/2019/11/15/x-factor-13-mara-maionchi-contro-malika-ayane-nicola-cavallaro-salmo">I giudici si mostrano più clementi, anche se qualche appunto non manca di certo.</a></p>
      <slideshow>
        <figure>
          <img src="https://images.vanityfair.it/gallery/115692/Big/4fc3c0cd-0aa4-4167-8d56-f71cee1e842c.jpg"/>
          <figcaption><b>Sofia Tornambene (Under Donne)</b><br/>A 16 anni, Sofia, originaria di Civitanova Marche e studentessa al terzo anno di un istituto tecnico con indirizzo grafico/pubblicitario, ha un incredibile talento da compositrice. Il suo inedito raggiunge immediatamente il cuore dei giudici e Sfera Ebbasta è convinto soprattutto per la sua semplicità. “Ha qualcosa di raro”, aggiunge il giudice credendo di aver trovato la carta vincente da giocarsi ai Live.<cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115692/Big/ee3a4f0b-4b1a-42cd-b03f-15c2bf83e108.jpg"/>
          <figcaption><b>Mariam Rouass (Under Donne)</b><br/>18 anni, parrucchiera, la ragazza di origine marocchina, ma che vive a Bergamo, partecipa a X Factor contro la volontà del padre, che non è convinto delle sue intenzioni. Secondo Sfera sa di avere un suo stile, ma “ha bisogno che qualcuno le dica che è la numero uno”.<cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115692/Big/b375b448-02de-44c7-aa26-f70648b7c8b0.jpg"/>
          <figcaption><b>Giordana Petralia (Under Donne)</b><br/>16 anni di San Gregorio (Catania), è una studentessa del liceo musicale che suona arpa, pianoforte, chitarra, ukulele e basso. Alle Auditions aveva fatto storcere il naso a Samuel e a Malika Ayane per ricorrere a troppi virtuosisimi vocali. Un difetto che le riconosce anche Sfera Ebbasta, ma che è convinto di poter far rientrare attraverso il Live Show.<cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115692/Big/b4b9af46-200a-4c9a-8c80-1cbaf9a3822c.jpg"/>
          <figcaption><b>X Factor 13: i concorrenti</b><br/>Le Under Donne di Sfera Ebbasta. CONTINUA &gt;&gt;<cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115692/Big/4d852089-eda1-4ab6-9a76-2029525f04d5.jpg"/>
          <figcaption><b>Lorenzo Rinaldi (Under Uomini)</b><br/>19 anni, di Terni, dove frequenta il quinto anno dell'Istituto Tecnico Industriale, Alle Auditions era stato definito un piccolo James Taylor: Alessandro Cattelan spiega a Malika che il concorrente riccio è il primo a essere eliminato ai Live Show, ma Lorenzo sembra fare di tutto pur di smentirlo.<cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115692/Big/faf3c655-35b2-47b5-a7f1-369acd1578e0.jpg"/>
          <figcaption><b>Davide Rossi (Under Uomini)</b><br/>21 anni di Rieti, è uno studente del conservatorio che suona il pianoforte e che alle Audizioni passa il turno con quattro sì. Secondo Malika Ayane ha problemi a tenere il tempo, tant’è che al loro primo incontro gli ha detto che se non avesse corso lo avrebbe sicuramente adottato.<cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115692/Big/10c331cd-48e9-4024-bb4d-280334ddcfc2.jpg"/>
          <figcaption><b>Enrico Di Lauro (Under Uomini)</b><br/>22 anni, di Milano, è un'artista di strada che suona la chitarra e il pianoforte. Malika Ayane non ha ancora capito se sia scontroso o molto timido, ma la cosa importante è che sia convinta di aiutarlo a tirare fuori il suo mondo in maniera più naturale. Partendo dalle basi: tipo insegnargli a dare un abbraccio a qualcuno.<cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115692/Big/dcd2c4ec-a8ae-4ab1-88aa-c49a3a7e96e3.jpg"/>
          <figcaption><b>X Factor 13: i concorrenti</b><br/>Gli Under Uomini di Malika Ayane. CONTINUA &gt;&gt;<cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115692/Big/a5b57669-9270-47cf-abe1-9df070e04042.jpg"/>
          <figcaption><b>Nicola Cavallaro (Over)</b><br/>28 anni di Catania, è un musicista e uno studente di Medicina, ex paracadutista della "Folgore" dell'Esercito italiano. Il suo è probabilmente il timbro vocale più riconoscibile di questa edizione. Cosa che non dispiace affatto a Mara, che ammette che l’accorciamento della barba gli doni particolarmente.<cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115692/Big/c1d9f0e4-eddb-43e4-a48b-49ca382145d1.jpg"/>
          <figcaption><b>Marco Saltari (Over) </b><br/>34 anni di Corridonia (Macerata), è operatore di una ONG per i richiedenti asilo. Alle Audizioni aveva incontrato le resistenze di Sfera, ma il suo mondo ha qualcosa di speciale che Mara Maionchi pensa di riuscire a valorizzare. Superare il momento più difficile della sua vita, quando da universitario non capiva se insistere o meno con la musica, sembra lo snodo più importante del suo timbro.<cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115692/Big/c934c9b7-75ba-46c1-9182-b48f560dafd2.jpg"/>
          <figcaption><b>Eugenio Campagna (Over)</b><br/>28 anni, di Roma, è un artista di strada che suona la chitarra. Dopo aver portato Yellow alle Audition e Glovo ai Bootcamp, agli Home Visit porta furbamente “Futura” di Lucio Dalla: una scelta definita coraggiosa, ma anche un po’ “paracula” da Alessandro Cattelan.<cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115692/Big/face7429-c140-4569-a082-01fc3a5d9987.jpg"/>
          <figcaption><b>X Factor 13: i concorrenti</b><br/>Gli Over di Mara Maionchi. CONTINUA &gt;&gt;<cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115692/Big/848d55ff-efe4-480d-ae1b-e34c43d42c9e.jpg"/>
          <figcaption><b>Seawards (Gruppi)</b><br/>Giulia (21 anni, originaria di Udine) e Loris (21 anni, di Imperia) convincono Samuel soprattutto per la tempra della ragazza: “Quando canta tira fuori una sofferenza che è molto particolare”. Unica pecca? Lavorare sul pedalino, ma c’è tempo per rimediare.<cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115692/Big/5b5b0e20-6d44-4fc3-98ae-4a8247505eaf.jpg"/>
          <figcaption><b>Sierra (Gruppi)</b><br/>Duo di musicisti romani formato da Giacomo e Massimo, entrambi di 26 anni. Il loro merito per Samuel? Usare il linguaggio della strada che è tipico dei ragazzi italiani. Una dote talmente rara e potente da oscurare il fatto che siano un po’ più indietro dei colleghi sul piano tecnico.<cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115692/Big/e9ca6203-4dda-4a80-98af-fb4dd038f85b.jpg"/>
          <figcaption><b>Booda (Gruppi)</b><br/>Sono tre musicisti romani: Alessio (batteria), Martina (basso) e Federica (voce). Quest'ultima in televisione non è certo nuova: ha partecipato, infatti, sia a Forte Forte Forte che a The Voice. Per Samuel la sua voce è molto “particolare” e, per questo, meritevole di una chance.<cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115692/Big/55750111-a6f9-4c22-9a78-163d1b59140e.jpg"/>
          <figcaption><b>X Factor 13: i concorrenti</b><br/>I Gruppi di Samuel. <cite>Courtesy press office</cite></figcaption>
        </figure>
        <figcaption>X Factor 13: i concorrenti</figcaption>
      </slideshow>
      <p>Da Samuel che fa notare a Sfera Ebbasta che Sia non abbia scritto la canzone pensando a Giordana a Mara Maionchi che intavola, a sorpresa, una difesa della lingua inglese divergendo con quanto dichiarato dal frontman dei Subsonica – <b>«Il 60% delle canzoni italiane in classifica sono tutte traduzioni inglesi ed è ora di capire che l’inglese lo parlano anche gli italiani»</b> -, la puntata fila liscia fino all’ultimo scontro, che decide che il primo cantante che andrà al ballottaggio giovedì prossimo sarà ancora una volta <b>Giordana</b>, colei che nel Loft è stata definita «caterpillar» per essere sopravvissuta a tre sfide. Si scontrerà con il cantante meno ascoltato sulle piattaforme ed è certo che ne vedremo delle belle.</p>
      <related>
        <h4>LEGGI ANCHE</h4>
        <a href="https://www.vanityfair.it/music/playlist/2019/11/20/x-factor-13-inediti-concorrenti"/>
        <a href="https://www.vanityfair.it/show/tv/2019/11/15/x-factor-13-mara-maionchi-contro-malika-ayane-nicola-cavallaro-salmo"/>
      </related>
    </article>
  </body>
</html>