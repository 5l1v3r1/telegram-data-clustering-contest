<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/benessere/salute-e-prevenzione/2019/11/22/ansiosi-guardano-film-horror"/>
    <meta property="og:site_name" content="VANITY FAIR"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Ecco perché gli ansiosi guardano film horror"/>
    <meta property="og:description" content="Rilassamento, controllo, teoria dell'esposizione: ecco perché le pellicole dell'orrore possono aiutare chi soffra di questi disturbi. Ma sempre facendo attenzione"/>
  </head>
  <body>
    <article>
      <h1>Ecco perché gli ansiosi guardano film horror</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.vanityfair.it/author/scosimi" target="_blank">Simone Cosimi</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/15130819/land25-950x684.jpg"/>
        </figure>
        <figure>
          <img src="https://images.vanityfair.it/gallery/116644/Big/a8a7cefe-1812-4b09-a667-074adea95266.jpeg"/>
          <figcaption><b>Ecco perché gli ansiosi guardano film horror</b><br/>Rilassamento o <b>sensazione di controllo</b>. E ancora, pura e semplice distrazione, validazione e in qualche modo <b>normalizzazione della propria ansia</b>, perfino un abbozzo di <b>terapia dell’esposizione narrativa</b>, quel meccanismo che si basa appunto sul racconto di eventi traumatici come strumento terapeutico per lenire i sintomi associati a un trauma. Sono molte le ragioni per cui le <b>persone ansiose</b> amano i film <a href="https://www.vanityfair.it/show/cinema/2017/10/16/auguri-per-la-tua-morte-horror-it-boxoffice-botteghini"><b>horror</b></a>. E se per molti questo genere di cinema è un puro divertimento, per chi viva appunto situazioni di <a href="https://www.vanityfair.it/benessere/salute-e-prevenzione/2019/10/05/selena-gomez-lotta-contro-ansia-depressione-oggi-come-sta">ansia</a> seguire pellicole spaventose può essere un modo piuttosto efficace di controllare i propri disturbi.<br/> </figcaption>
        </figure>
        <figure>
          <img src="https://images.vanityfair.it/gallery/116644/Big/99ff839d-dc3e-4315-b7d1-9aebf0531774.jpeg"/>
          <figcaption><b>Ecco perché gli ansiosi guardano film horror</b><br/>HuffPost Usa entra nel dettaglio raccontando, punto per punto, le <b>ragioni specifiche</b> di questi effetti potenzialmente benefici di un genere che, a una prima analisi, non sembrerebbe così indicato. Anzitutto può trattarsi di una <b>distrazione</b>, nel senso che per chi viva simili situazioni un film dell’orrore procura una serie di paure tangibili, in quel momento, sulle quali focalizzarsi, <b>scaricando il resto.</b> Insomma, invece di preoccuparsi del passato o del futuro, spaziando su tanti fronti diversi, possono rimanere incastrati per un po’ nella trama e sfuggire alle preoccupazioni personali, «concentrandosi su qualcosa che non è legato alla propria vita» spiega <b>Jocelyn McDonnell</b>, terapista e membro del Family Institute della Northwestern University. Che, come altri esperti, conferma come molti dei pazienti apprezzino i film dell’orrore proprio per questa ragione.<br/> </figcaption>
        </figure>
        <figure>
          <img src="https://images.vanityfair.it/gallery/116644/Big/d9a93e39-49f2-4cc7-bf73-6a2371bb07ee.jpeg"/>
          <figcaption><b>Ecco perché gli ansiosi guardano film horror</b><br/>Altro passaggio essenziale è che da quelle pellicole <b>l’ansia ne esce validata o in qualche maniera normalizzata</b>. Nel senso che la sensazione di paura viene diffusa, ampliata, è la chiave della sceneggiatura o addirittura, conferma <b>Elija Aboujaoude</b>, psichiatra a Stanford, può aiutare a <b>relativizzare</b>. Per la serie, potrebbe andare molto peggio. Nella stessa misura questi film forniscono una <b>sensazione di controllo</b>, consentendo cioè alle persone con questi disturbi di <b>fare esperienza dell’ansia in una condizione controllata e sicura</b>, in uno stato che ovviamente riconoscono essere di finzione, come conferma <b>Keith Humpreys</b>, anche lui psicologo alla Stanford. Senza contare che, dal momento che l’elemento mostruoso viene spesso sconfitto al termine del film, questi titoli producono alla fine una sorta di fiducia nel futuro, una <b>catarsi</b> dell’ansia legata al fatto di aver vissuto l’intera esperienza.<br/> </figcaption>
        </figure>
        <figure>
          <img src="https://images.vanityfair.it/gallery/116644/Big/6d1963e9-c3f7-43a6-b061-8310513dc9f0.jpeg"/>
          <figcaption><b>Ecco perché gli ansiosi guardano film horror</b><br/>Come si spiegava, l’ambiente controllato di visione può anche supportare le persone ansiose a lavorare su emozioni intense e magari sgradevoli e può essere una componente della <b>teoria dell’esposizione</b>, con l’obiettivo di dare al paziente le condizioni giuste per destreggiarsi con le minacce percepite che spesso sono meno gravi di quanto pensi. Uno studio del 2012 provò appunto un incremento dell’<b>adrenalina </b>durante la visione di questo genere di contenuti, segno che c’è un qualche tipo di reazione fisica utile in questo tipo di terapie, per mostrare al paziente che non sono necessariamente pericolose e nella sostanza tollerabili.<br/> </figcaption>
        </figure>
        <figure>
          <img src="https://images.vanityfair.it/gallery/116644/Big/4190cbd5-5ef9-4e72-b7ea-a561675d85a9.jpeg"/>
          <figcaption><b>Ecco perché gli ansiosi guardano film horror</b><br/>L’ultimo elemento è quello del <b>rilassamento</b>. Anche se appare contro intuitivo, guardare un film dell’orrore può condurci a una condizione di relax. I parametri fisici di allerta che si innescano – l’aumento del battito cardiaco, la respirazione più profonda – non possono durare all’infinito e l’organismo finirà col <b>calmarsi nel corso della visione</b>. Un po’ come accade dopo un bel po’ dal decollo su un aereo, quando – per chi ha paura - diventa impossibile trascorrere un volo molto lungo in condizioni di tensione assoluta.<br/> </figcaption>
        </figure>
        <figure>
          <img src="https://images.vanityfair.it/gallery/116644/Big/cc951733-6245-422b-931f-51899b3fd163.jpeg"/>
          <figcaption><b>Ecco perché gli ansiosi guardano film horror</b><br/>Ovviamente occorre <b>fare attenzione e sfruttare la tecnica dei film horror con una certa cautela</b>. Bisogna ad esempio capire che genere di <b>trama</b> e sviluppi ci si ritroverà di fronte per evitare che alcune delle paure del paziente non vengano rinforzate e approfondite dagli avvenimenti raccontati nel film. E ovviamente se non si ha voglia di guardarli, ci si deve ascoltare. In definitiva, spiega <b>Christen Sistrunk</b>, terapista statunitense specializzata in disturbi dell’ansia, «una cosa che sappiamo è che quando evitiamo persone, posti o situazioni che possono causare ansia, quest’ansia non migliora. Peggiorerà anzi col tempo. La cosa migliore è confrontarcisi faccia a faccia. Se non si è sicuri di come farlo, bisogna consultare un esperto».<br/> </figcaption>
        </figure>
        <figcaption>Ecco perché gli ansiosi guardano film horror</figcaption>
      </slideshow>
      <p>
        <b>Rilassamento, controllo, teoria dell'esposizione: ecco perché le pellicole dell'orrore possono aiutare chi soffra di questi disturbi. Ma sempre facendo attenzione</b>
      </p>
      <p>Rilassamento o <b>sensazione di controllo</b>. E ancora, pura e semplice distrazione, validazione e in qualche modo <b>normalizzazione della propria ansia</b>, perfino un abbozzo di <b>terapia dell’esposizione narrativa</b>, quel meccanismo che si basa appunto sul racconto di eventi traumatici come strumento terapeutico per lenire i sintomi associati a un trauma. Sono molte le ragioni per cui le <b>persone ansiose</b> amano i film <a href="https://www.vanityfair.it/show/cinema/2017/10/16/auguri-per-la-tua-morte-horror-it-boxoffice-botteghini"><b>horror</b></a>. E se per molti questo genere di cinema è un puro divertimento, per chi viva appunto situazioni di <a href="https://www.vanityfair.it/benessere/salute-e-prevenzione/2019/10/05/selena-gomez-lotta-contro-ansia-depressione-oggi-come-sta">ansia</a> seguire pellicole spaventose può essere un modo piuttosto efficace di controllare i propri disturbi.</p>
      <p>HuffPost Usa entra nel dettaglio raccontando, punto per punto, le <b>ragioni specifiche</b> di questi effetti potenzialmente benefici di un genere che, a una prima analisi, non sembrerebbe così indicato. Anzitutto può trattarsi di una <b>distrazione</b>, nel senso che per chi viva simili situazioni un film dell’orrore procura una serie di paure tangibili, in quel momento, sulle quali focalizzarsi, <b>scaricando il resto.</b> Insomma, invece di preoccuparsi del passato o del futuro, spaziando su tanti fronti diversi, possono rimanere incastrati per un po’ nella trama e sfuggire alle preoccupazioni personali, «concentrandosi su qualcosa che non è legato alla propria vita» spiega <b>Jocelyn McDonnell</b>, terapista e membro del Family Institute della Northwestern University. Che, come altri esperti, conferma come molti dei pazienti apprezzino i film dell’orrore proprio per questa ragione.</p>
      <p>Altro passaggio essenziale è che da quelle pellicole <b>l’ansia ne esce validata o in qualche maniera normalizzata</b>. Nel senso che la sensazione di paura viene diffusa, ampliata, è la chiave della sceneggiatura o addirittura, conferma <b>Elija Aboujaoude</b>, psichiatra a Stanford, può aiutare a <b>relativizzare</b>. Per la serie, potrebbe andare molto peggio. Nella stessa misura questi film forniscono una <b>sensazione di controllo</b>, consentendo cioè alle persone con questi disturbi di <b>fare esperienza dell’ansia in una condizione controllata e sicura</b>, in uno stato che ovviamente riconoscono essere di finzione, come conferma <b>Keith Humpreys</b>, anche lui psicologo alla Stanford. Senza contare che, dal momento che l’elemento mostruoso viene spesso sconfitto al termine del film, questi titoli producono alla fine una sorta di fiducia nel futuro, una <b>catarsi</b> dell’ansia legata al fatto di aver vissuto l’intera esperienza.</p>
      <p>Come si spiegava, l’ambiente controllato di visione può anche supportare le persone ansiose a lavorare su emozioni intense e magari sgradevoli e può essere una componente della <b>teoria dell’esposizione</b>, con l’obiettivo di dare al paziente le condizioni giuste per destreggiarsi con le minacce percepite che spesso sono meno gravi di quanto pensi. Uno studio del 2012 provò appunto un incremento dell’<b>adrenalina </b>durante la visione di questo genere di contenuti, segno che c’è un qualche tipo di reazione fisica utile in questo tipo di terapie, per mostrare al paziente che non sono necessariamente pericolose e nella sostanza tollerabili.</p>
      <p>L’ultimo elemento è quello del <b>rilassamento</b>. Anche se appare contro intuitivo, guardare un film dell’orrore può condurci a una condizione di relax. I parametri fisici di allerta che si innescano – l’aumento del battito cardiaco, la respirazione più profonda – non possono durare all’infinito e l’organismo finirà col <b>calmarsi nel corso della visione</b>. Un po’ come accade dopo un bel po’ dal decollo su un aereo, quando – per chi ha paura – diventa impossibile trascorrere un volo molto lungo in condizioni di tensione assoluta.</p>
      <p>Ovviamente occorre <b>fare attenzione e sfruttare la tecnica dei film horror con una certa cautela</b>. Bisogna ad esempio capire che genere di <b>trama</b> e sviluppi ci si ritroverà di fronte per evitare che alcune delle paure del paziente non vengano rinforzate e approfondite dagli avvenimenti raccontati nel film. E ovviamente se non si ha voglia di guardarli, ci si deve ascoltare. In definitiva, spiega <b>Christen Sistrunk</b>, terapista statunitense specializzata in disturbi dell’ansia, «una cosa che sappiamo è che quando evitiamo persone, posti o situazioni che possono causare ansia, quest’ansia non migliora. Peggiorerà anzi col tempo. La cosa migliore è confrontarcisi faccia a faccia. Se non si è sicuri di come farlo, bisogna consultare un esperto».</p>
      <related>
        <h4>LEGGI ANCHE</h4>
        <a href="https://www.vanityfair.it/benessere/salute-e-prevenzione/2019/06/10/ansia-e-panico-perche-primavera-aumentano-consigli-pratici-degli-esperti"/>
        <a href="https://www.vanityfair.it/benessere/salute-e-prevenzione/2019/05/06/ansia-da-prestazione-ecco-come-affrontarla"/>
      </related>
    </article>
  </body>
</html>