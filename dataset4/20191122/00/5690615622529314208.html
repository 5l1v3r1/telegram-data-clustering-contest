<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837146-ukrayina-stala-kraschoyu-zbirnoyu-na-chs-z-mma"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T00:43:00+00:00"/>
    <meta property="og:title" content="Україна стала кращою збірною на ЧС з ММА"/>
    <meta property="og:description" content="КИЇВ. 22 листопада. УНН. Україна посіла перше командне місце на Чемпіонаті світу з ММА, що відбувся у Сінгапурі, повідомляє УНН з посиланням на Українську …"/>
  </head>
  <body>
    <article>
      <h1>Україна стала кращою збірною на ЧС з ММА</h1>
      <address><time datetime="2019-11-22T00:43:00+00:00">22 Nov 2019, 00:43</time> by <a rel="author">Сергій Куркович</a></address>
      <p><b>КИЇВ. 22 листопада. УНН.</b> Україна посіла перше командне місце на Чемпіонаті світу з ММА, що відбувся у Сінгапурі, повідомляє <b>УНН</b> з посиланням на Українську федерацію змішаних бойових мистецтв у Facebook.</p>
      <p>"Жовто-блакитні" вибороли одразу 11 медалей. Володарями "золота" стали: Сиркін Роман, Бондарь Денис, Ігор Шмиголь, Єгор Костюченко і Семаль Валентина.</p>
      <p>"Срібло" в активі Воробйова Артура, Еміля Усейнова і Людмили Ілюк. "Бронза" дісталася Дар'ї Чабановій, Дар'ї Чібісовій, Ірині Піцик.</p>
      <p>Таким чином, в України перше загальнокомандне місце серед 44 країн учасниць.</p>
      <p>Зауважимо, що за два дні поєдинків, кращим рефері чемпіонату офіційно було оголошено нашого співвітчизника Шемарова Володимира.</p>
    </article>
  </body>
</html>