<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/fiorentina/2019/11/22-63656409/fiorentina_terzic_ringrazio_tutti_sto_bene_/"/>
    <meta property="og:site_name" content="Tuttosport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Fiorentina, Terzic: &quot;Ringrazio tutti, sto bene&quot;"/>
    <meta property="og:description" content="GIorni fa il giovane difensore è stato vittima di aggressione a Belgrado"/>
  </head>
  <body>
    <article>
      <h1>Fiorentina, Terzic: "Ringrazio tutti, sto bene"</h1>
      <h2>GIorni fa il giovane difensore è stato vittima di aggressione a Belgrado</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p><b>FIRENZE</b> - <i>''Voglio ringraziare tutti coloro che mi hanno supportato, sto bene. Grazie a tutti di cuore''</i>. E' il messaggio postato sul proprio profilo Instagram il giovane terzino della <b>Fiorentina</b> Aleksa <b>Terzic</b> dopo il furto e l'aggressione subiti nei giorni scorsi a Belgrado. Il giocatore serbo si trova ancora ricoverato in Patria e il suo ritorno a Firenze è previsto nelle prossime ore. Per il resto Vincenzo <b>Montella</b> ha ritrovato tutti i nazionali in vista della trasferta di domenica a <b>Verona</b>. E in particolare il tecnico viola riavrà a disposizione Franck <b>Ribéry</b> dopo lo stop per tre giornate di squalifica a causa di una reazione eccessiva nei confronti di un assistente arbitrale, al termine della gara persa con la <b>Lazio</b>. Il francese è annunciato in attacco in coppia con <b>Chiesa</b> reduce dal primo gol in azzurro. Sarà però emergenza a centrocampo per la Fiorentina considerando le assenze per squalifica di <b>Pulgar</b> e <b>Castrovilli</b>: al loro posto scalpitano <b>Benassi</b> e il giovane <b>Zurkowski</b> che finora (specie quest'ultimo) ha avuto pochissimo spazio.</p>
      <figure>
        <a href="https://www.tuttosport.com/foto/calcio/serie-a/2019/11/10-63251386/cagliari-fiorentina_5-2_show_di_nainggolan_alla_sardegna_arena/">
          <img src="https://cdn.tuttosport.com/images/2019/11/10/142017929-c85ee9f5-5bd9-4424-aaf9-bbc53b58a510.jpg"/>
        </a>
        <figcaption>Cagliari-Fiorentina 5-2: show di Nainggolan alla Sardegna Arena<br/><a href="https://www.tuttosport.com/foto/calcio/serie-a/2019/11/10-63251386/cagliari-fiorentina_5-2_show_di_nainggolan_alla_sardegna_arena/">Guarda la gallery</a></figcaption>
      </figure>
      <related>
        <a href="https://www.tuttosport.com/news/calcio/serie-a/fiorentina/2019/11/20-63574304/fiorentina_smentito_il_caso_terzic_solo_furto_dell_auto/"/>
        <a href="https://www.tuttosport.com/news/calcio/serie-a/fiorentina/2019/11/20-63591598/la_febbre_di_ribery_non_preoccupa_la_fiorentina/"/>
        <a href="https://www.tuttosport.com/archivio/calcio/serie-a/fiorentina"/>
        <a href="https://www.tuttosport.com/news/calcio/primavera/2019/11/21-63612536/primavera_fiorentina_meli_gubbio_daro_il_massimo_per_convincere_torrente_/?related_news"/>
        <a href="https://www.tuttosport.com/news/calcio/serie-a/fiorentina/2019/11/20-63591598/la_febbre_di_ribery_non_preoccupa_la_fiorentina/?related_news"/>
        <a href="https://www.tuttosport.com/news/calcio/serie-a/fiorentina/2019/11/20-63574304/fiorentina_smentito_il_caso_terzic_solo_furto_dell_auto/?related_news"/>
        <a href="https://www.tuttosport.com/news/calcio/serie-a/fiorentina/2019/11/16-63445647/fiorentina_5-1_alla_virtus_entella/?related_news"/>
      </related>
    </article>
  </body>
</html>