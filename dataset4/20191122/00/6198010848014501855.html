<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/anticipazioni-domenica-live-ospiti-di-barbara-durso-del-24-novembre/"/>
    <meta property="og:site_name" content="LaNostraTv"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Anticipazioni Domenica Live: ospiti di Barbara d’Urso del 24 novembre"/>
    <meta property="og:description" content="Barbara d'Urso rivela tutte le anticipazioni di Domenica Live del 24 novembre Barbara d'Urso, come ormai di consueto, durante l'ultimo appuntamento di"/>
  </head>
  <body>
    <article>
      <h1>Anticipazioni Domenica Live: ospiti di Barbara d’Urso del 24 novembre</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.lanostratv.it/author/maurizioriccio/" target="_blank">Maurizio Riccio</a></address>
      <figure>
        <img src="https://i1.wp.com/www.lanostratv.it/wp-content/uploads/2019/11/foto_durso_anticipazioni.jpg"/>
      </figure>
      <h3>Barbara d’Urso rivela tutte le anticipazioni di Domenica Live del 24 novembre</h3>
      <p><b>Barbara d’Urso</b>, come ormai di consueto, durante l’ultimo appuntamento di Pomeriggio 5 della settimana rivela al suo pubblico le <b>anticipazioni di Domenica Live</b>. In esclusiva per il pubblico di canale 5, in studio ci sarà <b>Paola Caruso</b> pronta a rivelare il motivo che l’ha spinta ad interrompere la sua relazione con Moreno Merlo. Paola ci credeva davvero in questa relazione, ma ha scoperto qualcosa di gravissimo, che l’ha spinta ad interrompere il tutto. Paola non sarà l’unica ospite della <b>puntata del 24 novembre di Domenica Live</b>. In studio ci sarà anche il marito di Monica Scattini, Roberto Brunetti, che ha appena scontato la sua pena in carcere. L’uomo è stato arrestato per droga.</p>
      <h3>Anticipazioni Domenica Live 24 novembre: Barbara d’Urso intervista Vladimir Luxuria</h3>
      <p><b>Vladimir Luxuria</b> sarà uno degli ospiti di punta del nuovo appuntamento di <b>Domenica Live</b>. Dopo le <b><a href="https://www.lanostratv.it/2019/11/barbara-durso-chiede-scusa-a-luxuria-sgarbi-difficile-fermarlo/">scuse in diretta della d’Urso</a></b>, l’opinionista è pronta a tornare sul piccolo schermo, concedendo una di quelle interviste cuore a cuore che tanto piacciono al pubblico di canale 5. Le sorprese di Barbara d’Urso non finiscono qui. A <b>Domenica Live, il 24 novembre</b> ci sarà anche Carmen Di Pietro per il famoso torneo delle imitazioni. La showgirl vestirà i panni della fata turchina di Cenerentola.</p>
      <h3>Anticipazioni Live Non è la d’Urso 25 novembre: Simona Izzo e Ricky Tognazzi contro le 5 sfere</h3>
      <p><b>Barbara d’Urso</b> non smette mai di stupire il suo pubblico. Infatti, oltre alle anticipazioni di Domenica Live, la bella conduttrice partenopea ha svelato qualche piccola anteprima di <b>Live Non è la d’Urso</b>. Ad affrontare le temibili cinque sfere, questa volta ci saranno <b>Simona Izzo e Ricky Tognazzi</b>. Questa volta per la Izzo cambiano le carte in tavola, visto che da settembre è solita occupare una delle cinque sfere del programma, mentre questa volta sarà lei a schierarsi all’uno contro tutti.</p>
    </article>
  </body>
</html>