<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/cate-rezervari-a-inregistrat-agentia-de-turism-hello-holidays-in-cadrul-targului-de-turism-de-la-romexpo-18604753"/>
    <meta property="og:site_name" content="BusinessMagazin"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Câte rezervări a înregistrat agenţia de turism Hello Holidays în cadrul Târgului de Turism de la Romexpo"/>
    <meta property="og:description" content="În cadrul Târgului de Turism al României, care s-a desfăşurat la finalul săptămânii anterioare la Romexpo, în Bucureşti, standul agenţiei de turism Hello Holidays a fost vizitat de majoritatea participanţilor la eveniment, peste 14.000 de persoane de toate vârstele, dornice să se informeze sau să-şi planifice următoarele vacanţe. Agenţia a înregistrat 1.200 rezervări pentru vacanţe, cele mai căutate destinaţii fiind: Grecia, Turcia, Bulgaria, Spania, Portugalia, Danemarca, Norvegia, Suedia şi Rusia"/>
  </head>
  <body>
    <article>
      <h1>Câte rezervări a înregistrat agenţia de turism Hello Holidays în cadrul Târgului de Turism de la Romexpo</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.businessmagazin.ro/autor/andra-stroe" target="_blank">Andra Stroe</a></address>
      <h3>Câte rezervări a înregistrat agenţia de turism Hello Holidays în cadrul Târgului de Turism de la Romexpo</h3>
      <p>În cadrul Târgului de Turism al României, care s-a desfăşurat la finalul săptămânii anterioare la Romexpo, în Bucureşti, standul agenţiei de turism Hello Holidays a fost vizitat de majoritatea participanţilor la eveniment, peste 14.000 de persoane de toate vârstele, dornice să se informeze sau să-şi planifice următoarele vacanţe. Agenţia a înregistrat 1.200 rezervări pentru vacanţe, cele mai căutate destinaţii fiind: Grecia, Turcia, Bulgaria, Spania, Portugalia, Danemarca, Norvegia, Suedia şi Rusia</p>
      <p>Rezervările s-au efectuat atât în cadrul Târgului de la Romexpo, în agenţie, cât şi online, întrucât ofertele au fost disponibile în timp real pe site, iar turiştii au putut să îşi rezerve vacanţele direct de pe mobil sau laptop. Ca şi în anii precedenţi, românii au achiziţionat vacanţe atât pentru vară, cât şi pentru sărbătorile de iarnă.</p>
      <p>Cele mai căutate destinaţii pentru sejururi au fost: Grecia, Turcia şi Bulgaria. Publicul a fost atras în special de reducerile pentru destinaţiile Halkidiki, Thassos, Insula Evia, Riviera Olimpului şi Tolo din Grecia, de sejururile cu avionul în Antalya, de Marmaris şi Kusadasi din Turcia şi de staţiunile de pe litoralul din Bulgaria.</p>
      <p>De asemenea, Circuitele în Europa atât cu avionul, cât şi cu autocarul au avut un număr mare de solicitări. Printre cele mai solicitate programe au fost: Rusia, ţările din Peninsula Scandinavă, Spania şi Portugalia, dar şi circuitele pentru Istanbul si Cappadocia, cu care agenţia Hello Holidays şi-a obişnuit turiştii în ultimii ani.</p>
      <p>În oferta companiei s-au regăsit oferte pentru destinaţii ca Halkidiki, Thassos, Insula Evia, Riviera Olimpului şi Tolo la 1 euro/persoană/ noapte + transport, sejururi cu avionul în Antalya, cu taxele de aeroport gratuite, dar şi de reduceri suplimentare pentru early booking la cazare. Pentru Marmaris şi Kusadasi am existat reduceri de până la 50% atât pentru transport, cât şi pentru cazare. Pentru Litoralul bulgăresc reducerile au ajuns până la 35%. De asemenea, pentru circuite atât cu avionul cât şi cu autocarul, reducerile au fost de până la 15%, plus avans minim de 25 euro/persoană la înscriere.</p>
      <p>Potrivit Denisei Oprea, marketing manager al agenţiei, majoritatea celor care au vizitat standul în cadrul târgului de turism au fost cupluri şi familii cu sau fără copii, dornice să îşi rezerve o vacanţă atât pentru sărbători, cât şi pentru anul 2020. O parte dintre turişti au venit şi singuri, în special doritorii de vacanţe de tip circuit.<br/> </p>
    </article>
  </body>
</html>