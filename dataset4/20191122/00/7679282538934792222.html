<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-signature-brdige-closed-for-20-days-traffic-police-released-this-advisory-2862323.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T00:05:35+00:00"/>
    <meta property="og:title" content="20 दिन सिग्नेचर ब्रिज बंद, ट्रैफिक पुलिस ने जारी की ये एडवायजरी"/>
    <meta property="og:description" content="सिग्नेचर ब्रिज शुक्रवार से वाहनों के लिए एक बार फिर से 20 दिनों (21 नवंबर की रात 12 बजे से 11 दिसंबर की रात 12 बजे तक) के लिए बंद हो गया है। ट्रैफिक पुलिस ने एडवायजरी जारी कर बिना जरूरी काम इधर से..."/>
  </head>
  <body>
    <article>
      <h1>20 दिन सिग्नेचर ब्रिज बंद, ट्रैफिक पुलिस ने जारी की ये एडवायजरी</h1>
      <address><time datetime="2019-11-22T00:05:35+00:00">22 Nov 2019, 00:05</time> by <a rel="author">नई दिल्ली, वरिष्ठ संवाददाता</a></address>
      <p>सिग्नेचर ब्रिज शुक्रवार से वाहनों के लिए एक बार फिर से 20 दिनों (21 नवंबर की रात 12 बजे से 11 दिसंबर की रात 12 बजे तक) के लिए बंद हो गया है। ट्रैफिक पुलिस ने एडवायजरी जारी कर बिना जरूरी काम इधर से गुजरने से बचने की सलाह दी है।</p>
      <p>जानकारी के अनुसार, दिन में इसे तिमारपुर से खजूरी खास जाने वाले वाहनों के लिए खुला रखा गया है, लेकिन खजूरी खास से तिमारपुर जाने वाले वाहनों के लिए यह दिन-रात बंद रहेगा। वहीं, तिमारपुर से खजूरी खास जाने वाला रास्ता रात में ग्यारह से सुबह सात बजे तक बंद रहेगा। रात के समय ब्रिज पर से मशीनरी उतारने का काम किया जाएगा। </p>
      <p>हाल ही में ब्रिज से 60 फीसदी मशीनरी हटा दी गई थी। बाकी बचा काम 11 दिसंबर तक करना है। दिल्ली परिवहन एवं पर्यटन विकास निगम की सिफारिश पर दिल्ली ट्रैफिक पुलिस ने इसे बंद करने की अनुमति दे दी है। दोनों विभागों की सहमति के बाद इस बार ब्रिज के एक कैरिजवे को दिन में खोलने पर सहमति बनी है। </p>
      <p>बता दें कि मशीनरी हटाने के कुछ समय बाद ब्रिज के ऊपर 154 मीटर की ऊंचाई पर बनाई गई व्यू गैलरी आम लोगों के लिए खुलने की संभावना है। लोग गैलरी से दिल्ली का विहंगम दृश्य देख सकते हैं। गैलरी पर ले जाने की फीस ली जाएगी।</p>
    </article>
  </body>
</html>