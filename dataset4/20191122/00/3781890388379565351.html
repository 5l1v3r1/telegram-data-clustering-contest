<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/742928"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T00:19:00+00:00"/>
    <meta property="og:title" content="'บอย-ปกรณ์'เฮได้กลับบ้านแล้ว 21วันรักษาแผลติดเชื้อ"/>
    <meta property="og:description" content="'บอย-ปกรณ์' แฮปปี้กลับบ้านแล้ว หลังรักษาตัวผ่าตัดคว้านเนื้อตายถูกแมลงกัดที่ญี่ปุ่น เผยพักฟื้นนาน 21 วัน ด้านเพื่อนพ้องในวงการ พร้อมแฟนคลับแห่ยินดีแน่นไอจี"/>
  </head>
  <body>
    <article>
      <h1>'บอย-ปกรณ์'เฮได้กลับบ้านแล้ว 21วันรักษาแผลติดเชื้อ</h1>
      <address>
        <time datetime="2019-11-22T00:19:00+00:00">22 Nov 2019, 00:19</time>
      </address>
      <figure>
        <img src="https://www.dailynews.co.th/admin/upload/20191122/news_PVlFmMTgOp062037_533.jpg?v=20191123039"/>
      </figure>
      <p>
        <b>"บอย-ปกรณ์" แฮปปี้กลับบ้านแล้ว หลังรักษาตัวผ่าตัดคว้านเนื้อตายถูกแมลงกัดที่ญี่ปุ่น เผยพักฟื้นนาน 21 วัน ด้านเพื่อนพ้องในวงการ พร้อมแฟนคลับแห่ยินดีแน่นไอจี</b>
      </p>
      <p>ทำเอาแฟนคลับเป็นห่วงและคอยติดตามอาการอย่างต่อเนื่อง สำหรับกรณีที่หนุ่ม บอย-ปกรณ์ ฉัตรบริรักษ์ ถูกแมลงกัด หลังไปนอนแช่ออนเซ็นที่ญี่ปุ่น จนเกิดอาการติดเชื้ออักเสบลุกลามเป็นแผลขนาดใหญ่ ส่งผลให้ต้องผ่าตัดคว้านเนื้อตายออกอย่างเร่งด่วน ท่ามกลางความห่วงใยของแฟน ๆ ตามที่เสนอข่าวไปแล้วนั้น<br/> <br/>ความคืบหน้าล่าสุดในอินสตาแกรมของหนุ่มบอย เจ้าตัวได้อัปเดตอาการล่าสุดให้แฟนคลับทราบด้วย โดยหนุ่มบอยลงรูปที่ตนเองอยู่ในห้องของโรงพยาบาล เตรียมเก็บของกลับบ้าน พร้อมแคปชั่นว่า "ได้กลับบ้านแล้ว #สิริรวม21วัน #ดีใจที่สุด #ระหว่างนี้พักฟื้นไปด้วย #ทำงานไปด้วย #เก็บตัวรอยิม #ฮี่ๆๆๆ" ซึ่งก็มีเพื่อนพ้องในวงการและแฟน ๆ เข้ามากดไลค์และคอมเมนต์ดีใจอย่างมากมาย ขณะเดียวกันหนุ่มบอยก็ได้ลงสตอรี่ของตนเองเป็นรูปของทีมพยาบาลที่ดูแลเจ้าตัวจำนวนหลายคน พร้อมบอกกลับบ้านแล้วครับ.<br/> <br/>ขอบคุณภาพ : @boy_pakorn</p>
      <figure>
        <img src="https://www.dailynews.co.th/admin/upload/20191122/news_jdsLWZfVQY062038_533.jpg?v=20191123039?v=9784"/>
      </figure>
      <figure>
        <img src="https://www.dailynews.co.th/admin/upload/20191122/news_YZPsJRhLys062036_533.jpg?v=20191123039?v=7364"/>
      </figure>
      <figure>
        <img src="https://www.dailynews.co.th/admin/upload/20191122/news_BEzZMZlSTR062037_533.jpg?v=20191123039?v=6335"/>
      </figure>
    </article>
  </body>
</html>