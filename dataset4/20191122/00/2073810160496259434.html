<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/anna-falchi-oggi-rapporto-fiorello-max-biaggi-449005"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Anna Falchi oggi: il rapporto con gli ex famosi Fiorello e Max Biaggi"/>
    <meta property="og:description" content="Anna Falchi intervista a Vieni da me: in che rapporti è oggi con Fiorello e Max Biaggi Anna Falchi è tornata in tv. Venerdì 22 novembre la soubrette italo-finlandese è stata ospite di Caterina Balivo a Vieni da me. La 47enne ha ripercorso le tappe più importanti della sua carriera e della sua vita privata. […]"/>
  </head>
  <body>
    <article>
      <h1>Anna Falchi oggi: il rapporto con gli ex famosi Fiorello e Max Biaggi</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2019/11/anna-falchi-vieni-da-me.jpg"/>
      </figure>
      <h3>Anna Falchi intervista a Vieni da me: in che rapporti è oggi con Fiorello e Max Biaggi</h3>
      <p>Anna Falchi è tornata in tv. Venerdì 22 novembre la soubrette italo-finlandese è stata ospite di Caterina Balivo a Vieni da me. La 47enne ha ripercorso le tappe più importanti della sua carriera e della sua vita privata. E non ha potuto fare a meno di menzionare i suoi ex fidanzati più famosi, ovvero lo showman Fiorello e il pilota Max Biaggi. Due storie importanti che negli anni Novanta e Duemila hanno fatto parecchio discutere gli esperti di gossip e costume e che inevitabilmente hanno lasciato un segno nel percorso di vita della Falchi. <b>Oggi Anna è felicemente fidanzata da nove anni con Andrea Ruggieri,</b> politico italiano nonché nipote di Bruno Vespa.</p>
      <h3>Anna Falchi è in buoni rapporti con l’ex fidanzato Max Biaggi</h3>
      <p><i>“Con Max ci sentiamo ancora, almeno uno o due volte l’anno. Ci prendiamo in giro, abbiamo un rapporto molto scherzoso. Siamo stati insieme due anni”</i>, ha confidato <a href="https://www.gossipetv.com/anna-falchi-confidenza-parole-ex-fiorello-max-biaggi-415946">Anna Falchi</a> a Caterina Balivo. <b><i>“Fiorello? Non ho il suo numero, non ci sentiamo più”</i></b>, ha aggiunto l’ex modella. Che ha menzionato pure il suo matrimonio con Stefano Ricucci, durato dal 2005 al 2007.</p>
      <h3>Anna Falchi non è pentita del suo matrimonio con Ricucci</h3>
      <p><i>“Quello con Ricucci è stato un matrimonio bellissimo, un sogno. Rifarei tutto anche se sono rimasta scottata da quella esperienza”,</i> ha ammesso Anna Falchi a Vieni da me. Dopo il divorzio da Ricucci la Falchi ha avuto una breve <a href="https://www.gossipetv.com/pomeriggio-cinque-denny-montesi-rivela-la-verita-sulla-rottura-con-anna-falchi-tensione-con-barbara-durso-106489">relazione con l’imprenditore Denny Montesi</a>, dal quale ha avuto <b>la figlia Alyssa, che oggi ha nove anni.</b></p>
    </article>
  </body>
</html>