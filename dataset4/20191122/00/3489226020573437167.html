<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/prwtotyph-lhsteia-eklepsan-20-tonoys-sokolatas-milka"/>
    <meta property="og:site_name" content="Documento"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Πρωτότυπη ληστεία: Έκλεψαν 20 τόνους σοκολάτας Milka"/>
    <meta property="og:description" content="«Καπνός» έγιναν σχεδόν είκοσι τόνοι σοκολάτας Milka, αξίας περίπου 50.000 ευρώ με τις αρχές να αναζητούν τι μπορεί να απέγιναν."/>
  </head>
  <body>
    <article>
      <h1>Πρωτότυπη ληστεία: Έκλεψαν 20 τόνους σοκολάτας Milka</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Newsroom</a></address>
      <h4>«Καπνός» έγιναν σχεδόν είκοσι τόνοι σοκολάτας Milka, αξίας περίπου 50.000 ευρώ με τις αρχές να αναζητούν τι μπορεί να απέγιναν.</h4>
      <p>Η επιχείρηση του Τιρόλου που είχε αναλάβει τη μεταφορά είχε αναθέσει την παράδοση σε μια άλλη, ουγγρική εταιρία, η οποία με τη σειρά της ζήτησε από μια υπεργολαβική εταιρία στην Τσεχία να διασχίσει την Ευρώπη για να παραδώσει το φορτίο στο Βέλγιο. Ένας άγνωστος εμφανίστηκε στη συνέχεια στην ουγγρική μεταφορική εταιρεία λέγοντας ότι ήταν ο Τσέχος οδηγός στον οποίο είχε πιστωθεί η παραγγελία αυτή και ο οποίος πήγε να παραλάβει το φορτίο στην Αυστρία. Έδειξε στο αυστριακό εργοστάσιο της Milka στο Μπλούντεντς πλαστά παραστατικά και φόρτωσε στο φορτηγό τις σοκολάτες, οι οποίες δεν έφθασαν ποτέ στον προορισμό τους.</p>
      <p>Ο Στέφαν Έντερ, εκπρόσωπος της αστυνομίας του Τιρόλου δήλωσε στο Γαλλικό Πρακτορείο ότι το φορτηγό της μεταφορικής εταιρίας που έπρεπε να παραλάβει, στις 15 Νοεμβρίου, το φορτίο που είχε μόλις βγει από το εργοστάσιο της Milka «είχε στην πραγματικότητα κλεμμένη πινακίδα κυκλοφορίας».</p>
      <p>Σύμφωνα με την αστυνομία του Τιρόλου, η κλοπή τέτοιων ποσοτήτων σοκολάτας είναι σπάνια αλλά όχι πρωτόγνωρη. Ένα παρόμοιο περιστατικό είχε συμβεί ήδη στην περιοχή.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>