<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.illibraio.it/cinque-cadaveri-robert-bryndza-1240205/"/>
    <meta property="og:site_name" content="Il Libraio"/>
    <meta property="article:published_time" content="2019-11-22T00:29:33+00:00"/>
    <meta property="og:title" content="“I cinque cadaveri”, il nuovo thriller di Robert Bryndza"/>
    <meta property="og:description" content="Lo spettro di uno spietato assassino torna, dopo sedici anni, a tormentare un’ex detective di polizia: I cinque cadaveri&quot; segna il ritorno di Robert Bryndza"/>
  </head>
  <body>
    <article>
      <h1>“I cinque cadaveri”, il nuovo thriller di Robert Bryndza</h1>
      <address><time datetime="2019-11-22T00:29:33+00:00">22 Nov 2019, 00:29</time> by <a rel="author" href="https://www.illibraio.it/author/redazione-il-libraio/" target="_blank">Redazione Il Libraio</a></address>
      <p>
        <i>Lo spettro di uno spietato assassino torna, dopo sedici anni, a tormentare un’ex detective di polizia: I cinque cadaveri" segna il ritorno di Robert Bryndza</i>
      </p>
      <p>Sono passati sedici anni da quando <b>Kate Marshall</b>, una giovane e ambiziosa detective, fermò il famigerato <b>serial killer</b> del quartiere di Nine Elms, a Londra. Il suo successo, però, si trasformò in un vero e proprio incubo.</p>
      <p>Durante le indagini emersero<b> tradimenti, depistaggi e oscure rivelazioni</b>, e la sua promettente carriera in polizia finì con uno scandalo. Da allora <b>i fantasmi del passato</b> hanno continuato a ossessionare Kate che, nonostante il tempo trascorso, non è mai riuscita a lasciarsi quell’esperienza alle spalle. È andata via da Londra e si è trasferita in una piccola città costiera, dove cerca con tutte le forze di dimenticare…</p>
      <figure>
        <img src="https://www.illibraio.it/wp-content/uploads/2019/10/Bryndza-I-cinque-cadaveri.jpg"/>
      </figure>
      <p>Ma quando un ammiratore del killer di Nine Elms annuncia di voler seguire le orme del suo idolo, Kate sa che non può restare a guardare senza intervenire. <b>Riuscire a fermare l’assassino potrebbe essere la sua unica occasione di riscatto</b>, ma Kate è consapevole che sedici anni prima era stata scelta dal killer come quinta vittima. E adesso<b> il nuovo mostro</b> ha intenzione di finire il lavoro del suo predecessore…</p>
      <p><i><b>I cinque cadaveri</b></i> (Newton Compton, traduzione di Giulio Silvano), segna il ritorno di<b> Robert Bryndza</b>, già autore di thriller come <i>La donna di ghiaccio</i> e <i>La vittima perfetta.</i></p>
    </article>
  </body>
</html>