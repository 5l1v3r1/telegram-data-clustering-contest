<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/iphone-12-ram-nuova-fotocamera-posteriore-svelate.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="iPhone 12, RAM e nuova fotocamera posteriore svelate?"/>
    <meta property="og:description" content="Nuove voci di corridoio parlano della possibile quantità di RAM e delle nuove funzionalità applicate al blocco fotocamera posteriore di iPhone 12.. Siamo già proiettati nell'attesa di iPhone 12, c..."/>
  </head>
  <body>
    <article>
      <h1>iPhone 12, RAM e nuova fotocamera posteriore svelate?</h1>
      <h2>Nuove voci di corridoio parlano della possibile quantità di RAM e delle nuove funzionalità applicate al blocco fotocamera posteriore di iPhone 12.</h2>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Siamo già proiettati nell'attesa di <b>iPhone 12</b>, che al momento ovviamente vive solo nelle voci di corridoio su internet visto che non ci sono dati ufficiali al riguardo, per cui ci appelliamo a queste per avere possibili informazioni anche su <b>RAM</b> e <b>fotocamera posteriore</b>.<br/><br/>Anche per <a href="https://multiplayer.it/notizie/iphone-12-apple-design-hole-punch-fotocamera.html">iPhone 12</a> sembrano essere previsti tre modelli, in arrivo nel <b>2020</b>, probabilmente tutti basati sul nuovo <b>chip A14</b>. Secondo le nuove voci di corridoio, provenienti da Barclays associates, i due modelli superiori che potrebbero essere <a href="https://multiplayer.it/notizie/iphone-12-pro-concept-video-nuovo-design-possibile.html">iPhone 12</a> Pro e iPhone 12 Pro Max avranno 6GB di RAM. Si tratterebbe di un bel balzo in avanti per gli smartphone Apple, che solitamente riescono a sfruttare un quantitativo relativamente basso di RAM rispetto ai concorrenti Android, con <a href="https://multiplayer.it/notizie/iphone-11-pro-max-ha-schermo-migliore-sempre-secondo-displaymate.html">iPhone 11 Pro e Pro Max</a> entrambi a 4GB attualmente.<br/><br/>Potrebbe essere possibile che anche la versione più economica di iPhone 12 possa contenere <b>6GB di RAM</b>, peraltro. Tra le altre informazioni emerse, c'è la possibilità che iPhone 12 abbia il supporto per mmWave e sub-5GHz per performance migliorate in <b>5G</b> e il <b>modem</b> Snapdragon X55. Tra le novità più curiose emerse con questa mandata di rumor c'è inoltre la presenza di un <b>sensore 3D</b> nel blocco fotocamera posteriore per i modelli più prestanti.</p>
      <figure>
        <img src="https://multiplayer.net-cdn.it/thumbs/images/2019/11/22/iphone-12-design-1480x997_jpg_1400x0_q85.jpg"/>
      </figure>
      <ul>
        <li>
          <a href="https://wccftech.com/iphone-12-specs-6gb-ram-3d-rear-camera/">Fonte</a>
        </li>
      </ul>
    </article>
  </body>
</html>