<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/real-i-cska-se-prisecaju-fajnal-fora/343027"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Real i CSKA se prisećaju Fajnal fora"/>
    <meta property="og:description" content="Armejci su tokom proteklog leta umnogome promenili sastav, napustili su neki prilično važni igrači poput Nanda de Koloa i Serđa Rodrigeza, ali deluje da problema ipak nema, pošto ih Majk Džejms sa saigračima trenutno drži u samom vrhu tabele"/>
  </head>
  <body>
    <article>
      <h1>Real i CSKA se prisećaju Fajnal fora</h1>
      <h2>Armejci su tokom proteklog leta umnogome promenili sastav, napustili su neki prilično važni igrači poput Nanda de Koloa i Serđa Rodrigeza, ali deluje da problema ipak nema, pošto ih Majk Džejms sa saigračima trenutno drži u samom vrhu tabele</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Petak je poslednji dan duplog programa u Evroligi. I dok su crveno-beli svoje brige prebrinuli i polako se spremaju za predstojeće obaveze na Jadranu, deset klubova u najjačem evropskom takmičenju će poslednjeg radnog dana u sedmici istrčati na teren.</p>
      <p>Ubedljivo najzanimljiviji okršaj nas očekuje u španskoj prestonici, gde će Real Madrid dočekati CSKA iz Moskve u reprizi prošlogodišnjeg polufinala na Fajnal foru u Vitoriji. Kraljevići svakako žele da se osvete za neprijatan poraz protiv aktuelnog šampiona, tako da nas u Vizink centru sigurno očekuje ogromna borba.</p>
      <p>Ipak, predstojeći meč neće izgledati ni nalik na onaj koji smo imali prilike da vidimo u Baskiji ovog maja. Armejci su tokom proteklog leta umnogome promenili sastav, napustili su neki prilično važni igrači poput <b>Nanda de Koloa</b> i <b>Serđa Rodrigeza</b>, ali deluje da problema ipak nema, pošto ih <b>Majk Džejms</b> sa saigračima trenutno drži u samom vrhu tabele.</p>
      <p>Uzimajući u obzir Realovu dominantnu partiju protiv Himkija u toku sedmice, deluje da bi Kraljevići mogli da upišu novi trijumf, verovatno uz prebacivanje ponuđene granice za poene.</p>
      <p>Fenerbahče nije baš ponajbolje krenuo, a bez <b>Nanda de Koloa</b> moraće da se izbori za što bolji rezultat u Francuskoj protiv odličnog Asvela. Tokom prethodnog vikenda pominjalo se da bi <b>Željko Obradović</b> mogao da napusti klupu turskog giganta, ali su čelnici Fenera odlučno odbacili sve te tvrdnje i potvrdili da će popularni <b>Žoc</b> ostati u Istanbulu.</p>
      <p>Tipovanje na ishod bi ovde valjalo zaobići, dok će sam susret najverovatnije doneti nešto manji broj poena, jer je to stil koji generalno gaje obe ekipe.</p>
      <p>Veliki derbi, par po dosadašnjim rezultatima i stanju na tabeli, igraće se u Barseloni gde gostuje Makabi iz Tel Aviva. Ponos Izraela je tek u prethodnom kolu poražen od Olimpije iz Milana, dok je pre toga nanizao čak šest pobeda u Evroligi. Sa druge strane, Blaugrana u susret ulazi nakon promenljivog perioda i želeće da pobedom označi da je kriza iza njih.</p>
      <p>Kec je sasvim realan, a može se upariti sa igrom na veći broj poena.</p>
      <p>Baskonija će pokušati da protiv Zenita dođe do pobede kojom bi se ponovo umešala u borbu za plasman među najboljih osam ekipa. Ruski tim ne bi smeo da predstavlja preveliku prepreku za Baske, pošto je Zenit jedine dve pobede do sada ostvario nakon produžetaka.</p>
      <p>Teško da bi to mogao da ponovi u severnoj španskoj pokrajini, pa tipujemo na keca uz nešto manji broj poena.</p>
      <p>Za kraj, Panatinaikos će pokušati da veže i drugu pobedu u nizu nakon odlaska Argirisa Pedulakisa, mada to neće biti nimalo lako, pošto ih čeka novo gostovanje Bajernu u Minhenu, koji sa klupe predvodi <b>Dejan Radonjić</b>. I Bavarci ulaze u predstojeći susret nakon pobede protiv Olimpijakosa, ljutog rivala Zelenih, tako da Bajern sigurno želi „dva od dva“ iz grčkog maratona.</p>
      <p>Tipovanje na ishod deluje nezahvalno, mada je kec definitivno bliži, pošto Bajern igra sjajno kod kuće od početka nove sezone. Sve to može se upariti sa igrom na manji broj poena.</p>
      <p>
        <b>EVROLIGA - 10. KOLO: </b>
      </p>
      <p>
        <b>Četvrtak</b>
      </p>
      <p>Žalgiris - Crvena zvezda 59:61<br/>/Grigonis, Ulanovas 11 - Beron 14/</p>
      <p>Alba - Olimpijakos 80:99<br/>/Erikson 16 - Rubit 16/</p>
      <p>Olimpija Milano - Efes 76:81<br/>/Rodrigez 11 - Larkin 17/</p>
      <p>Valensija - Himki 89:84<br/>/Dubljević 18 - Jović 19/</p>
      <p>
        <b>Petak</b>
      </p>
      <p>
        <b>
          <a href="https://www.mozzartbet.com/sr/kladjenje-2018#/match/4536174">20.30:  (1,70) Bajern  (14,50)  Panatinaikos (2,30) </a>
          <br/>
          <a href="https://www.mozzartbet.com/sr/kladjenje-2018#/match/4537351">20.45:  (2,70) ASVEL  (14,50)  Fenerbahče (1,55) </a>
          <br/>
          <a href="https://www.mozzartbet.com/sr/kladjenje-2018#/match/4537352">21.00:  (1,35) Barselona  (16,00)  Makabi (3,50) </a>
          <br/>
          <a href="https://www.mozzartbet.com/sr/kladjenje-2018#/match/4537353">21.00:  (1,30) Baskonija  (16,00)  Zenit (3,90) </a>
          <br/>
          <a href="https://www.mozzartbet.com/sr/kladjenje-2018#/match/4537354">21.00:  (1,45) Real Madrid  (15,00)  CSKA (3,05) </a>
        </b>
      </p>
      <figure>
        <img src="https://mozzartsport.com/upload/CKEditor/21.11.2019/k%C4%8Dlk%C4%8Dlk%C4%8Dlk%C4%8Dlk%C4%8D.jpg"/>
      </figure>
      <p> </p>
      <figure>
        <iframe src="https://www.youtube.com/embed/AHyTJqQWDiI" width="425" height="349" data-service="Youtube" scrolling="no"/>
      </figure>
      <p><b>Foto</b>: <i>Reuters</i></p>
      <figure>
        <img src="https://mozzartsport.com/upload/CKEditor/Baneri/Vojin-C%CC%81etkovic%CC%81-1080x1080.jpg"/>
      </figure>
      <p> </p>
    </article>
  </body>
</html>