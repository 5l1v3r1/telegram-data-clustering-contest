<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/zabava/zena/3362291/oprez-cuvajte-svoju-garderobu-ove-stvari-nikad-ne-susite-u-masini-evo-zasto"/>
    <meta property="og:site_name" content="kurir.rs"/>
    <meta property="article:published_time" content="2019-11-22T00:52:00+00:00"/>
    <meta property="og:title" content="OPREZ, ČUVAJTE SVOJU GARDEROBU: Ove stvari nikad ne sušite u mašini! EVO ZAŠTO"/>
    <meta property="og:description" content="Osetljivi materijal grudnjaka u mašini za sušenje veša može se oštetiti, a u nju ne treba stavljati ni patike i odeću s ukrasima, kao ni vunuMašine za sušenje veša zamenile su klasični način sušenja u mnogim domovima.Ubrzale su postupak sušenja, slaganja i ..."/>
  </head>
  <body>
    <article>
      <h1>OPREZ, ČUVAJTE SVOJU GARDEROBU: Ove stvari nikad ne sušite u mašini! EVO ZAŠTO</h1>
      <address>
        <time datetime="2019-11-22T00:52:00+00:00">22 Nov 2019, 00:52</time>
      </address>
      <p>Osetljivi materijal grudnjaka u mašini za sušenje veša može se oštetiti, a u nju ne treba stavljati ni patike i odeću s ukrasima, kao ni vunu</p>
      <p>Mašine za sušenje veša zamenile su klasični način sušenja u mnogim domovima.</p>
      <p>Ubrzale su postupak sušenja, slaganja i spremanja odeće u ormar, ali zbog visokih temperatura neku odeću je bolje ne sušiti u njoj jer se može skupiti ili oštetiti.</p>
      <p>
        <b>KOŽA I VEŠTAČKA KOŽA</b>
      </p>
      <p>Čak i ako ste u gužvi, nemojte sušiti kožu, čak ni veštačku. Zbog velike toplote ona se može iskriviti ili pući.</p>
      <p>
        <b>SVILA I OSETLJIVE TKANINE</b>
      </p>
      <p>Nežni materijali poput svile i čipke nikada ne bi trebalo da stavljate u mašinu za sušenje. Zbog velike vrućine mogu se naborati ili uništiti.</p>
      <p>
        <b>DŽEMPERI</b>
      </p>
      <p>Pleteni i vuneni džemperi mogu izgubiti oblik ako se pogrešno operu, a takođe ih može uništiti i sušenjem na visokoj temperaturi. Vlakna se mogu smanjiti ili istegliti.</p>
      <p>
        <b>KUPAĆI KOSTIMI</b>
      </p>
      <p>Kupaće kostime treba prati hladnom vodom, a nakon pranja ostaviti da se osuše na vazduhu, u suprotnom, sušenje u mašini ih može uništiti.</p>
      <p>
        <b>ODEĆA SA ŠLJOKICAMA I PRINTOM</b>
      </p>
      <p>Ako imate odeću sa šljokicama ili perlicama, držite ih dalje od mašine za sušenje. Majice sa zalepljenim printom ili ukrasima takođe nemojte stavljati u sušilicu jer će toplota otopiti lepak, a perle i šljokice otpasti.</p>
      <p>
        <b>SVE ŠTO NIJE ODEĆA</b>
      </p>
      <p>Ne stavljajte ništa u sušilicu dok ne proverite džepove kako u njima ne bi ostao neki predmet. Najbolji način za sprečavanje katastrofe jeste da okrenete svaki džep pre nego što stavite odeću u mašinu.</p>
      <p>
        <b>GRUDNJACI</b>
      </p>
      <p>Visoke temperature mogle bi da unište materijale od kojih je napravljen grudnjak i promene njegov oblik. Operite ih, pa osušite na vazduhu kako bi zadržali oblik.</p>
      <figure>
        <img src="https://www.kurir.rs/data/images/2019/11/21/22/2059931_fraj-stockphotofemalebrasonclothespinsropeonwhitebackgroundisolation1560936266_ff.jpg?ver=1574371571"/>
        <figcaption>
          <cite>foto: Shutterstock</cite>
        </figcaption>
      </figure>
      <p>
        <b>OPREMA ZA VEŽBANJE</b>
      </p>
      <p>Većina današnje odeće za vežbanje izrađena je od vlakana koja upijaju vlagu. Da bi zadržali oblik i svojstvo upijanja vlage, izbegavajte sušilicu i ostavite da se nakon pranja osuše na vazduhu.</p>
      <figure>
        <img src="https://www.kurir.rs/data/images/2019/11/21/22/2059933_stockphotoclothesmakerunningwithisotonicdrinkphoneandtshirt257475145_ff.jpg?ver=1574371583"/>
        <figcaption>
          <cite>foto: Shutterstock</cite>
        </figcaption>
      </figure>
      <p>
        <b>PATIKE</b>
      </p>
      <p>Nakon pranja patika preskočite mašinu za sušenje. Zbog visokih temperatura može doći do odvajanja đona i promene oblika obuće. Najbolje je da ih ostavite da se osuše na vazduhu najmanje 24 sata.</p>
      <p>Foto: Shutterstock</p>
      <related>
        <h4>NE PROPUSTITE</h4>
        <a href="https://www.kurir.rs/zabava/zena/3346893/garderoba-koja-savrseno-pristaje-svakoj-figuri-ako-svoj-orman-osvezite-ovim-komadima-necete-pogresiti"/>
        <a href="https://www.kurir.rs/zabava/zena/3323945/zivot-u-malom-stanu-kako-da-smestite-svu-garderobu-i-cipele-a-da-ne-kupujete-novi-orman"/>
        <a href="https://www.kurir.rs/zabava/zena/3316805/nezaobilazni-komadi-ove-jeseni-pogledajte-sta-svaki-stilizovani-muskarac-treba-da-ima-u-garderoberu"/>
        <a href="https://www.kurir.rs/zabava/zena/3280887/budite-olicenje-stila-i-elegancije-odeca-i-obuca-koju-muskarac-treba-da-ima-u-svom-garderoberu"/>
      </related>
    </article>
  </body>
</html>