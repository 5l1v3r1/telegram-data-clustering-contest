<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.filmweb.pl/news/Ben+Affleck+wraca+do+re%C5%BCyserii.+Opowie+o+zbrodniach+Leopolda+II-135590"/>
    <meta property="og:site_name" content="Filmweb"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Ben Affleck wraca do reżyserii. Opowie o zbrodniach Leopolda II"/>
    <meta property="og:description" content="Projekt powstanie na bazie książki &quot;Duch króla Leopolda&quot;."/>
  </head>
  <body>
    <article>
      <h1>Ben Affleck wraca do reżyserii. Opowie o zbrodniach Leopolda II</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Marcin Pietrzyk</a></address>
      <p><a href="https://www.filmweb.pl/person/Ben+Affleck-125">Ben Affleck</a> na poważnie wraca do reżyserii. Po zapowiedzianym na początku tego roku "Ghost Army", teraz dowiadujemy się o kolejnym jego projekcie - <b>"King Leopold's Ghost"</b>.</p>
      <p>Film opowie o zbrodniach dokonanych przez belgijskiego króla Leopolda II w Kongu, które zamienił w swój prywatny folwark. Pod przykrywką szerzenia chrześcijaństwa Leopold II przy brutalnym wsparciu najemników wyzyskiwał bogactwa naturalne. Mieszkańcy tego afrykańskiego kraju zostali zmienieni w niewolników, a ci, którzy się buntowali, byli w brutalny sposób mordowani. Działalność ta uczyniła Leopolda II jednym z najbogatszych ludzi na świecie. Jednak życiem przypłaciło to 8 milionów ludzi. To, co działo się Kongo, zainspirowało Josepha Conrada do napisania "Jądra ciemności". <br/><br/>Obraz <a href="https://www.filmweb.pl/person/Ben+Affleck-125">Afflecka</a> skupi się na walce czarnoskórego amerykańskiego misjonarza, angielskiego dziennikarza śledczego i irlandzkiego szpiega o ujawnienie światu prawdy o barbarzyństwie króla Leopolda II. <br/><br/>Scenariusz napisze <a href="https://www.filmweb.pl/person/Farhad+Safinia-544229">Farhad Safinia</a> (<b>"<a href="https://www.filmweb.pl/film/The+Professor+and+the+Madman-2019-795165">The Professor and the Madman</a>"</b>). Jego podstawę stanowi książka Adam Hochschild wydana w Polsce pod tytułem <b>"Duch króla Leopolda. Opowieść o chciwości, terrorze i bohaterstwie w kolonialnej Afryce"</b>.</p>
    </article>
  </body>
</html>