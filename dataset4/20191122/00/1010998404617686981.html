<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/az-reporterut/katastrofi-i-patishta/tezhka-katastrofa-zatvori-patja-kam-vidin_538070.html"/>
    <meta property="og:site_name" content="btvnovinite.bg"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Тежка катастрофа затвори пътя към Видин"/>
    <meta property="og:description" content="Тежка катастрофа затвори пътя към Видин и Дунав мост 2 в следобедните часове. Инцидентът е станал в района на село Арчар. Ударът е между лек автомобил и микробус с плевенска регистрация. На място са пристигнали две линейки, които са откарали пострадалите две жени и двама мъже към болнично заведение. По първоначална информация една от ранените е със счупена ръка. Катастрофата предизвика затруднения в трафика. Образуваха се колони от изчакващи и бавнодвижещи се автомобили. Основният трафик към София е отбит през Димово. Очаква се пътният участък да остане затворен поне още два часа.Пътните настилки в района са мокри и на места хлъзгави. Продължават и валежи от дъжд в Северозападна България."/>
  </head>
  <body>
    <article>
      <h1>Тежка катастрофа затвори пътя към Видин</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://btvnovinite.bg/az-reporterut/author/?author=Pepi_29" target="_blank">Петър Петров</a></address>
      <p>Тежка катастрофа затвори пътя към Видин и Дунав мост 2 в следобедните часове. Инцидентът е станал в района на село Арчар. Ударът е между лек автомобил и микробус с плевенска регистрация. На място са пристигнали две линейки, които са откарали пострадалите две жени и двама мъже към болнично заведение. По първоначална информация една от ранените е със счупена ръка. Катастрофата предизвика затруднения в трафика. Образуваха се колони от изчакващи и бавнодвижещи се автомобили. Основният трафик към София е отбит през Димово. Очаква се пътният участък да остане затворен поне още два часа.Пътните настилки в района са мокри и на места хлъзгави. Продължават и валежи от дъжд в Северозападна България.</p>
    </article>
  </body>
</html>