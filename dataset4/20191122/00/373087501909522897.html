<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/google/articoli/n513109/google-keep-aggiornamento-fab-pulsante-flottante/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Google Keep, torna il pulsante &quot;+&quot; flottante in basso a destra"/>
    <meta property="og:description" content="Google Keep sta testando una nuova barra inferiore: la principale (e in effetti unica) novità è il ritorno del FAB, o pulsante d'azione flottante. È rotondo, bello grande e con &quot;+&quot; dei quattro colori tipici del logo di Google. L'app di note made in Mountain View aveva abbandonato il FAB, uno degli elementi distintivi del tema Material, più di quattro anni fa, in favore di una barra inferiore che permettesse di iniziare rapidamente la scrittura di diversi tipi di note - quella normale, quella fotografica, quella vocale, quella con disegno a mano libera e quella ad elenco."/>
  </head>
  <body>
    <article>
      <h1>Google Keep, torna il pulsante "+" flottante in basso a destra</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Francesco</a></address>
      <p><b>Google Keep</b> sta testando una nuova barra inferiore: la principale (e in effetti unica) novità è il <b>ritorno del FAB</b>, o pulsante d'azione flottante. È rotondo, bello grande e con "+" dei quattro colori tipici del logo di Google. <a href="https://www.hdblog.it/google-keep/">L'app di note made in Mountain View</a> aveva abbandonato il FAB, <b>uno degli elementi distintivi del tema Material</b>, più di quattro anni fa, in favore di una barra inferiore che permettesse di iniziare rapidamente la scrittura di diversi tipi di note - quella normale, quella fotografica, quella vocale, quella con disegno a mano libera e quella ad elenco.</p>
      <p>Con il nuovo design, il pulsante "+" grande avvierà la creazione di una nota normale, mentre rimangono i collegamenti alle altre speciali. Ecco un confronto tra la versione vecchia della barra inferiore e quella nuova grazie ai colleghi di <i>Android Police</i>, sia con il tema scuro che con il tema chiaro.</p>
      <slideshow>
        <figure>
          <img src="https://hd.tudocdn.net/884451?w=1000&amp;fit=clip"/>
        </figure>
        <figure>
          <img src="https://hd.tudocdn.net/884452?w=1000&amp;fit=clip"/>
        </figure>
      </slideshow>
      <slideshow>
        <figure>
          <img src="https://hd.tudocdn.net/884453?w=1000&amp;fit=clip"/>
        </figure>
        <figure>
          <img src="https://hd.tudocdn.net/884454?w=1000&amp;fit=clip"/>
        </figure>
      </slideshow>
      <p>A quanto pare <b>la novità viene sbloccata lato server</b>: avere l'ultima versione di Keep, ovvero la 5.19.451, aiuta, ma non è sufficiente. Noi per esempio non abbiamo alcun riscontro - test condotti su due account diversi. In ogni caso, per chi vuole tentare la fortuna, <a href="https://www.apkmirror.com/apk/google-inc/keep/keep-5-19-451-03-release/">l'APK si trova su APKMirror</a>.</p>
      <p>Fotocamera Wide al miglior prezzo? <a href="https://www.hdblog.it/prezzi/LG-G7-ThinQ_i3653/">LG G7 ThinQ</a> è in offerta oggi su</p>
      <figure>
        <img src="https://css.hd-cdn.it/new_files/img/logo_ebay.png"/>
      </figure>
      <p><a href="https://www.hdblog.it/clickgo/?id=3653&amp;pid=eb283603965308&amp;nid=869291037&amp;area=4&amp;prz=417&amp;hash=3934b2656208caabce6ce301803414f7">a <b>417 euro</b></a>.</p>
      <p>
        <a href="https://www.androidpolice.com/2019/11/22/google-keep-tests-new-bottom-bar-that-brings-back-the-fab-apk-download/">VIA</a>
      </p>
    </article>
  </body>
</html>