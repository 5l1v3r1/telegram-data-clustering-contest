<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.filmweb.pl/news/Studio+Aardman+szykuje+film+dla+platformy+Netflix-135607"/>
    <meta property="og:site_name" content="Filmweb"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Studio Aardman szykuje film dla platformy Netflix"/>
    <meta property="og:description" content="Będzie to animowany musical &quot;Robin Robin&quot;."/>
  </head>
  <body>
    <article>
      <h1>Studio Aardman szykuje film dla platformy Netflix</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Jakub Popielecki</a></address>
      <p>Aardman Animation, studio znane z filmów o Wallasie i Gromicie oraz baranku Shaunie, zrywa długotrwałą relację z BBC i kręci film dla platformy Netflix. Będzie to animowany musical <b>"Robin Robin"</b>.</p>
      <p>Opowie on o rudziku, który się gubi i zostaje wychowany przez myszy. Bohaterowie filmu mają być wykonani z naturalnych materiałów, takich jak m.in. wełniany filc czy gałązki. <br/><br/><i>To połączenie "Brzydkiego kaczątka" i "Olivera Twista". Jajko wtacza się na wysypisko. Wykluwa się z niego rudzik, który zostaje wychowany przez rodzinę myszy. Ptaszyna dorasta, próbując zachowywać się jak mysz. Puszy swoje piórka, by wyglądać jak gryzoń, i delektuje się serem. Nie potrafi jednak zakradać się do domów</i>, opowiada <a href="https://www.filmweb.pl/person/Sean+Clarke-2213850">Sean Clarke</a>, dyrektor zarządzający Aardmana. <br/><br/>Reżyserują <a href="https://www.filmweb.pl/person/Daniel+Ojari-1817548">Daniel Ojari</a> i Mikey Please, którzy napisali film we współpracy z <a href="https://www.filmweb.pl/person/Sam+Morrison-1085259">Samem Morrisonem</a>.</p>
    </article>
  </body>
</html>