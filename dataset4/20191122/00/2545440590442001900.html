<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/ab-suriye-rejiminin-sivillere-saldirisi-kabul-edilemez/1653183"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="AB: Suriye rejiminin sivillere saldırısı kabul edilemez"/>
    <meta property="og:description" content="Avrupa Birliği, Suriye'de Beşşar Esed rejiminin İdlib'de bir çadır kampında 12 sivilin ölümüne neden olan saldırısını &quot;kabul edilemez&quot; olarak nitelendirdi."/>
  </head>
  <body>
    <article>
      <h1>AB: Suriye rejiminin sivillere saldırısı kabul edilemez</h1>
      <h2>Avrupa Birliği, Suriye'de Beşşar Esed rejiminin İdlib'de bir çadır kampında 12 sivilin ölümüne neden olan saldırısını "kabul edilemez" olarak nitelendirdi.</h2>
      <address><time datetime="2019-11-22T00:00:00+00:00">22 Nov 2019</time> by <a rel="author">Yusuf Hatip  </a></address>
      <h4>Ankara</h4>
      <p>Avrupa Birliği (<b>AB</b>) Dış İlişkiler ve Güvenlik Politikaları Yüksek Temsilcisi <b>Federica Mogherini</b>, yayımladığı deklarasyonda, "Suriye rejimi ve müttefikleri tarafından sağlık ve eğitim tesisleri dahil olmak üzere kritik sivil altyapıya yönelik ayrım yapılmaksızın yapılan saldırılar kabul edilemez ve derhal durdurulmalı.” uyarısında bulundu.</p>
      <p>Saldırıda hayatını kaybedenlere başsağlığı dileyen Mogherini, "Ülke içinde yerlerinden edilmiş sivillerin kampına yapılan saldırılar ve Türkiye sınırına yakın bir sağlık tesisinin bombalanması Suriye'nin kuzey batısındaki kötüleşen durumu göstermektedir.” ifadelerini kullandı.</p>
      <p>Türkiye ile Rusya arasında 17 Eylül 2018'de imzalanan mutabakattan bu yana İdlib Gerginliği Azaltma Bölgesi'nde, rejim ve Rusya'nın saldırılarında 1300'den fazla sivil öldü.</p>
      <p>Saldırıların yoğun olduğu yerlerden nispeten sakin yerlere ve özellikle Türkiye sınırı yakınına göç edenlerin sayısı ise son 1 yılda 1 milyonu aştı.</p>
      <related>
        <a href="https://www.aa.com.tr/tr/dunya/abdden-ypg-pkknin-suriyenin-dogusundaki-petrol-sahalarini-kontrol-etmesine-destek-aciklamasi/1653247"/>
        <a href="https://www.aa.com.tr/tr/dunya/ab-suriye-rejiminin-sivillere-saldirisi-kabul-edilemez/1653183"/>
        <a href="https://www.aa.com.tr/tr/dunya/hollanda-basbakani-rutte-deaslilari-mecbur-almak-zorundayiz/1653158"/>
        <a href="https://www.aa.com.tr/tr/politika/icisleri-bakani-soylu-biz-bir-yeri-somuren-bir-devlet-olmadik-hicbir-zaman/1652747"/>
        <a href="https://www.aa.com.tr/tr/dunya/ingiltere-deaslilarin-yetim-cocuklarini-suriyeden-geri-getiriyor-/1652492"/>
        <a href="https://www.aa.com.tr/tr/dunya/washingtondaki-panelde-turkiyenin-terorle-mucadelesine-destek/1652423"/>
      </related>
    </article>
  </body>
</html>