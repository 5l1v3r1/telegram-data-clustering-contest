<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/tomeas-dikaiwmatwn-syriza-anoixto-kalesma-sthn-omada-loatki"/>
    <meta property="og:site_name" content="Documento"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Τομέας Δικαιωμάτων ΣΥΡΙΖΑ: Ανοιχτό κάλεσμα στην ομάδα ΛΟΑΤΚΙ+"/>
    <meta property="og:description" content="Η Oμάδα Σεξουαλικού Προσανατολισμού και Ταυτότητας/Έκφρασης Φύλου του Τομέα Δικαιωμάτων του ΣΥΡΙΖΑ διοργανώνει την Τρίτη (26/11) ανοιχτή συνέλευση, στο πλαίσιο της καμπάνιας εγγραφής νέων μελών του κόμματος."/>
  </head>
  <body>
    <article>
      <h1>Τομέας Δικαιωμάτων ΣΥΡΙΖΑ: Ανοιχτό κάλεσμα στην ομάδα ΛΟΑΤΚΙ+</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Newsroom</a></address>
      <h4>Η Oμάδα Σεξουαλικού Προσανατολισμού και Ταυτότητας/Έκφρασης Φύλου του Τομέα Δικαιωμάτων του ΣΥΡΙΖΑ διοργανώνει την Τρίτη (26/11) ανοιχτή συνέλευση, στο πλαίσιο της καμπάνιας εγγραφής νέων μελών του κόμματος.</h4>
      <p>Η ανοιχτή συνέλευση θα λάβει χώρα το απόγευμα της Τρίτης (18:30), στο πλαίσιο της υπεράσπισης των ανθρωπίνων δικαιωμάτων, της απελευθέρωσης, της ισότητας και της ισονομίας.</p>
      <p>
        <b>Συγκεκριμένα, στο κάλεσμά του, ο Τομέας Δικαιωμάτων του κόμματος αναφέρει:</b>
      </p>
      <p>
        <i>«Γιατί για μας, τον ΣΥΡΙΖΑ, δεν υπάρχουν αόρατοι πολίτες και οφείλουμε να δράσουμε και να εργαστούμε συστηματικά για τη σταδιακή εξάλειψη των διακρίσεων, μέχρι να κατακτήσουμε την οριστική κατάργησή τους. Να εργαστούμε και στο κοινωνικό πεδίο, αλλά παράλληλα να απαιτήσουμε περισσότερες θετικές νομοθετικές ρυθμίσεις, με βάση το διεκδικητικό πλαίσιο της ΛΟΑΤΚΙ+ κοινότητας (Λεσβίες, Ομοφυλόφιλοι, Αμφί, Τρανς, Κουήρ, Ίντερσεξ). Τέλος, να δημιουργήσουμε χώρους ελευθερίας και πολιτικών ζυμώσεων, ευέλικτους, ζωντανούς και δημιουργικούς, που να μας υποδέχονται ισότιμα όλες, όλους, όλα.</i>
      </p>
      <p>
        <i>Στην ατζέντα της συνάντησης αυτής, εκτός από τη γνωριμία παλιών και νέων μελών μεταξύ τους, θα περιλαμβάνονται, μεταξύ άλλων, συζήτηση, ανταλλαγή απόψεων και προτάσεις για τη λειτουργία της ομάδας και την επεξεργασία συγκεκριμένων στρατηγικών και δράσεων για την άμεση προώθηση σε κομματικό, πολιτικό, κυβερνητικό και κοινωνικό επίπεδο των ζητημάτων που αφορούν στην ΛΟΑΤΚΙ+ κοινότητα και την ελληνική κοινωνία, συνολικά.</i>
      </p>
      <p>
        <i>Στόχος μας είναι να χτίσουμε μια κοινωνία που θα σέβεται και ταυτόχρονα θα αναγνωρίζει ως ίσους όλους τους ανθρώπους της, ανεξάρτητα από το σεξουαλικό τους προσανατολισμό, την ταυτότητα και τα χαρακτηριστικά φύλου τους και της δομής της οικογενείας τους».</i>
      </p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>