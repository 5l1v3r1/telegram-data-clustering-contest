<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://profutbal.sk/clanok/238555-ronaldo-v-sobotu-juventusu-nepomoze-ma-zdravotne-problemy"/>
    <meta property="og:site_name" content="ProFutbal"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Ronaldo v sobotu Juventusu nepomôže, má zdravotné problémy"/>
    <meta property="og:description" content="Portugalský futbalista Cristiano Ronaldo nepomôže Juventusu Turín v sobotnom ligovom zápase na ihrisku Atalanty Bergamo. Tréner Maurizio Sarri prezradil, že dôvodom sú menšie zdravotné problémy, ktoré si priniesol z reprezentácie."/>
  </head>
  <body>
    <article>
      <h1>Ronaldo v sobotu Juventusu nepomôže, má zdravotné problémy</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">TASR</a></address>
      <p>Portugalský futbalista Cristiano Ronaldo nepomôže Juventusu Turín v sobotnom ligovom zápase na ihrisku Atalanty Bergamo. Tréner Maurizio Sarri prezradil, že dôvodom sú menšie zdravotné problémy, ktoré si priniesol z reprezentácie.</p>
      <p><i>"Povedal mi, že v prvom zápase bol v poriadku, ale v druhom to už bolo horšie. Pripravili sme preňho špeciálny režim, aby stihol utorkový duel Ligy majstrov s Atleticom Madrid. Proti Atalante na 99 percent nenastúpi," </i>citovala<b> Sarriho</b> agentúra AFP.</p>
      <p>Ronaldo nedohral predchádzajúce dva zápasy Serie A, Sarri jeho striedania zdôvodnil menšími problémami s kolenom.</p>
    </article>
  </body>
</html>