<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200565"/>
    <meta property="og:site_name" content="মানবজমিন"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="শনিবার ঢাকায় বিএনপির সমাবেশ হচ্ছেনা"/>
    <meta property="og:description" content="দলের চেয়ারপারসন কারাবন্দী বেগম খালেদা জিয়ার মুক্তি দাবিতে শনিবার ঢাকায় সমাবেশের অনুমতি পায়নি বিএনপি। ফলে শনিবার রাজধানীর নয়াপল্টনে বিএনপির সমাবেশ হচ্ছে না। তবে রোববার একই স্থানে সমাবেশ করার জন্য চেষ্টা করছে দলটি। অনুমতি মিললে রোববার হবে বিএনপির সমাবেশ। বিএনপির প্রচার সম্পাদক শহীদ উদ্দিন চৌধুরী এ্যানি মানবজমিনকে বলেন, শনিবার সমাবেশ করার জন্য পুলিশের কাছে আমরা অনুমতি পাইনি।আমরা আগামীকালও অনুমতির জন্য ডিএমপিতে যাব। তবে কাল সমাবেশ হচ্ছেনা। রোববার সমাবেশ করার অনুমতির জন্য আমরা চেষ্টা করছি। অনুমতি মিললে রোববার নয়াপল্টনের কেন্দ্রীয় কার্যালয়ের সামনে বিএনপির সমাবেশ হবে। উল্লেখ্য, গত ১৯ নভেম্বর বিএনপি চেয়ারপারসন খালেদা জিয়ার নিঃশর্ত মুক্তির দাবিতে শনিবার ঢাকাসহ দেশের সব জেলা ও মহানগরে প্রতিবাদ সমাবেশের কর্মসূচী ঘোষণা করেন দলের সিনিয়র যুগ্ম মহাসচিব রুহুল কবির রিজভী।"/>
  </head>
  <body>
    <article>
      <h1>শনিবার ঢাকায় বিএনপির সমাবেশ হচ্ছেনা</h1>
      <address><time datetime="2019-11-22T00:00:00+00:00">22 Nov 2019</time> by <a rel="author"> স্টাফ রিপোর্টার</a></address>
      <p>দলের চেয়ারপারসন কারাবন্দী বেগম খালেদা জিয়ার মুক্তি দাবিতে শনিবার ঢাকায় সমাবেশের অনুমতি পায়নি বিএনপি। ফলে শনিবার রাজধানীর নয়াপল্টনে বিএনপির সমাবেশ হচ্ছে না। তবে রোববার একই স্থানে সমাবেশ করার জন্য চেষ্টা করছে দলটি। অনুমতি মিললে রোববার হবে বিএনপির সমাবেশ। বিএনপির প্রচার সম্পাদক শহীদ উদ্দিন চৌধুরী এ্যানি মানবজমিনকে বলেন, শনিবার সমাবেশ করার জন্য পুলিশের কাছে আমরা অনুমতি পাইনি।আমরা আগামীকালও অনুমতির জন্য ডিএমপিতে যাব। তবে কাল সমাবেশ হচ্ছেনা। রোববার সমাবেশ করার অনুমতির জন্য আমরা চেষ্টা করছি। অনুমতি মিললে রোববার নয়াপল্টনের কেন্দ্রীয় কার্যালয়ের সামনে বিএনপির সমাবেশ হবে।</p>
      <p>উল্লেখ্য, গত ১৯ নভেম্বর বিএনপি চেয়ারপারসন খালেদা জিয়ার নিঃশর্ত মুক্তির দাবিতে শনিবার ঢাকাসহ দেশের সব জেলা ও মহানগরে প্রতিবাদ সমাবেশের কর্মসূচী ঘোষণা করেন দলের সিনিয়র যুগ্ম মহাসচিব রুহুল কবির রিজভী।</p>
      <p>এই বিভাগের সর্বাধিক পঠিত</p>
    </article>
  </body>
</html>