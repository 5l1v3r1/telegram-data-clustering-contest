<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/cecilia-rodriguez-e-ignazio-moser-lei-confessa-prima-era-tutto-nero/"/>
    <meta property="og:site_name" content="LaNostraTv"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Cecilia Rodriguez e Ignazio Moser, lei confessa: “Prima era tutto nero”"/>
    <meta property="og:description" content="Ignazio Moser e Cecilia Rodriguez: anniversario bollente in Marocco prima di Ex on the Beach Da coppia del gossip a conduttori: Cecilia Rodriguez e"/>
  </head>
  <body>
    <article>
      <h1>Cecilia Rodriguez e Ignazio Moser, lei confessa: “Prima era tutto nero”</h1>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://www.lanostratv.it/author/marcosantoro/" target="_blank">Marco Santoro</a></address>
      <figure>
        <img src="https://i0.wp.com/www.lanostratv.it/wp-content/uploads/2019/10/foto_cecilia_parla_di_belen_stefano.jpg"/>
      </figure>
      <h3>Ignazio Moser e Cecilia Rodriguez: anniversario bollente in Marocco prima di Ex on the Beach</h3>
      <p>Da coppia del gossip a conduttori: <b>Cecilia Rodriguez e Ignazio Moser</b> sono pronti a sbarcare su MTV per condurre la seconda stagione del reality <b>Ex on the Beach Italia,</b> al posto di Elettra Lamborghini. Entrambi avranno il compito di commentare le vicende e fare la cronaca degli highlights e dei momenti principali del format. Per festeggiare due anni d’amore, nato sotto i riflettori del <b>Grande Fratello Vip</b>, la sorella di Belen e il figlio del ciclista Francesco Moser si sono regalati una vacanza in Marocco. Tra shopping ed escursioni nel deserto, <b>Cecilia Rodriguez</b> ha confessato alla nota rivista di gossip <i>Nuovo</i> diretta da Riccardo Signoretti:</p>
      <blockquote>“Prima di Marrakech tutto era nero. Questa città mi ha insegnato cosa sono i colori e ho abbracciato la luce, i suoi sfacciati contrasti e le sue intense invenzioni”.</blockquote>
      <h3>Cecilia Rodriguez: Ignazio Moser svela il rapporto tra la sorella di Belen e sua madre</h3>
      <p>Due anni d’amore vissuti intensamente, l’uno accanto all’altra, quelli di <b>Ignazio Moser e Cecilia Rodriguez</b>. La coppia ha celebrato il secondo anniversario con una romantica fuga in Marocco. Gli ex protagonisti della fortunatissima seconda edizione del Grande Fratello Vip hanno superato molti ostacoli e avversità e sono usciti indenni da polemiche e pettegolezzi. Sono una scommessa vinta, sia nel campo sentimentale che nel lavoro. Adesso mancano solo le nozze a coronare la loro unione e un figlio. Quella della conduzione di <b>Ex on the Beach</b> potrebbe essere l’ultima esperienza nel mondo dello spettacolo per <b>Ignazio Moser</b> prima di tornare agli affari di famiglia, fatti di campi e cantine sulle colline del Trento. Al settimanale <i>Nuovo</i>, l’ex gieffino ha svelato il rapporto tra sua madre e <b>Cecilia Rodriguez</b>:</p>
      <blockquote>“Parlano molto tra loro, sono entrate in grande confidenza, passano anche tante ore da sole senza di me”.</blockquote>
      <h3>Ignazio e Cecilia Rodriguez, matrimonio: il padre di Moser mette a disposizione la Chiesa</h3>
      <p>Come svelato da <i>Nuovo</i>, il papà di <b>Ignazio Moser</b>, Francesco, ha messo disposizione la Chiesa di famiglia per un eventuale <b>matrimonio con Cecilia Rodriguez</b>. Chissà se Ignazio ha già fatto la proposta a Cecilia. Intanto i due <b><a href="https://www.lanostratv.it/2019/11/cecilia-rodriguez-e-ignazio-moser-conduttori-il-nuovo-ruolo-in-tv/">conduttori di Ex on the Beach</a></b>, sempre più innamorati, stanno festeggiando due anni di storia d’amore. L’anniversario è stato il 31 ottobre, come avevano raccontato loro stessi in una recente intervista a Vieni da Me di Caterina Balivo. All’epoca <b>Cecilia Rodriguez</b> stava ancora con Francesco Monte.</p>
    </article>
  </body>
</html>