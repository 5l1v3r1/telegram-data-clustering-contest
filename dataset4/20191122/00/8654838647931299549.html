<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/soluzioni/pokemon-spada-e-scudo-come-cambiare-meteo-terre-selvagge.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Pokémon Spada e Scudo: come cambiare il meteo nelle Terre Selvagge"/>
    <meta property="og:description" content="Volete catturare tutti i Pokémon delle Terre Selvagge di Pokémon Spada e Scudo, ma le condizioni climatiche non vi vengono incontro? Niente paura, vi diamo una mano noi!. Esplorando le Terre Selva..."/>
  </head>
  <body>
    <article>
      <h1>Pokémon Spada e Scudo: come cambiare il meteo nelle Terre Selvagge</h1>
      <h2>Volete catturare tutti i Pokémon delle Terre Selvagge di Pokémon Spada e Scudo, ma le condizioni climatiche non vi vengono incontro? Niente paura, vi diamo una mano noi!</h2>
      <address><time datetime="2019-11-22T00:00:00+00:00">22 Nov 2019</time> by <a rel="author" href="https://multiplayer.it/account/utente/1769928/benji-boi/articoli/" target="_blank">Stefano Paglia</a></address>
      <h3>Indice</h3>
      <ul>
        <li>
          <a href="https://multiplayer.it/soluzioni/pokemon-spada-e-scudo-come-cambiare-meteo-terre-selvagge.html#in-battaglia">In battaglia</a>
        </li>
        <li>
          <a href="https://multiplayer.it/soluzioni/pokemon-spada-e-scudo-come-cambiare-meteo-terre-selvagge.html#pokemon-selvatici">Pokémon selvatici</a>
        </li>
        <li>
          <a href="https://multiplayer.it/soluzioni/pokemon-spada-e-scudo-come-cambiare-meteo-terre-selvagge.html#influenzare-le-condizioni-meterologiche">Influenzare le condizioni meterologiche</a>
        </li>
      </ul>
      <p>Esplorando le Terre Selvagge di <b>Pokémon Spada e Scudo</b> avrete sicuramente notato che ogni area presenta <b>condizioni metereologiche differenti</b>. In alcune zone piove, in altre c'è una luce solare intensa, in altre è nuvoloso, e così via. Il meteo delle Terre Selvagge è influenzato dal giorno e dall'ora, il che significa che di volta in volta ogni area potrebbe presentare condizioni meteo differenti.<br/><br/>Ma che impatto ha il meteo nelle Terre Selvagge? E come lo si può influenzare? Ve lo spiegheremo in questa guida.</p>
      <anchor name="in-battaglia">
        <h3>In battaglia</h3>
        <p>Come nelle precedenti generazioni, anche in Pokémon Spada e Scudo le variazioni climatiche influenzano considerevole le dinamiche di gioco, specialmente per quanto riguarda i combattimenti.<br/><br/>A seconda del tempo infatti i vostri Pokémon e quelli selvatici potrebbero ottenere un bonus o un malus. Con luce solare intensa, ad esempio, gli attacchi fuoco saranno più forti e quelli acqua più deboli. Con le tempeste di sabbia invece i Pokémon subiscono danni a fine turno se non appartengano al tipo Roccia, Terra o Acciaio, o in possesso di abilità e strumenti particolari.<br/><br/>Sfruttare a proprio vantaggio il meteo dunque vi permetterà di sconfiggere molto più facilmente gli avversari e viceversa sottovalutarne l'importanza potrebbe cacciarvi in brutte situazioni.</p>
        <figure>
          <img src="https://multiplayer.net-cdn.it/thumbs/images/2019/11/20/tempesta_di_sabbia_batt_jpg_1400x0_q85.jpg"/>
        </figure>
        <anchor name="pokemon-selvatici">
          <h3>Pokémon selvatici</h3>
          <p>In Pokémon Spada e Scudo ci sono nove condizioni meteorologiche differenti. Potrete controllare in qualsiasi momento che tempo fa nelle Terre Selvagge aprendo la mappa dal menu e premendo il tasto +.<br/><br/>Ecco l'elenco completo delle condizioni atmosferiche:</p>
          <ul>
            <li>Sereno</li>
            <li>Nuvoloso</li>
            <li>Pioggia</li>
            <li>Temporale</li>
            <li>Neve</li>
            <li>Bufera di neve</li>
            <li>Soleggiato</li>
            <li>Tempesta di sabbia</li>
            <li>Nebbia</li>
          </ul>
          <figure>
            <img src="https://multiplayer.net-cdn.it/thumbs/images/2019/11/20/gastly_es_jpg_1400x0_q85.jpg"/>
          </figure>
          <p>Ogni tipo di Pokémon predilige una o più tipologie di meteo. Questo significa che con condizioni climatiche avverse potrebbero apparire più raramente o non apparire affatto.<br/><br/>Ad esempio, come potrete constatare dall'immagine qua sopra, un Pokémon come Gastly può apparire in più aree delle Terre Selvagge, ma solo in presenza di precise condizioni atmosferiche. Insomma se puntate a completare il Pokédex dovrete per forza di cose prestare attenzione al meteo di Galar.<br/><br/>Di seguito trovate l'elenco delle condizioni climatiche preferite da ogni tipo di Pokémon:</p>
          <ul>
            <li>Fuoco: soleggiato</li>
            <li>Normale: sereno</li>
            <li>Drago: pioggia o temporale</li>
            <li>Acqua: pioggia o temporale</li>
            <li>Erba: sereno</li>
            <li>Veleno: nuvoloso</li>
            <li>Coleottero: pioggia</li>
            <li>Buio: nebbia</li>
            <li>Ghiaccio: neve o bufera di neve</li>
            <li>Volante: sereno</li>
            <li>Terra: tempesta di sabbia e soleggiato</li>
            <li>Elettro: pioggia o temporale</li>
            <li>Psico: nebbia</li>
            <li>Folletto: nuvoloso</li>
            <li>Acciaio: neve o bufera di neve</li>
            <li>Lotta: nuvoloso</li>
            <li>Roccia: tempesta di sabbia e soleggiato</li>
            <li>Spettro: nebbia e dalle 20:00 alle 06:00</li>
          </ul>
          <anchor name="influenzare-le-condizioni-meterologiche">
            <h3>Influenzare le condizioni meterologiche</h3>
            <p>Arrivati a questo punto vi starete sicuramente chiedendo <b>come cambiare il meteo</b> delle Terre Selvagge<br/><br/>Come detto all'inizio di questa guida di Pokémon Spada e Scudo, le condizioni meteorologiche dipendono <b>dal giorno e dall'ora</b>, e purtroppo i due giochi non offrono nessuna opzione per influenzarle.<br/><br/>Ma non disperate, esiste <b>un trucchetto semplice e veloce</b>, grazie al quale potrete influenzare il meteo delle Terre Selvagge.<br/><br/>Per farlo vi basterà modificare la data e l'ora del vostro Nintendo Switch. Aprite il menu principale della console, dopodiché andate su Impostazioni di sistema -&gt; Sistema -&gt; Data e ora. Quello che dovrete fare ora è assicurarvi che l'opzione "sincronizza l'orologio tramite internet" non sia attiva. A questo punto non vi resta che modificare data e ora della console inserendo quella che più preferite. In questo modo anche il meteo del gioco cambierà automaticamente. Semplice, no?<br/><br/>Ma non è finita qui! Impostando una data ben precisa potrete <b>attivare una determinata condizione meteo in tutte le aree</b> delle Terre Selvagge. Quali sono? Ecco l'elenco completo:</p>
            <ul>
              <li>Soleggiato: 1 maggio 2020</li>
              <li>Nuvoloso: 1 marzo 2020</li>
              <li>Pioggia: 1 ottobre 2020</li>
              <li>Tempesta: 1 novembre 2020</li>
              <li>Neve: 1 dicembre 2020</li>
              <li>Bufera di neve: 1 febbraio 2020</li>
              <li>Soleggiato: 1 luglio 2020</li>
              <li>Tempesta di sabbia: 1 aprile 2020</li>
              <li>Nebbia: 1 giugno 2020</li>
            </ul>
            <figure>
              <img src="https://multiplayer.net-cdn.it/thumbs/images/2019/11/20/pioggia_es_jpg_1400x0_q85.jpg"/>
            </figure>
            <p>Una volta che avrete catturato tutti i Pokémon che vi interessano ricordatevi di <b>reimpostare la data e l'ora esatta</b> (basterà riattivare l'opzione "sincronizza l'orologio tramite internet") altrimenti non potrete accedere ad alcune funzioni online, come i raid Dynamax.</p>
          </anchor>
        </anchor>
      </anchor>
    </article>
  </body>
</html>