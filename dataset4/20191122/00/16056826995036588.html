<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200350"/>
    <meta property="og:site_name" content="মানবজমিন"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="বড় ভাইকে প্রধানমন্ত্রী ঘোষণা করলেন শ্রীলঙ্কার প্রেসিডেন্ট"/>
    <meta property="og:description" content="সদ্য নির্বাচিত শ্রীলঙ্কার প্রেসিডেন্ট গোটাবাইয়া রাজাপাকসে প্রধানমন্ত্রী হিসেবে তার বড় ভাই মাহিন্দা রাজাপাকসের নাম ঘোষণা করেছেন। ফলে দেশটির প্রশাসনিক ক্ষমতা একটি পরিবারের হাতে চলে গেল। দশ বছর আগে তামিল বিদ্রোহীদের দমন করে ২৬ বছরের দীর্ঘ গৃহযুদ্ধ থামানোর কৃতিত্ব দেয়া হয় এই দুই ভাইকেই। এতদিন পর এসে তাদের হাত ধরেই শ্রীলঙ্কায় পরিবারতান্ত্রিক রাজনীতির সূচনা হলো। এর আগে মাহিন্দা রাজাপাকসে দুইবার প্রেসিডেন্ট পদে দায়িত্ব পালন করেছেন। বৃহ¯পতিবার তিনি প্রধানমন্ত্রী হিসেবে শপথ গ্রহণ করেন। বর্তমান প্রেসিডেন্ট গোটাবাইয়া এর আগে বড় ভাই মাহিন্দা রাজাপাকসের আমলে প্রতিরক্ষামন্ত্রী হিসেবে দায়িত্ব পালন করেছেন। মাহিন্দা রাজাপাকসের প্রথম দফা প্রেসিডেন্ট হিসেবে দায়িত্ব পালনকালে তার বড় ভাই চমল রাজাপাকসে ছিলেন শ্রীলঙ্কার পার্লামেন্টের ¯িপকার। এর আগে বুধবার শ্রীলঙ্কার রনিল বিক্রমাসিংহের সরকার পদত্যাগ করে। গত সপ্তাহে প্রেসিডেন্ট নির্বাচনে তার দল সংখ্যাগরিষ্ঠতা অর্জনে ব্যর্থ হয়। পদত্যাগপত্রে তিনি বলেন, যদিও আমরা সংখ্যাগরিষ্ঠতা নিয়ে পার্লামেন্টে ছিলাম তারপরেও আমরা জনগণের রায়কে সম্মান জানাই। আমরা রাজাপাকসেকে সরকার গঠন করতে দিতে চাই। মাহিন্দা…"/>
  </head>
  <body>
    <article>
      <h1>বড় ভাইকে প্রধানমন্ত্রী ঘোষণা করলেন শ্রীলঙ্কার প্রেসিডেন্ট</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">মানবজমিন ডেস্ক</a></address>
      <p>সদ্য নির্বাচিত শ্রীলঙ্কার প্রেসিডেন্ট গোটাবাইয়া রাজাপাকসে প্রধানমন্ত্রী হিসেবে তার বড় ভাই মাহিন্দা রাজাপাকসের নাম ঘোষণা করেছেন। ফলে দেশটির প্রশাসনিক ক্ষমতা একটি পরিবারের হাতে চলে গেল। দশ বছর আগে তামিল বিদ্রোহীদের দমন করে ২৬ বছরের দীর্ঘ গৃহযুদ্ধ থামানোর কৃতিত্ব দেয়া হয় এই দুই ভাইকেই। এতদিন পর এসে তাদের হাত ধরেই শ্রীলঙ্কায় পরিবারতান্ত্রিক রাজনীতির সূচনা হলো।</p>
      <p>এর আগে মাহিন্দা রাজাপাকসে দুইবার প্রেসিডেন্ট পদে দায়িত্ব পালন করেছেন। বৃহ¯পতিবার তিনি প্রধানমন্ত্রী হিসেবে শপথ গ্রহণ করেন। বর্তমান প্রেসিডেন্ট গোটাবাইয়া এর আগে বড় ভাই মাহিন্দা রাজাপাকসের আমলে প্রতিরক্ষামন্ত্রী হিসেবে দায়িত্ব পালন করেছেন। মাহিন্দা রাজাপাকসের প্রথম দফা প্রেসিডেন্ট হিসেবে দায়িত্ব পালনকালে তার বড় ভাই চমল রাজাপাকসে ছিলেন শ্রীলঙ্কার পার্লামেন্টের ¯িপকার।</p>
      <p>এর আগে বুধবার শ্রীলঙ্কার রনিল বিক্রমাসিংহের সরকার পদত্যাগ করে। গত সপ্তাহে প্রেসিডেন্ট নির্বাচনে তার দল সংখ্যাগরিষ্ঠতা অর্জনে ব্যর্থ হয়। পদত্যাগপত্রে তিনি বলেন, যদিও আমরা সংখ্যাগরিষ্ঠতা নিয়ে পার্লামেন্টে ছিলাম তারপরেও আমরা জনগণের রায়কে সম্মান জানাই। আমরা রাজাপাকসেকে সরকার গঠন করতে দিতে চাই।</p>
      <p>মাহিন্দা রাজাপাকসেকে বলা হয় তার ভাইদের মধ্যে সব থেকে বেশি ক্যারিসমাটিক। তবে দুইবার প্রেসিডেন্ট হিসেবে ক্ষমতায় থাকায় তিনি এবার আর এ পদে লড়তে পারেননি। এর আগে ২০০৫ ও ২০১৫ সালে তিনি ক্ষমতায় ছিলেন। বৃহ¯পতিবার তার শপথ গ্রহণ অনুষ্ঠান দেশটির টেলিভিশন চ্যানেলগুলোতে সরাসরি দেখানো হয়। এর আগে গত রোববার তার ছোট ভাই গোটাবাইয়া রাজাপাকসে শ্রীলঙ্কার সপ্তম প্রেসিডেন্ট হিসেবে ক্ষমতায় আরোহণ করেন। তারা দুই ভাই-ই শ্রীলঙ্কার সংখ্যাগরিষ্ঠ বৌদ্ধ ও সিংহলী জাতির মধ্যে জনপ্রিয়।</p>
      <p> </p>
      <p>এই বিভাগের সর্বাধিক পঠিত</p>
    </article>
  </body>
</html>