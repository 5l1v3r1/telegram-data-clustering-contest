<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/area_metropolitana/poste_furto_palestrina_portone_sfondato-4879414.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Sfondano ingresso delle Poste con un furgone per rubare il bancomat a Palestrina"/>
    <meta property="og:description" content="La tecnica è sempre la stessa. Un furgone usato come ariete per spaccare il portone d'ingresso dell'ufficio postale e un cavo d'acciaio per scardinare il bancomat e intascare il..."/>
  </head>
  <body>
    <article>
      <h1>Sfondano ingresso delle Poste con un furgone per rubare il bancomat a Palestrina</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>La tecnica è sempre la stessa. Un furgone usato come ariete per spaccare il portone d'ingresso dell'<b>ufficio</b><b> postale</b> e un cavo d'acciaio per scardinare il bancomat e intascare il bottino. Stavolta l'obiettivo è un ufficio di <b>Carchitti</b>, frazione di <b><a href="https://www.ilmessaggero.it/ricerca/palestrina/">Palestrina</a></b>,<b> in via Enrico Toti</b>, zona non nuova a episodi di questo genere. Stanotte, intorno alle 3.30 i ladri hanno provato a mettere a segno <b>l'ennesimo colpo nel centro in provincia di Roma</b>. Lanciano a tutta velocità il<b> furgone-ariete contro la vetrina</b> delle poste e riescono a sfondare i vetri dell'ingresso ma quando provano a forzare il <b><a href="https://www.ilmessaggero.it/ricerca/bancomat/">bancomat</a></b>, il cavo d'acciaio cede.</p>
      <p>LEGGI ANCHE <a href="https://www.ilmessaggero.it/roma/news/tenta_scardinare_ingresso_bar_arrestato_romano_roma_via_regina_margherita-4826093.html">Roma, tenta di scardinare l'ingresso di un bar: arrestato 60enne romano</a></p>
      <p>Nel frattempo il gruppo criminale è stato costretto alla fuga perché le forze dell'ordine stavano arrivando. La tecnica è quella risaputa della <b>“spaccata” </b>con cui vengono portate a termine molti furti a Roma e in provincia grazie alla velocità dell’operazione. Nessuno sembra aver visto nulla, solo le immagini delle <b>telecamere dell'ufficio possono dare qualche dettaglio ulteriore</b>. Sul colpo indagano i <b><a href="https://www.ilmessaggero.it/ricerca/carabinieri/">carabinieri </a></b>di Palestrina che sono intervenuti  per i rilievi. Oggi l’ufficio postale che ha subito grossi danni resterà chiuso al pubblico.</p>
      <figure>
        <a href="https://www.ilmessaggero.it/">
          <img src="https://www.ilmessaggero.it/uploads/ckfile/201911/Luciano,P20Sciurba,P20-_22113035.jpg.pagespeed.ce.JaWhSoJvyp.jpg"/>
        </a>
      </figure>
      <footer>Ultimo aggiornamento: 16:22<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/roma/news/rapina_poste_centocelle_roma_oggi_15_ottobre-4799222.html"/>
        <a href="https://www.ilmessaggero.it/pay/edicola/rapine_truffe_anziani_norma_salva_anziani-4483154.html"/>
        <a href="https://www.ilmessaggero.it/roma/news/grottaferrata_rapina_ufficio_postale_arrestato_malvivente-4475569.html"/>
        <a href="https://www.ilmessaggero.it/roma/news/roma_betoniera_incidente_casilina-4467051.html"/>
        <a href="https://www.ilmessaggero.it/rieti/rapina_poste_belmonte_mano_armata-4425751.html"/>
        <a href="https://www.ilmessaggero.it/roma/news/ostia_finti_poliziotti_per_rapinare_anziana_preso_secondo_membro_della_banda-4842831.html"/>
        <a href="https://www.ilmessaggero.it/umbria/viene_preso_a_pugni_dai_ladri_che_aveva_rincorso_arrestato_uno_dei_banditi-4771721.html"/>
        <a href="https://www.ilmessaggero.it/abruzzo/banditi_assaltano_furgone_blindato_a_tortoreto-4528118.html"/>
        <a href="https://www.ilmessaggero.it/italia/rapina_furgone_sigarette_campobasso-4378802.html"/>
        <a href="https://www.ilmessaggero.it/roma/news/due_romeni_aggrediscono_carabinieri_sorpresi_a_forzare_distributore_sigarette-4877269.html"/>
        <a href="https://www.ilmessaggero.it/roma/news/arresto_ladro_roma_prenestina_investe_poliziotto_inseguimento_sbatte_contro_volante-4874996.html"/>
      </related>
    </article>
  </body>
</html>