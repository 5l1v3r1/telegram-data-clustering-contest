<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/hamastan-yahudi-yerlesimcilerin-filistinlilere-ait-araclara-saldirmasina-tepki/1653179"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Hamas'tan, Yahudi yerleşimcilerin Filistinlilere ait araçlara saldırmasına tepki"/>
    <meta property="og:description" content="Hamas, Yahudi yerleşimcilerin işgal altındaki Batı Şeria'da Filistinlilere ait araçlara saldırmasını &quot;siyonist toplumun aşırılığını yansıtan bir olay&quot; olarak nitelendirdi."/>
  </head>
  <body>
    <article>
      <h1>Hamas'tan, Yahudi yerleşimcilerin Filistinlilere ait araçlara saldırmasına tepki</h1>
      <h2>Hamas, Yahudi yerleşimcilerin işgal altındaki Batı Şeria'da Filistinlilere ait araçlara saldırmasını "siyonist toplumun aşırılığını yansıtan bir olay" olarak nitelendirdi.</h2>
      <address><time datetime="2019-11-22T00:00:00+00:00">22 Nov 2019</time> by <a rel="author">Said İbicioğlu  </a></address>
      <h4>Gazze</h4>
      <p>Hamas Sözcüsü <b>Fevzi Berhum</b>, yaptığı yazılı açıklamada, <b>Yahudi yerleşimcilerin</b> Filistinlilerin araçlarına saldırmasına tepki göstererek, "Bu saldırılar, siyonistlerin, liderlerinin ve hükümetlerinin güttüğü ırkçı politikalar ile bölgesel ve uluslararası alanda suç ve ihlallere sessiz kalınmasının bir sonucudur." ifadesini kullandı.</p>
      <p>Söz konusu saldırıların, "siyonist toplumun aşırılığını yansıtan bir olay" olduğunu ve Filistinlerin <b>Batı Şeria</b>'daki halkı korumak için ulusal adımlar atması gerektiğini aktaran Berhum, Filistinlilere, her türlü saldırıya karşı koyma ve işgale son vermek için çaba gösterme çağrısı yaptı.</p>
      <p>Yahudi yerleşimciler, bu sabah Batı Şeria'daki Nablus'un Beyt Decen, Kabalan ve Mecdel Beni Fadıl beldeleri ile Selfit kentindeki Kefr ed-Dik beldesinde Filistinlilere ait 4 aracı yakmış, 21 araca kesici, delici aletlerle zarar vermişti.</p>
      <related>
        <a href="https://www.aa.com.tr/tr/dunya/hamastan-yahudi-yerlesimcilerin-filistinlilere-ait-araclara-saldirmasina-tepki/1653179"/>
        <a href="https://www.aa.com.tr/tr/dunya/hamas-israil-esir-askerlerinin-saliverilmesi-konusunda-ciddi-degil/1650355"/>
      </related>
    </article>
  </body>
</html>