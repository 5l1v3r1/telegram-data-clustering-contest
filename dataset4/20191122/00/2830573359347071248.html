<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/roma/2019/11/22-63631515/smalling_primo_compleanno_a_roma_il_messaggio_del_manchester_united/"/>
    <meta property="og:site_name" content="Tuttosport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Smalling, primo compleanno a Roma: il messaggio del Manchester United"/>
    <meta property="og:description" content="Il difensore giallorosso compie 30 anni nella Capitale. Dall'Inghilterra arrivano gli auguri speciali del club che ancora detiene il suo cartellino"/>
  </head>
  <body>
    <article>
      <h1>Smalling, primo compleanno a Roma: il messaggio del Manchester United</h1>
      <h2>Il difensore giallorosso compie 30 anni nella Capitale. Dall'Inghilterra arrivano gli auguri speciali del club che ancora detiene il suo cartellino</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p><b>TORINO </b>- Continua la trattativa tra la <b>Roma</b> e il Manchester United per il riscatto di <a href="https://www.tuttosport.com/video/calcio/2019/11/01-62896992/fonseca_smalling_e_un_grande_giocatore_/"><b>Chris Smalling</b></a>. Ballano sempre 3 milioni tra l'offerta giallorossa (15) e la domanda dei Red Devils (18), praticamente la cifra già investita lo scorso agosto per il prestito oneroso, che a Trigoria vorrebbero scalare dal costo complessivo dell'operazione. Le parti continuano a dialogare per trovare un <a href="https://www.tuttosport.com/video/calcio/serie-a/roma/2019/10/31-62874408/roma_il_man_utd_vuole_18_mln_per_smalling/"><b>punto d'incontro</b></a>, di certo c'è che il ds <b>Gianluca Petrachi</b> sta facendo il possibile per tentare di arrivare a dama e confermare il difensore inglese anche per le prossime stagioni, puntando in particolare sulla volontà del ragazzo di restare.</p>
      <figure>
        <video src="http://media.tuttosport.com/omnisport/2019/11/01/011119_IT_PERFORM_FONSECA_SMALLING_PV_1572615136956_1065.mp4"/>
        <figcaption>Fonseca: "Smalling è un grande giocatore"</figcaption>
      </figure>
      <h3>Gli auguri del Manchester United a Smalling</h3>
      <p>Proprio oggi, intanto, Chris Smalling festeggia 30 anni. Un compleanno speciale, celebrato per la prima volta in Italia. E mentre la Roma lavora per fare sì che non sia l'ultima, dall'Inghilterra arrivano gli auguri del <b>Manchester United</b>, che sui suoi social media ha pubblicato un video del gol realizzato dal difensore in una sfida tra i Red Devils e il City (dove all'epoca giocava il suo attuale compagno di squadra <b>Edin Dzeko</b>), la finale del Community Shield vinta 3-2 in rimonta il 7 agosto 2011 a Wembley: "<i>Come si potrebbe dimenticare questa vittoria nel derby? Buon compleanno Chris Smalling</i>".</p>
      <figure>
        <iframe data-src="https://twitter.com/ManUtd/status/1197790123741646848?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <a href="https://www.tuttosport.com/video/calcio/2019/11/01-62896992/fonseca_smalling_e_un_grande_giocatore_/"/>
        <a href="https://www.tuttosport.com/video/calcio/serie-a/roma/2019/10/31-62874408/roma_il_man_utd_vuole_18_mln_per_smalling/"/>
        <a href="https://www.tuttosport.com/archivio/calcio/serie-a/roma"/>
        <a href="https://www.tuttosport.com/news/calcio/calciomercato/2019/11/21-63605063/espn_juve_lo_united_molla_mandzukic_e_vira_su_dzeko_/?related_news"/>
        <a href="https://www.tuttosport.com/news/calcio/primavera/2019/11/20-63579313/roma_primavera_plesnierowicz_qui_in_prestito_non_so_se_rimarro_/?related_news"/>
        <a href="https://www.tuttosport.com/news/calcio/serie-a/roma/2019/11/20-63569567/veretout_alla_roma_per_sostituire_de_rossi_una_leggenda_/?related_news"/>
        <a href="https://www.tuttosport.com/news/calcio/serie-a/roma/2019/11/19-63540785/roma_ranieri_parla_di_zaniolo_sara_un_campione_ma_non_e_totti_/?related_news"/>
      </related>
    </article>
  </body>
</html>