<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200335"/>
    <meta property="og:site_name" content="মানবজমিন"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="চার মাস পর"/>
    <meta property="og:description" content="চার মাস পার আবারো অভিনয়ে ফিরলেন জনপ্রিয় মডেল-অভিনেত্রী শখ। মঙ্গলবার নির্মাতা ময়ূখ বারীর একটি নাটকের শুটিংয়ে অংশ নেন এ অভিনেত্রী। এতে তিনি জুটি বেঁধেছেন ‘ঢাকা অ্যাটাক’খ্যাত অভিনেতা তাসকিন রহমানের সঙ্গে। আসছে ঈদের জন্য নাটকটি নির্মাণ করা হচ্ছে বলে জানান নির্মাতা। এর আগে এই অভিনেত্রীকে সর্বশেষ দেখা গেছে গেল ঈদুল আজহার দুটি নাটকে। দেড় বছরের বিরতি ভেঙে ঈদের জন্য জুলাই মাসে ‘সামছু ভাই সংসারী হতে চায়’ ও ‘অহংকার’ শিরোনামের নাটক দুটির শুটিং করেন তিনি। শখ তখন তার মায়ের অসুস্থতার কারণে অনেক দিন অভিনয় থেকে দূরে ছিলেন বলে জানান। সেই সময় তিনি বলেন, ঈদের নাটকের মধ্য দিয়ে অভিনয়ে ফিরেছি। সত্যি বলতে আমি অভিনয় ছেড়ে যাইনি। মায়ের অসুস্থ্থতা ও বিভিন্ন কারণে আমার অভিনয়ে একটি বিরতি টানতে হয়েছে। তবে এখন থেকে আবার নতুন উদ্যমে কাজ করবো। কিন্তু ঈদের ছুটির পর সব অভিনেত্রী শুটিংয়ে ফিরলেও বরাবরের মতো আড়ালেই থেকে যান শখ। কথায় ও কাজে মিল পাওয়া যায়নি তার। তবে এবারের যাত্রার মধ্য দিয়ে শখ নিয়মিত অভিনয় করবেন বলে অনেকেই প্রত্যাশা করছেন। প্রসঙ্গত, ২০১৫ সালের ৭ই জানুয়ারি শখ ও নিলয় বিবাহবন্ধনে আবদ্ধ হন। আর ২০১৭ সালের মাঝামাঝিতে বিচ্ছেদ হয় তাদের। এরপর…"/>
  </head>
  <body>
    <article>
      <h1>চার মাস পর</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">স্টাফ রিপোর্টার</a></address>
      <p>চার মাস পার আবারো অভিনয়ে ফিরলেন জনপ্রিয় মডেল-অভিনেত্রী শখ। মঙ্গলবার নির্মাতা ময়ূখ বারীর একটি নাটকের শুটিংয়ে অংশ নেন এ অভিনেত্রী। এতে তিনি জুটি বেঁধেছেন ‘ঢাকা অ্যাটাক’খ্যাত অভিনেতা তাসকিন রহমানের সঙ্গে। আসছে ঈদের জন্য নাটকটি নির্মাণ করা হচ্ছে বলে জানান নির্মাতা। এর আগে এই অভিনেত্রীকে সর্বশেষ দেখা গেছে গেল ঈদুল আজহার দুটি নাটকে। দেড় বছরের বিরতি ভেঙে ঈদের জন্য জুলাই মাসে ‘সামছু ভাই সংসারী হতে চায়’ ও ‘অহংকার’ শিরোনামের নাটক দুটির শুটিং করেন তিনি। শখ তখন তার মায়ের অসুস্থতার কারণে অনেক দিন অভিনয় থেকে দূরে ছিলেন বলে জানান। সেই সময় তিনি বলেন, ঈদের নাটকের মধ্য দিয়ে অভিনয়ে ফিরেছি।</p>
      <p>সত্যি বলতে আমি অভিনয় ছেড়ে যাইনি। মায়ের অসুস্থ্থতা ও বিভিন্ন কারণে আমার অভিনয়ে একটি বিরতি টানতে হয়েছে। তবে এখন থেকে আবার নতুন উদ্যমে কাজ করবো। কিন্তু ঈদের ছুটির পর সব অভিনেত্রী শুটিংয়ে ফিরলেও বরাবরের মতো আড়ালেই থেকে যান শখ। কথায় ও কাজে মিল পাওয়া যায়নি তার। তবে এবারের যাত্রার মধ্য দিয়ে শখ নিয়মিত অভিনয় করবেন বলে অনেকেই প্রত্যাশা করছেন। প্রসঙ্গত, ২০১৫ সালের ৭ই জানুয়ারি শখ ও নিলয় বিবাহবন্ধনে আবদ্ধ হন। আর ২০১৭ সালের মাঝামাঝিতে বিচ্ছেদ হয় তাদের। এরপর নিলয়কে নিয়মিত অভিনয়ে পাওয়া গেলেও শখ অভিনয় থেকে দূরে সরে যান।</p>
      <p>এই বিভাগের সর্বাধিক পঠিত</p>
    </article>
  </body>
</html>