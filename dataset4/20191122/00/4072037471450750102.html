<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/ziua-dobrogei/sarbatorestedobrogea141-ambasadorul-sua-hans-klemm-fosta-handbalista-elena-frincu-directorul-aeroportului-m-kogalniceanu-bogdan-artagea-si-corina-705756.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Ambasadorul SUA, Hans Klemm, fosta handbalistă Elena Frîncu, directorul Aeroportului M. Kogălniceanu, Bogdan Artagea, şi directorul Bibliotecii Judeţene Constanţa, Corina Apostoleanu, mesaje de Ziua Dobrogei"/>
    <meta property="og:description" content="La multi ani, Dobrogea, la 141 de ani de cand a fost alipit acest taram multietnic, bogat in cultura, avand un relief unic in Romania si Europa, la patria-mama! 141 de ani de cand 14 etnii traiesc la un ..."/>
  </head>
  <body>
    <article>
      <h6 class="kicker">#sărbătoreşteDobrogea141</h6>
      <h1>Ambasadorul SUA, Hans Klemm, fosta handbalistă Elena Frîncu, directorul Aeroportului M. Kogălniceanu, Bogdan Artagea, şi directorul Bibliotecii Judeţene Constanţa, Corina Apostoleanu, mesaje de Ziua Dobrogei </h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Redacţia ZIUA de Constanţa</a></address>
      <p>
        <a href="https://www.ziuaconstanta.ro/stiri/ziua-dobrogei/sarbatorestedobrogea141-ambasadorul-sua-hans-klemm-fosta-handbalista-elena-frincu-directorul-aeroportului-m-kogalniceanu-bogdan-artagea-si-corina-705756.html?imagini=1#scroll">🖼️ Galerie foto (1)</a>
      </p>
      <p>
        <a href="https://www.ziuaconstanta.ro/stiri/ziua-dobrogei/sarbatorestedobrogea141-ambasadorul-sua-hans-klemm-fosta-handbalista-elena-frincu-directorul-aeroportului-m-kogalniceanu-bogdan-artagea-si-corina-705756.html?video=1#scroll">📽️ Video (1)</a>
      </p>
      <p>La mulţi ani, Dobrogea, la 141 de ani de când a fost alipit acest tărâm multietnic, bogat în cultură, având un relief unic în România şi Europa, la patria-mamă! 141 de ani de când 14 etnii trăiesc la un loc, având religii diferite, însă fără să existe ură. Este un pământ unde armonia, diversitatea şi complexitatea fac un algoritm greu de înţeles pentru ochii unui străin, dar care este un sistem perfecţionat de-a lungul anilor.<br/> <br/>Embleme ale culturii, sportului, administraţiei publice, autorităţilor locale, ale muzicii sau ale teatrului, ale spiritualităţii şi reprezentării etnice au transmis câte un călduros mesaj. Cotidianul ZIUA de Constanţa vă aduce la cunoştinţă mesajele ambasadorilor Dobrogei despre acest teritoriu - casă pentru sute de mii de persoane.<br/> </p>
      <h3>Hans Klemm, Ambasadorul Statelor Unite ale Americii</h3>
      <p> <br/>Transmit cele mai călduroase urări tuturor locuitorilor Dobrogei, regiune de o frumuseţe naturală uimitoare şi leagănul unui trecut istoric extraordinar. În vizitele mele în regiune am admirat Delta Dunării, Marea Neagră şi frumoasele podgorii şi livezi din zona Medgidiei. Am vizitat şi oraşele Mangalia, Tulcea şi Constanţa şi mi-am petrecut timpul explorând obiectivele din Constanţa, inclusiv Catedrala „Sfinţii Petru şi Pavel”, Biserica „Sfinţii Trei Ierarhi”, Marea Moschee şi Edificiul Roman cu Mozaic. Mi-a făcut plăcere să îi cunosc pe dobrogenii prietenoşi, muncitori, care au transformat regiunea într-un model de convieţuire paşnică. Ei i-au făcut pe militarii americani de la Baza Mihail Kogălniceanu să se simtă ca acasă în România. Sincere felicitări locuitorilor Dobrogei cu ocazia aniversării a 141 de ani de la unirea cu România!<br/> <br/><b>Elena Frîncu, fostă mare handbalistă, ne-a transmis un mesaj video: </b><br/> </p>
      <figure>
        <iframe src="https://www.youtube.com/embed/1CTeMWIwH_E" width="855" height="480" data-service="Youtube" scrolling="no"/>
      </figure>
      <p>M-am născut în 13 decembrie 1952, în micuţul oraş Medgidia, din părinţi dobrogeni. Ne-am mutat de colo-colo prin satele Dobrogei, crescând alături de sora mea, Maria, în iubire şi credinţă. Apoi, la şapte ani, ne-am mutat în Constanţa, de unde nu aş pleca niciodată... Oaspeţilor noştri care vin în Dobrogea le-aş recomanda să viziteze „Cheile Dobrogei“ (minunăţie arheologică), mănăstirile Sfântul Efrem, Colilia şi Sfântul Casian, locuri cu multă încărcătură istorică, uitate chiar şi de către dobrogeni! Valorile Dobrogei sunt armonie, bunăstare personală, competenţă şi spiritualitate.<br/> <br/>Am umblat în lumea mare foarte mult, dar pot spune că Dobrogea este unică! Nu o pot compara cu nimic. Avem mare, munte, şes, câmpii, canal, lacuri, Dunăre, agricultură, port la Marea Neagră şi trăim frumos 19 etnii în credinţă şi iubire. În plus, avem sportivi minunaţi, care au cucerit lumea. Gheorghe Hagi, Simona Halep, Horia Tecău, Cătălina Ponor sau Răzvan Florea sunt doar cinci din zecile de valori olimpice, mondiale, europene sau naţionale. La mulţi, mulţi ani frumoşi, dobrogeni! Ierarhizaţi-vă valoric şi profesional şi iubiţi mai mult Dobrogea noastră, pentru că e unică şi cu oameni minunaţi!<br/> </p>
      <h3>Bogdan Ionuţ Artagea, director general al Aeroportului Internaţional Mihail Kogălniceanu Constanţa</h3>
      <p> <br/>Din istoricul aeroportului aflăm că 3 mai 1960 a fost ziua în care a aterizat primul avion german cu turişti pe aeroport, iar în 1962 a fost construită prima aerogară. Astăzi, le recomand oamenilor care vin în Dobrogea obiective interesante, cum ar fi Delta Dunării, Cheile Dobrogei, Cetatea Istria, Cetatea Adamclisi şi Tropaeum Traiani. Printre caracteristicile şi valorile pe care le identificăm printre dobrogeni pot enumera următoarele: cel mai bun exemplu de viaţă cosmopolită, integrând peste 18 etnii care trăiesc în armonie pe aceste meleaguri, în Dobrogea de nord se află cei mai vechi munţi din Europa, munţii Măcin, dar şi cel mai tânăr pământ al continentului - Delta Dunării, dar recomand şi gastronomia şi vinurile.<br/> <br/>În discuţiile purtate cu colegii noştri, printre drumeţiile şi vacanţele petrecute în afara ţării noastre, a fost amintită Grecia, diverse regiuni ale acestei ţări sunt asemănătoare Dobrogei, din punct de vedere al reliefului şi al peisajelor deosebite. De altfel, istoria i-a hărăzit Dobrogei de-a lungul veacurilor o soartă zbuciumată. Ziua de 14 noiembrie 2019 are o semnificaţie special: se împlinesc 141 de ani de când Dobrogea a revenit oficial în componenţa statului române. Ne înclinăm cu profund respect în faţa ostaşilor români care au luptat pentru independenţă. Un slogan bun pentru Dobrogea ar fi: „Un loc în care s-a scris istorie!”.<br/> </p>
      <h3>Corina Apostoleanu, directorul Bibliotecii Judeţene „Ioan N. Roman” Constanţa</h3>
      <p> <br/>M-am născut în municipiul Constanţa, prin urmare, aparţin Dobrogei. Consider Dobrogea una dintre cele mai ofertante zone turistice româneşti. Teritoriul ei este extrem de diferit, de la un loc la altul, astfel că este greu de spus ce ar putea fi mai atrăgător, marea sau Delta Dunării, ţinutul mai pietros, ori Munţii Măcinului. Desigur, ţărmul mării îmi este mai aproape emoţional şi l-aş recomanda, fără ezitare. Pitorescul Dobrogei se descoperă şi prin locuri mai puţin umblate. Pe de altă parte, cetăţile antice dobrogene, încântă pe oricare pasionat de trecut.  Printre valorile care se evidenţiază în rândul dobrogenilor, se numără: toleranţa -ştim bine că se vorbeşte despre un exemplu, oferit de Dobrogea, în acest sens, prin modul în care etniile dialoghează în acest spaţiu; deschiderea - geografia Dobrogei, ieşirea la mare creează premisele unei atitudini de acceptare a noului; acceptarea, în strânsă relaţie cu toleranţa, ca mod de conturare a populaţiei Dobrogei şi diversităţii etnice.<br/> <br/>Spuneam anterior că Dobrogea are o unicitate a sa, în peisajul românesc şi evident, în cel al întregii lumi. Nu ştiu dacă aş putea face vreo comparaţie, în acest sens, cu ţările pe care le-am vizitat. Spiritual însă, aş putea-o compara, cu orice teritoriu în care se împletesc variate culturi şi civilizaţii. Ziua Dobrogei este un moment extrem de important pentru definirea istorică a ţinutului dintre Dunăre şi Mare. Cel mai important mesaj pe care aş putea să îl transmit dobrogenilor: este esenţial să înţelegem potenţialul uriaş al acestui ţinut, ce poate fi pus în valoare, de fiecare dintre noi, prin ceea ce facem, în fiecare zi.<br/> <br/>Dobrogea are nevoie, în continuare să fie descoperită,  cu toate lucrurile minunate, ce încă nu s-au dezvăluit, pe de-a întregul. Ne dorim ca ţinutul în care trăim să fie mereu acea casă la care venim cu  toate gândurile  bune şi cu dorinţa de mai bine.<br/>Sloganul care ar putea descrie Dobrogea: <b>Vizitaţi un ţinut a cărui unicitate  se dezvăluie la fiecare privire mai atentă!<br/><br/>Sursa foto Hans Klemm:<a href="https://www.caleaeuropeana.ro/"> </a></b><a href="https://www.caleaeuropeana.ro/">www.caleaeuropeana.ro</a><br/> <br/><b>Citeşte şi:</b><br/> <br/><a href="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-carmen-aldea-vlad-autoarea-imnului-dobrogei-ilie-floroiu-fost-atlet-si-vladimir-volkov-consulul-general-al-705677.html">ZIUA de Constanţa #sărbătoreşteDobrogea141 Carmen Aldea Vlad, autoarea Imnului Dobrogei, Ilie Floroiu, fost atlet, şi Vladimir Volkov, consulul general al Federaţiei Ruse la Constanţa, mesaje de Ziua Dobrogei (video)</a><br/><br/><a href="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-sub-semnul-lui-dionisie-exiguul-ziua-dobrogei-la-a-treia-editie-cu-o-tema-in-premiera-dobrogea-704847.html">ZIUA de Constanţa #sărbătoreşteDobrogea141, sub semnul lui Dionisie Exiguul „Ziua Dobrogei“, la a treia ediţie, cu o temă în premieră - „Dobrogea în documente diplomatice româneşti. 1878-1884“</a><br/><br/><a href="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-sub-semnul-lui-dionisie-exiguul-daniel-popa-inspector-sef-isu-dobrogea-toma-enache-regizor-si-ovidiu-705584.html">ZIUA de Constanţa #sărbătoreşteDobrogea141, sub semnul lui Dionisie Exiguul Col. Daniel Popa, inspector-şef ISU „Dobrogea“, Toma Enache, regizor, şi Ovidiu Cupşa, directorul CERONAV, mesaje de Ziua Dobrogei (video)</a><br/><br/><a href="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-sub-semnul-lui-dionisie-exiguul-sorin-colesniuc-director-minac-danut-juganaru-director-ccina-chris-groninger-705481.html">ZIUA de Constanţa #sărbătoreşteDobrogea141, sub semnul lui Dionisie Exiguul Sorin Colesniuc, director MINAC, Dănuţ Jugănaru, director CCINA, Chris Groninger, director Damen Mangalia, mesaje de Ziua Dobrogei</a><br/><br/><a href="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-sub-semnul-lui-dionisie-exiguul-judecatorul-cristian-deliorga-profesorul-vasile-nicoara-si-campioana-olimpica-705403.html">ZIUA de Constanţa #sărbătoreşteDobrogea141, sub semnul lui Dionisie Exiguul Judecătorul Cristian Deliorga, profesorul Vasile Nicoară şi Cătălina Ponor, campioană olimpică, mesaje de Ziua Dobrogei</a><br/><br/><a href="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-sub-semnul-lui-dionisie-exiguul-catalin-grasa-director-scju-daniel-georgescu-director-cn-acn-si-canoistul-705294.html">ZIUA de Constanţa #sărbătoreşteDobrogea141, sub semnul lui Dionisie Exiguul Cătălin Grasa, director SCJU, Daniel Georgescu, director CN ACN, şi canoistul Ivan Patzaichin, mesaje de Ziua Dobrogei</a><br/><br/><a href="https://www.ziuaconstanta.ro/stiri/deschidere-editie/14-noiembrie-1878-sarbatorim-dobrogea-alaturi-de-cei-care-i-au-cercetat-bogata-istorie-mesaje-ale-istoricilor-constanteni-de-ziua-dobrogei-documente-705105.html">14 noiembrie 1878 Sărbătorim Dobrogea alături de cei care i-au cercetat bogata istorie! Mesaje ale istoricilor constănţeni de Ziua Dobrogei (documente)</a><br/><br/><a href="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-sub-semnul-lui-dionisie-exiguul-gheorghe-hagi-lt-col-daniel-mihai-ferencz-si-yedil-utekov-director-general-705199.html">ZIUA de Constanţa #sărbătoreşteDobrogea141, sub semnul lui Dionisie Exiguul Gheorghe Hagi, lt.-col. Daniel Mihai Ferencz şi Yedil Utekov, director general Rompetrol Rafinare, mesaje de Ziua Dobrogei</a><br/><br/> <br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/in-constanta/evenimente-in-constanta/lansare-de-carte-la-biblioteca-judeteana-ioan-n-roman-din-constanta-701212.html"/>
        <a href="https://www.ziuaconstanta.ro/stiri/cultura/volumul-revista-ovidiu-o-biografie-contemporana-lansat-la-biblioteca-judeteana-i-n-roman-galerie-foto-701189.html"/>
        <a href="https://www.ziuaconstanta.ro/stiri/cultura/dobrogea-si-patrimoniul-sau-literar-in-atentia-bibliotecii-judetene-ioan-n-roman-din-constanta-lansarea-volumului-revista-ovidiu-o-biografie-contemporana-700983.html"/>
        <a href="https://www.ziuaconstanta.ro/stiri/cultura/invitatie-la-o-expozitie-aparte-litoralul-turistic-in-perioada-interbelica-in-documente-si-imagini-la-biblioteca-judeteana-i-n-roman-galerie-691890.html"/>
        <a href="https://www.ziuaconstanta.ro/stiri/administratie-locala/evaluarea-anuala-a-managementului-bibliotecii-judetene-constanta-ce-nota-a-obtinut-managerul-institutiei-688759.html"/>
        <a href="https://www.ziuaconstanta.ro/stiri/cultura/semnal-editorial-volumul-reviste-dobrogene-ale-romaniei-mari-restituie-istoria-publicisticii-autohtone-683879.html"/>
        <a href="https://www.ziuaconstanta.ro/stiri/cultura/imagini-de-la-eveniment-jurnalistul-traian-bratianu-isi-lanseaza-cartea-la-biblioteca-judeteana-i-n-roman-din-constanta-galerie-foto-674737.html"/>
        <a href="https://www.ziuaconstanta.ro/stiri/cultura/constantin-si-claudiu-vitanos-lansare-de-carte-la-constanta-in-dobrogea-inca-mai-simti-existenta-lui-dumnezeu-romanii-nu-trebuie-sa-copieze-societatea-672238.html"/>
        <a href="https://www.ziuaconstanta.ro/stiri/cultura/teatrologul-anaid-tavitian-a-reconstituit-intr-o-carte-album-fabuloasa-lume-a-teatrului-din-perspectiva-scenografei-gina-tarasescu-jianu-galerie-foto-671332.html"/>
        <a href="https://www.ziuaconstanta.ro/stiri/cultura/moment-foarte-important-in-istoria-bibliotecii-judetene-i-n-roman-662570.html"/>
        <a href="https://www.ziuaconstanta.ro/stiri/administratie-locala/ce-note-au-primit-la-evaluarea-anuala-managerii-institutiilor-de-cultura-aflate-in-subordinea-consiliului-judetean-constanta-659145.html"/>
        <a href="https://www.ziuaconstanta.ro/stiri/cultura/ziua-internationala-a-poeziei-sarbatorita-la-biblioteca-judeteana-i-n-roman-654529.html"/>
        <a href="https://www.ziuaconstanta.ro/stiri/cultura/eveniment-editorial-in-memoriam-stefan-cucu-galerie-foto-641296.html"/>
        <a href="https://www.ziuaconstanta.ro/stiri/cultura/istorici-constanteni-la-istanbul-la-primul-simpozion-stiintific-romano-turc-dedicat-lui-nicolae-iorga-639625.html"/>
        <a href="https://www.ziuaconstanta.ro/diverse/stiri-calde/varujan-vosganian-lanseaza-copiii-razboiului-la-constanta-632321.html"/>
      </related>
    </article>
  </body>
</html>