<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/sprzet/kruger-matz-wprowadza-wzmocnione-smartfony-drive-6-i-drive-6s"/>
    <meta property="og:site_name" content="Telepolis"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Kruger&amp;Matz wprowadza wzmocnione smartfony DRIVE 6 i DRIVE 6S"/>
    <meta property="og:description" content="Polska marka Kruger&amp;Matz wprowadziła na Black Week dwa nowe, bliźniacze modele smartfonów o zwiększonej odporności - DRIVE 6 i DRIVE 6S. Urządzenia, różniące się wielkością pamięci wewnętrznej oraz RAM, skierowane są do najbardziej oszczędnych użytkowników. "/>
  </head>
  <body>
    <article>
      <h1>Kruger&amp;Matz wprowadza wzmocnione smartfony DRIVE 6 i DRIVE 6S</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Mieszko</a></address>
      <p>
        <b>Polska marka Kruger&amp;Matz wprowadziła na Black Week dwa nowe, bliźniacze modele smartfonów o zwiększonej odporności - DRIVE 6 i DRIVE 6S. Urządzenia, różniące się wielkością pamięci wewnętrznej oraz RAM, skierowane są do najbardziej oszczędnych użytkowników. </b>
      </p>
      <p>DRIVE 6 i DRIVE 6S to dwa nowe modele z pancernej serii smartfonów Kruger&amp;Matz. Jedyną cechą, poza ceną, która różni te modele to rozmiar pamięci. W przypadku modelu DRIVE 6 jest to <b>3 GB RAM i 32 GB</b> pamięci wewnętrznej oraz odpowiednio <b>4 GB i 64 GB</b> w przypadku modelu DRIVE 6S. W obydwu moc do pracy dostarcza czterordzeniowy procesor MediaTek MT6761, czyli Helio A22, zastosowany niedawno w pancerniku innej polskiej marki - smartfonie HAMMER Explorer.  </p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/pancerny-hammer-explorer-oficjalnie-w-sprzedazy-mozna-go-wygrac-w-konkursie"/>
        <a href="https://www.telepolis.pl/wiadomosci/taryfy-promocje-uslugi/promocja-na-myphone-y-i-hammer-y-przy-zakupie-blade-2-pro-patriot-plus-gratis"/>
      </related>
      <p>Kruger&amp;Matz DRIVE 6/6S zapewnia <b>stopień ochrony IP68</b>. Smartfon jest zabezpieczony przed skutkami zanurzenia w wodzie do 30 minut na głębokości 1 m oraz odporny na pył i kurz. Wzmocniona obudowa skrywa przyciski funkcyjne i odpowiednio zabezpieczone porty, a także ekran o przekątnej <b>5,5” i rozdzielczości HD+</b> (720x1440), który chroni szkło Gorilla Glass 3.</p>
      <p>Smartfony obsługują standard Dual SIM (nano), zapewniają łączność <b>LTE i NFC</b>. Drugi slot SIM może służyć także do zwiększenia pamięci wewnętrznej o kolejne 128 GB za pomocą karty microSD. Na obudowie znalazł się też <b>przycisk funkcyjny PTT (Push to Talk)</b>, który w połączeniu z aplikacją Zello pozwoli korzystać ze smartfonu jak z krótkofalówki. Dostęp do urządzenia możliwy jest dzięki czytnikowi linii papilarnych oraz identyfikacji twarzy użytkownika. </p>
      <p>Z tyłu obudowy znalazły się dwa aparaty. Pierwszy z nich ma rozdzielczość <b>13 Mpix (IMX214)</b>, a drugi 0,3 Mpix i pozwala uzyskać  efekt rozmywania tła. Z przodu natomiast umieszczona została kamera 5 Mpix do rozmów wideo i zdjęć selfie.</p>
      <figure>
        <img src="https://www.telepolis.pl/images/2019/11/Kruger-Matz-drive6s-750-01.jpg"/>
      </figure>
      <p>Smartfony wyposażone są w<b> akumulator o pojemności 4500 mAh</b>. Całością zarządza system Android 9.0.</p>
      <p>Smartofny DRIVE 6 dostępne są <b>w oficjalnym sklepie Kruger&amp;Matz</b> i w sieci sklepów Rebel Electro w sugerowanej cenie detalicznej: model <b>DRIVE 6S - 749 zł, DRIVE 6 – 629 zł</b>. Do 2 grudnia smartfony zostały objęte promocją z okazji Black Week, a ich ceny wynoszą odpowiednio: 699 zł i 599 zł.</p>
      <related>
        <h4>Zobacz: </h4>
        <a href="https://www.telepolis.pl/wiadomosci/sprzet/pancerny-ulefone-armor-7-z-aparatem-48-mpix-nowe-szczegoly"/>
        <a href="https://www.telepolis.pl/wiadomosci/sprzet/doogee-s90-w-polsce-pancerny-smartfon-z-modulami-helio-p60-6-gb-pamieci-ram-i-androidem-8-1-oreo"/>
      </related>
      <p>Źródło tekstu: Kruger&amp;Matz</p>
    </article>
  </body>
</html>