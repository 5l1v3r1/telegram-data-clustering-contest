<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/japan/detail/9620000112053"/>
    <meta property="og:site_name" content="MGR Online"/>
    <meta property="article:published_time" content="2019-11-22T00:34:00+00:00"/>
    <meta property="og:title" content="ประท้วงฮ่องกง ร้อนถึงศาลเจ้าญี่ปุ่น (ชมคลิป)"/>
    <meta property="og:description" content="เหตุประท้วงในฮ่องกงลุกลามข้ามน้ำข้ามทะเล กลายเป็นวิวาทะในศาลเจ้าของญี่ปุ่น ป้ายขอพรเทพเจ้าในศาลเจ้ากลายเป็นพื้นที่ต่อสู้ทางการเมือง"/>
  </head>
  <body>
    <article>
      <h1>ประท้วงฮ่องกง ร้อนถึงศาลเจ้าญี่ปุ่น (ชมคลิป)</h1>
      <address><time datetime="2019-11-22T00:34:00+00:00">22 Nov 2019, 00:34</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011592703.JPEG"/>
      </figure>
      <p><b>เหตุประท้วงในฮ่องกงลุกลามข้ามน้ำข้ามทะเล กลายเป็นวิวาทะในศาลเจ้าของญี่ปุ่น ป้ายขอพรเทพเจ้าในศาลเจ้ากลายเป็นพื้นที่ต่อสู้ทางการเมือง<br/></b><br/>ในศาลเจ้าของญี่ปุ่นจะมีป้ายขอพรที่เรียกว่า “เอมะ” 絵馬 โดยผู้ที่มาสักการะจะเขียนคำขอพรลงบนแผ่นไม้ และนำไปแขวนไว้ภายในบริเวณศาลเจ้า แต่ในศาลเจ้าหลายแห่ง เช่น ศาลเจ้าโคโตฮิระ 金刀比羅宮 ในจังหวัดคากาวะ ปรากฏการ “วิวาทะ” ผ่านป้ายขอพร</p>
      <figure>
        <img src="https://mpics.mgronline.com/pics/Images/562000011592702.JPEG"/>
      </figure>
      <p>ป้ายขอพรหลายแผ่นที่คาดว่าเขียนโดยนักท่องเที่ยวชาวฮ่องกง มีข้อความสนับสนุนการประท้วง เช่น “ฟื้นฟูความรุ่งโรจน์ฮ่องกง ปฏิวัติยุคสมัย” “สู้เพื่อเสรีภาพ ยืนหยัดเพื่อฮ่องกง” “5 ข้อเรียกร้อง ขาดไม่ได้แม้ข้อเดียว” แต่บนป้ายขอพรนี้ก็ได้มีผู้อื่นมา “ขีดกากบาท” ฆ่าทับบนข้อความที่สนับสนุนการประท้วงฮ่องกง</p>
      <figure>
        <img src="https://mpics.mgronline.com/pics/Images/562000011592704.JPEG"/>
      </figure>
      <p>เหตุการณ์นี้มีผู้พบเห็นและนำไปเผยแพร่ในสื่อสังคมออนไลน์ จนเกิดการวิวาทะกันต่อเนื่องจากทั้งฝั่งฮ่องกงและจีน ขณะที่ชาวญี่ปุ่นและนักท่องเที่ยวที่มาสักการะศาลเจ้าก็ให้ความเห็นว่า การนำเรื่องการเมืองมาสู่สถานที่ของเทพเจ้าไม่ใช่เรื่องเหมาะสม<br/><br/>ทางศาลเจ้าได้รับรู้เรื่องดังกล่าว และได้นำป้ายขอพรที่เป็นประเด็นออกไป แต่เนื่องจากไม่มีผู้เสียหาย จึงไม่สามารถดำเนินการตามกฎหมายได้ แต่ทางศาลเจ้าจะเพิ่มเจ้าหน้าที่ตรวจตรา เพื่อไม่ให้เกิดเหตุเช่นนี้อีก.</p>
      <figure>
        <img src="https://mpics.mgronline.com/pics/Images/562000011592705.JPEG"/>
      </figure>
      <figure>
        <iframe src="https://www.youtube.com/embed/qYGqDtYSn8k" width="560" height="315" data-service="Youtube" scrolling="no"/>
      </figure>
      <related>
        <h4>แกลเลอรี</h4>
        <a href="https://mgronline.com/japan/photo-gallery/9620000112053"/>
      </related>
    </article>
  </body>
</html>