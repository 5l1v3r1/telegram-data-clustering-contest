<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/stiri/motorizare-noua-pentru-volkswagen-t-cross-suv-ul-german-va-fi-disponibil-94909.html"/>
    <meta property="og:site_name" content="Automarket"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Motorizare nouă pentru Volkswagen T-Cross: SUV-ul german va fi disponibil cu motorul de 1.5 litri benzină de 150 CP"/>
    <meta property="og:description" content="Volkswagen a introdus pe T-Cross motorul pe benzină de 1.5 litri TSI. Propulsorul promite 150 de cai putere și 250 Nm, și va fi disponibil exclusiv cu o cutie automată."/>
  </head>
  <body>
    <article>
      <h1>Motorizare nouă pentru Volkswagen T-Cross: SUV-ul german va fi disponibil cu motorul de 1.5 litri benzină de 150 CP</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Cornel Șocariciu</a></address>
      <p>Volkswagen a introdus pe T-Cross motorul pe benzină de 1.5 litri TSI. Propulsorul promite 150 de cai putere și 250 Nm, și va fi disponibil exclusiv cu o cutie automată.</p>
      <p>
        <b>Anul trecut, la finalul lunii octombrie, <a href="https://www.automarket.ro/masini-noi/volkswagen/">Volkswagen</a> a publicat <a href="http://www.automarket.ro/stiri/oficial-volkswagen-t-cross-se-prezinta-caracter-practic-si-sisteme-de-87709.html">primele imagini și detalii referitoare la noul T-Cross</a>. Până în acest moment, cea mai generoasă versiune disponibilă în gama T-Cross era echipată cu motorul de un litru TSI de 115 <a href="https://www.automarket.ro/stiri/cal-putere-cp-86347.html">cai putere</a>.</b>
      </p>
      <p>Acum, producătorul german a anunțat că fanii mărcii vor putea comanda SUV-ul T-Cross și cu o motorizare pe benzină de 1.5 litri. Propulsorul dezvoltă 150 de <a href="https://www.automarket.ro/stiri/cal-putere-cp-86347.html">cai putere</a> și 250 Nm între 1.500 și 3.500 rpm, iar resursele vor fi gestionate exclusiv de o cutie automată cu șapte trepte.</p>
      <p>În aceste condiții, <a href="https://www.automarket.ro/masini-noi/volkswagen/t-cross-5207/">Volkswagen T-Cross</a> va fi capabil să accelereze de la 0 la 100 km/h în 8.5 secunde, în timp ce viteza maximă anunțată de nemți va fi de 200 km/h. Totodată, Volkswagen anunță un <a href="https://www.automarket.ro/stiri/litri100-km-86547.html">consum mediu mixt</a> de 5.2 litri/100 de kilometri pentru versiunea echipată cu motorul de 150 de <a href="https://www.automarket.ro/stiri/cal-putere-cp-86347.html">cai putere</a>.</p>
      <p>Pe piața din Germania, Volkswagen T-Cross echipat cu motorul de 1.5 litri TSI și transmisia automată DSG este deja disponibil pentru comandă, iar prețul de pornire anunțat de constructorul din Wolfsburg este de 25.690 de euro.</p>
    </article>
  </body>
</html>