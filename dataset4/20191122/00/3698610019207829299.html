<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/frakciya-priynyala-rishennya-pro-viklyuchennya-deputata-ivanisova-arahamiya-330487_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T00:35:00+00:00"/>
    <meta property="og:title" content="Фракція прийняла рішення про виключення депутата Іванісова — Арахамія"/>
    <meta property="og:description" content="Рішення про виключення депутата з фракції вже прийнято."/>
  </head>
  <body>
    <article>
      <h1>Фракція прийняла рішення про виключення депутата Іванісова — Арахамія</h1>
      <h2>Рішення про виключення депутата з фракції вже прийнято.</h2>
      <address>
        <time datetime="2019-11-22T00:35:00+00:00">22 Nov 2019, 00:35</time>
      </address>
      <p>Рішення про виключення народного депутата <b><a href="https://dt.ua/POLITICS/ivanisov-prizupiniv-chlenstvo-v-sluzi-narodu-330353_.html">Романа Іванісова</a> </b>з фракції "Слуга народу" прийнято. Про це повідомив голова фракції Давид Арахамія, передає <a href="https://www.rbc.ua/rus/news/arahamiya-ivanisov-dolzhen-slozhit-deputatskiy-1574356093.html">РБК-Україна</a>.</p>
      <p>За його словами, можна вважати, що Іванісов вже вийшов з фракції. "Принципове рішення про виключення з фракції Іванісова вже є прийнято. Лише треба оформити. Адже для того, щоб його оформити, потрібно зібрати депутатів, а вони зараз в округах. Тобто його можна вважати прийнятим рішення, що він вийшов з фракції", - повідомив Арахамія.</p>
      <p>Раніше Арахамія рекомендував Іванісову тимчасово призупинити членство в фракції "Слуга народу" після того, як в мережі з'явилася інформація про те, що у депутата Іванісова була судимість за зґвалтування в 1995 році.</p>
      <p>Генпрокурор Руслан <b><a href="https://dt.ua/UKRAINE/gpu-sprostuvala-zayavu-ryaboshapki-pro-sudimist-deputata-i-poprosila-ne-poshiryuvati-feyki-330348_.html">Рябошапка підтвердив наявність погашеної судимості</a></b> у депутата Іванісова. Сам депутат назвав інформацію про нього підступом конкурентів.</p>
      <p>Іванісов був заарештований у вересні 1995 року за ст. 117 ч. 3 (зґвалтування неповнолітньої) і ст. 118 ч. 2 (зґвалтування неповнолітньої неприродним способом), який діяв на той момент Кримінального кодексу. Майбутній депутат був засуджений районним судом до 3 років і 6 місяців позбавлення волі, але Запорізький обласний суд змінив вирок на 2 роки 6 місяців колонії загального режиму. Пізніше президент Леонід Кучма його помилував.</p>
      <footer>За матеріалами: <a href="https://dt.ua/go/aHR0cDovL3d3dy5yYmMudWEv">РБК-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>