<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-b/venezia/2019/11/22-63654213/venezia_dionisi_vogliamo_ricominciare_bene_/"/>
    <meta property="og:site_name" content="Tuttosport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Venezia, Dionisi: &quot;Vogliamo ricominciare bene&quot;"/>
    <meta property="og:description" content="Il tecnico: &quot;In queste due settimane di pausa ci siamo allenati bene, nonostante le condizioni climatiche non abbiano aiutato la città. Empoli? Meritava di raccogliere di più&quot;"/>
  </head>
  <body>
    <article>
      <h1>Venezia, Dionisi: "Vogliamo ricominciare bene"</h1>
      <h2>Il tecnico: "In queste due settimane di pausa ci siamo allenati bene, nonostante le condizioni climatiche non abbiano aiutato la città. Empoli? Meritava di raccogliere di più"</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p><b>VENEZIA</b> - <i>"I ragazzi da un punto di vista fisico stanno bene, anche se con la sosta a volte si rischia di abbassare l’intensità mentale. Dobbiamo essere bravi a non dimenticarci da dove abbiamo finito, ossia la vittoria con il <b>Livorno</b>, e vogliamo ricominciare bene, cosa non scontata e non facile, visto anche l’avversario, che è di tutto rispetto”</i><i>.</i> Così il tecnico del <b>Venezia</b>, Alessio <b>Dionisi</b>, in vista del prossimo match di campionato, contro l'<b>Empoli</b>:<i> "In queste due settimane di pausa ci siamo allenati bene, nonostante le condizioni climatiche non abbiano aiutato la città di <b>Venezia</b> in primis e lo svolgimento degli allenamenti per quanto riguarda la squadra, sebbene i nostri responsabili dell’impianto di allenamento siano stati molto bravi, facendoci allenare sempre su campi in buone condizioni"</i>.</p>
      <h3>L'Empoli? Meritava di più</h3>
      <p>
        <i>“L’amichevole di sabato scorso con la Primavera è servita, soprattutto a chi ha giocato un pò meno perchè ha avuto la possibilità di mettere minuti nelle gambe e devo dire che tutti l’hanno interpretata bene. Quando faccio la scelta della formazione non la faccio mai sulla base dell’ultima partita ma su quello che vedo durante gli allenamenti, sull’avversario e su diversi altri aspetti, fermo restando che tutti meriterebbero continuità. L’<b>Empoli</b> è una squadra forte, in tante partite gli episodi non sono stati dalla loro parte ed hanno raccolto meno di quanto meritavano.”</i>
      </p>
      <related>
        <a href="https://www.tuttosport.com/live/SerieB/classifica.shtml"/>
        <a href="https://www.tuttosport.com/live/SerieB/calendario.shtml"/>
        <a href="https://www.tuttosport.com/archivio/calcio/serie-b/venezia"/>
        <a href="https://www.tuttosport.com/news/calcio/serie-b/2019/11/02-62918869/diretta_serie_b_alle_15_probabili_formazioni_dove_vederla_in_tv/?related_news"/>
        <a href="https://www.tuttosport.com/news/calcio/serie-b/2019/09/28-61677167/serie_b_pari_tra_venezia_e_pisa_fischi_per_il_frosinone_di_nesta/?related_news"/>
        <a href="https://www.tuttosport.com/news/calcio/serie-b/2019/09/24-61551481/serie_b_l_ascoli_vince_ancora_e_si_prende_il_primato_entella_ko_in_casa_contro_il_venezia/?related_news"/>
        <a href="https://www.tuttosport.com/news/calcio/serie-b/2019/09/20-61376566/frosinone-venezia_sblocca_capello_pareggia_capuano_e_1-1/?related_news"/>
      </related>
    </article>
  </body>
</html>