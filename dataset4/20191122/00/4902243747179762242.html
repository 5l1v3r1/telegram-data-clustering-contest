<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alon.hu/kitekinto/2019/11/elmarad-iden-a-victorias-secret-divatshow"/>
    <meta property="og:site_name" content="ALON"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Elmarad idén a Victoria's Secret divatshow"/>
    <meta property="og:description" content="Sokan szexistának és idejétmúltnak értékelték és az érdeklődés is csökkent iránta."/>
  </head>
  <body>
    <article>
      <h1>Elmarad idén a Victoria's Secret divatshow</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>
        <b>Sokan szexistának és idejétmúltnak értékelték és az érdeklődés is csökkent iránta.</b>
      </p>
      <p><b>Elmarad idén a kritikák kereszttüzébe került Victoria's Secret divatshow</b> - írja a BBC.com.</p>
      <p>A fehérneműshow 1995 óta fontos esemény, évente több millió tévénéző követte figyelemmel. Az elmúlt évben azonban a a nézettsége soha nem látott mélypontra zuhant, számos kritika érte, szexistának, idejétmúltnak titulálták és a sokszínűség hiányát vetették a szemére.</p>
      <p>A márka anyacége, az L Brands szerint eljött az ideje, hogy a változtassanak a marketingstratégián. "Próbáljuk kitalálni, hogyan pozícionáljuk újra a márkát és milyen legyen a kommunikációja" - mondta Stuart Burgdoerfer, az L Brands gazdasági vezetője.</p>
      <p>Hozzátette, a show mindig is fontos része volt a brandnek és marketing szempontjából is fontos esemény volt. A bemutatókon a világ leghíresebb topmodelljei vonultak végig a kifutón, sokuk - köztük Tyra Banks, Heidi Klum és Miranda Kerr - karrierjében mérföldkőnek számított.</p>
      <p>A Victoria's Secret eladásainak visszaesése jelentősen csökkentette az L Brands teljesítményét, a csoport 252 millió dolláros veszteséget jelentett be a harmadik negyedévre.</p>
    </article>
  </body>
</html>