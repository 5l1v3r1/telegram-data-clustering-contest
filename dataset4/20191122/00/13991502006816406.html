<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dynamomania.com/news/501964-komfortnaya-uverennost-kdk-uaf-vypisal-dinamo-nakazanie-ne-dozhidayas-rezultatov-oficialnogo-rassledovaniya"/>
    <meta property="og:site_name" content="Dynamomania.com"/>
    <meta property="article:published_time" content="2019-11-22T00:10:00+00:00"/>
    <meta property="og:title" content="&quot;Комфортная уверенность&quot;. КДК УАФ выписал &quot;Динамо&quot; наказание, не дожидаясь результатов официального расследования"/>
    <meta property="og:description" content="Прихильники українського футболу з нетерпінням чекали на засідання Контрольно-дисциплінарного комітету Української асоціації футболу, яке було призначене на четвер, 21 листопада. Саме на ньому мали розібрати скандальний матч &quot;Шахтар&quot; - &quot;Динамо&quot; та винести вердикти."/>
  </head>
  <body>
    <article>
      <h1>"Комфортная уверенность". КДК УАФ выписал "Динамо" наказание, не дожидаясь результатов официального расследования</h1>
      <address>
        <time datetime="2019-11-22T00:10:00+00:00">22 Nov 2019, 00:10</time>
      </address>
      <p>Прихильники українського футболу з нетерпінням чекали на засідання Контрольно-дисциплінарного комітету Української асоціації футболу, яке було призначене на четвер, 21 листопада. Саме на ньому мали розібрати скандальний матч "Шахтар" - "Динамо" та винести вердикти.</p>
      <p>Що ж, винесли. Але чи розглядали представники КДК усе детально – ще те питання.</p>
      <p>Нагадаємо, що "Динамо" зобов’язали провести один домашній матч без глядачів. Ще один поєдинок без уболівальників має умовний характер з випробувальним терміном до кінця нинішнього сезону. Крім того, київський клуб зобов'язаний виплатити штраф у розмірі 500 тисяч гривень. Щодо Тайсона, який показав усій країні свій середній палець, то бразилець відсторонений на одну гру та ще на дві умовно.</p>
      <figure>
        <img src="http://www.dynamomania.com/images/store/post_attachments/5dd70aea221a8.jpeg"/>
      </figure>
      <p>
        <b>Що це було?</b>
      </p>
      <p>Це, напевне, найперше питання, яке виникло у багатьох. Отож, поліція Харкова у даний час проводить розслідування, але КДК не чекає на офіційні заяви, а вирішує по-своєму. Мабуть, таке можливо тільки у нас, бо в Італії, наприклад, ситуація зовсім інша. Про це буде трохи нижче.</p>
      <p>До того ж, підлив оливи у вогонь своєю заявою секретар КДК УАФ Ігор Грищенко.</p>
      <p>"Для нас основними доказами були офіційні рапорти з матчу. Ми ознайомилися з відео, які поширювалися в мережі, побачили реакцію футболістів "Динамо" та звернули увагу на дії арбітра. Це все в комплексі дало нам комфортну впевненість у нашому рішенні", - запевнив він у коментарі вітчизняним ЗМІ.</p>
      <p>Вам не здається, що така заява виглядає сміховинною? Взагалі незрозуміло до чого тут реакція гравців "Динамо", не кажучи вже про відео з інтернету. Зауважимо також, що не сам головний арбітр почув якісь вигуки та зупинив матч. Про це йому "підказували" Тайсон і Дентінью.</p>
      <p>"Реакція футболістів "Динамо"... То чому ж ви, панове чиновники з УАФ, не реагуєте на апеляції гравців "біло-синіх", коли не зараховуються чисті голи, бо бокові арбітри не встигають за епізодами? У таких епізодах також є реакція футболістів. Виходить, що є такі реакції, на які треба звертати особливу увагу, а є й інші – які можна зневажати.</p>
      <p>
        <b>"Динамо" збирається боротися до кінця</b>
      </p>
      <p>Як би там не було, а висновок КДК УАФ є. І він не стосується найближчого домашнього матчу "Динамо" з "Маріуполем". Дане "покарання" активується пізніше – можливо, на зустріч із "Зорею". Наразі ж ФК "Динамо" готує апеляцію. І чим швидше її буде подано, тим краще.</p>
      <p>Ігор Суркіс, до речі, на запитання кореспондента "Динамоманії" ще до винесення вердикту чітко дав зрозуміти, що "Динамо" буде боротися до кінця.</p>
      <p>"Звичайно, ми будемо захищатися. Але нам потрібна доказова база. А не просто так. Бо покарати можна за що завгодно. Завжди знайдуться провокатори, які будуть вигукувати ті чи інші гасла. Так що, через це не треба пускати людей на стадіон?" - заявив Ігор Михайлович ще після товариського матчу з ФК "Оболонь-Бровар".</p>
      <figure>
        <img src="http://www.dynamomania.com/images/store/post_attachments/5dd70ab672e2d.png"/>
      </figure>
      <p>
        <b>У Європі все не так</b>
      </p>
      <p>А тепер про Італію, що було згадано вище. Там також сьогодні відбулося засідання представників місцевої Федерації. І вони прийняли рішення поки відкласти покарання "Верони" закриттям фанатського сектора.</p>
      <p>Нагадаємо, під час матчу "Верона" - "Брешія" із сектора господарів нібито лунали расистські вигуки на адресу форварда Маріо Балотеллі. "Верона" звернулася до апеляційного суду, і той прийняв рішення призупинити покарання для подальшого розслідування обставин.</p>
      <p>Виявляється, в Італії таке можливо. Цікаво, чи можна розраховувати на подібне в Україні? І, наголосимо, "Верону" не карали матчем без глядачів, а просто закрили фанатський сектор. Це при тому, що "жовто-сині" грали вдома. З "Динамо" ситуація абсолютно інша – історія сталася на виїзді.</p>
      <p>Напевне, в Італії переживають за своїх глядачів, і суворі покарання у вигляді дискваліфікації стадіонів приймають тільки після доведення всіх фактів, що расизм, нацизм чи будь-що інше мало місце. У нас же в УАФ, очевидно, плювати хотіли на вболівальників. Вони краще подивляться на сльози Тайсона та Дентінью і вислухають претензії FIFPro, щоб у підсумку бути білими і пухнастими в очах певних зацікавлених особистостей.</p>
      <p>
        <b>Ярослав Твардовський</b>
      </p>
      <footer>Источник: <a href="http://www.dynamomania.com/">Динамомания</a></footer>
    </article>
  </body>
</html>