<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-b/empoli/2019/11/22-63652862/empoli_muzzi_ho_cercato_di_riportare_il_sorriso_/"/>
    <meta property="og:site_name" content="Tuttosport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Empoli, Muzzi: &quot;Ho cercato di riportare il sorriso&quot;"/>
    <meta property="og:description" content="Il tecnico &quot;Ho trovato un gruppo unito, un gruppo che vuole fare bene ed esser protagonista&quot;"/>
  </head>
  <body>
    <article>
      <h1>Empoli, Muzzi: "Ho cercato di riportare il sorriso"</h1>
      <h2>Il tecnico "Ho trovato un gruppo unito, un gruppo che vuole fare bene ed esser protagonista"</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p><b>EMPOLI</b> - “<i>Ho fatto qualche allenamento, ma principalmente ho cercato di riportare il sorriso e la convinzione. </i><i>È stata una settimana con qualche difficoltà, tra infortuni e il rientro dei nazionali e il mio lavoro si è concentrato più sulla testa che sul campo</i>". Roberto <b>Muzzi</b>, nuovo tecnico dell'<b>Empoli</b>, ha parlato così in vista del proprio esordio in panchina, contro il <b>Venezia</b>. "<i>Ho trovato un gruppo unito, un gruppo che vuole fare bene ed esser protagonista; c’era un velo di tristezza, anche perché quando va via un allenatore la colpa non è solo del tecnico ma anche dei calciatori. E questa la reputo una cosa positiva perché hanno capito che forse qualcosa hanno sbagliato anche loro e possano fare di più. A livello di tattica, come detto, non ho avuto modo di lavorare con tutti e trasmettere il mio modo di giocar. Devo ancora conoscere tutti al meglio, mi sveglio la mattina presto per vedere i video e studiarli ma in questi primi giorni ho cercato di trasmetter il coraggio e far capire loro che voglio un calcio propositivo e positivo. Caratterialmente sono uno deciso e quello che chiedo vorrei che venisse fatto, ma allo stesso tempo sono anche uno che lascia esprimere ai singoli le proprie qualità</i>”.</p>
      <h3>Verso il Venezia</h3>
      <p>"<i>Li ho visti, sono bravi e organizzati, guidati da un bravo allenatore. Una squadra che riparte bene e a cui dovremmo fare grande attenzione visto che hanno fatto tanti punti fuori casa, vincendo due gare e pareggiandone tre, un cammino che la dice lunga sul loro valore in trasferta</i>. Come tutti gli avversari che ci troveremo davanti daranno il massimo ma noi dovremo dare ancora di più per batterli. <i>Gli altri si chiudono? Dobbiamo muoverci di più e trovare le soluzione per saper ovviare alle difficoltà. </i><i>Ho parlato con tutti in questi giorni</i> – ha concluso -, <i>cercando di capire i problemi e trovare le soluzioni. Tutti insieme, da squadra. Perché se i gol non arrivano vuol dire che non serviamo a dovere gli attaccanti e allo stesso tempo se i gol li subiamo vuol dire che gli attaccanti non iniziano a pressar bene. È una questione di squadra e non certo di singoli o reparti. La <b>squalifica</b>? Nessun problema, ci sarà il mio secondo che è molto bravo e preparato e sono fiducioso. Cosa mi aspetto da domani? Ho fatto una domanda al gruppo in settimana, chiedendo loro se vogliamo essere protagonisti o guardare gli altri? E sono sicuro che domani avrò una grandissima risposta</i>”.</p>
      <related>
        <a href="https://www.tuttosport.com/news/calcio/calciomercato/2019/11/14-63369565/empoli_roberto_muzzi_e_ufficialmente_il_nuovo_allenatore/"/>
        <a href="https://www.tuttosport.com/news/calcio/serie-b/empoli/2019/11/12-63324336/empoli_esonerato_bucchi_e_ufficiale/"/>
        <a href="https://www.tuttosport.com/archivio/calcio/serie-b/empoli"/>
        <a href="https://www.tuttosport.com/news/calcio/serie-b/empoli/2019/11/21-63616488/empoli_per_gazzola_intervento_riuscito/?related_news"/>
        <a href="https://www.tuttosport.com/news/calcio/calciomercato/2019/11/14-63369565/empoli_roberto_muzzi_e_ufficialmente_il_nuovo_allenatore/?related_news"/>
        <a href="https://www.tuttosport.com/news/calcio/serie-b/empoli/2019/11/12-63329832/empoli_roberto_muzzi_nuovo_allenatore/?related_news"/>
        <a href="https://www.tuttosport.com/news/calcio/serie-b/empoli/2019/11/12-63324336/empoli_esonerato_bucchi_e_ufficiale/?related_news"/>
      </related>
    </article>
  </body>
</html>