<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/vlada/134960-sergy-suhomlin-uzyav-uchast-u-zasdann-naglyadovoyi-radi-antikorupcynoyi-ncativi-yes-v-ukrayin.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Сергій Сухомлин узяв участь у засіданні Наглядової ради Антикорупційної ініціативи ЄС в Україні"/>
    <meta property="og:description" content="21 листопада Сергій Сухомлин узяв участь у засіданні Наглядової ради Антикорупційної ініціативи ЄС в Україні. Засідання проводилось під головуванням керівника департаменту європейської політики сусідства Міністерства закордонних справ Данії та Міністра Кабінету Міністрів України. У засіданні також взяли участь представники Європейського Союзу в Україні, керівники антикорупційних інституцій-бенефіціарів Програми: Національного антикорупційного бюро України (НАБУ), Вищого антикорупційного суду (ВАКС), Спеціалізованої антикорупційної прокуратури (САП), Національного агентства з питань запобігання корупції, Державної служби фінансового моніторингу України (ДСФМ), Національного агентства України з питань виявлення, розшуку та управління активами, одержаними від корупційних та інших злочинів (АРМА).Житомирський міський голова, як очільник міста-партнера Програми у компоненті «Міста доброчесності», поділився враженнями від результатів співпраці між Житомирською міською радою та Антикорупційною ініціативою ЄС в Україні.Нагадаємо…"/>
  </head>
  <body>
    <article>
      <h1>Сергій Сухомлин узяв участь у засіданні Наглядової ради Антикорупційної ініціативи ЄС в Україні</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <figure>
        <img src="http://ruporzt.com.ua/uploads/posts/2019-11/1574430714_img1574430084.jpg"/>
      </figure>
      <p>21 листопада Сергій Сухомлин узяв участь у засіданні Наглядової ради Антикорупційної ініціативи ЄС в Україні. Засідання проводилось під головуванням керівника департаменту європейської політики сусідства Міністерства закордонних справ Данії та Міністра Кабінету Міністрів України. У засіданні також взяли участь представники Європейського Союзу в Україні, керівники антикорупційних інституцій-бенефіціарів Програми: Національного антикорупційного бюро України (НАБУ), Вищого антикорупційного суду (ВАКС), Спеціалізованої антикорупційної прокуратури (САП), Національного агентства з питань запобігання корупції, Державної служби фінансового моніторингу України (ДСФМ), Національного агентства України з питань виявлення, розшуку та управління активами, одержаними від корупційних та інших злочинів (АРМА).<br/><br/>Житомирський міський голова, як очільник міста-партнера Програми у компоненті «Міста доброчесності», поділився враженнями від результатів співпраці між Житомирською міською радою та Антикорупційною ініціативою ЄС в Україні.<br/><br/>Нагадаємо, що Проєкт «Міста доброчесності» є частиною Антикорупційної Ініціативи Європейського Союзу, фінансується ЄС і співфінансується та впроваджується Міністерством закордонних справ Данії. Сьогодні це є найбільша програма технічної допомоги Україні зі сторони ЄС у сфері протидії та запобігання корупції.<br/><br/>Реалізація проєкту у Житомирі стала можливою після того, як міський голова Сергій Сухомлин 23 липня 2018 року підписав Меморандум про взаєморозуміння з Антикорупційною Ініціативою Європейського Союзу.</p>
    </article>
  </body>
</html>