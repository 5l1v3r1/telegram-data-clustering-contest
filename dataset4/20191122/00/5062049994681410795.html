<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10733--davis-cup-srbsko-s-djokovicem-konci-ve-ctvrtfinale"/>
    <meta property="og:site_name" content="Tenisový svět"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Davis Cup: Srbsko s Djokovičem končí ve čtvrtfinále"/>
    <meta property="og:description" content="Poté, co se už ve čtvrtek radovali z postupu do semifinále Kanaďané, jsou v pátek na programu zbylá čtvrtfinále. V nich se nejprve rozhodlo o tom, kdo si zahraje s Kanadou o finále. Bitvu mezi Srbskem a Ruskem musela rozhodnout až závěrečná čtyřhra, v níž měli Djokovič s Troickim tři mečboly, ale nakonec s Rusy padli.. V rámci večerní části poté změří síly Velká Británie s Německem a Argentina s domácím Španělskem. Článek průběžně aktualizujeme."/>
  </head>
  <body>
    <article>
      <h1>Davis Cup: Srbsko s Djokovičem končí ve čtvrtfinále</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>
        <b>Poté, co se už ve čtvrtek radovali z postupu do semifinále Kanaďané, jsou v pátek na programu zbylá čtvrtfinále. V nich se nejprve rozhodlo o tom, kdo si zahraje s Kanadou o finále. Bitvu mezi Srbskem a Ruskem musela rozhodnout až závěrečná čtyřhra, v níž měli Djokovič s Troickim tři mečboly, ale nakonec s Rusy padli.. V rámci večerní části poté změří síly Velká Británie s Německem a Argentina s domácím Španělskem. Článek průběžně aktualizujeme.</b>
      </p>
      <p>
        <b>Srbsko – Rusko 1:2</b>
      </p>
      <p><u>Rubljov přejel Krajinoviče, Rusko slaví první bod</u><br/>Tenisté Ruska měli na Davisově poháru v Madridu našlápnuto do semifinále už po prvním utkání. Andrej Rubljov (23.) neměl v úvodní dvouhře slitování s Filipem Krajinovičem (40.). Srbskému protivníkovi dopřál třiadvacetiletý Rus jen tři uhrané gemy, nasázel mu 13 es a po jednoznačném triumfu 6:1 a 6:2 přidal na konto svého týmu za 53 minut první bod.</p>
      <p><u>Djokovič srovnal, rozhodne čtyřhra</u><br/>Novak Djokovič (2.) si na Davisově poháru dle předpokladů poradil s Karenem Chačanovem (17.) a srovnal stav čtvrtfinálové série mezi Srbskem a Ruskem na 1:1. Světová dvojka neztratila za celé utkání ani jednou servis, zatímco sama loupila na příjmu hned třikrát, a poslala vítězstvím dvakrát 6:3 bitvu do rozhodující čtyřhry.</p>
      <p><u>Srbové končí ve čtvrtfinále! Nezachránil je ani Djokovič</u><br/>Za stavu 1:1 musela rozhodnout čtyřhra, do níž nakonec vedle Viktora Troickiho naskočil Djokovič, který měl za sebou úspěšnou dvouhru. Ani toto spojení však nakonec Srbsko v soutěži neudrželo. Z vítězství 6:4, 4:6, 7:6(8) se radovali Rusové Chačanov s Rubljovem, kteří odvrátili tři mečboly a vyřadili Srby z Davis Cupu.</p>
      <p>
        <b>Velká Británie – Německo 2:0</b>
      </p>
      <p><u>Edmund vybojoval první bod pro Briy</u><br/>Britové vstoupili do čtvrtfinále Davis Cupu vítězstvím. Kyle Edmund zvládl úvodní dvouhru v souboji proti Německu, když porazil Philippa Kohlschreibera 6:3, 7:5.</p>
      <p><u>Postup potvrdil Evans</u><br/>Po vítězství Kyla Edmunda se na kurt vydal Daniel Evans, který potvrdil britský postup do semifinále. V duelu s Janem-Lennardem Struffem, který se hrál 144 minut, zvítězil 7:6(6), 3:6, 7:6(2). Za stavu 2:0 se už neuskutečnila závěrečná čtyřhra.</p>
      <p>
        <b>Argentina – Španělsko</b>
      </p>
      <p><u>Španělé prohrávají 0:1, Pella zvládl třísetovou bitvu</u><br/>Večerní program proti sobě svedl také Argentinu se Španělskem. V úvodní dvouhře se ovšem cesta domácích do semifinále začala komplikovat. Pablo Carreno-Busta prohrál po téměř tříhodinové bitvě 7:6(3), 6:7(4) a 1:6. Španělé ve druhé dvouhře vsadili na světovou jedničku Rafaela Nadala.</p>
      <p>Tomu se v souboji s Diegem Schwartzmanem povedlo svého soupeře deklasovat 6:1, 6:2 a vynutit si rozhodující čtyřhru, do níž také nastoupil po boku Marca Granollerse proti Maximu Gonzalezovi a Leonardu Mayerovi.</p>
      <p><u><b>Dopolední/odpolední program (10:30)</b></u><br/><u>Srbsko – Rusko 1:2</u><br/>Filip Krajinovič (40.) – <b>Andrej Rubljov (23.)</b> 1:6, 2:6<br/><b>Novak Djokovič (2.)</b> – Karen Chačanov (17.) 6:3, 6:3<br/>Djokovič, Troicki – <b>Chačanov, Rubljov</b> 4:6, 6:4, 6:7(8)</p>
      <p><u><b>Večerní program (17:30)</b></u><br/><u>Argentina – Španělsko 1:2</u><br/><b>Guido Pella</b> – Pablo Carreno-Busta 6:7(3), 7:6(4), 6:1<br/>Diego Schwartzman – <b>Rafael Nadal</b> 1:6, 2:6<br/>Gonzalez, Mayer – <b>Granollers, Nadal</b> 4:6, 6:4, 3:6</p>
      <p><u>Velká Británie – Německo 2:0</u><br/><b>Kyle Edmund</b> – Philipp Kohlschreiber 6:3, 7:5<br/><b>Daniel Evans</b> – Jan-Lennard Struff 7:6(6), 3:6, 7:6(3)</p>
      <footer>Redakce, foto: Twitter: We Are Tennis</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10729--davis-cup-zakladni-skupiny-urcily-posledni-postupujici-kanadane-jsou-v-semifinale"/>
      </related>
    </article>
  </body>
</html>