<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742771"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T00:30:00+00:00"/>
    <meta property="og:title" content="ผู้หญิงถูกฆ่า"/>
    <meta property="og:description" content="ทุก ๆ วันในปี 2560 ผู้หญิงและเด็ก 137 คน ถูกฆ่าตายโดยเจตนาด้วยน้ำมือของคู่ครองของพวกเธอ หรือไม่ก็สมาชิกในครอบครัวตัวเองที่เกิดขึ้นทั่วโลก ตามรายงานสถิติของสหประชาชาติ"/>
  </head>
  <body>
    <article>
      <h1>ผู้หญิงถูกฆ่า</h1>
      <address>
        <time datetime="2019-11-22T00:30:00+00:00">22 Nov 2019, 00:30</time>
      </address>
      <p>
        <b>ทุก ๆ วันในปี 2560 ผู้หญิงและเด็ก 137 คน ถูกฆ่าตายโดยเจตนาด้วยน้ำมือของคู่ครองของพวกเธอ หรือไม่ก็สมาชิกในครอบครัวตัวเองที่เกิดขึ้นทั่วโลก ตามรายงานสถิติของสหประชาชาติ</b>
      </p>
      <p>นอกจากนั้นแล้วยังมีอีก 50,000 ชีวิตของผู้หญิงที่ต้องมาจบชีวิตลงเพราะคนใกล้ตัว ความเลวร้ายที่เกิดขึ้นนี้ต้องตำหนิที่ไปความไม่เสมอภาคทางเพศที่หยั่งรากลึกในสังคมและความเลวร้ายที่เกิดกับผู้หญิงเพียงเพราะถูกมองว่าเป็นเพศที่อ่อนแอมาแต่ไหนแต่ไรแล้วประกอบกับการถูกมองว่าไม่มีคุณค่าในสังคม<br/><br/>สำนักข่าวเอเอฟพีได้รวบรวมในรายงานว่าด้วยเรื่องที่ผู้หญิงถูกฆ่าตายด้วยน้ำมือของผู้ชายหรือที่เรียกว่า Femicide<br/><br/>ตัวเลขทั้งหมดในปี 2560 มีผู้หญิงและเด็กหญิง 87,000 คน ถูกฆาตกรรมทั่วโลก ตามรายงานเมอื่ ปี 2561 ของสำนักงานยาเสพติดและอาชญากรรมของสหประชาชาติ(UNODC) ในจำนวนนี้ 58% เสียชีวิตถูกฆ่าตายโดยคนใกล้ชิด แยกเป็น 30,000 คนถูกฆ่าโดยสามีหรือคู่ครอง ส่วนอีก 20,000 คนถูกฆ่าโดยสมาชิกในครอบครัวเดียวกัน<br/><br/>รายงานนี้สะท้อนให้เห็นว่าผู้ชายมีโอกาสมากกว่าถึงสี่เท่าเมื่อเทียบกับผู้หญิงที่จะตกเป็นเหยื่อของการฆาตกรรม (ผู้ชาย 80% คือเหยื่อของการฆาตกรรมทั้งหมด) แต่ก็บ่อยครั้งที่ผู้ชายไม่ได้เสียชีวิตด้วยน้ำมือของคนแปลกหน้า<br/><br/>นอกจากนั้นแล้วยังมีไม่ถึง 1 ใน 5 ของผู้ชายที่ถูกฆาตกรรมเพราะคู่ครองตัวเองแต่สำหรับผู้หญิงแล้วสูงถึง 82% ที่ต้องเสียชีวิตเพราะคู่ครองเธอเอง<br/><br/>แยกเป็นทวีปแล้ว ผู้หญิงในแอฟริกามีโอกาสที่จะเสียชีวิตจากคู่ครองหรือคนในครอบครัวตัวเอง อัตราส่วนที่เกือบ 70% (19,000 คน ถูกฆาตกรรม) เทียบกับ 38% (3,000 คน ถูกฆาตกรรม) ในยุโรปซึ่งถือว่าเป็นภูมิภาคที่น้อยที่สุด แต่ถ้ามากที่สุดต้องเป็นเอเชีย ผู้หญิง 20,000 คน ถูกฆาตกรรมโดยคู่ครองหรือคนในครอบครัวในปี 2560<br/><br/>อัตราส่วนที่ผู้หญิงถูกฆาตกรรมนั้นเป็นผลมาจากความรุนแรงที่มีพื้นฐานมาจากเพศเป็นสำคัญ รายงานขององค์การอนามัยโลก (WHO) ระบุว่า เกือบ 1 ใน 3 ของผู้หญิงมีความสัมพันธ์หรือไม่ก็มีประสบการณ์จากความรุนแรงทางเพศหรือความรุนแรงต่อร่างกายจากน้ำมือของคนที่เป็นคู่ครองหรือไม่ใช่คู่ครอง ซึ่งหลายรายที่ตกเป็นเหยื่อของ Femicideนั้นถูกฆ่าโดยคู่ครองคนปัจจุบันหรืออดีตคนรัก แต่ก็ยังมีโอกาสที่จะถูกฆ่าโดยพ่อ พี่ชายน้องชาย แม่ พี่สาวน้องสาว หรือสมาชิกคนอ่นื ๆ ในครอบครัว เพียงเพราะบทบาทและสถานะของความเป็นผู้หญิง<br/><br/>สะท้อนให้เห็นว่านี่ไม่ได้เป็นการฆ่าแบบสุ่มมั่วหรือเกิดขึ้นตามธรรมชาติ แต่มาจากพื้นฐานด้านเพศมากกว่า รวมทั้งสาเหตุของความหึงหวงและกลัวว่าจะถูกทอดทิ้งด้วย ซ่งึ ก็ต้องโทษไปที่อำนาจที่ไม่เท่าเทียมของผู้หญิงกับผู้ชายและส่วนใหญ่จะใช้ความรุนแรงเพื่อแก้ปัญหา<br/><br/>สถานการณ์เร่งด่วนอย่างปัญหาความยากจน สงครามและวิกฤติมนุษยชาติยิ่งทำให้ผู้หญิงรู้สึกอ่อนแอ<br/><br/>ประเทศที่ติดอันดับรายชื่อเจตนาฆาตกรรมผู้หญิงส่วนใหญ่จะอยู่ในลาตินอเมริกาและแอฟริกาเพราะเป็นภูมิภาคที่มีการต่อสู้ระหว่างแก๊งอาชญากรรม สงครามเชื้อชาติ การว่างงานและการขาดแคลนสิ่งจำเป็นในการดำรงชีวิต<br/><br/>รายงานระบุว่าอันดับหนึ่งคือเอลซัลวาดอร์ ตัวเลขอยู่ที่ 13.9 รายในจำนวน 100,000 คน เป็นผู้หญิงที่ถูกฆ่าตายในปี 2560 ตามมาด้วยจาเมกา 11 ราย สาธารณรัฐแอฟริกากลางอันดับสาม 10.4 ราย แต่เป็นสถิติในปี 2559 และแอฟริกาใต้ 9.1 ราย ในปี 2554<br/><br/>ตัวเลขที่แท้จริงอาจจะสูงกว่านี้เพราะรายงานฉบับนี้อาศัยข้อมูลที่เก็บรวบรวมจากระบบสถิติแห่งชาติ ซึ่งยังมีหลายประเทศที่ไม่มีระบบนี้ โดยเฉพาะในแอฟริกาและเอเชีย<br/><br/>นอกจากนั้นแล้วสงครามหลายแห่งไม่ว่าจะเป็นสาธารณรัฐประชาธิปไตยคองโก, บุรุนดี, โคโซโวและอิรัก ล้วนแล้วแต่มีวิธีการทำร้ายโจมตีผู้หญิงซึ่งมักจะถูกข่มขืน ทำร้ายจับตัวเอาไปเป็นทาสกามและมักจะถูกฆ่าตายเพราะเป็นอาวุธของสงคราม.<br/>----------------------------------<br/>เลนซ์ซูม.</p>
    </article>
  </body>
</html>