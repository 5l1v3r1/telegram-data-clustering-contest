<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/beautiful-anticipazioni-puntate-italiane-dal-24-al-30-novembre-2019-448966"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Beautiful, anticipazioni puntate italiane dal 24 al 30 novembre 2019"/>
    <meta property="og:description" content="Anticipazioni Beautiful puntate italiane da domenica 24 a sabato 30 novembre: sorprese e importanti annunci Nel corso delle prossime puntate di Beautiful in onda su Canale 5, vedremo Hope e Liam prendere una decisione importante sulla bambina che sta per nascere. Non solo, il giovane Spencer fa una romantica proposta a sua moglie. Qualcosa, però, […]"/>
  </head>
  <body>
    <article>
      <h1>Beautiful, anticipazioni puntate italiane dal 24 al 30 novembre 2019</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Rebecca Megna</a></address>
      <figure>
        <img src="https://www.gossipetv.com/wp-content/uploads/2019/02/liam-e-hope-proposta-di-matrimonio.jpg"/>
      </figure>
      <h3>Anticipazioni Beautiful puntate italiane da domenica 24 a sabato 30 novembre: sorprese e importanti annunci</h3>
      <p>Nel corso delle <b>prossime puntate di Beautiful</b> in onda su Canale 5, vedremo <b>Hope e Liam</b> prendere una decisione importante sulla bambina che sta per nascere. Non solo, il giovane Spencer fa una <b>romantica proposta</b> a sua moglie. Qualcosa, però, riesce a cambiare i loro piano. Nel frattempo, tutti i protagonisti sono uniti per trascorrere la<b> festa di Natale a casa di Eric</b>. Proprio qui ricevono una speciale sorpresa. Un personaggio torna in scena per riunirsi ai suoi cari. Intanto, <b>Zoe</b> si mostra sempre più combattuta per le presunte intenzioni del padre.</p>
      <h4>Domenica 24 novembre</h4>
      <p>Il <b>dottor Reese</b> nasconde un lato abbastanza oscuro. Infatti, l’uomo sembra essere invischiato in qualcosa di losco. Intanto, Liam e Hope si concentrano sulla bambina che sta per nascere. <b>La coppia sceglie finalmente il nome</b>: la primogenita della Logan si chiamerà <b>Beth</b>.</p>
      <h4>Lunedì 25 novembre</h4>
      <p>Tutti sono riuniti all’interno della<b> villa dei Forrester per festeggiare il Natale</b>, come ogni anno. Alla festa vengono invitati anche Zoe, <b>Xander</b>, <b>Julius</b> e <b>Vivienne</b>. Ad attenderli c’è una bellissima sorpresa: <b>in casa di Eric arriva Bridget</b>.</p>
      <h4>Martedì 26 novembre</h4>
      <p><b>Pam e Charlie</b> preparano insieme la cena per tutti gli invitati e ovviamente non mancano i colpi di scena. L’intervento di <b>Donna</b> riesce fortunatamente a non mandare a rotoli la festa di Natale. Nel frattempo, Hope sorprende la sua famiglia con un annuncio molto importante.</p>
      <h4>Mercoledì 27 novembre</h4>
      <p>Durante la festa di Natale, le famiglie <b>Forrester</b>, <b>Logan</b> e <b>Spencer</b> seppelliscono per il momento l’ascia di guerra. Infatti, tutti loro si riuniscono per trascorrere insieme questa festività. In casa di Eric si avverte un’atmosfera di serenità e gioia. Sembrano carichi di buoni propositi i presenti, che si scambiano tra loro gli auguri di buon Natale.</p>
      <h4>Giovedì 28 novembre</h4>
      <p>Hope e Liam discutono insieme su come cambierà la loro vita dopo <b>la nascita di Beth</b>. Entrambi sono al settimo cielo e non vedono l’ora di stringere tra le braccia la bambina. A questo punto, lo Spencer fa una romantica proposta a Hope: affrontare insieme un breve viaggio prima dell’arrivo della piccola, al fine di assaporare un’ultima vacanza da genitori senza figli.</p>
      <h4>Venerdì 29 novembre</h4>
      <p><b>Steffy</b> vorrebbe che Beth, <b>figlia di Hope e Liam</b>, crescesse a fianco a <b>Kelly</b>. La giovane Forrester ci tiene molto al fatto che sua figlia abbia una sorella su cui contare, proprio come lei ha potuto fare con <b>Phoebe</b>. Nonostante ciò, Hope continua a non avere alcuna intenzione di far crescere Beth vicino a <b>Taylor</b>, da lei ritenuta una persona instabile mentalmente. Pertanto, <b>Steffy decide di ricorrere all’adozione.</b></p>
      <h4>Sabato 30 novembre</h4>
      <p>Zoe si mostra sempre più sospettosa nei confronti di suo padre. La giovane modella è convinta che l’uomo sia giunto a Los Angeles per motivi non legati al lavoro. Infatti, ritiene che stia tramando qualcosa. Mentre Hope e Liam stanno per partire per il loro romantico viaggio, <a href="https://www.gossipetv.com/puntate-beautiful-la-figlia-di-steffy-e-liam-sta-male-hope-parte-da-sola-440592">una telefonata cambia i loro piani</a>.</p>
    </article>
  </body>
</html>