<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/tenis/vesti/troicki-najgori-osecaj-u-zivotu-sok/343161"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Troicki: Najgori osećaj u životu, šok"/>
    <meta property="og:description" content="Viktor Troicki bio je vrlo razočaran posle poraza od Rusije u četvrtfinalu Dejvis kupa. Posle poraza nije krio ni suze na terenu, a kasnije je bio i vrlo otvoren u razgovoru sa medijima."/>
  </head>
  <body>
    <article>
      <h1>Troicki: Najgori osećaj u životu, šok</h1>
      <h2>"Iskreno, u šoku sam totalnom", kaže srpski teniser</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p><b>Viktor Troicki </b>bio je vrlo razočaran posle poraza od Rusije u četvrtfinalu Dejvis kupa. Posle poraza nije krio ni suze na terenu, a kasnije je bio i vrlo otvoren u razgovoru sa medijima.</p>
      <p>Kaže, nikada se nije gore osećao.<br/>“<b>Najgori osećaj u životu, nikada se ovako nisam osećao. Izvinio sam se timu, zabrljao sam i izneverio sam ih. Vodili smo u taj-brejku, imali šanse, ali ja sam zabrljao u ključnim trenucima. Bog mi je jednom dao da budem heroj, da osvojimo Dejvis kup, sada se vratilo… Razočaran sam u sebe</b>“, kaže <b>Viktor</b>.</p>
      <p>Potom je pričao i za srpske medije.<br/>"<b>Iskreno, u šoku sam totalnom, ne znam da li sam ikada osetio ovakav šok. Ne znam ni da objasnim osećaj… Bili smo tako blizu, borili se, teško mi je, ne znam zaista šta da kažem… Razočaran sam jako. Posle meča nisam ni znao koje emocije isplivavaju, a sada mi je iskreno sve teže i teže. Ne mogu da vratim vreme, ali biće jako teško oporaviti se od ovog poraza. Haos mi je u glavi trenutno, bez reči sam</b>“, rekao je <b>Troicki </b>srpskim novinarima.</p>
      <p>Biće potrebno vremena da se slegnu emocije posle ovog neuspeha...</p>
      <p>Na pres konferenciji posle meča <b>Zimonjić </b>nije krio emocije, ali ne zbog poraza od "zbornaje", već zbog završetka karijere <b>Janka Tipsarevića</b>.</p>
      <figure>
        <img src="https://mozzartsport.com/upload/CKEditor/Baneri/BANERI%2022.11.2019/25.%20Dejan.Toma%C5%A1evi%C4%87.jpg"/>
      </figure>
    </article>
  </body>
</html>