<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699554/%D9%BE%D8%B1%DB%8C-%D9%85%D9%84%DA%A9%DB%8C-%D8%AF%D9%88%D8%B3%D8%AA-%D8%AF%D8%A7%D8%B1%D9%85-%D8%AD%D8%B6%D9%88%D8%B1-%D8%B2%D9%86-%D8%B1%D8%A7-%D8%AF%D8%B1-%D9%85%D9%88%D8%B3%DB%8C%D9%82%DB%8C-%D8%A7%DB%8C%D8%B1%D8%A7%D9%86-%D8%A8%D9%87-%D8%AF%D9%86%DB%8C%D8%A7-%D9%86%D8%B4%D8%A7%D9%86-%D8%AF%D9%87%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="پری ملکی: دوست دارم حضور زن را در موسیقی ایران به دنیا نشان دهم"/>
    <meta property="og:description" content="«هرگز در این سال‌ها خسته نشدم. هنوز آرزوهای زیادی دارم و دوست دارم کنسرت‌های بزرگ برگزار کنم، تورهای زیادی در دنیا بگذارم و حضور زن در موسیقی ایران را به دنیا نشان دهم.» پری ملکی که برای شرکت در مراسم رونمایی کتاب «آوای یک زندگی، گفت‌وگو با پری ملکی» در موزه موسیقی حاضر شده بود، دربخشی از صحبت‌هایش این مطالب را عنوان کرد."/>
  </head>
  <body>
    <article>
      <h1>پری ملکی: دوست دارم حضور زن را در موسیقی ایران به دنیا نشان دهم</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/9/1/1039434_637.jpg"/>
      </figure>
      <p>«هرگز در این سال‌ها خسته نشدم. هنوز آرزوهای زیادی دارم و دوست دارم کنسرت‌های بزرگ برگزار کنم، تورهای زیادی در دنیا بگذارم و حضور زن در موسیقی ایران را به دنیا نشان دهم.» پری ملکی که برای شرکت در مراسم رونمایی کتاب «آوای یک زندگی، گفت‌وگو با پری ملکی» در موزه موسیقی حاضر شده بود، دربخشی از صحبت‌هایش این مطالب را عنوان کرد.</p>
      <p> </p>
      <p>من در یک خانواده مرفه بزرگ شده‌ام و پدرم مذهبی بود. رفت و آمدهای زیادی به خانه داشتیم که روضه‌ها و آواهای خاصی در خانه‌مان به گوش می‌رسید. از همان هفت سالگی آرزو داشتم در سالنی بزرگ برای دیگران بخوانم.</p>
      <p> </p>
      <p>از وقتی به یاد دارم در مدرسه برای دوستانم و دیگران می‌خواندم. زمانی که ازدواج کردم حمایت‌های همسرم در کار من موثر بود و هرگز سد راه من نشد. به آن چیزی که می‌خواسته‌ام رسیده‌ام و تا زمانی که بتوانم می‌خوانم.</p>
      <p> </p>
      <p>اگر بگویم او درس مردانگی به همه شاگردان خود داده گزاف نگفته‌ام. در کنار او تجربیات زیادی فرا گرفتم. او هر کنسرتی را با یک تفکر و ایده برگزار می‌کرد و حتما درباره موضوع آن فکر و مشورت می‌کرد. او خستگی نداشت و همه کارهای گرفتن مجوز را به تنهایی انجام می‌داد. او در فضایی کار کرد که خانم‌ها اجازه اجرا به ویژه برای مردان را نداشتند. ولی او این سدها را شکست و به افراد زیادی میدان می‌داد تا خود را نشان دهند.</p>
    </article>
  </body>
</html>