<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://video.repubblica.it/mondo/100-anni-di-bauhaus-berlino-festeggia-con-una-mostra-oggetti-inediti-e-icone-del-design/348576/349161"/>
    <meta property="og:site_name" content="Repubblica Tv - la Repubblica.it"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="100 anni di Bauhaus, Berlino festeggia con una mostra: oggetti inediti e icone del design"/>
    <meta property="og:description" content="Benché la scuola Bauhaus abbia avuto un'esistenza relativamente breve (dal 1919 al 1933), l'influenza della sua filosofia e del suo stile è stata..."/>
  </head>
  <body>
    <article>
      <h1>100 anni di Bauhaus, Berlino festeggia con una mostra: oggetti inediti e icone del design</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <figure>
        <video src="https://media.gedidigital.it/repubblicatv/file/2019/11/22/674535/674535-video-rrtv-650-5dd7ad1fe2b2f700018c5f76.mp4"/>
      </figure>
      <p>Benché la scuola Bauhaus abbia avuto un'esistenza relativamente breve (dal 1919 al 1933), l'influenza della sua filosofia e del suo stile è stata così forte che ancora oggi, cento anni dopo, viene ricordata e considerata un punto di riferimento da artisti di tutto il mondo. Nel centenario della sua fondazione, avvenuta a Weimar nell'aprile del 1919, Berlino celebra il movimento con una grande esposizione: la 'Original Bauhaus', dove saranno messi in mostra oltre mille originali. Molti sono oggetti inediti, mostrati per la prima volta al pubblico accanto a icone del design come la teiera di Marianne Brandt o la sedia Wassily di Marcel Breuer. Visitabile sino al 27 gennaio 2020, la mostra è alla Berlinische Galerie. Berlino è stata l'unica città simbolo della scuola, che qui si stabilì nel 1932 fino alla sua chiusura nel 1933, a non aver concluso in tempo il museo dedicato.<br/> <br/><i>di Valentina Ruggiu<br/></i><i>Immagini Bauhaus-Archiv, Bauhaus100</i></p>
    </article>
  </body>
</html>