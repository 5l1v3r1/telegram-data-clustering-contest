<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://turkrus.com/946056-kudrinden-hukumete-elestiri-fazla-kemer-sikmak-ekonomiyi-frenliyor--xh.aspx"/>
    <meta property="og:site_name" content="Türkrus"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Kudrin'den hükümete eleştiri: &quot;Fazla kemer sıkmak ekonomiyi frenliyor&quot;"/>
    <meta property="og:description" content="Rusya'da şimdiki Sayıştay Başkanı, eski Maliye Bakanı  Aleksey Kudrin ekonomiyle ilgili konularda hükümet üyeleriyle ters düşmeye devam ediyor. VTB'nin düzenlenediği &quot;Rusya Çağırıyor&quot; Yatırım Forumu'nde konuşan Kudrin, sıkı bütçe politikasının ekonomide talep yetersizliğine neden olduğunu söyledi. Başbakan Yardımcısı ve Maliye Bakanı Anton Siluanov ile Ekonomik Kalkınma Bakanı Maksim Oreşkin ise buna tepki gösterdi. "/>
  </head>
  <body>
    <article>
      <h1>Kudrin'den hükümete eleştiri: "Fazla kemer sıkmak ekonomiyi frenliyor"</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>Rusya'da şimdiki Sayıştay Başkanı, eski Maliye Bakanı  Aleksey Kudrin ekonomiyle ilgili konularda hükümet üyeleriyle ters düşmeye devam ediyor. VTB'nin düzenlenediği "Rusya Çağırıyor" Yatırım Forumu'nde konuşan Kudrin, sıkı bütçe politikasının ekonomide talep yetersizliğine neden olduğunu söyledi. Başbakan Yardımcısı ve Maliye Bakanı Anton Siluanov ile Ekonomik Kalkınma Bakanı Maksim Oreşkin ise buna tepki gösterdi. </p>
      <p>Siluanov ve Oreşkin, bütçede biriken kaynakların önümüzdeki yıla devrettiğini, bir başka deyişle talebin de önümüzdeki yıla taşındığını savundu. Aleksey Kudrin ise yapısal reformların eksik kalmasına ilaveten sıkı bütçe politikası yüzünden, ekonominin yüzde 1,5'lik potansiyel büyüme temposuna sıkıştığını ileri sürdü. </p>
      <p>Rusya'da emek üretkenliğinin Avrupa Birliği ortalamasının yarısı kadar olduğuna dikkat çeken Kudrin, reformların yapılması durumunda bu farkın iyi bir büyüme potansiyeli anlamına geldiğini söyledi. Kudrin ayrıca "Natsproyekt" olarak tabir edilen büyük ulusal projelerin pozitif hedeflere sahip olmakla birlikte tüm ekonomiye yön verecek ölçekte olmadıklarını belirtti.</p>
      <p>Rusya bu yıl ekonomide yüzde 1,7'lik büyüme bekliyor. Merkez Bankası'nın 2020 yılı büyüme tahmini de yüzde 1,5-2 arasında.</p>
      <p>22.11.2019</p>
    </article>
  </body>
</html>