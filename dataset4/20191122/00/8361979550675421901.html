<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/rasistskiy-skandal-fifpro-rozcharovana-rishennyam-uaf-diskvalifikuvati-taysona-50055031.html"/>
    <meta property="og:site_name" content="НВ"/>
    <meta property="article:published_time" content="2019-11-22T00:49:00+00:00"/>
    <meta property="og:title" content="Міжнародна федерація асоціацій професійних футболістів «розчарована» рішенням УАФ щодо Тайсона"/>
    <meta property="og:description" content="Міжнародна федерація асоціацій професійних футболістів (FIFPro) висловила невдоволення рішенням УАФ дискваліфікувати капітана донецького Шахтаря Тайсона на один матч."/>
  </head>
  <body>
    <article>
      <h1>Міжнародна федерація асоціацій професійних футболістів «розчарована» рішенням УАФ щодо Тайсона</h1>
      <h2>Міжнародна федерація асоціацій професійних футболістів (FIFPro) висловила невдоволення рішенням УАФ дискваліфікувати капітана донецького Шахтаря Тайсона на один матч.</h2>
      <address>
        <time datetime="2019-11-22T00:49:00+00:00">22 Nov 2019, 00:49</time>
      </address>
      <p>«Ми дуже розчаровані рішенням Української асоціації футболу застосувати щодо Тайсона один матч дискваліфікації. Покарання жертви расистської образи за межами розуміння і грає на руку тим, хто пропагує таку ганебну поведінку», — йдеться в заяві організації в Twitter.</p>
      <p>Раніше контрольно-дисциплінарний комітет <a href="https://nv.ua/ukr/sport/football/tayson-rasizm-na-matchi-shahtar-dinamo-diskvalifikaciya-ta-pokarannya-v-upl-50054886.html">УАФ в якості покарання виніс рішення Динамо провести один поєдинок УПЛ без глядачів</a> (плюс один матч без глядачів умовно з випробувальним терміном до кінця сезону 2019−2020) і заплатити штраф у розмірі 500 тисяч гривень.</p>
      <p>Тайсон отримав дискваліфікацію на один поєдинок за показаний середній палець фанатам київського клубу. Крім того, гравець покараний двома матчами умовно.</p>
      <p>Нагадаємо, у другому таймі гравець Шахтаря Тайсон нібито почув расистські вигуки на свою адресу з фанатського сектора Динамо і показав у бік ультрас середній палець.</p>
      <p>Арбітр призупинив гру і відвів команди в підтрибунне приміщення, а після того, як гра поновилася, рефері показав Тайсону червону картку за непристойний жест. <a href="https://nv.ua/ukr/sport/football/shahtar-dinamo-rezultat-matchu-upl-50052687.html">Матч завершився перемогою Шахтаря</a> з рахунком 1:0.</p>
      <p>Читайте також:</p>
      <ul>
        <li>
          <a href="https://nv.ua/ukr/sport/football/tayson-video-fanati-match-shahtar-dinamo-upl-rasizm-10-11-2019-50052827.html">З’явилося відео з імітацією звуків мавп у секторі фанатів Динамо на матчі з Шахтарем</a>
        </li>
        <li>
          <a href="https://nv.ua/ukr/sport/football/tayson-rasizm-video-vigukiv-ultras-dinamo-50052875.html">З’явилось нове відео з вигуками фанатів Динамо в бік Тайсона</a>
        </li>
      </ul>
      <p><a href="https://nv.ua/ukr/ukraine/events/rasizm-na-matchi-shahtar-dinamo-reakciya-policiji-novini-ukrajini-50053051.html">Пізніше поліція відкрила провадження</a> через расизм на матчі Шахтар — Динамо.</p>
      <p><a href="https://nv.ua/ukr/sport/football/tayson-shahtar-dinamo-rasizm-u-matchi-upl-chervona-kartka-50052949.html">FIFPro звернулася до УАФ</a> про можливість скасування червоної картки півзахисникові донецького клубу Тайсону.</p>
      <p>Читайте також:</p>
      <ul>
        <li>
          <a href="https://nv.ua/ukr/sport/football/tayson-match-shahtar-dinamo-rasizm-10-11-2019-upl-zayava-50052710.html">Динамо відреагувало на расистський скандал у матчі з Шахтарем</a>
        </li>
        <li>
          <a href="https://nv.ua/ukr/sport/football/shahtar-dinamo-mihaylichenko-prokomentuvav-moment-zupinki-matchu-cherez-rasizm-50052711.html">Тренер Динамо про момент зупинки матчу з Шахтарем через расизм: Абсолютно не зрозумів, у чому справа</a>
        </li>
      </ul>
    </article>
  </body>
</html>