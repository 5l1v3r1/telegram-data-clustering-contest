<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622696/%D8%B1%D8%A6%DB%8C%D8%B3-%D8%AF%D9%81%D8%AA%D8%B1-%D8%B1%D9%87%D8%A8%D8%B1%DB%8C-%D8%AF%D8%B1-%D9%82%D9%85-%D8%AE%D8%B7%D8%B1-%D8%AF%D8%B1-%DA%A9%D9%85%DB%8C%D9%86-%D8%A7%D8%B3%D8%AA%D8%AF%D8%B4%D9%85%D9%86%D8%A7%D9%86-%D8%A8%D8%A7-%D8%B2%D9%86-%D9%88-%D8%B4%D8%B1%D8%A7%D8%A8-%D9%85%D8%B3%D9%84%D9%85%D8%A7%D9%86%D8%A7%D9%86-%D8%B1%D8%A7-%D9%85%D9%86%D8%AD%D8%B1%D9%81-%DA%A9%D8%B1%D8%AF%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-22T00:55:00+00:00"/>
    <meta property="og:title" content="رئیس دفتر رهبری در قم: خطر در کمین است/دشمنان با &quot;زن&quot; و &quot;شراب&quot; مسلمانان را منحرف کردند"/>
    <meta property="og:description" content="رئیس دفتر رهبری در قم با اشاره به برنامه‌های دشمن برای مقابله با آرمان‌های انقلاب اسلامی گفت: خطر در کمین قم، فاسد کردن از درون است و باید از امروز اقدام برای جلوگیری از این اتفاق را آغاز کنیم."/>
  </head>
  <body>
    <article>
      <h1>رئیس دفتر رهبری در قم: خطر در کمین است/دشمنان با "زن" و "شراب" مسلمانان را منحرف کردند</h1>
      <h2>"نباید به مرحله‌ای برسیم که چشم‌باز کنیم و کار از کار گذشته باشد"</h2>
      <address>
        <time datetime="2019-11-22T00:55:00+00:00">22 Nov 2019, 00:55</time>
      </address>
      <p>
        <i>رئیس دفتر رهبری در قم با اشاره به برنامه‌های دشمن برای مقابله با آرمان‌های انقلاب اسلامی گفت: خطر در کمین قم، فاسد کردن از درون است و باید از امروز اقدام برای جلوگیری از این اتفاق را آغاز کنیم.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>حجت‌الاسلام محمود محمدی عراقی در نشست ارزیابی وضعیت فرهنگی قم که در سالن جلسات دفتر رهبری در استان قم برگزار شد، با اشاره به بیانات مهم رهبری در دیدار مردم قم در سالروز 19 دی سال گذشته‌ اظهار داشت: همه دستگاه‌ها و نهادها باید خود را مخاطب بیانات مقام معظم رهبری بدانند و اقداماتی عملی در جهت تحقق مطالبات ایشان انجام دهند.</p>
      <p>وی با اشاره به ارزش و اهمیت شهر مقدس قم تصریح کرد: مقام معظم رهبری در خصوص جایگاه و ظرفیت‌های شهر قم منویات مهمی را بیان کردند، برای ما این خطر که قم به‌عنوان مرکز انقلاب و مادر انقلاب به تعبیر رهبری با چه خطراتی مواجه است آن‌طور که باید و شاید روشن نشده است.</p>
      <figure>
        <img src="https://aftabnews.ir/files/fa/news/1398/9/1/361973_975.jpg"/>
      </figure>
      <p>رئیس دفتر‌ رهبری در قم با بیان اینکه به گفته اروپایی‌ها حکومتی عادل‌تر و مهربان‌تر از حکومت اسلامی در آن دوران وجود نداشته است، ادامه داد: دشمنان اسلام با دو عامل زن و شراب مسلمانان را منحرف کردند و حتی برخی مسیحیان باغ انگور را برای فراهم‌سازی شراب جهت در اختیار قرار دادن جوانان وقف می‌کردند تا از این طریق اسلام را از میان بردارند.</p>
      <p>محمدی‌عراقی با اشاره به برنامه‌های دشمن برای مقابله با آرمان‌های انقلاب اسلامی عنوان کرد: خطر در کمین قم، فاسد کردن از درون است و باید از امروز اقدام برای جلوگیری از این اتفاق را آغاز کنیم تا خدای‌ناکرده به مرحله‌ای برسیم که چشم‌باز کنیم و کار از کار گذشته باشد.</p>
      <p>وی بابیان اینکه برای حفظ شهر مقدس قم به‌عنوان مادر انقلاب اسلامی از هیچ تلاشی دریغ نکنیم، خاطرنشان کرد: باید به این موضوع برسیم که قم با چه خطراتی مواجه است و در این راستا باید به این باور برسیم.</p>
    </article>
  </body>
</html>