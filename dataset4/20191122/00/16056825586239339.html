<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200325"/>
    <meta property="og:site_name" content="মানবজমিন"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="পেঁপে বাগান কেটে সাবাড় করলো দুর্বৃত্তরা"/>
    <meta property="og:description" content="দুর্বৃত্তরা শত্রুতা মেটালো সাংবাদিকের পেঁপে বাগানের গাছ কেটে। চিলমারী উপজেলার পার্শ্ববর্তী উলিপুরের রাজারঘাট এলাকায় ঘটনাটি ঘটেছে। এলাকাবাসী সূত্রে জানা গেছে, বুধবার দিবাগত রাতে কে বা কারা রাতের আঁধারে দৈনিক আমাদের সময় পত্রিকা চিলমারী প্রতিনিধি মাহমুদুল হাসান আনছারীর পেঁপে বাগানে হামলা চালিয়ে রোপণকৃত পেঁপে গাছ কেটে প্রায় ৫০ হাজার টাকা ক্ষতিসাধন করেছে। বৃহস্পতিবার সকালে নিজ বাগানের এরকম ক্ষতি দেখে হতবাক হন সাংবাদিক মাহমুদুল। হতাশায় পড়েন পরিবারের সদস্যরা। সাংবাদিক মাহমুদুল জানান কে বা কারা কেন এধরনের ন্যক্কারজনক ঘটনা ঘটালো বিষয়টি আমি বুঝছি না। তবে পূর্ব শত্রুতার জের ধরে ঘটনা ঘটতে পারে বলে ধারণা করছেন এলাকাবাসী ও তার পরিবারের লোকজন।"/>
  </head>
  <body>
    <article>
      <h1>পেঁপে বাগান কেটে সাবাড় করলো দুর্বৃত্তরা</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">চিলমারী (কুড়িগ্রাম) প্রতিনিধি</a></address>
      <p>দুর্বৃত্তরা শত্রুতা মেটালো সাংবাদিকের পেঁপে বাগানের গাছ কেটে। চিলমারী উপজেলার পার্শ্ববর্তী উলিপুরের রাজারঘাট এলাকায় ঘটনাটি ঘটেছে।</p>
      <p>এলাকাবাসী সূত্রে জানা গেছে, বুধবার দিবাগত রাতে কে বা কারা রাতের আঁধারে দৈনিক আমাদের সময় পত্রিকা চিলমারী প্রতিনিধি মাহমুদুল হাসান আনছারীর পেঁপে বাগানে হামলা চালিয়ে রোপণকৃত পেঁপে গাছ কেটে প্রায় ৫০ হাজার টাকা ক্ষতিসাধন করেছে। বৃহস্পতিবার সকালে নিজ বাগানের এরকম ক্ষতি দেখে হতবাক হন সাংবাদিক মাহমুদুল। হতাশায় পড়েন পরিবারের সদস্যরা। সাংবাদিক মাহমুদুল জানান কে বা কারা কেন এধরনের ন্যক্কারজনক ঘটনা ঘটালো বিষয়টি আমি বুঝছি না। তবে পূর্ব শত্রুতার জের ধরে ঘটনা ঘটতে পারে বলে ধারণা করছেন এলাকাবাসী ও তার পরিবারের লোকজন।</p>
      <p>এই বিভাগের সর্বাধিক পঠিত</p>
    </article>
  </body>
</html>