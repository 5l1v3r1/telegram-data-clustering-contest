<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/roma/senzarete/roma_alcol_ragazzi_discoteche_news-4877776.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Roma, nel locale dei ragazzini alcolici serviti solo ai maschi: «Reggono di più»"/>
    <meta property="og:description" content="Nei locali gli alcolici ai minorenni non dovrebbero essere serviti per legge. Se poi questo divieto non solo viene trasgredito, ma diventa persino una discriminante tra maschio e femmina si arriva al..."/>
  </head>
  <body>
    <article>
      <h1>Roma, nel locale dei ragazzini alcolici serviti solo ai maschi: «Reggono di più»</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Veronica Cursi</a></address>
      <p>Nei locali gli<a href="https://www.ilmessaggero.it/t/alcolici/"><b> alcolici</b></a> ai minorenni non dovrebbero essere serviti per legge. Se poi questo divieto non solo viene trasgredito, ma diventa persino una discriminante tra maschio e femmina si arriva al paradosso. Sabato scorso, in un locale di <a href="https://www.ilmessaggero.it/t/ponte-milvio/"><b>Ponte Milvio,</b> </a>un gruppetto di scatenate 16enni si è avvicinato al bancone del bar e ha ordinato un<a href="https://www.ilmessaggero.it/t/ponte-milvio/"><b> Negroni.</b></a></p>
      <p>
        <a href="https://www.ilmessaggero.it/abruzzo/quattro_ragazzi_in_coma_etilico_all_ospedale_anche_un_15enne-4838571.html">Troppi drink in discoteca, quattro ragazzi in coma etilico. All'ospedale anche un 15enne</a>
      </p>
      <p>Il barista, che non ha chiesto la carta d’identità per verificare l’età - come invece avrebbe dovuto fare - si è rifiutato di prepararglielo. E non perché, nonostante mascara e tacchi alti, si vedesse palesemente la loro giovanissima età, ma perché erano femmine. Lucrezia e le sue amiche si sono sentite rispondere: «Questo tipo di cocktail posso servirlo solo ai maschietti». Con tanto di spiegazioni approfondite sul fatto che la gradazione alcolica del Negroni (a base di vermut rosso, Campari e gin) «è troppo forte e i ragazzi lo reggono di più». Secondo l’illuminato barista, dunque, (e non solo lui purtroppo) perché le testarde hanno provato a chiedere il drink anche ad altri camerieri, i ragazzini possono bere e sballarsi purché siano maschi. La prova del 9? Quando l’amico Filippo è tornato al tavolo sfoggiando fiero il suo gustoso Negroni. Che poi - ovviamente - hanno bevuto loro.</p>
      <p>
        <a href="https://www.ilmessaggero.it/roma/senzarete/roma_discoteca_look_doppio_taglio_fregene-3838933.html">Con i capelli alla Beckham non si entra in discoteca</a>
      </p>
      <footer>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/abruzzo/quattro_ragazzi_in_coma_etilico_all_ospedale_anche_un_15enne-4838571.html"/>
        <a href="https://www.ilmessaggero.it/italia/ragazza_morta_discoteca_alcol_droga_firenze_ultime_notizie_oggi_20_ottobre_2019-4809425.html"/>
        <a href="https://www.ilmessaggero.it/salute/focus/teenager_italia_sedentari_alcol_adolescenti_rapporto_iss-4769442.html"/>
      </related>
    </article>
  </body>
</html>