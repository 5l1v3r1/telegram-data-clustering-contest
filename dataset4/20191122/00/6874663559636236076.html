<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3774267,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="שוב אופטימיות בין ארה&quot;ב וסין: וול סטריט ננעלה בעליות"/>
    <meta property="og:description" content="טראמפ אמר כי העסקה עם סין &quot;קרובה מאוד&quot;, והנשיא שי אמר כי ארצו מעוניינת להגיע להסכם סחר; המדדים המובילים עלו עד 0.4%; טסלה ירדה ב-6%; מדד מנהלי הרכש ומדד אמון הצרכנים הציגו נתונים חיוביים; נעילה חיובית באירופה, הנפט איבד 1.4%"/>
  </head>
  <body>
    <article>
      <h1>שוב אופטימיות בין ארה"ב וסין: וול סטריט ננעלה בעליות</h1>
      <h2>טראמפ אמר כי העסקה עם סין "קרובה מאוד", והנשיא שי אמר כי ארצו מעוניינת להגיע להסכם סחר; המדדים המובילים עלו עד 0.4%; טסלה ירדה ב-6%; מדד מנהלי הרכש ומדד אמון הצרכנים הציגו נתונים חיוביים; נעילה חיובית באירופה, הנפט איבד 1.4%</h2>
      <address><time datetime="2019-11-22T00:00:00+00:00">22 Nov 2019</time> by <a rel="author">שירות כלכליסט</a></address>
      <p><a href="https://www.calcalist.co.il/stocks/home/0,7340,L-3961-11111032,00.html?quote=Nikkei%20225">ניקיי</a> <a href="https://www.calcalist.co.il/stocks/home/0,7340,L-3961-11111033,00.html?quote=%D7%94%D7%90%D7%A0%D7%92%20%D7%A1%D7%A0%D7%92">האנג סנג</a> <a href="https://www.calcalist.co.il/stocks/home/0,7340,L-3961-11111200,00.html?quote=%D7%A9%D7%A0%D7%92%D7%97%D7%90%D7%99">שנגחאי</a> <a href="https://www.calcalist.co.il/stocks/home/0,7340,L-3961-11111031,00.html?quote=FTSE%20100">פוטסי</a> <a href="https://www.calcalist.co.il/stocks/home/0,7340,L-3961-11111030,00.html?quote=DAX%2030">דאקס</a> <a href="https://www.calcalist.co.il/stocks/home/0,7340,L-3961-11111036,00.html?quote=CAC%2040">קאק</a> <a href="https://www.calcalist.co.il/stocks/home/0,7340,L-3961-11111024,00.html?quote=%D7%93%D7%90%D7%95%20%D7%92'%D7%95%D7%A0%D7%A1">דאו ג'ונס</a> <a href="https://www.calcalist.co.il/stocks/home/0,7340,L-3961-11111026,00.html?quote=S&amp;P%20500">S&amp;P 500</a> <a href="https://www.calcalist.co.il/stocks/home/0,7340,L-3961-11111028,00.html?quote=%D7%A0%D7%90%D7%A1%D7%93">נאסד"ק</a></p>
      <p><b>23:00 -</b> המסחר בוול סטריט ננעל היום בעליות שערים על רקע אופטימיות מסוימת סביב שיחות הסחר בין ארה"ב וסין: דאו ג'ונס עלה ב-0.4%, נאסד"ק - ב-0.2% ו-S&amp;P 500 התחזק ב-0.2%. שלושתם קרובים לרמות שיא. בסיכום שבועי: דאו ג'ונס איבד 0.5%, נאסד"ק נחלש ב-0.3% ו-S&amp;P 500 איבד 0.3% ובכך קטע רצף של שישה שבועות חיוביים. מניית טלסה בלטה בירידה של 6.1%.</p>
      <p>בשוק האג"ח: תשואת האג"ח האמריקאי ל-10 שנים ירדה בנ"ב אחת ל-1.771%, ולשנתיים - ב-14 נ"ב ל-1.619%.</p>
      <p><b>21:35 -</b> לאחר יומיים של עליות בהם רשם שיא של חודשיים, הנפט מסוג WTI ירד ב-.14% לרמה של 57.8 דולר לחבית. בסיכום שבועי איבד 0.1%. הברנט איבד 0.9% וננעל ברמה של 63.4 דולר לחבית. בסיכום שבועי עלה ב-0.1%. הגז הטבעי זינק ב-3.8% לרמה של 2.665 דולר ליחידה, ובסיכום שבועי איבד 0.9%.</p>
      <figure>
        <img src="https://images1.calcalist.co.il/PicServer3/2018/11/21/862789/shutterstock_88956262_l.jpg"/>
        <figcaption>צילום: שאטרסטוק</figcaption>
      </figure>
      <p><b>20:45 -</b> הזהב ננעל ביציבות סביב 1,463.6 דולר לאונקיה. בסיכום שבועי איבד 0.3%.</p>
      <p><b>20:00 -</b> הבורסות בוול סטריט חזרו לעליות, והן מוסיפות עד 0.3%.</p>
      <p><b>19:00 -</b> בורסות אירופה ננעלו במגמה חיובית בעקבות התגברות האופטימיות סביב מלחמת הסחר: פוטסי עלה ב-1.2%, דאקס וקאק - ב-0.2%. מדד סטוקס 600 האזורי עלה ב-0.4%. למרות נתוני מאקרו מאכזבים שפורסמו היום (ראו דיווח קודם), גרמניה נחלצה ברבעון השלישי ממיתון לאחר שרשמה צמיחה של 0.1% ועלייה של 1% ביצוא.</p>
      <figure>
        <img src="https://images1.calcalist.co.il/PicServer3/2018/01/02/784342/1NL.jpg"/>
        <figcaption>צילום: בלומברג</figcaption>
      </figure>
      <p><b>18:05 -</b> המגמה החיובית שנרשמה עם פתיחת המסחר בוול סטריט מתמתנת: נאסד"ק עבר לירידה של 0.3%, כשדאו ג'ונס ו-S&amp;P 500 עולים בפחות מ-0.1%.</p>
      <p><b>17:00 -</b> מדד מנהלי הרכש בתחום היצור בארה"ב עלה בנובמר ל-52.2 נקודות לעומת 51.3 באוקטובר - קצב העלייה החזק מאז אפריל, וזאת בזכות התגברות ההזמנות. המדד המקביל בתחום הישרותים עלה מ-50.6 ל-51.6 נקודות - העלייה החדה מאז יולי. לפי הערכות כלכלנים, הדבר נובע מסיום השביתה הגדולה בג'נרל מוטורס. במקביל, מדד אמון הצרכנים של אוניברסיטת מישיגן עלה בחודש שעבר עלה ל-96.8 נקודות לעומת 95.5 באוקטובר. הקריאה הראשונית עמדה על 95.6 נקודות, וזה גם היה צפי האנליסטים.</p>
      <p><b>16:30 -</b> לאחר שלושה ימי מסחר אדומים: המסחר בוול סטריט נפתח בעליות שערים של עד 0.3% במדדים המובילים על רקע אופטימיות מתגברת סביב אפשרות לסיום מלחמת הסחר בין ארה"ב וסין (ראו דיווח מוקדם). בתוך כך תשואות האג"ח האמריקאי יורדות: באג"ח ל-10 שנים מדובר בירידה של 8 נ"ב לרמה של 1.762%, ובאג"ח ל-30 שנה - ב-9 נ"ב ל-2.2125%.</p>
      <figure>
        <img src="https://images1.calcalist.co.il/PicServer3/2018/10/11/852061/2L.jpg"/>
        <figcaption>צילום: AP</figcaption>
      </figure>
      <p>טסלה מאבדת 4.4% לאחר חשיפה מאכזבת של הרכב החדש מתוצרתה.</p>
      <p>1<b>5:50 -</b> התקדמות משמעותית לקראת פתרון מלחמת הסחר? נשיא ארה"ב דונלד טראמפ אמר כי העסקה עם סין "קרובה מאוד". הנשיא התראיין לרשת פוקס ואמר ש"בשורה התחתונה, יש סיכוי טוב מאוד להגיע לעסקה". מוקדם יותר אמר נשיא סין שי ג'ינפינג כי ארצו מעוניינת להגיע להסכם סחר ראשוני עם ארה"ב ומנסה להימנע ממלחת סחר, אך אינה מפחדת לגמול להאמצעים אם תידרש לכך. שתי המדינות הטילו מכסים במאות מיליארדי דולרים על סחורות המיוצאות מהאחת לשנייה. לדבריו, "נילחם בחזרה ככל שנצטרך, אך אנו עובדים באופן אקטיבי בכדי לנסות ולמנוע מלחמת סחר. את המלחמה הזאת לא אנחנו יזמנו ואנחנו בהחלט לא מעוניינים בה".</p>
      <p><b>14:10 -</b> תנועות קלות נרשמות בחוזים על המדדים בניו יורק, בכיוון הירוק לעת עתה, לקראת יום המסחר האחרון של השבוע - החוזים על דאו ג'ונס ו-S&amp;P 500 עולים ב-0.1%, על נאסד"ק ב-0.2%. בחזית המאקרו, היום צפויים להתפרסם מדד מנהלי הרכש של מרקיט (Markit) ומדד סנטימנט הצרכנים של מישיגן.</p>
      <figure>
        <img src="https://images1.calcalist.co.il/PicServer3/2018/08/22/841640/180821101254-nyse-780x439_l.jpg"/>
        <figcaption>וול סטריט <br/>צילום: גטי אימג'ס</figcaption>
      </figure>
      <p>
        <b>שורט על השוק</b>
      </p>
      <p>פירמת ניהול הנכסים ברידג'ווטר (Bridgewater Associates) מהמרת על נפילה בשווקים: הוול סטריט ג'ורנל מהמר שהקרן, המנהלת נכסים בסכום של 150 מיליארד דולר, רכשה אופציות מכר (put options) בהיקף של 1 מיליארד דולר, עם תאריך פקיעה בחודש מרץ 2020, עם הימור על ירידה במדדי S&amp;P 500 ויורוסטוקס 50 עד למועד הפקיעה. בדיווח לא נאמר שיעור הירידה שמשתקף באופציות פוט אך נמסר שהאופציות שנאספו על ידי ברידג'ווטר בחודשים האחרונים משקפות את אחד ההימורים הדוביים הגדולים ביותר בשווקים כיום.</p>
      <p>
        <b>מניות במרכז</b>
      </p>
      <p><a href="https://www.calcalist.co.il/stocks/home/0,7340,L-3959-50100261,00.html?quote=TESLA%20INC">טסלה</a> יורדת ב3.2% בטרום מסחר לאחר שחשפה את טנדר הסייבר טראק החדש שלה. הדגם ישווק בשלושה דגמים אפשריים, עם מנוע אחד, הנעה כפולה והנעה משולשת, טווח הנסיעה גדל בהתאם וכך גם המחירים, החל מ-39.900 דולר לגרסה הבסיסית, 49,900 למכונית בעלת ההנעה הכפולה ו-69,900 דולר להנעה המשולשת. הרגע המביך בהשקה נרשם כאשר לאחר ההודעה כי מדובר בחלונות חסיני פגיעות <a href="https://www.calcalist.co.il/local/articles/0,7340,L-3774266,00.html">התנפץ חלון הרכב בהדגמה</a>.</p>
      <p>מה דעתך על מניית TESLA INC:</p>
      <figure>
        <img src="https://www.calcalist.co.il/Images/I-Invest/StockQuote/StocksButtonOne.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonTwo.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonThree.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonFour.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonFive.gif"/>
      </figure>
      <ul>
        <li> </li>
        <li> </li>
        <li> </li>
        <li> </li>
        <li> </li>
      </ul>
      <table bordered="">
        <tr>
          <td valign="top"/>
          <td valign="top">קנייה חזקה</td>
          <td valign="top"/>
          <td valign="top">קנייה</td>
          <td valign="top"/>
          <td valign="top">המתן</td>
          <td valign="top"/>
          <td valign="top">מכירה</td>
          <td valign="top"/>
          <td valign="top">מכירה חזקה</td>
        </tr>
      </table>
      <p>מה חושבים הגולשים ?</p>
      <table bordered="">
        <tr>
          <td> </td>
          <td> </td>
          <td> </td>
        </tr>
      </table>
      <table bordered="">
        <tr>
          <td align="right">40%</td>
          <td>20%</td>
          <td align="left">40%</td>
        </tr>
      </table>
      <p>
        <a href="https://www.calcalist.co.il/stocks/home/0,7340,L-3959-50100261,00.html?quote=TESLA">לדף מניית TESLA INC</a>
      </p>
      <figure>
        <img src="https://www.calcalist.co.il/images/arrow_nadlan.gif"/>
      </figure>
      <p>פוט לוקר מטפסת ב-3% בטרום: רשת הנעליים והמוצרים הנלווים רשמה ברבעון השלישי רווח נקי של 125 מיליון דולר או 1.16 דולר למניה, לעומת 130 מיליון דולר או 1.14 דולר למניה ברבעון המקביל. הרווח המתואם עמד על 1.13 דולר למניה ועלה על ציפיות האנליסטים שעמדו על 1.08 דולר למניה. ההכנסות צמחו ל-1-93 מיליארד דולר, בהשוואה ל-1.86 מיליארד דולר ברבעון המקביל, הצפי עמד על 1.94 מיליארד דולר. ההכנסות בחנויות הזהות טיפסו בשיעור מרשים של 5.7%, הצפי עמד על 5.1%. מניית פוט לוקר איבדה 22%.1% מתחילת 2019.</p>
      <p>גאפ עולה ב-1.5% בטרום: רשת הביגוד והאופנה רשמה ברבעון השלישי רווח של 140 מיליון דולר או 37 סנט למניה, הרווח המתואם עמד על 53 סנט למניה - צפי האנליסטים עמד על רווח מתואם של 1 סנט למניה. ההכסות הסתכמו ב-4 מיליארד דולר, לעומת 4.09 מיליארד דולר ברבעון המקביל, הצפי עמד על 3.97 מיליארד דולר. צפי האנליסטים עודכן כלפי מטה לאחר שב-8 בנובמבר <a href="https://www.calcalist.co.il/markets/articles/0,7340,L-3773321,00.html">פרסמה החברה אזהרת רווח</a> לקראת פרסום הדוחות, לצד ההודעה על <a href="https://www.calcalist.co.il/markets/articles/0,7340,L-3773321,00.html">פיטורי המנכ"ל ארט פק לאחר 15 שנות כהונה</a> (היו"ר רוברט פישר משמש מאז כמנכ"ל זמני עד לאיתור מנכ"ל קבוע). מניית גאפ איבדה 37% מתחילת השנה (מול עלייה של 24% במדד S&amp;P 500).</p>
      <figure>
        <img src="https://images1.calcalist.co.il/PicServer3/2018/11/21/862768/GettyImages-1414291_l.jpg"/>
        <figcaption>Gap <br/>צילום: גטי אימג'ס</figcaption>
      </figure>
      <p>נורדסטרום מזנקת ב-7.8% בטרום: מניית רשת בתי הכול בו (Nordstrom) סיכמה את הרבעון השלישי עם רווח נקי של 126 מיליון דולר או 81 סנט למניה, לעומת 67 סנט למניה ברבעון המקביל, לעומת 67 מיליון דולר או 39 סנט למניה ברבעון המקביל. צפי האנליסטים עמד על רווח של 63 סנט למניה. ההכנסות עמדו על 3.67 מיליארד דולר, בדומה לצפי האנליסטים ובהשוואה ל-3.75 מיליארד דולר ברבעון המקביל. נורדסטרום צמצמה את טווח התחזית השנתית ל-3.50-3.30 דולר למניה, מול תחזית קודמת של 3.50-3.25 דולר למניה. תחזית האנליסטים עומדת על 3.29 דולר למניה. מניית נורדטרום איבדה 26% מתחילת 2019 ונסחרת בתנודתיות ברבעון האחרון - בסיכום שלושת החודשים האחרונים טיפסה המניה ב-20% אך בחודש האחרון רשמה ירידה של 8%.</p>
      <p><b>11:30 -</b> המסחר בבורסות אירופה נפתח היום בעליות שערים כשברקע הקריאה הראשונית של מדד מנהלי הרכש של גוש היורו שטיפסה לשיא של שלושה חודשים. הקריאה עמדה על 46.6 נקודות בנובמבר - לעומת 45.9 באוקטובר. המדד גבוה מהתחזיות המוקדמות שהעריכו שיטפס לרמה של 46.4 נקודות, אך עם זאת מתחת לרמה של 50 נקודות שמעידה על התרחבות כלכלית.</p>
      <p>כמו כן, מדד השירותים בגוש היורו צנח לשפל של עשרה חודשים עם קריאה של 51.5 בנובמבר לעומת 52.2 בחודש שעבר. "התעשייה נותרה בשפל הנמוך ביותר שלה זה שש שנים על רקע חששות מתמשכות בענייני סחר ומדד נובמבר הראה סימנים של חולשה וצמיחה מואטת בתעסוקה", אמר כריס וויליאמסון, כלכלן ראשי ב-IHS Markit. הקריאה הראשונית מתבססת על 85% מדיווחי המנהלים באותו החודש.</p>
      <p>נגידת הבנק האירופי המרכזי החדשה, כריסטין לגארד, קראה היום (ו') ל"תמהיל חדש במדיניות המוניטרית האירופית", כדי להצעיד את כלכלת גוש היורו קדימה. לדבריה, הבנק האירופי יערוך בקרוב "סקירה אסטרטגית" והמדיניות המוניטרית יכולה להשיג את מטרתה מהר יותר עם פחות תופעות לוואי אם תזכה לתמיכה.  </p>
      <p>המסחר בבורסות אסיה ננעל הבוקר במגמה מעורבת - ניקיי התחזק ב-0.3%, האנג סנג עלה ב-0.5% ושנגחאי ירד ב-0.6%.</p>
      <figure>
        <img src="https://images1.calcalist.co.il/PicServer3/2017/04/04/716472/Reuters_2017-04_l.jpg"/>
        <figcaption>כריסטין לגארד, נגידת הבנק האירופי המרכזי <br/>צילום: רויטרס</figcaption>
      </figure>
      <p><b>9:30 -</b> המסחר בבורסות אסיה מתנהל הבוקר במגמה מעורבת, כאשר ביפן ובהונג קונג נרשמות עליות ובסין ירידות שערים. ברקע, הנעילה השלילית אמש בוול סטריט, זה שלושה ימים ברציפות.</p>
      <p>לפי הדיווחים, סגן נשיא סין ליו הי שמוביל את שיחות הסחר עם ארה"ב, הזמין בכירים אמריקאים לשיחות במדינתו, שסייעו להקל במתחי הסחר בין שתי המעצמות הכלכליות הגדולות בעולם. אתמול, משרד המסחר הסיני הזים שמועות לפיהן שיחות הסחר נקלעו למבוי סתום ודובר המשרד אמר כי בייג'ינג מחויבת למגעים בנושאי הליבה שעל הפרק.</p>
      <figure>
        <img src="https://images1.calcalist.co.il/PicServer3/2019/02/25/887579/1NL.jpg"/>
        <figcaption>בורסת שנגחאי, סין <br/>צילום: בלומברג</figcaption>
      </figure>
      <p>שתי הכלכלות הגדולות בעולם נועדות זה תקופה ארוכה במטרה לסיים את מלחמת הסחר שניטשת ביניהן, כשברקע מכסים חדשים שצפויים להיכנס לתוקף ב-15 בדצמבר. המשקיעים בשווקים הפיננסיים ברחבי העולם מצפים שעסקה כזו תבשיל לפני התאריך המיועד, שכן המכסים, אם ייכנסו לפועל, צפויים להעלות את המחירים של מוצרים שונים, כמו סמארטפונים, מחשבים ניידים, וכן סחורות ביתיות רבות.</p>
      <p>"הדד-ליין של ה-15 בדצמבר עדיין מכביד על השוק", אמר קוונסי קרוסבי (Quincy Krosby), אסטרטג שווקים בכיר בפרודנשיאל פיננסיאל (Prudential Financial). "השוק זקוק לתחושה שלא תהיה הסלמה במלחמת הסחר".</p>
      <p><a href="https://www.calcalist.co.il/markets/articles/0,7340,L-3774132,00.html">אמש ננעל המסחר בוול סטריט בירידות קלות</a>. מחיר הנפט קפץ ב-2.8%. המדדים איבדו 0.2%; צ'ארלס שוואב קפצה ב-7.3% אחרי דיווחים על מגעים לרכישת המתחרה טי.די. אמריטרייד - שנסקה ב-17%; קמהדע הישראלית ניתרה ב-14%; על רקע השקעה של קרן פימי.</p>
    </article>
  </body>
</html>