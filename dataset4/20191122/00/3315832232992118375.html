<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/156804c9599778d4/amnesty-international-facebook-si-google-reprezinta-o-amenintare-a-drepturilor-omului.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Amnesty International: Facebook și Google reprezintă o amenințare a drepturilor omului"/>
    <meta property="og:description" content="Amnesty International, organizația neguvernamentală internațională care are țelul de a promova drepturile omului, a atacat"/>
  </head>
  <body>
    <article>
      <h1>Amnesty International: Facebook și Google reprezintă o amenințare a drepturilor omului</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">Jurnal.md</a></address>
      <p>
        <b>Amnesty International, organizația neguvernamentală internațională care are țelul de a promova drepturile omului, a atacat "modelul de afaceri bazat pe supraveghere" folosit de Facebook și Google, scrie Business Insider.</b>
      </p>
      <p>În noul raport publicat joi, Amnesty International a descris modelul de afaceri bazat pe reclame al Google și Facebook drept unul care este bazat de fapt pe „supraveghere”, notează Business Insider.</p>
      <p>
        <b>Concret, Amnesty a menționat în raport următoarele:</b>
      </p>
      <p>- Faptul că Facebook și Google au în lucru mereu analize și adună fără oprire informații despre oameni.</p>
      <p>- Facebook și Google nu taxează pentru serviciile lor, bazându-se pe faptul că oamenii preiau eficient datele lor, acesta reprezentând un mod ascuns de plată.</p>
      <p>- Cele două firme sunt capabile să colecteze o mulțime de informații extrem de detaliate, ceea ce înseamnă că se poate spune, în mod rezonabil, că știu mai multe despre indivizi decât aceștia știu despre ei înșiși.</p>
      <p>- Companiile sunt capabile să analizeze și să prezică obiceiurile și comportamentele oamenilor.</p>
      <p>O piesă controversată a modelului de afaceri promovat de Google și Facebook este acela de a vinde acces la aceste informații oricui dorește să vizeze un anumit grup de oameni – permițând astfel agenților de publicitate să vizeze oamenii online, se mai precizează în raportul Amnesty. „Controlul lor (al Google și Facebook) subtil asupra vieților noastre digitale subminează chiar esența dreptului la viață privată și este una dintre cele mai mari provocări la adresa drepturilor omului din era noastră”, a declarat Kumi Naidoo, secretarul general al Amnesty International.</p>
      <p>Prin acest raport, Amnesty International solicită guvernelor să implementeze politici care să permită protejarea vieții private a oamenilor, asigurând, în același timp, accesul acestora la mediul online. Într-o declarație trimisă către Business Insider, Facebook contestă puternic raportul Amnesty.</p>
      <p>Un reprezentat al companiei a transmis: „În mod fundamental, nu suntem de acor cu raportul Amnesty International. Facebook le permite oamenilor din întreaga lume să se conecteze în moduri care protejează confidențialitatea, inclusiv în țările mai puțin dezvoltate, prin instrumente precum Free Basics.</p>
      <p>Modelul nostru de afaceri reprezintă modul în care grupuri ca Amnesty International – care publică în prezent reclame pe Facebook – ajung la susținători, adună bani și avansează în misiunea lor. Google încă nu a răspuns cererii Business Insider de a comenta pe marginea raportului publicat de Amnesty International.</p>
    </article>
  </body>
</html>