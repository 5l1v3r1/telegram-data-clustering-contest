<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/makale/3384033/sadrettin-karaduman/mhpnin-gelecegi"/>
    <meta property="og:site_name" content="Milli Gazete"/>
    <meta property="article:published_time" content="2019-11-22T00:30:00+00:00"/>
    <meta property="og:title" content="MHP’nin geleceği"/>
    <meta property="og:description" content="Gelecekten maksat; MHP’nin gelecekte alabileceği oy oranını ifade etmek istememiz değil."/>
  </head>
  <body>
    <article>
      <h1>MHP’nin geleceği</h1>
      <address><time datetime="2019-11-22T00:30:00+00:00">22 Nov 2019, 00:30</time> by <a rel="author" href="https://www.milligazete.com.tr/yazar/sadrettin-karaduman" target="_blank">Sadrettin Karaduman</a></address>
      <p>Gelecekten maksat; MHP’nin gelecekte alabileceği oy oranını ifade etmek istememiz değil.</p>
      <p>Ya?</p>
      <p>MHP’nin durumunu ve duruşunu kast ettiğimizi hemen belirtelim. Önceki yıllarda, o ilin AK Parti İl Başkanlığı’nı da yapmış olan bir zat sosyal medya hesabında şöyle yazıyordu: “Geçmişte, partin seçime giremez ise hangi partiye oy verirdin diye sorulsa idi; hiç tereddütsüz Saadet derdim. Şimdi ise, MHP diyorum” demişti. Bizi bilenler bilir; misallerimiz kastettiğimizin iyi anlaşılması içindir.</p>
      <p>Bu gidişle MHP, önümüzdeki seçimlerde oy alabilir. Ancak, orta ve uzun vadede pusulayı kaybeder diye düşünmekteyiz. Bazıları, olmayan şey kaybolmaz, diyebilirler. Ancak, burada biz, olduğu kadar diye cevaplayabiliriz.</p>
      <p> AK Parti’ye sövüp, arkasından yolun kalan kısmını birlikte yürüme anlayışı, hangi düşüncenin tezahürü acaba? İşin içinde karşılıklı sövmeler var, okkalı cevaplar var. Her şey var yani.</p>
      <p>Adına derin devlet denilen yapı Sayın Cumhurbaşkanı ve politikalarını destekliyor olmasın? Çünkü Sayın Bahçeli ve Sayın Perinçek, her ikisi de Sayın Erdoğan’ın politikalarına destek vermekte.</p>
      <p>Özellikle, MHP’nin ve Bahçeli yönetiminin AK Parti Hükümeti’ne destek olması Türkiye’ye milli meselelerde sahip çıkma olarak tabana açıklanmış olsa da, kaba tabirle; kazın ayağı öyle değil demek mümkün.</p>
      <p>Bu aziz milletin sorunlarıyla hiç ilgilenmeyen MHP, neden acaba ülke yönetimiyle bu denli yakından ilgileniyor? İşte, cevap bulunması gereken bir soru.</p>
      <p>Türk milliyetçiliğinin gelişmesine katkı sunan; Tekin Alp müstear ismini kullanan Moiz Kohen’in kitapları teşkilatların kitaplık raflarında durdukça bu siyasi partinin anlaşılması gecikecektir.</p>
      <p>Moiz Kohen Yahudi asıllı. Ama Türk milliyetçiliğini dizayn etmekle görevli. Tıpkı Arap milliyetçiliğini dizayn etmekle görevlendirilen Mişel Eflak gibi.</p>
      <p>Dahası, Irak’ın eski lideri, onu ölümünden sonra Müslüman yapmış ve isminin başına da Ahmet eklemişti. Aslen Suriyeli Ortodoks bir Hıristiyan olan Mişel Eflak,1989’daki ölümünden sonra, kendisi için Bağdat’ta yapılan türbeye defnettirmişti. Cenazesi Paris’teki bir hastaneden alınarak Bağdat’ta yapılan türbeye defnedilen bu kişi için Saddam Hüseyin, Ahmet Mişel Eflak Rahmetullahi aleyh yazısı yazdırmıştır.</p>
      <p>Tarih, bu ve buna benzer örneklerle doludur. MHP de temelinde karanlık odakların içinde olduğu bir partidir.</p>
      <related>
        <h4># YAZARIN DİĞER YAZILARI</h4>
        <a href="https://www.milligazete.com.tr/makale/3373102/sadrettin-karaduman/yeni-partilerin-sansi"/>
        <a href="https://www.milligazete.com.tr/makale/3289188/sadrettin-karaduman/turkiye-abd-iliskileri-nereye"/>
        <a href="https://www.milligazete.com.tr/makale/3276739/sadrettin-karaduman/ya-simdi-nolacak"/>
        <a href="https://www.milligazete.com.tr/makale/3220653/sadrettin-karaduman/ankarada-cansuyunun-duzenledigi-konferans"/>
        <a href="https://www.milligazete.com.tr/makale/3209955/sadrettin-karaduman/operasyon"/>
        <a href="https://www.milligazete.com.tr/yazar/sadrettin-karaduman"/>
      </related>
    </article>
  </body>
</html>