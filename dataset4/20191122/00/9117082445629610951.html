<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/ancora-frane-a-genova-crolla-un-muraglione-a-due-passi-da-via-san-vincenzo-213503.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Ancora frane a Genova, crolla un muraglione a due passi da via San Vincenzo"/>
    <meta property="og:description" content="GENOVA - Un muraglione di contenimento è crollato, a causa del maltempo, nel centro di Genova. La frana, estesa per circa 10 metri, è avvenuta in via Salita della Misericordia a due passi da via San Vincenzo, in un'area dove è aperto un cantiere per la costruzione di un edificio. Parte del muraglione è finita su un pilone della nuova costruzione. Il crollo è stato accompagnato da un forte boato che ha richiamato l'attenzione dei passanti. Al momento del crollo in cantiere non c'erano operai: i lavori sono sospesi a causa del maltempo."/>
  </head>
  <body>
    <article>
      <h6 class="kicker">In salita della Misericordia</h6>
      <h1>Ancora frane a Genova, crolla un muraglione a due passi da via San Vincenzo</h1>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <figure>
        <img src="https://www.primocanale.it/immagininews/thumbs/213503-420x236.jpg"/>
      </figure>
      <p><b>GENOVA - </b><b>Un muraglione di contenimento è crollato,</b> a causa del maltempo, nel centro di Genova. La frana, estesa per circa 10 metri, è avvenuta in via Salita della Misericordia a due passi da via San Vincenzo, in un'area dove è aperto un cantiere per la costruzione di un edificio. Parte del muraglione è finita su un pilone della nuova costruzione. Il crollo è stato accompagnato da un forte boato che ha richiamato l'attenzione dei passanti. Al momento del crollo in cantiere non c'erano operai: i lavori sono sospesi a causa del maltempo.</p>
      <p><b>Sono anche altre le criticità delle ultime ore sul territorio genovese.</b> Un'altra frana questa volta in via Lanfranco Alberico, la strada che da Apparizione porta al monte Moro. Massi e fango sono caduti sulla carreggiata e nessuna persona è rimasta coinvolta. Sul posto sono intervenute la polizia locale e protezione civile e dopo due ore la strada è stata riaperta. Chiuso al traffico anche corso Perrone a causa di un muraglione pericolante, all’altezza dell’Abbazia del Boschetto. Sul posto sono intervenuti la polizia locale e la protezione civile per regolare il traffico e per stabilire l’entità del rischio: le auto vengono indirizzate su via 30 Giugno.</p>
      <related>
        <a href="https://www.primocanale.it/notizie/maltempo-a-ventimiglia-una-frana-isola-150-persone-213309.html"/>
        <a href="https://www.primocanale.it/notizie/virtus-entella-troppo-forte-la-fiorentina-di-montella-al-franchi-finisce-5-1-213335.html"/>
        <a href="https://www.primocanale.it/notizie/genova-nervi-frana-in-via-del-commercio-palazzo-evacuato-almeno-20-sfollati-213494.html"/>
        <a href="https://www.primocanale.it/notizie/a10-frana-prima-dell-uscita-di-genova-aeroporto-disagi-al-traffico-213496.html"/>
        <a href="https://www.primocanale.it/video/arcola-una-nuova-frana-interrompe-la-strada-provinciale-113134.html"/>
        <a href="https://www.primocanale.it/video/allerta-meteo-frana-a-roccavignale-il-sindaco-fa-il-punto-113372.html"/>
        <a href="https://www.primocanale.it/video/genova-nervi-frana-in-via-del-commercio-palazzina-evacuata-113459.html"/>
        <a href="https://www.primocanale.it/video/genova-frana-in-via-del-commercio-la-testimonianza-dei-vigili-del-fuoco-113461.html"/>
      </related>
    </article>
  </body>
</html>