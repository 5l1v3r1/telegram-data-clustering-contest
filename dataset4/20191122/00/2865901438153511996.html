<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/dzan-slusa-ponude-betis-prvi-krenuo-u-akciju/343142"/>
    <meta property="og:site_name" content="MozzartSport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Džan sluša ponude, Betis prvi krenuo u akciju"/>
    <meta property="og:description" content="Juve, navodno, neće pristati na cifru manju od 20.000.000 evra"/>
  </head>
  <body>
    <article>
      <h1>Džan sluša ponude, Betis prvi krenuo u akciju</h1>
      <h2>Juve, navodno, neće pristati na cifru manju od 20.000.000 evra</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p>
        <b>Nemački reprezentativac Emre Džan (25) definitivno neće ostati u Juventusu nakon januara. Odnosi na realciji igrač - trener Mauricio Sari u ozbiljnoj su krizi i čelnici Stare dame moraju hitno da reaguju. </b>
      </p>
      <p>Sve je počelo u septembru, kada je <b>Sari </b>odlučio da <b>Džana </b>zajedno sa <b>Mariom Manžukićem</b> ostavi van spiska igrača na koje računa za Ligu šampiona...<br/><b>"Šokiran sam i besan. Prošle nedelje mi je klub obećao nešto sasvim drugačije. Razgovarao sam (pre isteka prelaznog roka, prim. aut.) sa drugim klubovima i jedan od uslova da ostanem je bio da budem deo tima za Ligu šampiona. Sad me u utorak pozovu, razgovor nije trajao ni minut. Samo su  mi rekli da nisam u timu. Bez objašnjenja"</b>, kazao je tom prilikom <b>Džan </b>i jasno svima u klubu stavio do znanja da želi transfer u januaru.</p>
      <p><b>Sari </b>je od tada do danas koristio Nemca isključivo kao zamenu. Tako je ovaj sakupio svega 150 minuta u aktuelnoj sezoni. Bez obzira na to interesovanje za pouzdanog univerzalca ne manjka. Stidljivo se raspituju Barselona, Bajern i Pari Sen Žermen, Borusija iz Dortmunda, kako javlja <i>Bild</i>, sprema ozbiljan napad, dok je Betis, navodno, već poslao zvaničnu ponudu u Torino.</p>
      <p><i>Bild </i>tvrdi da Juventus neće pristati na cifru manju od 20.000.000 evra, što za ni za jedan od ovih klubova ne predstavlja problem. Ono što "kolje" Betis i Borusiju jeste Džanova plata koja u Juveu iznosi 5.000.000 evra.</p>
      <p>Podsetimo, <b>Džan </b>je stigao u Torino iz Liverpula kao slobodan igrač.</p>
      <figure>
        <img src="https://mozzartsport.com/upload/CKEditor/15.11.2019./untitled%20folder/31.%20Svetozar-Mijailovi%C4%87.png"/>
      </figure>
      <p>
        <i><b>Foto</b>: Reuters</i>
      </p>
    </article>
  </body>
</html>