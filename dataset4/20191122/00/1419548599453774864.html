<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/wr714h"/>
    <meta property="og:site_name" content="News7 Tamil"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="“சந்தர்ப்பவாத கூட்டணி.. 6 மாதங்களுக்கு கூட நீடிக்காது” - நிதின் கட்கரி விளாசல்!"/>
    <meta property="og:description" content="“சந்தர்ப்பவாத கூட்டணி.. 6 மாதங்களுக்கு கூட நீடிக்காது” - நிதின் கட்கரி விளாசல்!"/>
  </head>
  <body>
    <article>
      <h1>“சந்தர்ப்பவாத கூட்டணி.. 6 மாதங்களுக்கு கூட நீடிக்காது” - நிதின் கட்கரி விளாசல்!</h1>
      <address><time datetime="2019-11-22T00:00:00+00:00">22 Nov 2019</time> by <a rel="author">arun</a></address>
      <p>
        <b>சிவசேனா, காங்கிரஸ் மற்றும் தேசியவாத காங்கிரஸ் கட்சிகளுக்கிடையிலான கூட்டணி, சந்தர்ப்பவாதம் என்று பாஜக மூத்த தலைவரும் மத்திய அமைச்சருமான நிதின் கட்கரி தெரிவித்துள்ளார்.</b>
      </p>
      <p>மகாராஷ்டிராவில் சிவசேனா தலைமையிலான ஆட்சி அமைய தேசியவாத காங்கிரஸ் மற்றும் காங்கிரஸ் கட்சிகள் ஆதரவு தெரிவித்துள்ள நிலையில் விரைவிலேயே இதுதொடர்பான அதிகாரப்பூர்வ அறிவிப்பு வெளியாகலாம் என கூறப்படுகிறது </p>
      <p>ஜார்கண்ட் மாநில தேர்தல் வேலைகளில் ஈடுபட்டிருக்கும் மத்திய அமைச்சர் நிதின் கட்கரி மகாராஷ்டிர அரசியல் நிலவரம் குறித்து செய்தியாளர்களிடம் பேசிய போது, வெவ்வேறு கொள்கைகளை கொண்டிருக்கும் இந்த கட்சிகள் கூட்டணி சேர்ந்திருப்பதன் நோக்கம் பாஜக ஆட்சிக்கு வரக்கூடாது என்பது மட்டுமே, இது துரதிருஷ்டவசமானது.</p>
      <p>இந்த கூட்டணியின் அடித்தளம் சந்தர்ப்பவாதம் மட்டுமே. இந்த கூட்டணி ஆட்சியை பிடிக்குமா என்பதே சந்தேகமான ஒன்று தான், அப்படி ஆட்சிக்கு வந்தாலும் கூட 6 அல்லது 8  மாதங்களுக்கு கூட அந்த அரசு நீடிக்காது என்றார் நிதின் கட்கரி.</p>
      <p>தேர்தலை இணைந்து சந்தித்த பாஜகவிற்கும், சிவசேனாவிற்குமிடையே முதலமைச்சர் பதவி தொடர்பாக ஏற்பட்ட உரசல், 30 ஆண்டுகளுக்கும் மேலாக தொடர்ந்து வந்த கூட்டணியை உடைக்க காரணமாக அமைந்தது குறிப்பிடத்தக்கது.</p>
    </article>
  </body>
</html>