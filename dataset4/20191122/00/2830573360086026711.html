<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/juventus/2019/11/22-63652621/juve_cristiano_ronaldo_tornero_presto_/"/>
    <meta property="og:site_name" content="Tuttosport"/>
    <meta property="article:published_time" content="2019-11-22T00:00:00+00:00"/>
    <meta property="og:title" content="Juve, Cristiano Ronaldo: &quot;Tornerò presto&quot;"/>
    <meta property="og:description" content="Il fuoriclasse portoghese, non convocato da Sarri per la trasferta di Bergamo con l'Atalanta, commenta su Instagram: &quot;Sono concentrato sul mio recupero&quot;"/>
  </head>
  <body>
    <article>
      <h1>Juve, Cristiano Ronaldo: "Tornerò presto"</h1>
      <h2>Il fuoriclasse portoghese, non convocato da Sarri per la trasferta di Bergamo con l'Atalanta, commenta su Instagram: "Sono concentrato sul mio recupero"</h2>
      <address>
        <time datetime="2019-11-22T00:00:00+00:00">22 Nov 2019</time>
      </address>
      <p><b>TORINO </b>- "<i><b><a href="https://www.tuttosport.com/news/calcio/serie-a/juventus/2019/11/22-63648698/ronaldo_non_convocato_la_lista_di_sarri_per_atalanta-juve/">Cristiano Ronaldo</a> </b>non ci sarà con l'<b>Atalanta</b></i>", aveva dichiarato il tecnico della Juventus <b><a href="https://www.tuttosport.com/news/calcio/serie-a/juventus/2019/11/22-63629014/sarri_ronaldo_al_99_non_giocher_atalanta-juve/">Maurizio Sarri</a> </b>nella conferenza stampa pre-partita, confermando quanto detto al momento di diramare la lista ufficiale dei convocati per la trasferta bergamasca, nella quale non figura il nome del fuoriclasse portoghese. Dopo le due sostituzioni con <b>Lokomotiv </b>e <b>Milan</b>, sfociate nella polemica uscita dal campo all'<b>Allianz </b>contro i rossoneri, il numero sette più famoso del mondo sembrava aver smaltito delusione ed acciacchi con le 4 reti segnate nei due impegni della Nazionale lusitana. I problemini al ginocchio, però, non sono ancora del tutto risolti, così il tecnico bianconero ha preferito non rischiarlo in un match duro, lasciandolo tranquillo a lavorare con un programma personalizzato, al fine di averlo al 100% già dal match di <b>Champions </b>con l'<b>Atletico Madrid</b>. La conferma, arriva dallo stesso CR7, con un post pubblicato sul proprio profilo Instagram: "<i>Sono concentrato sul mio recupero per tornare presto</i>", la didascalia ad un selfie in primo piano, accompagnata dalle emoticon di un pallone e dell'immancabile bicipite. Tra i copiosi like ricevuti nel giro di pochi minuti, spiccano quelli di <b>Bentancur, De Ligt, Douglas Costa </b>e degli ex juventini <b>Benatia </b>e <b>Borriello</b>.</p>
      <figure>
        <video src="http://media.tuttosport.com/omnisport/2019/11/22/221119_IT_PERFORM_SARRI_CR7_PV_1574419110616_1065.mp4"/>
        <figcaption>Sarri: "CR7? Sarà out al 99%. I giocatori vanno fatti sbollire..."</figcaption>
      </figure>
      <related>
        <a href="https://www.tuttosport.com/news/calcio/serie-a/juventus/2019/11/22-63648698/ronaldo_non_convocato_la_lista_di_sarri_per_atalanta-juve/"/>
        <a href="https://www.tuttosport.com/news/calcio/serie-a/juventus/2019/11/22-63629014/sarri_ronaldo_al_99_non_giocher_atalanta-juve/"/>
        <a href="https://www.tuttosport.com/archivio/calcio/serie-a/juventus"/>
        <a href="https://www.tuttosport.com/news/calcio/serie-a/juventus/2019/11/22-63651549/juve_riecco_chiellini_torna_in_campo_dopo_linfortunio/?related_news"/>
        <a href="https://www.tuttosport.com/news/calcio/calciomercato/2019/11/21-63613807/cuadrado_rinnova_con_la_juve_ora_ufficiale/?related_news"/>
        <a href="https://www.tuttosport.com/news/calcio/serie-a/juventus/2019/11/21-63619382/atalanta-juve_ronaldo_si_allena_ancora_a_parte/?related_news"/>
        <a href="https://www.tuttosport.com/news/calcio/2019/11/21-63615853/sneijder_potevo_essere_come_ronaldo_ma_/?related_news"/>
      </related>
    </article>
  </body>
</html>