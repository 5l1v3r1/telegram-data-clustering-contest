<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/opinio/article/23-lectorescriu/1699731-la-marato-de-tv3.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-22T01:00:00+00:00"/>
    <meta property="og:title" content="La Marató de TV3"/>
    <meta property="og:description" content="En menys d'un mes ja tenim aquí la 27a edició de la Marató de TV3. Un any més, la solidaritat catalana prendrà protagonisme, aquest any, per recaptar fons per les malalties minoritàries. Davant..."/>
  </head>
  <body>
    <article>
      <h1>La Marató de TV3</h1>
      <address><time datetime="2019-11-22T01:00:00+00:00">22 Nov 2019, 01:00</time> by <a rel="author">MYRIAM CORNADÓ</a></address>
      <p>Abans d’un mes ja tindrem aquí la 27a edició de La Marató de TV3. Un any més, la solidaritat catalana prendrà protagonisme, aquest any per recaptar fons per a les malalties minoritàries. Davant el context continu d’inestabilitat, especialment econòmica i política, en què ens trobem, causes socials com aquestes ens donen alegria i esperança en veure la gran activa mobilització ciutadana. És d’agrair la gran capacitat d’empatia, de treball i l’esperit de voluntariat que milions de persones ofereixen cada any. Aquesta edició, sota el lema “Minories que fan una majoria”, dona veu a milers de persones que pateixen malalties poc freqüents, i no per això han de ser menys escoltades que la resta. Des d’aquí animo tothom a posar el seu granet de sorra per donar-los veu. No perdem mai aquest esperit, perquè el necessitem ara i sempre.</p>
      <p>Barcelona</p>
    </article>
  </body>
</html>