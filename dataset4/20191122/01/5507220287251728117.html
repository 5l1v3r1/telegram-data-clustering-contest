<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187789/"/>
    <meta property="og:site_name" content="Janam TV"/>
    <meta property="article:published_time" content="2019-11-22T01:30:59+00:00"/>
    <meta property="og:title" content="മാര്‍ക്ക് ദാനം; കേരള സര്‍വ്വകലാശാല സിന്‍ഡിക്കേറ്റ് ഇന്ന് പരിശോധിക്കും"/>
    <meta property="og:description" content="തിരുവനന്തപുരം: മാര്‍ക്ക് ദാന വിവാദം കേരളസര്‍വ്വകലാശാല സിന്‍ഡിക്കേറ്റ് ഇന്ന് പരിശോധിക്കും. കാര്യവട്ടം ക്യാമ്പസിലെ അധ്യാപകനെതിരെ വിദ്യാര്‍ത്ഥികള്‍ നല്‍കിയ"/>
  </head>
  <body>
    <article>
      <h1>മാര്‍ക്ക് ദാനം; കേരള സര്‍വ്വകലാശാല സിന്‍ഡിക്കേറ്റ് ഇന്ന് പരിശോധിക്കും</h1>
      <address><time datetime="2019-11-22T01:30:59+00:00">22 Nov 2019, 01:30</time> by <a rel="author">Janam TV Web Desk</a></address>
      <p>തിരുവനന്തപുരം: മാര്‍ക്ക് ദാന വിവാദം കേരളസര്‍വ്വകലാശാല സിന്‍ഡിക്കേറ്റ് ഇന്ന് പരിശോധിക്കും. കാര്യവട്ടം ക്യാമ്പസിലെ അധ്യാപകനെതിരെ വിദ്യാര്‍ത്ഥികള്‍ നല്‍കിയ പരാതിയും സിന്‍ഡിക്കേറ്റ് പരിഗണിക്കും.</p>
      <p>2016 മുതല്‍ 2019 വരെയുള്ള കാലത്തെ ബിരുദ പരീക്ഷ എഴുതിയ ബിഎസ്‌സി കമ്പ്യൂട്ടര്‍ സയന്‍സ്, ബിഎസ്‌സി കമ്പ്യൂട്ടര്‍ ആപ്ലിക്കേഷന്‍സ്, ബിബിഎ അടക്കം 30 കോഴ്‌സുകളിലെ മാര്‍ക്കിലാണ് തിരിമറി നടന്നത്. പരീക്ഷയ്ക്ക് ശേഷം മോഡറേഷന്‍ മാര്‍ക്കിലും അധികം മാര്‍ക്ക് സര്‍വ്വകലാശാലയുടെ സിസ്റ്റത്തിലെ സോഫ്റ്റ് വെയര്‍ വഴി നല്‍കുകയായിരുന്നു. ഇതുമായി ബന്ധപ്പെട്ട് ജില്ലാ ക്രൈംബ്രാഞ്ച് അന്വേഷണം നടത്തുകയാണ്.</p>
      <p>മാര്‍ക്ക് ദാന വിവാദം പുറത്ത് വന്ന ശേഷം നടക്കുന്ന സിന്‍ഡിക്കേറ്റ് ഉദ്യോഗസ്ഥര്‍ക്കെതിരെയുള്ള കൂടുതല്‍ നടപടി, സോഫ്റ്റ് വെയര്‍ പരിഷ്‌ക്കരണം എന്നിവ പരിഗണിക്കും. കാര്യവട്ടം ക്യാമ്പസിലെ സൈക്കോളജി വിദ്യാര്‍ത്ഥികള്‍ നല്‍കിയ പരാതിയാണ് സിന്‍ഡിക്കേറ്റ് പരിഗണിക്കുന്നത്.</p>
    </article>
  </body>
</html>