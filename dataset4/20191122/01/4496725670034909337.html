<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/politica/article/17-politica/1700160-monarquia-versus-partits.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-22T01:00:00+00:00"/>
    <meta property="og:title" content="Monarquia ‘versus’ partits"/>
    <meta property="og:description" content="Als catalans la institució que els mereix menys confiança, amb una puntuació de 2,2 sobre 10 és la monarquia espanyola, seguida de l'Església catòlica (2,6) i la banca (2,8). Amb la resta dels..."/>
  </head>
  <body>
    <article>
      <h1>Monarquia ‘versus’ partits</h1>
      <address><time datetime="2019-11-22T01:00:00+00:00">22 Nov 2019, 01:00</time> by <a rel="author">J.A</a></address>
      <p>Als catalans la institució que els mereix menys confiança, amb una puntuació de 2,2 sobre 10 és la monarquia espanyola, seguida de l’Església catòlica (2,6) i la banca (2,8). Amb la resta dels enquestat a l’Estat espanyol només hi ha coincidència amb aquesta tercera, tot i que la situen en la segona opció (3,2), ja que en la primera s’hi situen els partits polítics, que reben un 2,8 de nota i, en la tercera opció de desconfiança hi col·loquen el Congrés dels Diputats. I, en el cas contrari, a la resta de l’Estat espanyol qui els mereix més crèdit és la Policía Nacional i la Guàrdia Civil, amb un 7 de nota, seguit de les universitats (6,7) i l’exèrcit. Només hi ha coincidència a Catalunya amb les universitats, que els catalans situen en la primera posició amb un 6,5 de nota, seguit dels Mossos (5,9) i l’Ajuntament de cadascun dels enquestats (5,7).</p>
      <p>Les diferències recollides pel CEO també són accentuades a l’hora de definir quines creuen que són les comunitats autònomes més afavorides pel govern de l’Estat. Pels catalans són Madrid, Andalusia i Extremadura, mentre que a la resta de l’Estat hi situen Catalunya primer, seguida d’Euskadi i Madrid.</p>
      <related>
        <h4>Notícies relacionades</h4>
        <a href="http://www.elpuntavui.cat/politica/article/17-politica/1700096-la-independencia-s-acceptaria-a-espanya-via-referendum.html"/>
      </related>
    </article>
  </body>
</html>