<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://alkas.lt/2019/11/22/s-buskevicius-politines-konkurencijos-baime-bei-komunistinio-mastymo-recidyvai/"/>
    <meta property="og:site_name" content="alkas.lt"/>
    <meta property="article:published_time" content="2019-11-22T01:14:00+00:00"/>
    <meta property="og:title" content="S. Buškevičius. Politinės konkurencijos baimė bei komunistinio mąstymo recidyvai"/>
    <meta property="og:description" content="Seime, svarstant politinių partijų patekimo į Seimą barjero sumažinimo nuo 5 % iki 4% arba 3% klausimą, nustebino mano kolegų konservatoriaus Jurgio Razmos, darbiečio Mindaugo Puidoko ir kitų pozicija."/>
  </head>
  <body>
    <article>
      <h1>S. Buškevičius. Politinės konkurencijos baimė bei komunistinio mąstymo recidyvai</h1>
      <address><time datetime="2019-11-22T01:14:00+00:00">22 Nov 2019, 01:14</time> by <a rel="author">Stanislovas Buškevičius</a></address>
      <p>Seime, svarstant politinių partijų patekimo į Seimą barjero sumažinimo nuo 5 % iki 4% arba 3% klausimą, nustebino mano kolegų konservatoriaus Jurgio Razmos, darbiečio Mindaugo Puidoko ir kitų pozicija.</p>
      <p>Jie kazuistiškai įrodinėjo, kad mažinti barjero nereikia, atseit, bus sunku po to sudaryti valdančiąją koaliciją, kad toks modelis yra Vokietijoje ir t.t.</p>
      <p>Iš tikrųjų koaliciją bus sunkiau sudaryti, bus daugiau batalijų, kovų, bet bus ir sunkiau susitarti dėl vagysčių, korupcinių schemų….Be to, patekus į Seimą įvairesnioms partijoms, bus daugiau demokratijos, skaidrumo, programų ir vizijų Lietuvai bei jos gyventojams ir didesnis Lietuvos piliečių sluoksnis bus atstovaujamas parlamente.</p>
      <p>Politinės konkurencijos baimė rodo, kad kai kurie Seimo nariai serga komunistinio mąstymo sindromu. Didžiausias barjeras patekti į valdžią buvo Sovietų Sąjungoje, – 100 proc., kurį įveikdavo, turėjo teisę įveikti tik viena vienintelė partija – komunistų. Kiti piliečiai neatsargiai panorę ir kitų, ne tik komunistų, partijų, būdavo sėkmingai pasiunčiami į sovietinius lagerius ir kalėjimus, pratęsti demokratinių daugiapartinių ieškojimų.</p>
      <p>Mano nuomone, barjero apskritai nereikia. Jo nėra Japonijoje, Maltoje dar kai kuriuose šalyse, Danijoje-tik 2%, Izraelyje-3,25, Nyderlanduose-0,67 ir t.t. O, pavyzdžiui, Turkijoje, kuri tikriausiai nėra demokratijos etalonas, praėjimo kartelė net 10 proc.</p>
      <p>Tikiuosi gerbiami Seimo nariai jūs nesate už tai, kad miške būtų kuo mažiau medžių rūšių, nesate už tai, kad žmonės vienodai rengtųsi, kaip kareiviai, nesate už tai, kad Lietuvos krepšinio čempionate dalyvautų tik viena krepšinio komanda, nesate už tai, kad būtų tik stambus verslas, o smulkus bei vidutinis sunaikintas, nesate už tai, kad žmonės klausytųsi tik vienos rūšies muzikos, tokios, kokios klausotės tik jūs…</p>
      <p>Kaip vyksta rinkimai kai kuriose kitose šalyse:</p>
      <p>Valstybė Rinkimų sistema Barjeras (proc.)<br/>Austrija Proporcinė 4<br/>Belgija Proporcinė 5<br/>Bulgarija Proporcinė 4<br/>Čekija Proporcinė 5<br/>Čilė Proporcinė (modifikuota) Nėra<br/>Danija Proporcinė 2<br/>Estija Proporcinė 5<br/>Graikija Proporcinė (modifikuota) 3<br/>Ispanija Proporcinė 3<br/>Islandija Proporcinė 5<br/>Italija Proporcinė 3<br/>Izraelis Proporcinė 3.25<br/>Japonija Mišri Nėra<br/>Kipras Proporcinė 1.8<br/>Kroatija Proporcinė 5<br/>Latvija Proporcinė 5<br/>Lenkija Proporcinė 5<br/>Lietuva Mišri 5<br/>Liuksemburgas Proporcinė Nėra<br/>Malta Proporcinė Nėra<br/>Meksika Mišri 3<br/>Naujoji Zelandija Mišri 5<br/>Nyderlandai Proporcinė 0.67<br/>Norvegija Proporcinė 4<br/>Pietų Korėja Mišri 3<br/>Portugalija Proporcinė Nėra<br/>Rumunija Mišri 5<br/>Slovakija Proporcinė 5<br/>Slovėnija Proporcinė 4<br/>Suomija Proporcinė Nėra<br/>Švedija Proporcinė 4<br/>Šveicarija Proporcinė Nėra<br/>Turkija Proporcinė 10<br/>Vengrija Mišri 5<br/>Vokietija Mišri 5<br/>(2015 m. Seimo kanceliarijos duomenys)</p>
      <related>
        <h4>Susiję straipsniai:</h4>
        <a href="http://alkas.lt/2012/10/25/t-bakucionis-rinkimu-farsas-ant-politines-santvarkos-puvesiu/"/>
        <a href="http://alkas.lt/2019/03/19/seimas-pritaria-siulymui-leisti-registruoti-europos-politines-partijas-ir-lietuvoje/"/>
        <a href="http://alkas.lt/2016/06/03/v-turcinavicius-neteiseti-rinkimai-arba-kaip-tapti-pilietine-tauta/"/>
        <a href="http://alkas.lt/2019/02/28/pilietine-visuomene-kviecia-politines-partijas-pasirasyti-istorini-susitarima/"/>
        <a href="http://alkas.lt/2015/10/28/p-urbsys-ar-tikrai-gerbiami-ponai-vel-norite-isbandyti-lietuvio-kantrybe/"/>
      </related>
    </article>
  </body>
</html>