<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187784/"/>
    <meta property="og:site_name" content="Janam TV"/>
    <meta property="article:published_time" content="2019-11-22T01:22:48+00:00"/>
    <meta property="og:title" content="ഇസ്രയേല്‍ പ്രധാനമന്ത്രിയ്‌ക്കെതിരെ അഴിമതിക്കുറ്റം ചുമത്തി"/>
    <meta property="og:description" content="ജെറുസലേം: ഇസ്രായേല്‍ പ്രധാനമന്ത്രി നെതന്യാഹുവിനെതിരെ അഴിമതിക്കുറ്റം ചുമത്തപ്പെട്ടു. പ്രധാനമന്ത്രിയ്‌ക്കെതിരെ അറ്റോര്‍ണി ജനറല്‍ അവിചായ് മെന്‍ഡല്‍ബ്ലിറ്റ്"/>
  </head>
  <body>
    <article>
      <h1>ഇസ്രയേല്‍ പ്രധാനമന്ത്രിയ്‌ക്കെതിരെ അഴിമതിക്കുറ്റം ചുമത്തി</h1>
      <address><time datetime="2019-11-22T01:22:48+00:00">22 Nov 2019, 01:22</time> by <a rel="author">Janam TV Web Desk</a></address>
      <p>ജെറുസലേം: ഇസ്രായേല്‍ പ്രധാനമന്ത്രി നെതന്യാഹുവിനെതിരെ അഴിമതിക്കുറ്റം ചുമത്തപ്പെട്ടു. പ്രധാനമന്ത്രിയ്‌ക്കെതിരെ അറ്റോര്‍ണി ജനറല്‍ അവിചായ് മെന്‍ഡല്‍ബ്ലിറ്റ് മൂന്ന് കേസുകളില്‍ കൈക്കൂലി, തട്ടിപ്പ്, വിശ്വാസ വഞ്ചന എന്നീ കുറ്റങ്ങള്‍ ചുമത്തുമെന്ന് പ്രഖ്യാപിച്ചു.</p>
      <p>പ്രധാനമന്ത്രിയും ഭാര്യ സാറയും 260,000 ഡോളറിലധികം വില വരുന്ന ആഡംബര വസ്തുക്കള്‍ രാഷ്ട്രീയ ആനുകൂല്യങ്ങള്‍ക്ക് പകരമായി സ്വീകരിച്ചുവെന്നും അനുകൂല വാര്‍ത്തകള്‍ക്ക് പകരമായി രണ്ട് മാധ്യമ കമ്പനികള്‍ക്ക് പ്രത്യുപകാരം ചെയ്തുവെന്നും കാണിച്ചാണ് കേസുകള്‍ ചുമത്തിയിരിക്കുന്നത്.</p>
      <p>നെതന്യാഹുവിന്റെ അഭിഭാഷകരുടെ നാല് ദിവസത്തെ വാദം കേട്ടശേഷമാണ് അറ്റോര്‍ണി ജനറല്‍ തീരുമാനം അറിയിച്ചത്.</p>
    </article>
  </body>
</html>