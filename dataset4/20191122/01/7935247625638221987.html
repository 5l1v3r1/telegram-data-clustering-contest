<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/vatandas-dipten-cikisi-teyit-etti-15618yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-22T01:00:00+00:00"/>
    <meta property="og:title" content="Vatandaş dipten çıkışı teyit etti"/>
    <meta property="og:description" content="TÜİK ve Merkez Bankası işbirliği önemli bir öncü göstergeyi karşımıza çıkarmakta.Tüketicinin ekonominin mevcut durumu ve geleceği hakkında..."/>
  </head>
  <body>
    <article>
      <h1>Vatandaş dipten çıkışı teyit etti</h1>
      <address><time datetime="2019-11-22T01:00:00+00:00">22 Nov 2019, 01:00</time> by <a rel="author">Feridun Eyüpoğlu</a></address>
      <p>TÜİK ve Merkez Bankası işbirliği önemli bir öncü göstergeyi karşımıza çıkarmakta.</p>
      <p>Tüketicinin <b>ekonominin mevcut durumu ve geleceği</b> hakkında ne düşündüğünü gösteren bir güven endeksimiz var.</p>
      <p>Vatandaşın çeşitli sorulara verdiği yanıtlar, endeks değerlerine dönüştürülüyor.</p>
      <p>Endekslerdeki değişim ise <b>sahadaki durumun analizine fırsat</b> vermekte.</p>
      <p>Dün TÜİK’in açıkladığı kasım ayı tüketici güven endeksi ekime göre <b>yüzde 5,2 artışla</b> 59,9 puan seviyesine çıktı.</p>
      <p>
        <b>Peki bu yükseliş ne anlama geliyor?</b>
      </p>
      <p>Ekonomiye dönük beklentilerde önceki aya göre bir iyileşme olduğunu anlıyoruz öncelikle.</p>
      <p>Ulaşılan seviyenin <b>son 7 ayın en yüksek düzeyi </b>olması da dipten çıkışın bir işareti niteliğinde!</p>
      <p>
        <b>Ayrıca kasım itibarıyla yılın en iki ikinci endeks değeri var karşımızda.</b>
      </p>
      <p>Bir de tüketici güvenini oluşturan <b>bütün alt endekslerde çıkış</b> olduğunun altını çizmekte fayda var.</p>
      <p>
        <b>Yani vatandaşa göre kötü günler geride kalıyor!</b>
      </p>
      <p>Peki bu güven artışı kalıcı mı?</p>
      <p>İyileşme hızlı mı olur? Yavaş mı?</p>
      <p>Yanıt için önce alt endekslerin verdiği sinyallere bakalım.  </p>
      <p>Genel ekonomik durum beklentisi endeksi kasımda <b>yüzde 6,9</b>’luk yüksek bir artış oranına imza attı!</p>
      <p>
        <b>Yani ekonominin iyileşmeye devam etmesini bekleyenler bu oranda artış kaydetti.</b>
      </p>
      <p>Gelecek 12 aylık döneme ilişkin hanenin maddi durumuna ilişkin beklentiyi yansıtan endeks ise yüzde 6,1 yükseldi.</p>
      <p>Gelir beklentisinde iyileşme olduğunu görüyoruz.</p>
      <p>
        <b>Ancak, tasarruf etme ihtimalini gösteren endeks sadece yüzde 0,5 arttı!</b>
      </p>
      <p>Demek ki gelir artışı bekleyen vatandaş harcamalarda da artış olacağı öngörüyor.</p>
      <p>Dolayısıyla tasarruf etme ihtimalinde cılız bir yükselişin karşımıza çıkması doğal.</p>
      <p>
        <b>Çünkü vatandaşın ağzı enflasyondan yeterince yandı.</b>
      </p>
      <p>Fiyat artışlarıyla birlikte <b>tasarrufa para ayırmanın da iyice zorlaşması </b>doğal bir sonuç!</p>
      <p>
        <b>Yüksek seyreden işsizliğe rağmen işsiz sayısı beklentisi endeksinin yüzde 3,6 yükselmesi ise pozitif bir gelişme.</b>
      </p>
      <p>Çünkü bu endeksin yükselmesi işsiz sayısı beklentisinde azalışı ifade etmekte.</p>
      <p> </p>
      <p>
        <b>Alınacak çok yol var</b>
      </p>
      <p> </p>
      <p>Özetle tabloya baktığımızda umutların tazelendiği görülüyor.</p>
      <p>
        <b>Ancak tüketici güven endeksinin hala 60 puanın altında kalması alınacak daha çok yol olduğunu göstermekte.</b>
      </p>
      <p>Çünkü güven endeksinin en azından ekonominin nispeten iyi olduğu <b>2018’in ilk yarısında olduğu gibi 70 seviyesinin üzerinde seyretmesi </b>lazım!</p>
      <p>Genel ekonomik konjonktürü dikkate aldığımızda bu seviyelere <b>en erken 2020’nin ikinci çeyreğinde</b> ulaşabileceğimiz görülmekte.</p>
      <p>Bu öngörü normal şartlar altındaki gelişmeleri içeriyor.</p>
      <p>Yani <b>olası sürprizlerin umutları törpülemesi ihtimalini</b> de dikkate almakta fayda var.</p>
      <p> </p>
      <p>
        <b> Yabancılar niye ıskalıyor?</b>
      </p>
      <p> </p>
      <p>Türkiye ekonomisinin falına bakanlar beklentilerini ardı ardına revize ediyor.</p>
      <p>Son olarak <b>Ekonomik İşbirliği ve Kalkınma Örgütü</b> (OECD) Türkiye ekonomisine ilişkin büyüme tahminini <b>iki ayın ardından</b> yeniden yukarı yönlü revize etti.</p>
      <p>OECD, 2019 için yüzde 0,3 olarak açıkladığı küçülme beklentisini <b>yüzde 0,3</b> büyüme olarak değiştirdi.</p>
      <p><b>Yani 0,6 puanlık bir iyileştirme yaptı</b>.</p>
      <p>Ve görülüyor ki kısa süre sonra yukarı yönlü bir revizasyon daha gerçekleşecek.</p>
      <p>
        <b>Çünkü yabancı kuruluşlar büyüme dinamiklerimizi tahmin etmede hep cimri davranmakta!</b>
      </p>
      <p>Ve öyle görünüyor ki; sadece iki ay içinde 2020 tahminini yüzde 1,6’den yüzde 3,0'e çıkaran OECD, öngörüsünü <b>yüzde 3,5 – 4,0 aralığına</b> çekmek zorunda kalacak.  </p>
    </article>
  </body>
</html>