<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/guncel/135880/istanbulda-asker-ugurlamasi-icin-trafigi-durduran-3-kisi-gozaltina-alindi"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-22T01:52:00+00:00"/>
    <meta property="og:title" content="İstanbul'da asker uğurlaması için trafiği durduran 3 kişi gözaltına alındı"/>
    <meta property="og:description" content="İstanbul'un Beyoğlu ilçesinde asker uğurlaması için trafiği durduran ve tehlikeye atan 3 kişi gözaltına alındı."/>
  </head>
  <body>
    <article>
      <h1>İstanbul'da asker uğurlaması için trafiği durduran 3 kişi gözaltına alındı</h1>
      <h2>İstanbul'un Beyoğlu ilçesinde asker uğurlaması için trafiği durduran ve tehlikeye atan 3 kişi gözaltına alındı.</h2>
      <address>
        <time datetime="2019-11-22T01:52:00+00:00">22 Nov 2019, 01:52</time>
      </address>
      <p>İstanbul'un Beyoğlu ilçesinde bir asker uğurlama konvoyu sırasında, yolu kapattıkları, lastik yaktıkları, trafiği tehlikeye sokarak havaya ateş açtıkları belirlenen 3 şüpheli, polis tarafından gözaltına alındı.</p>
      <p>Beyoğlu'nda asker uğurlama konvoyu sırasında trafiği tehlikeye attıkları gerekçesiyle 3 şüpheli, Beyoğlu İlçe Emniyet Müdürlüğü ekiplerince gözaltına alındı.</p>
      <p>Konuyla ilgili İstanbul Emniyet Müdürlüğü'nden yapılan açıklamada, şüphelilerin adreslerinde yapılan aramalarda 2 adet kurusıkı tabanca ele geçirildi. 3 şüpheli hakkında ise Karayolları Trafik Kanunu'na muhalefetten 1002 TL idari para cezası kesildi. </p>
      <p>Yapılan incelemede şüphelilerden Sediban Y'nin  “Kasten yaralama konusundan 1 adet suç kaydı bulunduğu, Ramazan Y.'nin “Konut Dokunulmazlığının İhlal konusundan 1, “Uyuşturucu Madde Kullanmak konusundan 2,“Motosiklet Hırsızlığı konusundan 1 ve “Görevli Memura Mukavemet konusundan 1 olmak üzere toplam 5 suç kaydı bulunduğu belirlendi.  (DHA)</p>
    </article>
  </body>
</html>