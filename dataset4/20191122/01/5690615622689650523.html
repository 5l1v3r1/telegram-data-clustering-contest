<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837148-v-irani-pochali-vidnovlyuvati-dostup-v-internet"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T01:15:00+00:00"/>
    <meta property="og:title" content="В Ірані почали відновлювати доступ в інтернет"/>
    <meta property="og:description" content="КИЇВ. 22 листопада. УНН. В Ірані частково відновили доступ в інтернет після початку масових протестів, що спалахнули через підвищення цін на бензин. Про це …"/>
  </head>
  <body>
    <article>
      <h1>В Ірані почали відновлювати доступ в інтернет</h1>
      <address><time datetime="2019-11-22T01:15:00+00:00">22 Nov 2019, 01:15</time> by <a rel="author">Денис Масліков</a></address>
      <p><b>КИЇВ. 22 листопада. УНН.</b> В Ірані частково відновили доступ в інтернет після початку масових протестів, що спалахнули через підвищення цін на бензин. Про це повідомляє <b>УНН</b> з посиланням на Reuters.</p>
      <p>Вища рада національної безпеки Ірану розблокувала доступ в інтернет в деяких районах - в Хормозгані, Керманшасі, Араку, Мешхеді, Куме, Тебрізі, Хамадані, Бушері, а також частково в Тегерані.</p>
      <p>"Доступ в інтернет поступово відновлюється в країні", - йдеться у повідомленні.</p>
      <p>За даними неурядової організації NetBlocks, що стежить за доступом в інтернет по всьому світу, відновлення інтернет-з'єднання в Ірані охопило лише 10% території країни.</p>
      <p>Нагадаємо, понад <a href="https://www.unn.com.ua/uk/news/1836257-protesti-u-irani-kilkist-zagiblikh-zrosla-do-25-osib">20 людей загинули в Ірані</a> в ході зіткнень поліції з учасниками протестних акцій, які пройшли в декількох іранських містах.</p>
    </article>
  </body>
</html>