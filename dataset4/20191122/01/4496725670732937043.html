<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elpuntavui.cat/economia/article/18-economia/1699908-la-caixa-impulsa-la-digitalitzacio-dels-serveis-amb-salesforce.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-22T01:00:00+00:00"/>
    <meta property="og:title" content="La Caixa impulsa la digitalització dels serveis amb Salesforce"/>
    <meta property="og:description" content="El Dreamforce, l' esdeveniment de &quot;software&quot; més gran del món que se celebra a San Francisco ha estat l'escenari de l'entesa entre La Caixa i Salesforce, líder mundial en gestió de les relacions..."/>
  </head>
  <body>
    <article>
      <h1>La Caixa impulsa la digitalització dels serveis amb Salesforce</h1>
      <address><time datetime="2019-11-22T01:00:00+00:00">22 Nov 2019, 01:00</time> by <a rel="author">redacció</a></address>
      <p>El Dreamforce, l’ esdeveniment de <i>software</i> més gran del món, que se celebra a San Francisco, ha estat l’escenari de l’entesa entre La Caixa i Salesforce, líder mundial en gestió de les relacions amb clients, per desenvolupar conjuntament innovacions tecnològiques per a serveis financers. L’acord l’han signat el director executiu de Salesforce, Keith Block, i els executius de CaixaBank Jordi Nicolau i Pere Nebot. Així, les dues empreses uneixen esforços en projectes d’innovació que apliquin les últimes tecnologies de l’àmbit de la relació amb el client per desenvolupar sistemes d’informació més eficients i moderns, conèixer millor els clients i oferir serveis més personalitzats.</p>
      <p>L’acord també estableix la incorporació de CaixaBank al “Salesforce Financial Services Cloud Design Partner Program”, un programa internacional de recerca i desenvolupament, dirigit pel gegant de la programació, que pretén experimentar amb noves formes d’aproximació als clients i que té la participació d’un grup de bancs internacionals.</p>
    </article>
  </body>
</html>