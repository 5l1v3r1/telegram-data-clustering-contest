<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/prezident-serbiji-zayaviv-shcho-video-z-ymovirnim-spivrobitnikom-gru-je-spravzhnim-641579.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T01:27:07+00:00"/>
    <meta property="og:title" content="Президент Сербії заявив, що відео з ймовірним співробітником ГРУ є справжнім"/>
    <meta property="og:description" content="Вучич заявив, що відеозапис був зроблений наприкінці грудня 2018 року"/>
  </head>
  <body>
    <article>
      <h1>Президент Сербії заявив, що відео з ймовірним співробітником ГРУ є справжнім</h1>
      <address>
        <time datetime="2019-11-22T01:27:07+00:00">22 Nov 2019, 01:27</time>
      </address>
      <h4>Вучич заявив, що відеозапис був зроблений наприкінці грудня 2018 року</h4>
      <p>Президент Сербії Александр Вучич заявив про автентичність відеозапису, на якому ймовірний співробітник ГРУ Георгій Клебан вербує високопоставленого сербського чиновника.</p>
      <p>Виступаючи після засідання Ради національної безпеки 20 листопада, Вучич заявив, що відеозапис був зроблений наприкінці грудня 2018 року.</p>
      <p>Сербський президент сказав, що Агентству військової безпеки було відомо про зустріч. Влада також має дані про інших співробітників російських спецслужб, що перебувають в Сербії, додав Вучич.</p>
      <p>Він додав, що Сербія на тлі цієї ситуації не змінить своєї політики щодо Росії.</p>
      <p>Раніше влада Сербії розпочала розслідування можливого вербування сербського високопосадовця співробітником російських спецслужб.</p>
      <p>Сербські ЗМІ 20 листопада поширили відеозапис, на якому ймовірний російський розвідник передає гроші сербському агенту.</p>
      <p>Речниця МЗС Росії Марія Захарова назвала публікацію провокацією перед зустріччю президентів Росії і Сербії, що очікується 4 грудня в Сочі.</p>
      <p>Між Москвою і Белградом склалися міцні політичні та економічні зв’язки. Кремль підтримує Сербію у відмові визнати незалежність Косова, а на озброєнні сербської армії стоять російська техніка.</p>
      <related>
        <a href="https://glavcom.ua/news/u-belgradi-gospitalizuvali-prezidenta-serbiji-oleksandra-vuchicha-640379.html"/>
        <a href="https://glavcom.ua/news/arahamiya-rozpoviv-pro-problemnih-deputativ-u-sluzi-narodu-641570.html"/>
        <a href="https://glavcom.ua/country/society/ukrajinskiy-diplomat-zelenskiy-vtrativ-doviru-svitovih-lideriv-641253.html"/>
      </related>
    </article>
  </body>
</html>