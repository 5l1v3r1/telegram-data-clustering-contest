<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/22/7232693/"/>
    <meta property="og:site_name" content="Українська правда"/>
    <meta property="article:published_time" content="2019-11-22T01:32:16+00:00"/>
    <meta property="og:title" content="На слуханнях справи Трампа згадали про втручання Росії у вибори США"/>
    <meta property="og:description" content="На п’ятий день публічних слухань у справі про імпічмент Трампа свої показання надала колишній офіційний помічник у Раді національної безпеки Фіона Хілл."/>
  </head>
  <body>
    <article>
      <h1>На слуханнях справи Трампа згадали про втручання Росії у вибори США</h1>
      <address>
        <time datetime="2019-11-22T01:32:16+00:00">22 Nov 2019, 01:32</time>
      </address>
      <p>На п'ятий день публічних слухань у справі про імпічмент Трампа свої показання надала колишній офіційний помічник у Раді національної безпеки Фіона Хілл.</p>
      <p><b>Джерело:</b> <a href="https://www.bbc.com/news/world-us-canada-50506917?ocid=socialflow_twitter">bbc</a></p>
      <p><b>Деталі:</b> У своїй вступній заяві Хілл - колишня фахівець з російського напрямку в Білому домі - звинуватила республіканців в тому, що вони сумніваються в втручанні Росії у вибори США 2016 року.</p>
      <p><b>Пряма мова:</b> "Виходячи з питань і заяв, які я чула, деякі з вас в цьому комітеті, схоже, вважають, що Росія і її служби безпеки не проводили кампанію проти нашої країни - і що, можливо, з якоїсь причини це зробила Україна".</p>
      <p>Вона закликала законодавців не просувати "політично зумовлену брехня", яка ставить під сумнів втручання Росії у вибори в США.<br/><br/><b><i>Знати більше:</i></b></p>
      <p>
        <a href="https://www.pravda.com.ua/articles/2019/09/25/7227329/">
          <b>
            <i>Чи шантажував Трамп Зеленського. Повний текст розмови</i>
          </b>
        </a>
      </p>
      <p>
        <a href="https://www.eurointegration.com.ua/articles/2019/09/25/7101172/">
          <b>
            <i>"Імпічмент на тлі Зеленського: які звинувачення висунули Дональду Трампу"</i>
          </b>
        </a>
      </p>
      <p>
        <b>Нагадаємо: </b>
      </p>
      <ul>
        <li>У розслідуванні звинувачень у справі імпічменту президента Дональда Трампа вже давали свідчення ексспецпредставник США з питань України <a href="https://www.pravda.com.ua/news/2019/10/4/7228088/">Курт Волкер</a>, колишня послиня США в Україні <a href="https://www.pravda.com.ua/news/2019/10/11/7228853/">Марі Йованович</a>, заступник помічника держсекретаря США у справах Європи і Євразії <a href="https://www.pravda.com.ua/news/2019/10/15/7229142/">Джордж Кент</a>, посол США в Європейському Союзі <a href="https://www.pravda.com.ua/news/2019/10/18/7229376/">Гордон Сондленд</a>, тимчасово повірений США в Україні <a href="https://www.pravda.com.ua/news/2019/10/23/7229803/">Вільям Тейлор.</a></li>
      </ul>
      <p> <b>Передісторія:</b></p>
      <ul>
        <li>На початку вересня видання "The Washington Post" повідомило, що президент США Дональд <a href="https://www.pravda.com.ua/news/2019/09/7/7225581/">Трамп схиляв</a> президента України Володимира Зеленського відкрити справу щодо сина свого конкурента на виборах-2020 Джо Байдена.</li>
        <li>Увагу до цього посилило рішення адміністрації Трампа видати <a href="https://www.eurointegration.com.ua/news/2019/09/12/7100679/">військову допомогу</a> Україні після <a href="https://www.eurointegration.com.ua/news/2019/08/29/7100180/">затримки</a>, яка засмутила членів Конгресу з обох партій.</li>
        <li>25 вересня Білий дім оприлюднив текст <a href="https://www.pravda.com.ua/news/2019/09/25/7227320/">телефонної розмови </a>між президентом США Дональдом Трампом і президентом України Володимиром Зеленським, через яку в США розпочали процедуру <a href="https://www.pravda.com.ua/news/2019/09/24/7227246/">імпічменту</a>.</li>
        <li>З тексту розмови випливає, що Трамп схиляв президента України Володимира Зеленського розпочати розслідування проти політичного опонента колишнього віцепрезидента Джо Байдена.</li>
        <li>Зеленський публічно заперечує, що президент США чинив на нього тиск.  "На мене ніхто не тиснув", - заявив він журналістам під час зустрічі з Трампом в Нью-Йорку.</li>
      </ul>
      <related>
        <a href="https://www.pravda.com.ua/news/2019/11/21/7232608/"/>
        <a href="https://www.pravda.com.ua/news/2019/11/21/7232592/"/>
        <a href="https://www.pravda.com.ua/news/2019/11/20/7232572/"/>
      </related>
    </article>
  </body>
</html>