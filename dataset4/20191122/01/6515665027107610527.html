<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/zabava/pop-kultura/3362147/premijera-filma-covek-koji-je-kupio-mesec-lazar-ristovski-zvezda-italijanske-komedije"/>
    <meta property="og:site_name" content="kurir.rs"/>
    <meta property="article:published_time" content="2019-11-22T01:12:00+00:00"/>
    <meta property="og:title" content="PREMIJERA FILMA ČOVEK KOJI JE KUPIO MESEC: Lazar Ristovski zvezda italijanske komedije"/>
    <meta property="og:description" content="Lazar je već radio u Italiji. On je sjajan glumac, mislim da je majstor svih žanrova, ne samo komedije, u kojoj je briljantan, rekao je reditelj"/>
  </head>
  <body>
    <article>
      <h1>PREMIJERA FILMA ČOVEK KOJI JE KUPIO MESEC: Lazar Ristovski zvezda italijanske komedije</h1>
      <address>
        <time datetime="2019-11-22T01:12:00+00:00">22 Nov 2019, 01:12</time>
      </address>
      <p>
        <b>Lazar je već radio u Italiji. On je sjajan glumac, mislim da je majstor svih žanrova, ne samo komedije, u kojoj je briljantan, rekao je reditelj</b>
      </p>
      <p>Povodom srpske premijere italijanske komedije „Čovek koji je kupio Mesec“, Beograd su juče posetili reditelj filma Paolo Cuka i glavni glumac Jakopo Kilin.</p>
      <p>Cuka je za svoju komediju okupio i zanimljivu glumačku ekipu - glavne junake igraju čuvena španska glumica Anhela Molina („Mračni predmet želja“ Luisa Bunjuela, „Živo meso“, „Prekinuti zagrljaji“ Pedra Almodovara) i srpski glumac Lazar Ristovski.</p>
      <p>„Čovek koji je kupio Mesec“ je najgledanija domaća komedija u italijanskim bioskopima u poslednjih pet godina. Radnja je smeštena u njegovu rodnu Sardiniju i prati jednog lokalnog ribara (Lazar Ristovski), koji je obećao ženi koju voli da će joj pokloniti Mesec.</p>
      <p>A zna se da Sardinjani uvek održe svoje obećanje. Glas Ristovskog nećemo čuti u filmu, jer su ga sinhronizovali.</p>
      <p>- Lazar je već radio u Italiji. On je sjajan glumac, mislim da je majstor svih žanrova, ne samo komedije, u kojoj je briljantan - rekao je reditelj.</p>
      <p>Kurir.rs </p>
      <p>Foto: Printscreen</p>
      <related>
        <h4>NE PROPUSTITE</h4>
        <a href="https://www.kurir.rs/zabava/pop-kultura/3320519/lazar-ristovski-o-trci-za-oskara-da-nismo-verovali-pobedili-bi-nas-mrzitelji-kralj-petar-prvi-mozda-nece-dobiti-oskara-ali-ce-ga-videti-veliki-deo-sveta"/>
        <a href="https://www.kurir.rs/zabava/pop-kultura/3307899/lazar-ristovski-o-trci-za-zlatnu-statuetu-vreme-je-da-srbija-dobije-prvog-oskara"/>
        <a href="https://www.kurir.rs/zabava/pop-kultura/3254295/lazar-ristovski-o-seriji-kralj-petar-i-da-sam-se-osvrtao-na-pse-koji-laju-ne-bih-bio-ovde-nasa-prica-je-pobedila-sve-mrzitelje-koji-su-kupljeni-za-veliku-lovu-i-sada-gromoglasno-cute"/>
        <a href="https://www.kurir.rs/zabava/pop-kultura/3230744/lazar-ristovski-se-povukao-iz-glume-pogledajte-gde-mu-je-tajna-oaza-za-odmor"/>
      </related>
    </article>
  </body>
</html>