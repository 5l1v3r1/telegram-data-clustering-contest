<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/lifestyle/gynaika/item/489707-3-tropoi-na-antimetopiseis-to-enoxlitiko-spyraki-sto-prosopo-sou"/>
    <meta property="og:site_name" content="thestival.gr"/>
    <meta property="article:published_time" content="2019-11-22T01:18:00+00:00"/>
    <meta property="og:title" content="3 τρόποι να αντιμετωπίσεις το ενοχλητικό σπυράκι στο πρόσωπό σου"/>
    <meta property="og:description" content="Το πρώτο πράγμα που σου έρχεται στο μυαλό όταν κοιτάζεσαι στον καθρέφτη και βλέπεις ένα σπυράκι στο πρόσωπό σου είναι να το σπάσεις επειγόντως. Θέλεις να το κάνεις πάση θυσία, αλλά ξέρεις πολύ καλά ότι αυτό είναι το χειρότερο που μπορείς να κάνεις στο πρόσωπό σου."/>
  </head>
  <body>
    <article>
      <h1>3 τρόποι να αντιμετωπίσεις το ενοχλητικό σπυράκι στο πρόσωπό σου</h1>
      <address><time datetime="2019-11-22T01:18:00+00:00">22 Nov 2019, 01:18</time> by <a rel="author">Thestival team</a></address>
      <p>Το πρώτο πράγμα που σου έρχεται στο μυαλό όταν κοιτάζεσαι στον καθρέφτη και βλέπεις ένα σπυράκι στο πρόσωπό σου είναι να το σπάσεις επειγόντως. Θέλεις να το κάνεις πάση θυσία, αλλά ξέρεις πολύ καλά ότι αυτό είναι το χειρότερο που μπορείς να κάνεις στο πρόσωπό σου.</p>
      <p>Κι αυτό, γιατί μπορεί να σου αφήσει μόνιμο σημάδι στο πρόσωπο ή ακόμα χειρότερα να δημιουργήσει νέα σπυράκια στη γύρω περιοχή. Και αυτός είναι ο χειρότερός σου εφιάλτης. Δεν το θέλεις με ΤΙ-ΠΟ-ΤΑ! Το μόνο που έχεις να κάνεις είναι να κρατήσεις τα χέρια σου μακριά από την περιοχή του προσώπου όσο κι αν ζορίζεσαι και να προσπαθήσεις με άλλους τρόπους να καταπραΰνεις το ενοχλητικό σπυράκι που μόλις εμφανίστηκε.</p>
      <p>Διάβασε τι πρέπει να κάνεις σύμφωνα με το teen.queen.gr:</p>
      <p>Εφάρμοσε στην περιοχή μία κρέμα με aloe vera. Η aloe vera έχει θεραπευτικές ιδιότητες και μπορεί να μειώσει την κοκκινίλα και τον ερεθισμό που προκύπτει από ένα σπυράκι. Βάλε στην περιοχή μικρή ποσότητα κρέμας ή gel aloe vera και άσε το να δράσει όλη τη νύχτα. Το πρωί ξέπλυνε με νερό την περιοχή. Επανάλαβε τη διαδικασία για μερικές μέρες και θα δεις ότι το ενοχλητικό σπυράκι θα εξαφανιστεί.</p>
      <p>Πλύνε το πρόσωπό σου. Ένα σπυράκι εμφανίζεται λόγω της υπερβολικής λιπαρότητας του δέρματος στην περιοχή του προσώπου. Οπότε, κράτα καθαρό το πρόσωπο πλένοντάς το με ένα ειδικό σαπούνι. Καλό είναι να πλένεις την περιοχή πρωί και βράδυ.</p>
      <p>Τοποθέτησε στο σημείο ένα φακελάκι με πράσινο τσάι. Το πράσινο τσάι διαθέτει αντιοξειδωτικά και αντιφλεγμονώδη συστατικά που σημαίνει ότι θα «δουλέψει» πάνω στο σπυράκι καταστρέφοντας τα βακτήρια και θεραπεύοντας το ταλαιπωρημένο δέρμα.</p>
    </article>
  </body>
</html>