<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_sprava-seremeta-pidozryuvanogo-atovcya-zalishili-pid-vartoyu/939363"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T01:21:00+00:00"/>
    <meta property="og:title" content="Справа Шеремета. Підозрюваного АТОвця залишили під вартою"/>
    <meta property="og:description" content="Печерський райсуд Києва продовжив арешт ветерану АТО Владиславу Грищенку. Його підозрюють у замаху на вбивство в Івано-Франківській області та причетності до вбивства журналіста Павла Шеремета. Прокурор просив продовжити арешт на два місяці. Однак суддя залишила Грищенка під вартою до 16 ..."/>
  </head>
  <body>
    <article>
      <h1>Справа Шеремета. Підозрюваного АТОвця залишили під вартою</h1>
      <address><time datetime="2019-11-22T01:21:00+00:00">22 Nov 2019, 01:21</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939363_w_300.jpg?v=0"/>
        <figcaption>Ветерана АТО Владислава Грищенка підозрюють у замовних вбивствах. Фото: УП</figcaption>
      </figure>
      <p>Печерський райсуд Києва продовжив арешт ветерану АТО <b>Владиславу Грищенку. </b>Його підозрюють у замаху на вбивство в Івано-Франківській області та причетності до вбивства журналіста Павла Шеремета.</p>
      <p>Прокурор просив продовжити арешт на два місяці. Однак суддя залишила Грищенка під вартою до 16 грудня, пише Українська правда.</p>
      <p>Захист просив відправити підзахисного під домашній арешт. Адвокат та сам Грищенко наголосили, що чоловіка затримували на особистій автівці з іменними номерами, тобто він не ховався від слідства. І не збирається переховуватися надалі.</p>
      <p>У матеріалах слідства вказано про плани повідомити про підозру ще одному фігуранту справи Івану Вакуленку. Однак Вакуленко помер у жовтні.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/scandals-newspaper/_veteraniv-vijni-pidozryuyut-u-zamovnih-ubivstvah/937666"/>
      </related>
      <p>Сам Грищенко, якого у вересні взяли під варту в Івано-Франківську, у суді повідомив, що вночі з 21 на 22 листопада його перевезли в Київ.</p>
      <p>Підтримати Грищенка у суді прийшли його рідні та друзі, зокрема, бійці АТО.</p>
      <blockquote>Владислава Грищенка затримали 24 вересня, його дружину Інну – 5 листопада. Обох суд взяв під варту на час розслідування. Їх підозрюють у замаху на вбивство мешканця Івано-Франківської області.<br/>Слідство також пов'язує Грищенків зі справою про вбивство журналіста Павла Шеремета.</blockquote>
    </article>
  </body>
</html>