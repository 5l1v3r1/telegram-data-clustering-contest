<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elpuntavui.cat/territori/article/11-mediambient/1699878-tmb-avanca-en-l-electrificacio-de-linies-de-bus-en-l-horitzo-del-2021.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-22T01:00:00+00:00"/>
    <meta property="og:title" content="TMB avança en l’electrificació de línies de bus en l’horitzó del 2021"/>
    <meta property="og:description" content="L'any 2021 Barcelona tindrà la seva primera línia d'autobús totalment elèctrica. Es tracta de l'H16, que fa el recorregut entre el passeig de la Zona Franca i el Campus del Besòs de l'UPC,..."/>
  </head>
  <body>
    <article>
      <h1>TMB avança en l’electrificació de línies de bus en l’horitzó del 2021</h1>
      <address><time datetime="2019-11-22T01:00:00+00:00">22 Nov 2019, 01:00</time> by <a rel="author">M.Membrives</a></address>
      <p>L’any 2021, Barcelona tindrà la seva primera línia d’autobús totalment elèctrica. Es tracta de l’H16, que fa el recorregut entre el passeig de la Zona Franca i el campus del Besòs de la UPC, a la zona del Fòrum. És una línia d’altes prestacions i gran demanda, amb un recorregut de 28 quilòmetres, 71 parades i uns 21.500 usuaris diaris, que ara ja té en servei 7 autobusos elèctrics articulats, que equivalen a prop d’un terç del total de la flota. Està previst que l’any vinent circuli amb un 80% de vehicles elèctrics i que l’any 2021 el total de la flota, 22 autobusos, ja ho siguin. La inversió necessària serà de 12 milions d’euros. Endesa instal·larà dos nous equips de recàrrega ultraràpids mitjançant pantògraf a l’inici i al final del recorregut, que complementaran les dues estacions de recàrrega elèctrica que es van instal·lar en aquests dos punts ara fa tres anys.</p>
      <p>TMB té previst continuar la substitució d’autobusos dièsel, de manera que el 2030 totes les unitats en servei siguin elèctriques, híbrides o de gas natural. A més, fins al 2021 avançarà en l’electrificació d’altres línies importants, com ara la V-13 i l’H-12.</p>
    </article>
  </body>
</html>