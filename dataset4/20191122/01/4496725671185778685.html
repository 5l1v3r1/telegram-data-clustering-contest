<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/opinio/article/23-lectorescriu/1699734-cuidem-el-petit-comerc.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-22T01:00:00+00:00"/>
    <meta property="og:title" content="Cuidem el petit comerç!"/>
    <meta property="og:description" content="Faig una crida urgent a tenir presents les botigues dels pobles i ciutats del nostre país. Cada vegada que surto a passejar sigui per un poble petit o una ciutat mitjana acabo arribant a la mateixa conclusió,..."/>
  </head>
  <body>
    <article>
      <h1>Cuidem el petit comerç!</h1>
      <address><time datetime="2019-11-22T01:00:00+00:00">22 Nov 2019, 01:00</time> by <a rel="author">ISABEL SAURET</a></address>
      <p>Faig una crida urgent a tenir presents les botigues dels pobles i ciutats del nostre país. Cada vegada que surto a passejar sigui per un poble petit o una ciutat mitjana acabo arribant a la mateixa conclusió. Per què hi ha tants i tants locals tancats, en traspàs o buits? És evident que les compres per internet en són en part responsables, però segurament hi ha altres factors. Hauríem de reflexionar una mica sobre com fem les nostres compres, sobretot ara que s’acosten les festes de Nadal. Cuidar el petit comerç significa rebre a canvi una atenció propera i un tracte personalitzat del botiguer que difícilment trobarem en les compres en línia.</p>
      <p>Matadepera (Vallès Occidental)</p>
    </article>
  </body>
</html>