<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/advokat-simey-geroyiv-nebesnoyi-sotni-ogolosila-goloduvannya-330490_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T01:29:00+00:00"/>
    <meta property="og:title" content="Адвокат сімей героїв Небесної Сотні оголосила голодування"/>
    <meta property="og:description" content="Євгенія Закревська протестує проти нерозгляду Радою поправки, яка розблоковує розслідування справ Євромайдану."/>
  </head>
  <body>
    <article>
      <h1>Адвокат сімей героїв Небесної Сотні оголосила голодування</h1>
      <h2>Євгенія Закревська протестує проти нерозгляду Радою поправки, яка розблоковує розслідування справ Євромайдану.</h2>
      <address>
        <time datetime="2019-11-22T01:29:00+00:00">22 Nov 2019, 01:29</time>
      </address>
      <p>Адвокат <b><a href="https://dt.ua/UKRAINE/slidchiy-po-sfabrikovaniy-pornodelu-pravozahisnika-groysmana-otrimav-novu-posadu-v-policiyi-zakrevska-328075_.html">Євгенія Закревська</a></b>, що представляє в судах інтереси сімей героїв Небесної Сотні, оголосила голодування через загрозу зупинки розслідування злочинів проти учасників Революції Гідності. Закревська висловила протест проти того, що Верховна Рада досі не розглянула поправку, що передбачає переведення співробітників Управління спеціальних розслідувань Генпрокуратури до Державного бюро розслідувань.</p>
      <p>"Зараз, з сьогоднішнього дня, з того дня, коли зупинилося це розслідування, я не їстиму до того моменту, поки не приймуть цю поправку, не створять це управління і не переведуть туди цих слідчих. І я це вам обіцяю", - заявила адвокат в ефірі телеканалу "1+1" увечері в четвер, 21 листопада.</p>
      <p>Закревська висловила побоювання, що справи Майдану "вже нікому не цікаві", а у депутатів є "важливіші справи", ніж прийняття необхідних законопроектів.</p>
      <p>Член парламентської фракції "Слуги народу" Ірина Верещук повідомила, що розгляд згаданої Закревською поправки заплановано на 5 грудня.</p>
      <figure>
        <iframe src="https://www.youtube.com/embed/B6urmxzhHRw" width="640" height="360" data-service="Youtube" scrolling="no"/>
      </figure>
      <p>Раніше <b><a href="https://dt.ua/POLITICS/slidstvo-po-spravah-maydanu-bude-zupineno-na-neviznacheniy-chas-329937_.html">адвокати сімей героїв Небесної Сотні закликали Верховну Раду прийняти поправку</a></b>, яка дозволила б перевести слідчих з Управління спецсрасследований ГПУ до ДБР за спрощеною процедурою, щоб не допустити зупинки розслідування справ Майдану. Це необхідно зробити, так як Генпрокуратуру позбавили функції досудового слідства.</p>
      <p>3 жовтня начальнику Управління спецрозслідувань ГПУ <b><a href="https://dt.ua/POLITICS/gorbatyuk-poobicyav-suditisya-z-gpu-cherez-zvilnennya-327142_.html">Сергієві Горбатюку повідомили, що він звільнений</a></b>. Горбатюк вважає наказ генепрокурора Руслана Рябошапки незаконним і пообіцяв оскаржити його в суді.</p>
      <p>Тим часом, в ДБР повідомили про створення слідчого відділу для <b><a href="https://dt.ua/UKRAINE/u-derzhbyuro-rozsliduvan-stvorili-pidrozdil-dlya-rozsliduvannya-sprav-maydanu-330052_.html">розслідування злочинів, скоєних під час Революції Гідності</a></b>. ГПУ передала ДБР справи Майдану. Адвокат Євгенія Закревська заявила, що це "передача справ у порожнечу", так як слідчим ДБР, які не працювали в Управлінні спецрозслідувань, знадобитися дуже багато часу, щоб вникнути у суть матеріалів.</p>
      <p>Як повідомляв Горбатюк, в справах про злочини проти учасників <b><a href="https://dt.ua/UKRAINE/gorbatyuk-vkazav-na-nemozhlivist-peredachi-do-sudu-spravi-pro-organizaciyu-vbivstv-maydanivciv-302820_.html">Євромайдану</a></b> українські суди винесли 48 вироків. При цьому лише дев'ять із них стосуються реального позбавлення волі.</p>
      <p>Уданий час в справах про злочини проти Євромайдану оголошено підозру більш ніж 440 людям, обвинувальні акти щодо 288 скеровано до судів.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>