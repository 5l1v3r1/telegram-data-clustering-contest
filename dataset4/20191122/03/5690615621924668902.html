<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837157-lomachenko-viraziv-gotovnist-do-boyu-z-amerikanskim-chempionom-svitu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T03:29:00+00:00"/>
    <meta property="og:title" content="Ломаченко виразив готовність до бою з американським чемпіоном світу"/>
    <meta property="og:description" content="КИЇВ. 22 листопада. УНН. Володар титулу &quot;франчайзингового&quot; чемпіона у легкій вазі WBC, а також поясів WBO, WBA українець Василь Ломаченко готовий провести …"/>
  </head>
  <body>
    <article>
      <h1>Ломаченко виразив готовність до бою з американським чемпіоном світу</h1>
      <address><time datetime="2019-11-22T03:29:00+00:00">22 Nov 2019, 03:29</time> by <a rel="author">Сергій Куркович</a></address>
      <p><b>КИЇВ. 22 листопада. УНН.</b> Володар титулу "франчайзингового" чемпіона у легкій вазі WBC, а також поясів WBO, WBA українець Василь Ломаченко готовий провести бій із чемпіоном світу WBC Девіна Хейні, повідомляє <b>УНН</b> з посиланням на YouTube-каналу LOMA Official TV.</p>
      <p>Ломаченко вважає, що боксер Хейні з США отримав пояс чемпіона світу тільки тому, що він його звільнив.</p>
      <p>"Хто такий Хейні, кого він переміг і як він завоював титул? Ми боксували за титул з чемпіонами або з офіційним претендентом, а він отримав пояс тільки тому, що я його звільнив", - розпочав Ломаченко.</p>
      <p>Проте українець готовий провести бій з Хейні, але все залежатиме від промоутерів.</p>
      <p>"Я вже говорив, що готовий битися з ким хочеш, коли хочеш, і де завгодно. Тут питання вже в бізнесі. Це професійний спорт, в якому промоутери заробляють гроші. Питання до них, а я готовий битися", - підкреслив Ломаченко.</p>
      <p>Як повідомляв <b>УНН</b>, Ломаченко <a href="https://www.unn.com.ua/uk/news/1833171-lomachenko-predstavit-ukrayinu-na-olimpiadi-2020-v-tokio">представлятиме Україну на Олімпіаді в Токіо.</a></p>
    </article>
  </body>
</html>