<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/kerala/2019/11/22/kerala-university-mark-cheating-report"/>
    <meta property="og:site_name" content="Media One"/>
    <meta property="article:published_time" content="2019-11-22T03:38:52+00:00"/>
    <meta property="og:title" content="മാര്‍ക്ക് തട്ടിപ്പ്; വിസിക്കും പ്രോ വിസിക്കും ക്ലീന്‍ ചിറ്റ് നല്‍കി വിദഗ്ധ സമിതിയുടെ റിപ്പോര്‍ട്ട്"/>
    <meta property="og:description" content="ജീവനക്കാർ ജാഗ്രത കാണിച്ചില്ലെന്നും റിപ്പോര്‍ട്ടിലുണ്ട്.റിപ്പോര്‍ട്ട് ഇന്ന് ചേരുന്ന സിൻഡിക്കേറ്റ് ചർച്ച ചെയ്യും"/>
  </head>
  <body>
    <article>
      <h1>മാര്‍ക്ക് തട്ടിപ്പ്; വിസിക്കും പ്രോ വിസിക്കും ക്ലീന്‍ ചിറ്റ് നല്‍കി വിദഗ്ധ സമിതിയുടെ റിപ്പോര്‍ട്ട്</h1>
      <h2>ജീവനക്കാർ ജാഗ്രത കാണിച്ചില്ലെന്നും റിപ്പോര്‍ട്ടിലുണ്ട്.റിപ്പോര്‍ട്ട് ഇന്ന് ചേരുന്ന സിൻഡിക്കേറ്റ് ചർച്ച ചെയ്യും</h2>
      <address><time datetime="2019-11-22T03:38:52+00:00">22 Nov 2019, 03:38</time> by <a rel="author" href="https://www.mediaonetv.in/author/542167" target="_blank">Web Desk</a></address>
      <p>കേരള സര്‍വ്വകലാശാല മാര്‍ക്ക് തട്ടിപ്പില്‍ വിസിക്കും പ്രോ വിസിക്കും ക്ലീന്‍ ചിറ്റ് നല്‍കി വിദഗ്ധ സമിതിയുടെ റിപ്പോര്‍ട്ട്. ബോധപൂർവമായ വീഴ്ചയല്ല ഉണ്ടായത്. ജീവനക്കാർ ജാഗ്രത കാണിച്ചില്ലെന്നും റിപ്പോര്‍ട്ടിലുണ്ട്. റിപ്പോര്‍ട്ട്</p>
      <figure>
        <iframe src="https://www.youtube.com/embed/lSF2IT9ExYw" width="640" height="360" data-service="Youtube" scrolling="no"/>
      </figure>
      <p>മാർക്ക് തട്ടിപ്പിന്റെ വഴി, വ്യാപ്തി, കാരണക്കാർ എന്നിവയാണ് മൂന്നംഗ വിദഗ്ദ സമിതി അന്വേഷിച്ചത്. പരീക്ഷാ സേഫ്റ്റവെയറും മൂന്ന് വർഷത്തെ രേഖകളും സംഘം പരിശോധിച്ചു. സോഫ്റ്റ് വെയർ തകരാറാണോ ബോധപൂർവമുള്ള തിരുത്തലുകളാണോ എന്നാണ് പ്രധാനമായും പരിശോധിച്ചത്. സോഫ്റ്റവെയറിൽ തകരാറുണ്ടെന്ന് നേരത്തെ തന്നെ കണ്ടെത്തിയിട്ടുണ്ട്. വേണ്ടത്ര സുരക്ഷാ സംവിധാനങ്ങൾ ഇല്ലാത്തതിനാൽ പലർക്കും അനധികൃതമായി പ്രവേശിക്കാൻ കഴിഞ്ഞിട്ടുണ്ട്. ഏതൊക്കെ ലോഗിനുകളിൽ കൂടിയാണ് തിരുത്തലുകൾ വരുത്തിയതെന്ന് പിശോധനയിൽ വ്യക്തമായി. പരീക്ഷാ വിഭാഗത്തിന് പുറമെ തട്ടിപ്പിൽ കമ്പ്യൂട്ടർ സെന്ററിന്റെ പങ്കും അന്വേഷിച്ചിട്ടുണ്ട്. സംഘത്തിന്റെ വിശദമായ റിപ്പോർട്ടാണ് സിൻഡിക്കേറ്റ് ചർച്ച ചെയ്യുക.</p>
      <p>തട്ടിപ്പുകാർക്കെതിരെയുള്ള നടപടി, അധിക മോഡറേഷൻ ലഭിച്ച വിദ്യാർത്ഥികളുടെ മാർക്ക് ലിസ്റ്റുകളിന്മേലുള്ള നടപടി എന്നിവയാണ് പ്രധാനമായും തീരുമാനിക്കേണ്ടത്. പാസ് ബോർഡ് തീരുമാനിച്ചതിലും കൂടുതൽ മോഡറേഷൻ അനധികൃതമായി നൽകിയാണ് നൂറു കണക്കിന് വിദ്യാർത്ഥികളെ വിജയിപ്പിച്ചത്. സിൻഡിക്കേറ്റംഗം ഡോ.ഗോപ് ചന്ദിന്റെ നേതൃത്വത്തിലുള്ള മൂന്നംഗ സമിതിയാണ് സിൻക്കേറ്റിന് റിപ്പോർട്ട് സമർപ്പിക്കുക. സംഭവം അട്ടിമറി തന്നെയാണെന്നാണ് ക്രൈംബ്രാഞ്ചിന്റെ പ്രാഥമിക നിഗമനം.</p>
      <related>
        <a href="https://www.mediaonetv.in/kerala/2019/11/17/mark-moderation"/>
        <a href="https://www.mediaonetv.in/kerala/2019/11/16/kerala-university-mark-scam"/>
      </related>
    </article>
  </body>
</html>