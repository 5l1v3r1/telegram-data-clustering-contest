<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837156-simnadtsyat-zakinutikh-shayb-ukrayinskiy-klub-vstanoviv-rekord-sezonu-ukhl"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T03:14:00+00:00"/>
    <meta property="og:title" content="Сімнадцять закинутих шайб: український клуб встановив рекорд сезону УХЛ"/>
    <meta property="og:description" content="КИЇВ. 22 листопада. УНН. У 17-му турі регулярного чемпіонату Української хокейної ліги &quot;Донбас&quot; на своєму льоду приймав &quot;Динамо&quot;, інформує УНН з посиланням …"/>
  </head>
  <body>
    <article>
      <h1>Сімнадцять закинутих шайб: український клуб встановив рекорд сезону УХЛ</h1>
      <address><time datetime="2019-11-22T03:14:00+00:00">22 Nov 2019, 03:14</time> by <a rel="author">Сергій Куркович</a></address>
      <p><b>КИЇВ. 22 листопада. УНН.</b> У 17-му турі регулярного чемпіонату Української хокейної ліги "Донбас" на своєму льоду приймав "Динамо", інформує <b>УНН</b> з посиланням на пресслужбу клубу.</p>
      <p>Головний аутсайдер сезону не зміг нав'язати боротьби чинному чемпіону, який проводив перший домашній матч за останній місяць.</p>
      <p>5 шайб у першому періоді і 8 у другому - так результативно команда Сергія Вітера в нинішньому сезоні ще не грала. Навіть, коли все в грі було ясно, хокеїсти все одно не зупинялися, а продовжували різноманітно атакувати ворота суперника, який встиг змінити голкіпера після 13-й пропущеної шайби.</p>
      <p>"Донбас" у свою чергу також дав пограти двом воротарям: 40 хвилин в матчі провів Богдан Дьяченко та 20 - Олександр Качула.</p>
      <p>Крім того, що донеччани грали максимально результативно – 17:0. Так, в цій грі голами відзначилися відразу 12 різних польових гравців. Найрезультативнішими стали Максим Разумов (2 шайби + 2 гольові передачі), Олег Шишлянніков (2 + 2) і Ілля Коренчук (1 + 3).</p>
      <p>За кількістю закинутих шайб "Донбас" в турнірній таблиці наздогнав "Дніпро" (по 79).</p>
      <p>Зауважимо, що "Донбас" набрав 32 очки і йде тільки третім, поступаючись на 2 бали "Дніпру" і на 12 "Кременчуку".</p>
    </article>
  </body>
</html>