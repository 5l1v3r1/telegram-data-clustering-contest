<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/tesla-cybertruck-tanitildi-iste-elon-musk-in-yeni-gozdesi-hayalet-ucak-f-117yi-akillara-getiren-elektrikli-pickup/"/>
    <meta property="og:site_name" content="LOG"/>
    <meta property="article:published_time" content="2019-11-22T03:50:07+00:00"/>
    <meta property="og:title" content="Tesla Cybertruck tanıtıldı; işte Elon Musk’ın yeni gözdesi, hayalet uçak F-117’yi akıllara getiren elektrikli pickup"/>
    <meta property="og:description" content="Tesla Cybertruck elektrikli pickup resmen tanıtıldı. Tasarımıyla birçok kişide hayal kırıklığı yaratan modelin tüm detaylarına gelin yakından bakalım;"/>
  </head>
  <body>
    <article>
      <h1>Tesla Cybertruck tanıtıldı; işte Elon Musk’ın yeni gözdesi, hayalet uçak F-117’yi akıllara getiren elektrikli pickup</h1>
      <address><time datetime="2019-11-22T03:50:07+00:00">22 Nov 2019, 03:50</time> by <a rel="author">Can TUNÇER</a></address>
      <slideshow>
        <figure>
          <img src="https://www.log.com.tr/wp-content/uploads/2019/11/tesla-cybertruck-tanitildi-iste-elon-muskin-yeni-gozdesi-hayalet-ucak-f-117yi-akillara-getiren-elektrikli-pickup-11.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/tesla-cybertruck-tanitildi-iste-elon-muskin-yeni-gozdesi-hayalet-ucak-f-117yi-akillara-getiren-elektrikli-pickup-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/tesla-cybertruck-tanitildi-iste-elon-muskin-yeni-gozdesi-hayalet-ucak-f-117yi-akillara-getiren-elektrikli-pickup-10.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/tesla-cybertruck-tanitildi-iste-elon-muskin-yeni-gozdesi-hayalet-ucak-f-117yi-akillara-getiren-elektrikli-pickup-8.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/tesla-cybertruck-tanitildi-iste-elon-muskin-yeni-gozdesi-hayalet-ucak-f-117yi-akillara-getiren-elektrikli-pickup-6.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/tesla-cybertruck-tanitildi-iste-elon-muskin-yeni-gozdesi-hayalet-ucak-f-117yi-akillara-getiren-elektrikli-pickup-7.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/tesla-cybertruck-tanitildi-iste-elon-muskin-yeni-gozdesi-hayalet-ucak-f-117yi-akillara-getiren-elektrikli-pickup-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/tesla-cybertruck-tanitildi-iste-elon-muskin-yeni-gozdesi-hayalet-ucak-f-117yi-akillara-getiren-elektrikli-pickup-3.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/tesla-cybertruck-tanitildi-iste-elon-muskin-yeni-gozdesi-hayalet-ucak-f-117yi-akillara-getiren-elektrikli-pickup-4.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/tesla-cybertruck-tanitildi-iste-elon-muskin-yeni-gozdesi-hayalet-ucak-f-117yi-akillara-getiren-elektrikli-pickup-9.jpg"/>
        </figure>
      </slideshow>
      <p>Uzun süredir merakla beklenen <b>Tesla Cybertruck</b> elektrikli pickup tanıtıldı. Tasarımıyla birçok kişide hayal kırıklığı yaratan modelin tüm detaylarına gelin yakından <a href="https://ww.electrek.co/2019/11/21/tesla-cybertruck-electric-pickup-range-price/">bakalım</a>;</p>
      <p>Los Angeles’tan düzenlenen etkinlikte görücüye çıkan elektrikli pickup <b>Tesla Cybertruck, </b>firmanın orijinal Roadster, Model S, Model X, Model 3, Semi, yeni Roadster ve Model Y sonrasında ürün gamına dahil olan en yeni modeli konumunda. Elon Musk’ın uzun süredir müjdesini verdiği ve heyecanlandırdığı <b>Cybertruck, </b>ABD pazarı için çok büyük önem arzeden bir araç konumunda yer alıyor. Ancak aracın birçok kişiye göre bu tasarımla modelin çok da bir şansı bulunmuyor. Aşırı köşeli tasarımıyla <b>hayalet uçak F-117</b>‘yi akıllara getiren “aşırı” fütüristik elektrikli pickup, birçok bekleyenini tasarım konusunda hayal kırıklığına uğratmış durumda. Tesla’nın neden alıştığımız yuvarlak hatlara sahip bir tasarım dilini tercih etmedi anlaşılmayan araç, içerisinde<b> Model 3</b> gibi yatay konumlandırılmış 17 inç boyutunda bir dokunmatik ekran ve yeni Roadster gibi yarım direksiyon ile karşımıza çıkıyor. Arkada olduğu gibi önde de üç kişiyi taşıyabilecek şekilde tasarlanan <b>toplam altı kişilik elektrikli pickup</b>, geniş bir cam tavana sahip. Tesla Armor Glass isimli darbelere dayanıklı sağlam camlar üstüne kurulan <b>Tesla Cybertruck, </b>yere tamamen inebilen arka kasa kapağıyla yüklemeyi oldukça kolay hale getiriyor.</p>
      <slideshow>
        <figure>
          <img src="https://www.log.com.tr/wp-content/uploads/2019/11/tesla-cybertruck-tanitildi-iste-elon-muskin-yeni-gozdesi-hayalet-ucak-f-117yi-akillara-getiren-elektrikli-pickup-6.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/tesla-cybertruck-tanitildi-iste-elon-muskin-yeni-gozdesi-hayalet-ucak-f-117yi-akillara-getiren-elektrikli-pickup-7.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/tesla-cybertruck-tanitildi-iste-elon-muskin-yeni-gozdesi-hayalet-ucak-f-117yi-akillara-getiren-elektrikli-pickup-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/tesla-cybertruck-tanitildi-iste-elon-muskin-yeni-gozdesi-hayalet-ucak-f-117yi-akillara-getiren-elektrikli-pickup-3.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/tesla-cybertruck-tanitildi-iste-elon-muskin-yeni-gozdesi-hayalet-ucak-f-117yi-akillara-getiren-elektrikli-pickup-4.jpg"/>
        </figure>
      </slideshow>
      <h3>Tesla Cybertruck oldukça güçlü bir elektrikli pickup</h3>
      <p>Aracın tek motor arkadan itiş, çift motor dört çeker ve üç motor dört çeker olmak üzere üç farklı versiyonu bulunuyor. Açıklandığı kadarıyla araç en güçlü versiyonu ile <b>0’dan 100 km/s hıza 2,9 saniyede</b> çıkabiliyor ve <b>6,3 ton gibi oldukça yüksek bir çekme gücü</b> getiriyor. Araçta pil konusunda ise üç farklı paket sunuluyor. Bu pil paketleri kişilere <b>400 km, 480 km </b>ve en üstte tam<b> 800 km</b> menzil getiriyor. 250kW hızlı şarj desteği de taşıyan <b>Cybertruck</b>, tahmin edebileceğiniz üzere hemen satışa çıkmıyor. 2021 sonunda üretime sokulacak, 2022’de de elde edilebilir olacak denilen <b>Tesla Cybertruck, </b>39.900 dolarlık bir başlangıç fiyatına sahip. Diğer versiyonlar ise <b>49.900 dolar </b>ve<b> 69.900 dolarlık</b> fiyatlara sahip. Aracı otomatik pilot eklemek içinse <b>7 bin dolar</b> verilmesi gerekecek.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/adeta-tank-gibi-elektrikli-bisiklet-trefecta-rdr-video/"/>
      </related>
    </article>
  </body>
</html>