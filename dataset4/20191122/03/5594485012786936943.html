<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/ukrayna-otbelyaza-denya-na-dostoynstvoto_news710690.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-22T03:55:00+00:00"/>
    <meta property="og:title" content="Украйна отбеляза Деня на достойнството"/>
    <meta property="og:description" content="Шествието завърши символично пред администрацията на президента Володимир Зеленски"/>
  </head>
  <body>
    <article>
      <h1>Украйна отбеляза Деня на достойнството</h1>
      <h2>Шествието завърши символично пред администрацията на президента Володимир Зеленски</h2>
      <address>
        <time datetime="2019-11-22T03:55:00+00:00">22 Nov 2019, 03:55</time>
      </address>
      <p>https://blitz.bg/svyat/ukrayna-otbelyaza-denya-na-dostoynstvoto_news710690.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574388212-2.jpg"/>
      </figure>
      <p>
        <b>С шествия, митинги и възпоменателни молебени за героите от Небесния батальон в Украйна беше отбелязана годишнината от Евромайдана и Революцията на достойнството през 2013 г.</b>
      </p>
      <p>Украинците нарекоха Небесен батальон участниците в Евромайдана, убити от спецчастите, изпратени от тогавашния проруски президент Виктор Янукович, за да разпръснат протестиращите.</p>
      <p>В Киев на Площада на независимостта се проведе т. нар. Вечеч на достойнството - събрание на граждани, които се събраха, носейки украински флагове. Те обявиха, че искат да защитят своята свобода, националната си идентичност, демокрацията и европейския цивилизационен избор на Украйна, съобщи агенция Укринформ.<br/><br/>Събранието започна с изпълнение на националния химн, след което на построената сцена застанаха политически фигури и общественици, представители на духовенството. С настъпването на вечерта площадът беше озарен от свещи и лампади, носени от гражданите в памет на загиналите защитници на Украйна и борци за независимост.<br/><br/>След изказванията на ораторите те преминаха по алеята на небесния батальон. Шествието завърши символично пред администрацията на президента Володимир Зеленски като призив да не предава постигнатото в борбата за независимост.</p>
    </article>
  </body>
</html>