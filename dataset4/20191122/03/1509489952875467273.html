<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/spor/story/655454/kolotsi-to-futsal-dinei-sigoyria-sta-koritsia"/>
    <meta property="og:site_name" content="OnSports"/>
    <meta property="article:published_time" content="2019-11-22T03:31:47+00:00"/>
    <meta property="og:title" content="Κολώτση: «Το futsal δίνει σιγουριά στα κορίτσια»"/>
    <meta property="og:description" content="Η Τριανταφυλλιά Κολώτση, μίλησε στην «Πράσινη» για την δημιουργία ακαδημιών κοριτσιών στο futsal."/>
  </head>
  <body>
    <article>
      <h1>Κολώτση: «Το futsal δίνει σιγουριά στα κορίτσια»</h1>
      <address><time datetime="2019-11-22T03:31:47+00:00">22 Nov 2019, 03:31</time> by <a rel="author">Onsports Team</a></address>
      <p>Η Τριανταφυλλιά Κολώτση, μίλησε στην «Πράσινη» για την δημιουργία ακαδημιών κοριτσιών στο futsal.</p>
      <p>Της Δήμητρας Πολυχρονοπούλου</p>
      <p>Ο Παναθηναϊκός Α.Ο. πρωτοπορεί και πάλι, δημιουργώντας ομάδα ποδοσφαίρου σάλας για γυναίκες και κορίτσια. Η υπεύθυνη ακαδημιών και προπονήτρια του Παναθηναϊκού, Τριανταφυλλιά Κολώτση, μίλησε αποκλειστικά στην «Πράσινη» για τη δημιουργία ακαδημιών κοριτσιών και γυναικείου τμήματος, αλλά και για τα οφέλη του ποδοσφαίρου στα κορίτσια και την ανάπτυξη του γυναικείου ποδοσφαίρου στην Ευρώπη!</p>
      <p>Τι απαντάτε σε όσους λένε πως το ποδόσφαιρο είναι... ανδρικό άθλημα;</p>
      <p>«Το ποδόσφαιρο μπορεί να έχει μεγαλύτερη θετική επίδραση στην αυτοπεποίθηση των κοριτσιών σε σχέση με άλλα δημοφιλή αθλήματα. Η μεγαλύτερη μελέτη αυτού του είδους διενεργήθηκε πρόσφατα από την UEFA και μια εξειδικευμένη ομάδα διερεύνησε την επίδραση που έχει το ποδόσφαιρο στην ψυχολογική και συναισθηματική κατάσταση των κοριτσιών και των νέων γυναικών στην Ευρώπη. Η έρευνα έλαβε υπόψη την επίδραση που έχει το ποδόσφαιρο στην αυτοπεποίθηση, στην αυτοεκτίμηση, στην ευεξία, στα συναισθήματα της ενότητας, στα κίνητρα και στις δεξιότητες και συγκρίνει αυτά τα αποτελέσματα με άλλα δημοφιλή αθλήματα.</p>
      <p>Το πιο ισχυρό εύρημα είναι ότι όπου κι αν ζουν, ανεξάρτητα από το στάδιο που διανύουν στο παιχνίδι, τα κορίτσια που παίζουν ποδόσφαιρο διαθέτουν ισχυρότερη αυτοπεποίθηση έναντι των κοριτσιών που δεν ασχολούνται με τον αθλητισμό. Επιπλέον, τα κορίτσια που παίζουν ποδόσφαιρο νιώθουν πιο σίγουρα από τα κορίτσια που ασχολούνται με άλλα αθλήματα».</p>
      <p>Πως ανταποκρίνεται ένα κορίτσι σε ένα τόσο ανδροκρατούμενο άθλημα και πως βοηθάει την ανάπτυξή του αλλά και την κοινωνικοποίηση παίζοντας μαζί με τα αγόρια;</p>
      <p>«Το 80% των κοριτσιών αισθάνθηκαν πιο σίγουρα ως αποτέλεσμα της συμμετοχής τους σε ποδοσφαιρική ομάδα, έναντι 74% που ασχολούνται με άλλα αθλήματα.</p>
      <p>54% νέες παίκτριες συμφώνησαν ή συμφωνούσαν έντονα με τη δήλωση «ανησυχώ λιγότερο για το τι σκέφτονται οι άλλοι για μένα ως αποτέλεσμα της συμμετοχής μου στο ποδόσφαιρο» σε σύγκριση με το 41% εκείνων που ασχολούνται με άλλα αθλήματα. Το 58% των γυναικών παικτριών ηλικίας 13-17 ετών που ερωτήθηκαν, δήλωσαν ότι έχουν ξεπεράσει την έλλειψη αυτοπεποίθησης ως αποτέλεσμα της συμμετοχής τους στο ποδόσφαιρο, σε σύγκριση με το 51% των κοριτσιών που ασχολούνται με άλλα αθλήματα. Το 48% δήλωσε ότι ανησυχεί λιγότερο για τον εαυτό του ως αποτέλεσμα της συμμετοχής τους στο ποδόσφαιρο, σε σύγκριση με το 40% εκείνων που ασχολούνται με άλλα αθλήματα.</p>
      <p>Συνοπτικά, η έρευνα παρέχει κάποιες ενθαρρυντικές ιδέες για ένα άθλημα το οποίο πρόκειται να δει τεράστια ανάπτυξη σε όλη την Ευρώπη τα επόμενα χρόνια. Από τότε που η UEFA ξεκίνησε το πρόγραμμα ανάπτυξης γυναικείου ποδοσφαίρου το 2010, το παιχνίδι έχει επεκταθεί σε όλα τα επίπεδα σε ολόκληρη την Ευρώπη. Από το 2018 ξεκίνησε και η γυναικεία ανάπτυξη του ποδοσφαίρου σάλας. Ο Παναθηναϊκός προετοιμάζει τα κορίτσια ώστε την επόμενη αγωνιστική περίοδο να μπει στο πρωτάθλημα»!</p>
      <p>Διαβάστε περισσότερα στο <a href="https://www.leoforos.gr/erasitexnhs/story/158132/kolotsi-to-futsal-dinei-sigoyria-sta-koritsia">Leoforos.gr</a></p>
    </article>
  </body>
</html>