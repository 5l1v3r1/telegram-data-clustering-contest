<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=961279"/>
    <meta property="og:site_name" content="Andhrajyothy"/>
    <meta property="article:published_time" content="2019-11-22T03:04:53+00:00"/>
    <meta property="og:title" content="లంచం తీసుకోం.. రెవెన్యూ సిబ్బంది ప్రమాణం"/>
    <meta property="og:description" content="ADVT"/>
  </head>
  <body>
    <article>
      <h1>లంచం తీసుకోం.. రెవెన్యూ సిబ్బంది ప్రమాణం</h1>
      <address>
        <time datetime="2019-11-22T03:04:53+00:00">22 Nov 2019, 03:04</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>నేరేడుచర్ల, నవంబరు 21: </b>తమ కార్యాలయంలో లంచం తీసుకోబోమని సూర్యాపేట జిల్లా నేరేడుచర్ల, పాలకవీడు తహసీల్దార్‌ కార్యాలయాల సిబ్బంది గురువారం ప్రమాణం చేశారు. కార్యాలయానికి వచ్చిన ఆర్జీదారులతో మర్యాదగా నడుచుకుంటామని, సరైన సమయంలో ఆర్జీలను పరిష్కరిస్తామని, డబ్బులు కానీ, వస్తువులు కానీ బహుమతిగా స్వీకరించకుండా స్వచ్ఛందంగా మా వృత్తిని నిర్వహిస్తామని సిబ్బంది, ఉద్యోగులతో తహసీల్దార్‌ రాంరెడ్డి ఎమ్మెల్యే శానంపూడి సైదిరెడ్డి సమక్షంలో ప్రమాణం చేయించారు. ప్రతి రోజు సాయంత్రం 3 నుంచి 5 గంటల వరకు కార్యాలయంలో అందుబాటులో ఉంటూ వచ్చే ఆర్జీలను తక్షణమే పరిష్కరిస్తామని హామీ ఇచ్చారు. సమస్యలుంటే నేరుగా కార్యాలయంలో తనను కలవాలని తహసీల్దార్‌ రాంరెడ్డి సూచించారు. తహసీల్దార్‌ కార్యాలయ సిబ్బంది లంచం అడిగితే తనకు ఫిర్యాదు చేయాలని సూర్యాపేట జిల్లా హుజూర్‌నగర్‌ ఎమ్మెల్యే శానంపూడి సైదిరెడ్డి అన్నారు. ఫిర్యాదుల పెట్టె ఏర్పాటు చేయనున్నట్లు తెలిపారు. లంచం అడిగిన వ్యక్తి ఇంటికి వెళ్లి కూర్చుంటానన్నారు..</p>
    </article>
  </body>
</html>