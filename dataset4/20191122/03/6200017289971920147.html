<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/yazarlar/orhan-yildirim/no1903-hikayesi-2103498"/>
    <meta property="og:site_name" content="Fanatik"/>
    <meta property="article:published_time" content="2019-11-22T03:01:00+00:00"/>
    <meta property="og:title" content="NO:1903 hikayesi"/>
    <meta property="og:description" content="NO:1903 hikayesi"/>
  </head>
  <body>
    <article>
      <h1>NO:1903 hikayesi</h1>
      <address><time datetime="2019-11-22T03:01:00+00:00">22 Nov 2019, 03:01</time> by <a rel="author">Orhan Yıldırım</a></address>
      <p>Beşiktaş kulübü tarihinde üçüncü kez bir tesisi kaybetmiş oldu. Önce Çırağan, ardından Yeşilköy ve şimdi de Akatlar. Hepsinin ayrı hikayesi var ama sonuncusu kadar hüzünlü değil. Hadi Çırağan Sarayı’nın konumu saha ve tesisin fiziki şartları yetersizdi. Ancak terk ederken, farklı yer ya da, kulübün başka talepleri karşılanabilirdi. Yeşilköy tam trajedi. Milli Emlak’tan satın alınan 11 dönümlük yerin, sonradan farklı kişiye ait olduğu ortaya çıkmıştı. Bu şahıs da yeri satınca yaşanan kaos sonrası kulübün elinden uçmuştu.</p>
      <p>
        <b>Çebi’nin mazereti olamaz</b>
      </p>
      <p>İsmail Ünal’ın Belediye başkanlığı döneminde yapılıp kulübe teslim edilen Akatlar’daki No: 1903, gerçekten müthiş konumda. Kapalı salonun yanında. Yeşillikler içinde. Tesis her türlü işletmeye uygun. Çevre halkı ve üyelerin bir numaralı uğrak yeri.</p>
      <p>Eski yönetimin keyfi tutumu yüzünden kulübün Beşiktaş Belediyesi’ne 570 bin milyon civarında borcu oldu. Yeni başkan Çebi ve Belediye Başkanı Akpolat oturup anlaşıyor. Böylece bu güzelim tesis geri iade edilerek, borç yükü de ortadan kalkmış oluyor. Ortaya genel hatları ile çıkan durum bu.</p>
      <p>
        <b>Konu çözülebilirdi</b>
      </p>
      <p>Ancak Hasan Bozkurter konuya farklı boyut kazandırdı. Aynı isim ile devam edilecek, Belediye; Havuz ve cafeyi, kulübün kiracısı ana restoranı işletmeyi sürdürecek. 570 bin liralık borç, taksitle ödenecek. Çebi başkanın durumu sıkışık. Elini nereye atsa borç, batak olduğunu biliyoruz. Fakat böylesine özel bir tesisin bırakılmış olması da hiç hoş ve anlamlı olmadı.</p>
      <p>Belediye fedakarlık yapar, işletmeye de; eş, dost değil, işin ehli insanlar getirilip konu çözülebilirdi. Mesela gelirin yarısını belediyeye aktarma gibi seçenekler üstününde yol bulunurdu. Kolay yol tercih edildi.</p>
      <p>
        <b>Bir anda halka oluştu</b>
      </p>
      <p>Başkan’nın etrafında bir anda halka oluştu. Öyle bir halka ki, Çebi beyaz olana siyah dese, evet ‘Siyah’ diyecekler. Sanırım bu sonuç böyle geldi. Başkan yanlış yönlendirildi. Koltuğa oturalı üç ay olmadan, kulübün en önemli tesislerinden birini elden çıkaran başkan olarak tarihe geçti. Umarız etraftaki, ‘Kral Çıplak’ı oynayanlara mesafe koyar.</p>
      <p>
        <b>Transfer hamleleri</b>
      </p>
      <p>Yaklaşan ara transfer dönemi öncesi Beşiktaş arayışlara başladı. Transfer Sorumlusu Erdal Torunoğulları, Avcı’nın isteği üzerine santrfor için yola çıktı. Aboubakar ile birlikte maliyeti düşük, kiralık isimlere yöneldi. Ocak ayında radikal kararlar alınacak. Yönetim takım maliyetini düşürme adına gelen tüm tekliflere açık. Ayrıca bekleneni veremeyen; Lens, Roco, Oğuzhan, Boyd, ve kulüp bulması söylenen Orkan ile yol ayrımında.</p>
      <p>
        <b>Konya dönüm maçı</b>
      </p>
      <p>Son haftalarda çıkış yakalayan Kartal, Konya deplasmanını kilit görüyor. Ev sahibi takımındaki durumu da iyi etüt eden teknik heyet, kazanıp şampiyonluk yarışından geri kalmak istemiyor. Dorukhan ve Douglas dışında eksik olmaması, avantaj olarak ortada duruyor. </p>
    </article>
  </body>
</html>