<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/artikel/4930321/amazonserie-hisko-hulsing-krijgt-tweede-seizoen"/>
    <meta property="og:site_name" content="RTL Boulevard"/>
    <meta property="article:published_time" content="2019-11-22T03:32:38+00:00"/>
    <meta property="og:title" content="Amazonserie Hisko Hulsing krijgt tweede seizoen"/>
    <meta property="og:description" content="De animatieserie Undone die Nederlander Hisko Hulsing regisseerde voor Amazon Prime, krijgt een tweede seizoen. Undone is de eerste televisieshows die volledig is gecreëerd door middel van rotoscoping, een techniek waarbij met acteurs gefilmde scènes door animators worden overgetrokken."/>
  </head>
  <body>
    <article>
      <h1>Amazonserie Hisko Hulsing krijgt tweede seizoen</h1>
      <address>
        <time datetime="2019-11-22T03:32:38+00:00">22 Nov 2019, 03:32</time>
      </address>
      <p>De animatieserie Undone die Nederlander Hisko Hulsing regisseerde voor Amazon Prime, krijgt een tweede seizoen. Undone is de eerste televisieshows die volledig is gecreëerd door middel van rotoscoping, een techniek waarbij met acteurs gefilmde scènes door animators worden overgetrokken.</p>
      <p>De serie gaat over Alma (Rosa Salazar), die als ze na een ongeluk in het ziekenhuis belandt bezoek krijgt van haar overleden vader (Bob Odenkirk). Die vertelt haar dat ze kan tijdreizen en zo het verleden en daarmee het heden kan veranderen. Voor de kijker is het echter lastig te bepalen of dat daadwerkelijk het geval is, of dat Alma psychische problemen heeft.</p>
      <p>"We kijken al uit naar een tweede seizoen van deze unieke, visueel adembenemende en veelgeprezen serie", laat de tv-baas van Amazon Studios, Albert Cheng, weten in een verklaring. "Undone is zowel esthetisch als emotioneel prachtig en we zijn erg blij dat de serie terugkeert voor onze abonnees over de hele wereld."</p>
      <p>Een flink deel van de animatie van het eerste seizoen van Undone was in handen van het Amsterdamse productiehuis Submarine. Ook in de Amerikaanse staat Texas werd aan de serie gewerkt, terwijl Hulsing de scènes met Salazar, Odenkirk en de rest van de cast opnam in Los Angeles.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/artikel/4930331/scooter-braun-reageert-op-aanval-taylor-swift"/>
        <a href="https://www.rtlboulevard.nl/entertainment/artikel/4930306/victorias-secret-stopt-met-lingerieshow"/>
        <a href="https://www.rtlboulevard.nl/entertainment/artikel/4930296/elton-john-dwong-robbie-williams-af-te-kicken"/>
        <a href="https://www.rtlboulevard.nl/entertainment/artikel/4930286/chris-brown-en-ex-verwelkomen-zoon"/>
        <a href="https://www.rtlboulevard.nl/entertainment/artikel/4930266/nieuwe-album-selena-gomez-komt-januari"/>
        <a href="https://www.rtlboulevard.nl/entertainment/artikel/4930251/lange-frans-en-baas-b-zingen-suzanne-met-nol-havens"/>
      </related>
    </article>
  </body>
</html>