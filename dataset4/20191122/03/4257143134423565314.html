<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/22/remek-hirek-erkeztek-a-hetvege-idojarasarol"/>
    <meta property="og:site_name" content="infostart"/>
    <meta property="article:published_time" content="2019-11-22T03:40:00+00:00"/>
    <meta property="og:title" content="Remek hírek érkeztek a hétvége időjárásáról"/>
    <meta property="og:description" content="Száraz, jellemzően napsütéses idő lesz a hétvégén, a hajnali órákban viszont már többfelé lehet fagypont körül a hőmérséklet - derül ki az Országos Meteorológiai Szolgálat országos, középtávú előrejelzéséből."/>
  </head>
  <body>
    <article>
      <h1>Remek hírek érkeztek a hétvége időjárásáról</h1>
      <address><time datetime="2019-11-22T03:40:00+00:00">22 Nov 2019, 03:40</time> by <a rel="author">Infostart / MTI</a></address>
      <h3>Száraz, jellemzően napsütéses idő lesz a hétvégén, a hajnali órákban viszont már többfelé lehet fagypont körül a hőmérséklet - derül ki az Országos Meteorológiai Szolgálat országos, középtávú előrejelzéséből.</h3>
      <p>Pénteken eleinte országszerte sok lesz a felhő, a Nyugat-Dunántúlt leszámítva elszórtan eshet az eső, majd a Dunántúlon csökken a felhőzet, és lassanként országszerte megszűnik a csapadék. A leghidegebb órákban 3-9 fok lesz, napközben 8-14 fokig melegszik a levegő.</p>
      <figure>
        <iframe src="https://www.youtube.com/embed/u3mBW4utIxQ" width="560" height="315" data-service="Youtube" scrolling="no"/>
      </figure>
      <p>Szombaton az ország nagyobb részén gyengén felhős, napos időre lehet számítani, hosszabban felhős területek elsősorban északkeleten lehetnek. Csapadék nem várható. A szél többfelé élénk, helyenként erős lesz. A minimumhőmérséklet 1-6, a maximumhőmérséklet 8-13 fok között valószínű.</p>
      <p>Vasárnap a Dunántúlon kisebb területen tartósan megmaradhat a köd, az ország túlnyomó részén ugyanakkor derült vagy gyengén felhős időre lehet számítani, a kevés ködfolt reggel, kora délelőtt feloszlik. Csapadék nem várható. A legalacsonyabb hőmérséklet mínusz 1 és plusz 5, a legmagasabb hőmérséklet 7 és 14 fok között várható - olvasható az előrejelzésben.</p>
      <p>
        <i>Nyitókép: Pixabay</i>
      </p>
    </article>
  </body>
</html>