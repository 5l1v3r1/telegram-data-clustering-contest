<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/685764/vroches-kai-kataigides-tin-paraskevi-se-poies-perioches-tha-einai"/>
    <meta property="og:site_name" content="enikos.gr"/>
    <meta property="article:published_time" content="2019-11-22T03:50:00+00:00"/>
    <meta property="og:title" content="Βροχές και καταιγίδες την Παρασκευή - Σε ποιες περιοχές θα είναι έντονα τα φαινόμενα"/>
    <meta property="og:description" content="Τοπικά ισχυρές βροχές και καταιγίδες θα σημειωθούν σήμερα Παρασκευή..."/>
  </head>
  <body>
    <article>
      <h1>Βροχές και καταιγίδες την Παρασκευή - Σε ποιες περιοχές θα είναι έντονα τα φαινόμενα</h1>
      <address>
        <time datetime="2019-11-22T03:50:00+00:00">22 Nov 2019, 03:50</time>
      </address>
      <p>Τοπικά ισχυρές <a href="http://www.enikos.gr/society/685693/neo-ektakto-deltio-epideinosis-tou-kairou-pou-anamenontai-vroches">βροχές </a>και καταιγίδες θα σημειωθούν σήμερα Παρασκευή στα ανατολικά ηπειρωτικά και στις Σποράδες, περιοχές όπου γρήγορα θα σταματήσουν, καθώς επίσης στην Κεντρική και Ανατολική Μακεδονία, στη Θράκη, στα νησιά του Βόρειου και Ανατολικού Αιγαίου, στα ανατολικά τμήματα των Κυκλάδων και της Κρήτης και στα Δωδεκάνησα. Παροδικές χιονοπτώσεις θα εκδηλωθούν στα βόρεια ορεινά πάνω από τα 1.600 μέτρα.</p>
      <p>Βαθμιαία στις Κυκλάδες και στην Κρήτη και από τις απογευματινές ώρες στα ανατολικά νησιωτικά τμήματα του Αιγαίου ο καιρός θα παρουσιάσει βελτίωση, ενώ στη βορειοανατολική χώρα τα φαινόμενα θα συνεχιστούν έως το βράδυ. Παράλληλα, σχετικά αυξημένες θα είναι οι συγκεντρώσεις σκόνης στην ατμόσφαιρα, δημιουργώντας κατά τόπους το φαινόμενο των λασποβροχών.</p>
      <p>Η θερμοκρασία θα κυμανθεί στη Δυτική Μακεδονία από 2 έως 13 βαθμούς, στη Βόρεια Ελλάδα από 7 έως 16, στην Ήπειρο από 8 έως 18 βαθμούς, στην Κεντρική Ελλάδα από 7 έως 20, στη Δυτική και Νότια Ελλάδα από 12 έως 19 βαθμούς, στα υπόλοιπα ηπειρωτικά από 8 έως 20 βαθμούς, στα νησιά του Ιονίου από 12 έως 19, και στα νησιά του Αιγαίου και στην Κρήτη από 12 έως 20 βαθμούς Κελσίου.</p>
      <p>Οι άνεμοι στο Αιγαίο θα πνέουν από νότιες διευθύνσεις με εντάσεις έως 5 μποφόρ, με εξαίρεση τα βορειότερα πελάγη και κυρίως το Θρακικό, όπου θα επικρατήσουν ανατολικοί βορειοανατολικοί άνεμοι εντάσεων 5 με 6 μποφόρ και το βράδυ τοπικά 7 μποφόρ, ενώ στο Νότιο Αιγαίο οι άνεμοι σταδιακά θα στραφούν σε δυτικούς μέτριους 5 μποφόρ. Στο Ιόνιο οι άνεμοι θα πνέουν βορειοδυτικοί ασθενείς έως σχεδόν μέτριοι, 3 με 4 μποφόρ και από τις απογευματινές ώρες ανατολικοί με ίδιες εντάσεις.</p>
      <p>Στην Αττική αναμένονται νεφώσεις με τοπικές βροχές και πιθανόν σποραδικές καταιγίδες, φαινόμενα που μέχρι το πρωί θα σταματήσουν. Οι άνεμοι θα πνέουν νότιοι μέτριοι και βαθμιαία δυτικοί βορειοδυτικοί με εντάσεις έως 4 μποφόρ. Η θερμοκρασία θα κυμανθεί στην πόλη της Αθήνας από 15 έως 20 βαθμούς.</p>
      <p>Στη Θεσσαλονίκη αναμένονται νεφώσεις με τοπικές βροχές κατά περιόδους. Οι άνεμοι θα πνέουν βορειοδυτικοί ασθενείς έως σχεδόν μέτριοι, 3 με 4 μποφόρ. Η θερμοκρασία στο κέντρο της πόλης θα κυμανθεί από 11 έως 15 βαθμούς.</p>
      <p>Πηγή: ΑΠΕ-ΜΠΕ</p>
      <related>
        <h4>σχετικά άρθρα</h4>
        <a href="http://www.enikos.gr/society/685670/vroches-kai-kataigides-saronoun-ti-chora-pou-tha-einai-pio-entona%0A%20%20%20%20%0A"/>
        <a href="http://www.enikos.gr/society/685417/vroches-kai-kataigides-simera-ptosi-tis-thermokrasias%0A%20%20%20%20%0A"/>
        <a href="http://www.enikos.gr/society/685259/erchontai-vroches-kai-kataigides-pou-tha-chtypisei-i-kakokairia-t%0A%20%20%20%20%0A"/>
        <a href="http://www.enikos.gr/society/685011/vrocheros-o-kairos-se-oli-ti-chora-pou-tha-einai-pio-entona-ta-fa%0A%20%20%20%20%0A"/>
        <a href="http://www.enikos.gr/society/684830/erchontai-vroches-kai-kataigides-pou-tha-einai-pio-entona-ta-fain%0A%20%20%20%20%0A"/>
        <a href="http://www.enikos.gr/society/684147/epimenoun-oi-vroches-kai-oi-kataigides-se-poies-perioches-tha-ein%0A%20%20%20%20%0A"/>
        <a href="http://www.enikos.gr/society/684044/vroches-kai-kataigides-tin-pempti-se-poies-perioches-tha-einai-en%0A%20%20%20%20%0A"/>
        <a href="http://www.enikos.gr/society/683907/epelavnei-i-viktoria-ischyres-vroches-kai-kataigides-simera-pote-%0A%20%20%20%20%0A"/>
        <a href="http://www.enikos.gr/society/683795/pou-tha-chtypisei-i-kakokairia-viktoria-tis-epomenes-ores-photo%0A%20%20%20%20%0A"/>
      </related>
    </article>
  </body>
</html>