<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/arktichne-povitrya-z-morozami-zahoplyuje-ukrajinu-prognoz-pogodi-na-22-listopada-641591.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T03:58:00+00:00"/>
    <meta property="og:title" content="Арктичне повітря з морозами захоплює Україну: прогноз погоди на 22 листопада"/>
    <meta property="og:description" content="Погода в Україні готує сюрприз у вигляді морозів та мокрого снігу"/>
  </head>
  <body>
    <article>
      <h1>Арктичне повітря з морозами захоплює Україну: прогноз погоди на 22 листопада</h1>
      <address>
        <time datetime="2019-11-22T03:58:00+00:00">22 Nov 2019, 03:58</time>
      </address>
      <h4>Погода в Україні готує сюрприз у вигляді морозів та мокрого снігу</h4>
      <p>Погода в Україні у п'ятницю, 22 листопада, очікується вітряна, похмура й холодна в більшості областей України. Нічна температура повітря в деяких регіонах знизиться до -10 -12 градусів.</p>
      <p>Про це повідомляє Укргідрометцентр.</p>
      <p>Погода на сході країни очікується сонячна, місцями хмарність, опади не прогнозуються. Нічна температура повітря коливатиметься від -9 градусів в Харківській області до -12 градусів, у Луганській та Донецькій областях. Вдень також буде холодно, від 0 до -2 градусів. Очікується сильний вітер, до 12 м/с.</p>
      <p>У південних областях також очікується різке зниження температури повітря і сильний штормовий вітер, без опадів. Вночі в регіоні від -1 -3 градусів в Одесі до -5 -7 градусів в Миколаєві. Вдень очікується від -1 до +3 градусів. У Криму опади не прогнозуються, вдень хмарно. Вночі 0 -2 градуси, вдень прогріється до +2 +4 градуси. Поривчастий вітер до 12 м/с.</p>
      <p>На півночі країни хмарна погода з проясненнями, опади не прогнозуються. Нічна температура повітря опуститься до -6 -8 градусів, удень стовпчики термометрів покажуть 0 -2 градуси.</p>
      <p>У західних областях очікується похмура погода, місцями можливі невеликі прояснення. Вітер південно-східний, до 12 м/с. Вночі від 0 до -4 градусів, в Ужгороді +4 +6 градусів. Денна температура повітря коливатиметься від 0 до +4 градусів, на Закарпатті до +8 +10 градусів.</p>
      <p>В центральній частині країни опади не прогнозуються, погода буде хмарною, місцями з проясненнями. Очікується сильний вітер. Вночі -6 -8 градусів, вдень холодно, від 0 до -2 градусів.</p>
      <p>У Києві 22 листопада хмарна погода з проясненнями, без істотних опадів. Вночі стовпчики термометрів опустяться до -6 -8 градусів, вдень у столиці очікується невеликий мороз, -1 -3 градуси.</p>
      <p>Синоптики попереджають, що така холодна погода протримається до кінця поточного тижня і на вихідних очікується дощ, а також мокрий сніг. З понеділка, 25 листопада, температура повітря підніметься практично у всіх регіонах до +5 +7 градусів.</p>
      <related>
        <a href="https://glavcom.ua/columns/yuriyvinnichuk/nastala-epoha-depresiji-i-melanholiji-641197.html"/>
        <a href="https://glavcom.ua/news/shtormoviy-viter-ta-moroz-prognoz-pogodi-v-ukrajini-na-21-listopada-641332.html"/>
        <a href="https://glavcom.ua/kyiv/news/u-stolici-smog-riven-shkidlivih-rechovin-perevishcheno-v-kilka-raziv-641218.html"/>
      </related>
    </article>
  </body>
</html>