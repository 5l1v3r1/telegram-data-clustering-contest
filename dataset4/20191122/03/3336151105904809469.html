<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/insanlarin-dusundugunden-daha-zenginim-22111941.html"/>
    <meta property="og:site_name" content="OdaTV"/>
    <meta property="article:published_time" content="2019-11-22T03:15:00+00:00"/>
    <meta property="og:title" content="&quot;İnsanların düşündüğünden daha zenginim&quot;"/>
    <meta property="og:description" content="ABD Başkanı Donald Trump, 2020'de yapılacak başkanlık seçimleri öncesinde mali kayıtlarını yayımlayacağını açıkladı..."/>
  </head>
  <body>
    <article>
      <h1>"İnsanların düşündüğünden daha zenginim"</h1>
      <h2>ABD Başkanı Donald Trump, 2020'de yapılacak başkanlık seçimleri öncesinde mali kayıtlarını yayımlayacağını açıkladı...</h2>
      <address>
        <time datetime="2019-11-22T03:15:00+00:00">22 Nov 2019, 03:15</time>
      </address>
      <p>ABD Başkanı Donald Trump, 2020'de yapılacak başkanlık seçimleri öncesinde mali kayıtlarını yayımlayacağını açıkladı.</p>
      <p>Trump, resmi Twitter hesabından, Demokratlar'ın uzun süredir baskı yaptığı <b>"mali kayıtlarına"</b> ilişkin açıklamalarda bulundu. </p>
      <p>Rusya soruşturmasını yürüten Özel Yetkili Savcı Robert Mueller'in, kendisinin tüm mali ve vergi kayıtlarının üzerinden geçmesine rağmen bir sonuca ulaşmadığına dikkati çeken Trump, <b>"Şimdi bu cadı avı, New Yorklu Demokrat savcıların, benim tüm mali anlaşmalarımı incelemesi ile devam ediyor"</b> ifadelerini kullandı. </p>
      <p>Trump, New York'taki davanın <b>"kanun dışı"</b> olduğunu belirterek, <b>"Ama ben temizim ve mali bildirimimi 2020 seçimlerinden önce yaptığımda -ki bu benim kararım- görecekleri tek şey, insanların düşündüğünden daha zengin olduğum olacak"</b> değerlendirmesinde bulundu. </p>
      <p>Başkan Trump, 2016'da yürüttüğü seçim kampanyası sürecinde, vergi beyannamelerini yayımlamayı reddetmiş ve eleştirilerin hedefinde yer almıştı.</p>
      <p>New York Times gazetesinin Ekim 2018'de gündeme getirdiği<b>, "Trump'ın milyonlarca dolar vergi kaçırdığı"</b> iddiaları da ABD gündemini uzun süre meşgul etmişti.</p>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>2,272 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/trumptan-surpriz-turkiye-aciklamasi-kaldiriyoruz-23101958.html"/>
      </related>
    </article>
  </body>
</html>