<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-vicky-kaushal-will-play-ashwatthama-after-uri-the-surical-strike-2862374.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T03:46:57+00:00"/>
    <meta property="og:title" content="The Immortal Ashwatthama: 'उरी: द सर्जिकल स्ट्राइक' के बाद 'अश्वत्थामा' बनेंगे विकी कौशल"/>
    <meta property="og:description" content="बॉलीवुड एक्टर विक्की कौशल बॉलीवुड में लगातार अपनी सफलता की कहानी लिख रहे हैं। इसी साल रिलीज हुए फिल्म 'उरी: द सर्जिकल स्ट्राइक' से बॉक्स ऑफिस पर धमाका करने वाले विक्की कौशल अब..."/>
  </head>
  <body>
    <article>
      <h1>The Immortal Ashwatthama: 'उरी: द सर्जिकल स्ट्राइक' के बाद 'अश्वत्थामा' बनेंगे विकी कौशल</h1>
      <address><time datetime="2019-11-22T03:46:57+00:00">22 Nov 2019, 03:46</time> by <a rel="author">लाइव हिन्दुस्तान टीम,नई दिल्ली</a></address>
      <p>बॉलीवुड एक्टर विक्की कौशल बॉलीवुड में लगातार अपनी सफलता की कहानी लिख रहे हैं। इसी साल रिलीज हुए फिल्म 'उरी: द सर्जिकल स्ट्राइक' से बॉक्स ऑफिस पर धमाका करने वाले विक्की कौशल अब 'अश्वत्थामा' बनेंगे। जी हां! खबर है कि उरी डायरेक्टर आदित्य धर महाभारत के एक और दिलचस्प किरदार अश्वत्थामा पर फिल्म बनाने का प्लान कर रहे हैं। जिसके मुख्य रोल के लिए उन्होंने विक्की कौशल को चुना है। </p>
      <p>मीडिया रिपोर्ट की मानें तो, आदित्या धार इस फिल्म की कहानी पर लंबे समय से काम कर रहे हैं। अब फिल्म को लेकर कुछ और डीटेल्स बाहर आई हैं। फिल्म अगले साल के मध्य तक फ्लोर पर जाएगी। मीडिया रिपोर्ट की मानें तो अगर सब कुछ ठीक रहा तो अगले साल के अंत या 2021 की शुरूआत में विकी कौशल की ये फिल्म रिलीज़ हो सकती है। वहीं खबर ये भी है कि माना जा रहा है कि आदित्य का ये प्रोजेक्ट काफी बड़े स्तर पर बनेगा। फिल्म का बजट भी बड़ा होगा और इसे भव्य तरीके से ही बनाया जाएगा। यानि कि फिल्म आराम से 250 - 300 करोड़ की कमाई कर सकती है। </p>
      <p>
        <a href="https://www.livehindustan.com/entertainment/story-ind-vs-ban-rani-mukherjee-will-visits-eden-gardens-stadium-for-mardaani-2-promotion-2862368.html">डे-नाईट मैच देखने के लिए ईडन गार्डन स्टेडियम जाएंगी रानी मुखर्जी</a>
      </p>
      <figure>
        <embed-post data-src="https://www.instagram.com/p/B4HdI1ip_kv" data-service="Instagram"/>
      </figure>
      <p>
        <b>जानिए कौन है अश्वत्थामा</b>
      </p>
      <p>आपकी जानकारी के लिए बता दें कि अश्वत्थामा' महाभारत के सबसे दिलचस्प किरदारों में से एक हैं। वह गुरु द्रोणाचार्य पुत्र था। जिसकी मौत की खबर युधिष्ठिर के मुंह से सुनकर गुरु द्रोणाचार्य अपने शस्त्र त्याग दिए थे और कुरुक्षेत्र में मारे गए थे। अपने पिता से साथ हुए छल का बदला लेने के लिए अश्वत्थामा ने पांडवों पर ब्रह्मास्भत्र छोड़ा जिससे अभिमन्यु की विधवा की कोख में पल रहा बच्चा खत्म हो जाता। </p>
      <h3>
        <a href="https://www.livehindustan.com/entertainment/story-pagalpanti-box-office-collection-prediction-john-abraham-anil-kapoor-starrer-expected-to-have-a-good-weekend-and-on-open-day-earing-rs-9-10-crore-2860980.html">Pagalpanti Box Office Collection Prediction: पहले ही दिन डबल डिजिट की कमाई करेगी जॉन</a>
      </h3>
      <p>हिंदू धर्म की मान्यता के अनुसार, अश्वत्थामा अभी भी जिंदा है। क्योकि वह श्रीकृष्ण के श्राप को अभी भी झेल रहे है। कहा जाता है कि अभिमन्यु के अनजन्में बच्चे की मौत से श्रीकृष्ण गुस्सा हो गए थे और उन्होंने अश्वत्थामा को शाप दिया कि वो 6000 सालों तक बेसहारा भटकता रहेगा और कोई भी उसे भोजन और पानी तक नहीं पूछेगा। इसके बाद से अश्वत्थामा की कहानी लोक कथाओं का हिस्सा हो गई। एक इंटरव्यू में आदित्य धर ने बताया था कि इस फिल्म की कहानी पर बीते 7 साल से काम कर रहे थे। </p>
    </article>
  </body>
</html>