<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742946"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T03:45:00+00:00"/>
    <meta property="og:title" content="โดนจับซัดบ้านนี้จัด'ปาร์ตี้'เสพยา บุกรวบนักค้าอีก4ราย"/>
    <meta property="og:description" content="ตำรวจแม่อายจับนักค้ายารายย่อย ซัดทอดบ้านหลังนี้มีจัดจัดปาร์ตี้เสพยา ไม่รอช้า! นำกำลังบุกจับผู้ต้องหา 4 รายกำลังมั่วสุม พร้อมของกลางยาบ้า-ยาไอซ์"/>
  </head>
  <body>
    <article>
      <h1>โดนจับซัดบ้านนี้จัด'ปาร์ตี้'เสพยา บุกรวบนักค้าอีก4ราย</h1>
      <address>
        <time datetime="2019-11-22T03:45:00+00:00">22 Nov 2019, 03:45</time>
      </address>
      <p>
        <b>ตำรวจแม่อายจับนักค้ายารายย่อย ซัดทอดบ้านหลังนี้มีจัดจัดปาร์ตี้เสพยา ไม่รอช้า! นำกำลังบุกจับผู้ต้องหา 4 รายกำลังมั่วสุม พร้อมของกลางยาบ้า-ยาไอซ์</b>
      </p>
      <p>เมื่อเวลา 07.00 น. วันที่ 22 พ.ย. 62 พ.ต.อ.ชลเทพ ใหม่ไชย ผกก.สภ.แม่อาย จ.เชียงใหม่ พร้อมชุดสืบสวน สภ.แม่อาย จับกุมนายธนวัฒน์ อ้อเหลือง อายุ 23 ปี อยู่บ้านเลขที่ 372/1 หมู่ 8 ต.สันทราย อ.ฝาง จ.เชียงใหม่ ในข้อหา "เสพยาเสพติดให้โทษประเภท 1 (เมทแอมเฟตามีนหรือยาบ้า) โดยผิดกฎหมาย" และจับกุมนายคาวี มีมา  อายุ 30 ปีอยู่บ้านเลขที่ 41 หมู่ 6 บ้านแม่ฮ่าง ต.แม่สาว อ.แม่อาย จ.เชียงใหม่ พร้อมของกลางยาบ้าจำนวน 2 เม็ด นายวันเฉลิม เมาเป็ง  อายุ 32 ปีอยู่บ้านเลขที่ 102 หมู่ 14 บ้านเมืองพาน ต.แม่สาว อ.แม่อาย จ.เชียงใหม่ พร้อมของกลางยาบ้าจำนวน 1 เม็ดนายอนันตทัศน์ มณีนวล  อายุ 18 ปี อยู่บ้านเลขที่ 245 หมู่ 13 ต.แม่สาว อ.แม่อาย จ.เชียงใหม่ พร้อมของกลางยาบ้า 3 เม็ด ยาไอซ์ 1ถุง หนัก 0.52 กรัม ข้อหา "มียาเสพติดให้โทษ ประเภท 1 (ยาบ้าหรือเมทแอมเฟตามีน) ไว้ในครอบครองโดยไมได้รับอนุญาต , และเสพยาเสพติดให้โทษประเภท 1 (ยาบ้าหรือเมทแอมเฟตามีน) โดยไม่ได้รับอนุญาต"</p>
      <figure>
        <img src="https://www.dailynews.co.th/admin/upload/20191122/news_LqWbGJueHU104654_533.jpg?v=20191122121?v=2322"/>
      </figure>
      <p>สืบเนื่องจากเจ้าหน้าที่ได้ทำการจับกุมกลุ่มผู้ค้ายารายย่อยในพื้นที่และมีการชัดทอดว่าที่บ้านเลขที่ 212 หมู่ 13 บ้านศรีบุญเรือง ต.แม่สาว อ.แม่อาย จ.เชียงใหม่ มักมีการมั่วสุ่มของกลุ่มวัยรุ่นเพื่อเสพยากัน ทางเจ้าหน้าที่จึงสนธิกำลังเข้าตรวจสอบ พบกลุ่มผู้ต้องหาอยู่ภายในบ้านหลังดังกล่าวจึงแสดงตัวเข้าตรวจค้นก็พบของกลางยาบ้าและยาไอซ์ ตรวจสารเสพติดก็พบปัสสาวะม่วง จากการสอบสวนผู้ต้องหาให้การรับสารภาพทั้งหมด ว่าเป็นคนคอยรับซื้อยาเสพติดรายย่อยและจะเอาส่วนต่างที่ได้รับมา มาแบ่งกันเสพเพื่อความสนุกสนาน หลังการสอบสวนได้ควบคุมตัวดำเนินดคีตามกฏหมายต่อไป.</p>
    </article>
  </body>
</html>