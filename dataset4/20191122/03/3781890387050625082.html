<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/bangkok/742844"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T03:30:00+00:00"/>
    <meta property="og:title" content="ตัดเหล็กเสียงดังลั่นท้ายซอย ร้อง'เขตจตุจักร'คลายทุกข์!"/>
    <meta property="og:description" content="“มลพิษทางเสียง” ภัยใกล้ตัว “ชุมชนเมือง-เดลินิวส์” ได้รับเรื่องร้องเรียน 'ชาวลาดพร้าว 25 แยก 1' เดือดร้อนมีผู้ลอบตัดเหล็กเสียงดังท้ายซอยทนแทบไม่ได้พักผ่อน"/>
  </head>
  <body>
    <article>
      <h1>ตัดเหล็กเสียงดังลั่นท้ายซอย ร้อง'เขตจตุจักร'คลายทุกข์!</h1>
      <address>
        <time datetime="2019-11-22T03:30:00+00:00">22 Nov 2019, 03:30</time>
      </address>
      <p>
        <b>“มลพิษทางเสียง” ภัยใกล้ตัว “ชุมชนเมือง-เดลินิวส์” ได้รับเรื่องร้องเรียน "ชาวลาดพร้าว 25 แยก 1" เดือดร้อนมีผู้ลอบตัดเหล็กเสียงดังท้ายซอยทนแทบไม่ได้พักผ่อน</b>
      </p>
      <p><b>“มลพิษทางเสียง”</b> ภัยใกล้ตัว โดยเฉพาะในเมืองพื้นที่มีจำกัด ยิ่งเดือดร้อนมากขึ้น <b>“ชุมชนเมือง-เดลินิวส์” </b>ได้รับการแจ้งเรื่องราวร้องเรียนจาก <b>“ชาวชุมชนจตุจักร” </b>ว่าภายใน <b>ซอยลาดพร้าว 25 แยก 1 เขตจตุจักร </b>เกิดมลพิษทางเสียง หลังมีกลุ่มคนอาศัยพื้นที่บริเวณช่วงท้ายซอย เข้ามาลักลอบตัดลอบตัดเหล็กเสียงดังติดต่อกันเป็นเวลานานหลายชั่วโมง ทั้งวันหยุดเสาร์-อาทิตย์ รวมทั้งวันธรรมดา จนชาวบ้านในละแวกนั้นไม่ค่อยได้พักผ่อน ต้องทนฟังเสียงเปิดเพลงเสียงดังรบกวนผู้อื่น จนส่งผล กระทบต่อสุขภาพและภาวะทางจิตใจเสีย จึงอยากให้หน่วยงานที่เกี่ยวช่วยเร่งคืนความสงบสุขกลับมาสู่ชุมชน<br/>    <br/>ผู้สื่อข่าวจึงแจ้งปัญหาไปที่ <b>นายอาฤทธิ์ ศรีทอง ผู้อำนวยการเขตจตุจักร</b> รับปากจะรีบจัดส่งเจ้าหน้าที่ไปตรวจสอบ หากพบผู้ก่อความเดือดร้อน น่ารำคาญ หรือกระทำผิด จะเร่งเข้าไปตักเตือนแล้วดำเนินการแก้ไขทันที    <br/><br/>สำหรับพระราชบัญญัติการสาธารณสุข พ.ศ. 2535 มีบทบัญญัติเกี่ยวกับการจัดการป้องกันและแก้ไขปัญหามลพิษที่เกี่ยวกับเหตุรำคาญด้านเสียง มาตรา 25 ในกรณีที่<br/>มีเหตุอันอาจก่อให้เกิดความเดือดร้อน แก่ผู้ที่อยู่อาศัยในบริเวณใกล้เคียงให้ถือว่าเป็นเหตุรำคาญ การกระทำอันเป็นเหตุให้เกิดกลิ่นแสง รังสีเสียงจนเป็นเหตุให้เสื่อมหรืออันตรายต่อสุขภาพ <br/>    <br/>มาตรา 26 ให้เจ้าพนักงานท้องถิ่นมีอำนาจห้ามผู้ใดผู้หนึ่งมิให้ก่อเหตุรำคาญ ในที่หรือทางสาธารณะ หรือสถานที่เอกชน มาตรา 74 ผู้ใดไม่ปฏิบัติตามคำสั่งโดยไม่มีเหตุหรือข้อแก้ตัวอันสมควร ต้องระวางโทษ<b> “จำคุกไม่เกิน 1 เดือน หรือปรับไม่เกิน 2,000 บาท” หรือ ทั้งจำทั้งปรับ”</b>.<br/> </p>
    </article>
  </body>
</html>