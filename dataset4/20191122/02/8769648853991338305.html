<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/bea-guanya-eleccions-estudiantils-universitat-de-valencia"/>
    <meta property="og:site_name" content="Diari La Veu"/>
    <meta property="article:published_time" content="2019-11-22T02:30:00+00:00"/>
    <meta property="og:title" content="El BEA guanya les eleccions estudiantils de la Universitat de València"/>
    <meta property="og:description" content="Més de 70 candidatures d'estudiants concorrien aquest dijous a les eleccions al Claustre."/>
  </head>
  <body>
    <article>
      <h1>El BEA guanya les eleccions estudiantils de la Universitat de València</h1>
      <h2>La segona força és Saó, seguida d'Unió d'Estudiants Valencians i d'Estudiantes en Lucha</h2>
      <address><time datetime="2019-11-22T02:30:00+00:00">22 Nov 2019, 02:30</time> by <a rel="author">DLV</a></address>
      <p>VALÈNCIA. Les eleccions de l'estudiantat de la Universitat de València, <a href="https://www.diarilaveu.com/eleccions-estudiants-claustre-universitat-valencia-2019">celebrades aquest dijous</a>, van tindre com a clar vencedor el Bloc d'Estudiants Agermanats (BEA). Així, amb el 99% escrutat, aquest sindicat té 26 claustrals d'un total de 75. <br/><br/>D'aquesta manera, l'organització estudiantil més propera a Compromís es distancia de la seua homòloga socialista, Saó, que tindria 16 claustrals. Pel que fa a la tercera força, seria l'organització afí als populars, Unió d'Estudiants Valencians (UEV), amb 10 claustrals. La meitat, 5, són els que ha obtingut Estudiantes en Lucha.<br/><br/>Un total de 76 candidatures, impulsades per 18 col·lectius d'estudiants de la Universitat de València, concorrien a les eleccions per a la renovació de la representació de l'estudiantat al Claustre.<br/><br/>La convocatòria d'eleccions per a la renovació de la representació de l'estudiantat en el Claustre i en la Junta de Centre cridava a participar 48.100 estudiants de la Universitat de València, dels quals 38.980 són estudiants de grau; 6.113, de màster, i 3.007, de doctorat. <br/><br/>Els col·legis més nombrosos són la Facultat d'Economia (6.572 persones amb dret a vot), la Facultat de Dret (5.475) i la Facultat de Magisteri (4.154). Aquest major nombre d'estudiants es tradueix en un major número de claustrals: 10 claustrals de la Facultat d'Economia, 9 claustrals de la Facultat de Dret i 6 claustrals de la Facultat de Magisteri. Així, fins als 75 representants d'estudiants al Claustre, el màxim òrgan de representació de la Universitat de València, que es renoven cada dos anys en el cas de l'estudiantat.</p>
      <figure>
        <img src="https://www.diarilaveu.com/public/Image/2019/11/1574419677gradic_eleccions_Fotogaleria.jpg"/>
      </figure>
      <h3>AGERMANA'T</h3>
      <p>
        <b>Necessitem la teua ajuda per a fer econòmicament viable Diari La Veu. Si vols continuar informant-te en valencià, <a href="https://diarilav.eu/agermanat">agermana't ara</a>!</b>
      </p>
      <related>
        <h4>Les més llegides</h4>
        <a href="https://www.diarilaveu.com/educacio-amenaces-vox-petrer-professor-del-seu-fill"/>
        <a href="https://www.diarilaveu.com/lunica-solucio-veig-la-guerra-paciencia-limit-sahrauis-territori-ocupat-40-anys"/>
        <a href="https://www.diarilaveu.com/la-guardia-civil-investiga-la-desaparicio-duna-jove-de-25-anys-a-manuel"/>
        <a href="https://www.diarilaveu.com/el-jutjat-arxiva-la-causa-contra-nomdedeu-i-brancal-pel-cas-dels-sobres"/>
        <a href="https://www.diarilaveu.com/antifrau-pregunta-jutge-investigacio-oberta-francis-puig-tancar-expedient"/>
      </related>
    </article>
  </body>
</html>