<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/ki-hazudik-gothar-peter-vagy-a-szinhaza/187128"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-22T02:00:00+00:00"/>
    <meta property="og:title" content="Ki hazudik, Gothár Péter vagy a színháza?"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Ki hazudik, Gothár Péter vagy a színháza?</mark>
      </h1>
      <address><time datetime="2019-11-22T02:00:00+00:00">22 Nov 2019, 02:00</time> by <a rel="author">K. Sz.</a></address>
      <p>
        <b>Rengeteg kérdőjel maradt a Katona József Színházban kirobbant zaklatási botrány körül. Egy vagy több sértett van? Miért nem született rendőrségi feljelentés az ügyben? </b>
        <b>Rengeteg kérdőjel maradt a Katona József Színházban kirobbant zaklatási botrány körül. Egy vagy több sértett van? Miért nem született rendőrségi feljelentés az ügyben?</b>
      </p>
      <p>Szerdán végre kiderült a nyilvánosság számára is, hogy Gothár Péter 72 éves rendező zaklatta a Katona József Színház munkatársát vagy munkatársait.</p>
      <figure>
        <img src="http://media.borsonline.hu/cikk/20/192739/big-lead/650x360/2031285_gothar-peter.jpg"/>
        <figcaption>A Kossuth-díjas rendező csak egyetlen zaklatást ismert el © MTI</figcaption>
      </figure>
      <p>Azt egyelőre nem tudni, hogy az egyes vagy a többes szám az indokolt, mert ellentmondás van a Katona József Színház által kiadott és a Gothár Péter által megfogalmazott nyilatkozat között: a színház szerint több esetben több dolgozót molesztált a Nemzet Művésze, míg a rendező csupán egy esetről beszélt.</p>
      <p>„A budapesti Katona József Színház vezetőségének tudomására ju­tott, hogy egy szerződéses munkatársa több esetben is erkölcsi határokat átlépő módon viselkedett a színház dolgozóival.– állt a színház közleményében, míg Gothár így kezdte a beismerést:</p>
      <p>Egy évvel ezelőtt erkölcsileg elfogadhatatlan módon közeledtem színházunkban egy munkatársnőmhöz. Pár nappal később bocsánatot kértem és kaptam tőle.</p>
      <p>A két állítás közül az egyik biztosan hamis. Vajon ki nem mond igazat? Gothár szövegéből az is kiderül, hogy az eset egy évvel ezelőtt tör­tént. Vajon miért várt ilyen sokáig a színház a történtek nyilvánosságra hozásával? A Bors újra felkereste a rendőrséget, és újra rákérdeztünk: az elmúlt egy évben tett-e bárki feljelentést az ügyben?</p>
      <p>– Válaszadásunkig ilyen feljelentést nem iktattak a kollégák – tájékoztatta a Bors munkatársát délután Csécsi Soma rendőr alezredes, szóvivő. A Bors több jogászt is felkeresett az esettel kapcsolatban, akik a rendőrségi nyilatkozat alapján is furcsállják, hogy sem a színház, sem a sértett nem tett feljelentést az ügyben. Így az sem egyértelmű, hogy a színház közleményében szereplő „erkölcsi határokat átlépő” tett bűncselekménynek minősül-e. Ha igen, akkor további kérdések vetődnek fel: az áldozat miért nem kérte a színházat, hogy tegyen feljelentést Gothár ellen, vagy miért nem tette meg maga?</p>
      <blockquote><b>Gulyás Gergely: Teljes körű vizsgálatra van szükség!</b> <br/>Gothár Péter, a Katona József Színház rendezőjének zaklatási ügyéről Gulyás Gergely Miniszterelnökséget vezető miniszter a tegnapi Kormányinfón azt mondta: első körben teljes körű kivizsgálásra van szükség. Meg kell nézni, hány ember esett zaklatás áldozatául, és mindent meg kell tenni, hogy ilyen még egyszer ne fordulhasson elő. – A balliberális kulturális oldalon nem először szembesülünk azzal, hogy a legérzékenyebb kérdésekben a szavak és a tettek egymással szemben állnak – mondta. Jelen esetben legalább egy éve tussolnak el egy olyan ügyet, amiről tudomása volt sokaknak – közölte. A rendező Kossuth-díjának elvételére vonatkozó felvetésre azt mondta: a díjvisszavonásokkal óvatos, először nézzék meg, hogy van-e erre egyáltalán törvényes lehetőség, amit egyébként visszamenőleg megteremteni nem lehet. A miniszter szerint a díjakat úgy kell adományozni, hogy a díjazott utána erre ne váljon méltatlanná.</blockquote>
      <p>Mindeközben a színház további lépésekkel igyekszik elhatárolódni a rendezőtől. Szrda délután kihirdette, hogy a Gothár által rendezett Hóhérok című darab előadásai elmaradnak, a jegyeket vissza lehet váltani. Úgy tudjuk, a felújító próbák csúsztak csak meg, de érdekes módon a repertoárból eltűnt az előadás. A rendező további három előadása: a Részegek, a Szürke galamb és a Minden kombi cirkó, de nem minden cirkó bojler azonban egyelőre műsoron marad.</p>
      <p>Az ellentmondásokat csak az érintettek tudnák feloldani, a kérdésekre ők tudják a válaszokat, de a Katona társulatának minden tagja hallgat.</p>
    </article>
  </body>
</html>