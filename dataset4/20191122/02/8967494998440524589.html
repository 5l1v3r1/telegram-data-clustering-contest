<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/geld/economie/wework-schrapt-2-400-banen~aa2f1d95/"/>
    <meta property="og:site_name" content="HLN"/>
    <meta property="article:published_time" content="2019-11-22T02:46:38+00:00"/>
    <meta property="og:title" content="WeWork schrapt 2.400 banen"/>
    <meta property="og:description" content="WeWork, de aanbieder van kantoorwerkruimtes schrapt wereldwijd 2.400 banen. Dat meldde het financiële persagentschap Bloomberg donderdag. Het gaat om bijna een vijfde van het totale personeelsbesta..."/>
  </head>
  <body>
    <article>
      <h1>WeWork schrapt 2.400 banen</h1>
      <address><time datetime="2019-11-22T02:46:38+00:00">22 Nov 2019, 02:46</time> by <a rel="author">RL</a></address>
      <p>
        <b>WeWork, de aanbieder van kantoorwerkruimtes schrapt wereldwijd 2.400 banen. Dat meldde het financiële persagentschap Bloomberg donderdag. Het gaat om bijna een vijfde van het totale personeelsbestand (12.500). Het bedrijf raakte in de problemen in de aanloop naar een uiteindelijk afgeblazen beursgang.</b>
      </p>
      <p>Tot enkele maanden geleden stond WeWork te boek als een groeibriljant. Toen het bedrijf een beursgang najoeg kwamen investeerders erachter dat het bedrijf <b><u><a href="https://www.hln.be/de-krant/wework-van-hero-naar-zero~a2c52aac/">geen duidelijk pad richting winstgevendheid had</a></u> (HLN+)</b>. Ook raakte topman Adam Neumann in opspraak omdat hij onder meer zijn familie belangrijke posities gaf en met een eigen bedrijf vastgoed kocht dat hij daarna aan WeWork doorverkocht.</p>
      <related>
        <h4>Lees ook</h4>
        <a href="https://www.hln.be/geld/economie/miljardenverlies-voor-softbank-door-wework-en-uber~a4bb6f9d/"/>
      </related>
      <p>"In het kader van onze strategie om ons te heroriënteren op de kernactiviteiten van WeWork en zoals we eerder aan de werknemers meegedeeld hebben, zal de onderneming overgaan tot de noodzakelijke ontslagen om een efficiëntere organisatie te creëren", aldus een woordvoerster.</p>
    </article>
  </body>
</html>