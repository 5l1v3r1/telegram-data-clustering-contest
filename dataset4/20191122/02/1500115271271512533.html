<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/showbizz/artikel/4930296/elton-john-dwong-robbie-williams-af-te-kicken"/>
    <meta property="og:site_name" content="RTL Boulevard"/>
    <meta property="article:published_time" content="2019-11-22T02:24:24+00:00"/>
    <meta property="og:title" content="Robbie Williams dankt Elton John voor steun tijdens afkicken"/>
    <meta property="og:description" content="Toen Robbie Williams in de jaren 90 dronken aan de deur van Elton John verscheen, was voor die laatste de maat vol. In een interview bij The Jonathan Ross Show vertelt Robbie dat Elton hem een logeerkamer aanbood, maar dat hij de volgende dag wakker werd met een arts en een psychiater aan zijn bed die hem kwamen opnemen."/>
  </head>
  <body>
    <article>
      <h1>Robbie Williams dankt Elton John voor steun tijdens afkicken</h1>
      <address>
        <time datetime="2019-11-22T02:24:24+00:00">22 Nov 2019, 02:24</time>
      </address>
      <p>Toen Robbie Williams in de jaren 90 dronken aan de deur van Elton John verscheen, was voor die laatste de maat vol. In een interview bij The Jonathan Ross Show vertelt Robbie dat Elton hem een logeerkamer aanbood, maar dat hij de volgende dag wakker werd met een arts en een psychiater aan zijn bed die hem kwamen opnemen.</p>
      <blockquote>"Elton is de liefhebbendste, meest gulle man die je je maar kunt indenken"</blockquote>
      <p>Het voorval vond plaats tijdens de opnames van Robbies solodebuut Life Thru a Lens uit 1997. "Ik moest twee nummer inzingen en Elton had me uitgenodigd om daarna bij hem thuis te komen luisteren naar wat we al hadden opgenomen", aldus de zanger. "Die ochtend besloot ik een spelletje te doen dat ik toen vaker speelde: dan stapte ik in een taxi en stopte bij elke pub die ik zag om een halve pint te drinken."</p>
      <p>Blijkbaar koos Robbie niet voor een route met de minste pubs langs de kant. "Ik had er tien op toen ik in de studio aankwam, waar ik ook nog wat rode wijn dronk en onder de mixtafel eindigde. Toen ik bij Elton aankwam, zat ik onder de wijn- en etensvlekken."</p>
      <p>Volgens Robbie is hij niet de enige aan wie de Rocketman-zanger een helpende hand heeft geboden. "Elton is de liefhebbendste, meest gulle man die je je maar kunt indenken, hij heeft door de jaren heen ontzettend veel mensen geholpen."</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/music/artikel/4913041/robbie-williams-brengt-eerder-kerstplaat-uit-dan-justin-bieber"/>
        <a href="https://www.rtlboulevard.nl/entertainment/showbizz/artikel/4900861/robbie-williams-wilde-zayn-malik-niet-helpen-na-vertrek"/>
        <a href="https://www.rtlboulevard.nl/entertainment/showbizz/artikel/4930331/scooter-braun-reageert-op-aanval-taylor-swift"/>
        <a href="https://www.rtlboulevard.nl/entertainment/showbizz/artikel/4930286/chris-brown-en-ex-verwelkomen-zoon"/>
        <a href="https://www.rtlboulevard.nl/entertainment/showbizz/artikel/4930211/ed-sheeran-blijkt-familie-van-beruchte-maffiabaas"/>
        <a href="https://www.rtlboulevard.nl/entertainment/showbizz/artikel/4930191/rolstoel-voor-hond-frans-en-mariska-bauer-na"/>
      </related>
      <related>
        <a href="https://www.rtlboulevard.nl/entertainment/music/artikel/4919361/robbie-williams-keert-terug-naar-las-vegas"/>
      </related>
      <related>
        <a href="https://www.rtlboulevard.nl/entertainment/music/artikel/4914466/itv-geeft-robbie-williams-kerstspecial"/>
      </related>
    </article>
  </body>
</html>