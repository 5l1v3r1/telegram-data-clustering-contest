<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3384240/erdoganla-gorusen-chplinin-kim-oldugunu-hangi-uc-kisi-bilebilir"/>
    <meta property="og:site_name" content="Milli Gazete"/>
    <meta property="article:published_time" content="2019-11-22T02:47:00+00:00"/>
    <meta property="og:title" content="Erdoğan'la görüşen CHP'linin kim olduğunu hangi üç kişi bilebilir?"/>
    <meta property="og:description" content="Cumhurbaşkanı Erdoğan'la görüşen ismi gizlenen CHP'linin kim olduğuna dair kamuoyunda tartışmalar devam ediyor."/>
  </head>
  <body>
    <article>
      <h1>Erdoğan'la görüşen CHP'linin kim olduğunu hangi üç kişi bilebilir?</h1>
      <h2>Cumhurbaşkanı Erdoğan'la görüşen ismi gizlenen CHP'linin kim olduğuna dair kamuoyunda tartışmalar devam ediyor.</h2>
      <address>
        <time datetime="2019-11-22T02:47:00+00:00">22 Nov 2019, 02:47</time>
      </address>
      <p>Cumhurbaşkanı Recep Tayyip Erdoğan ile ismi açıklanmayan bir CHP'linin Beştepe'de gizli görüşme gerçekleştirdiğine ilişkin iddialar gündemde tartışılamaya devam ediyor.</p>
      <p>TV5'te Selim Akduman'ın<b> 'Perde Arkası'</b> programına katılan Habertürk gazetesi yazarı Sevilay Yılman, Beştepe'de Cumhurbaşkanı Recep Tayyip Erdoğan ile görüşen adı açıklanmayan CHP'li şahıs üzerinden dikkat çeken değerlendirmelerde bulundu.</p>
      <p>Cumhurbaşkanı Erdoğan'la Beştepe'de görüşen ismi açıklanmayan CHP'linin kim olduğuna dair üç kişinin tanıklık edebileceğini belirten Yılman, <b>"Cumhurbaşkanı, CHP'li üst düzey biri ile görüşüyor. Bu görüşmeye tanıklık edecek 3. kişi kim olabilir? İbrahim Kalın, Fahrettin Altun, Hasan Doğan... Çok kesin yazılmış bir metin. Böyle bir sızdırma hiç de mümkün gözükmüyor"</b> dedi.</p>
      <h3>BEŞTEPE'DEKİ GİZLİ GÖRÜŞME NEDİR?</h3>
      <p>Cumhurbaşkanı Erdoğan'ın CHP'li ismi açıklanmayan birisiyle Beştepe'de görüştüğünü iddia eden Rahmi Turan, Cumhurbaşkanı Erdoğan'ın ismi açıklanmaya CHP'liye<b> "Türkiye’nin güvenliği için senin CHP Genel Başkanı olman gerekir. Düşün, karar ver. Memleketin iyiliği için bu gerekli. Ben de yardımcı olurum!"</b> dediğini iddia etmişti.</p>
    </article>
  </body>
</html>