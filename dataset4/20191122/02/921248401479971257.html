<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bitchyf.it/maurizio-costanzo-gabriel-garko/"/>
    <meta property="og:site_name" content="BitchyF"/>
    <meta property="article:published_time" content="2019-11-22T02:31:12+00:00"/>
    <meta property="og:title" content="Maurizio Costanzo bacchetta Gabriel Garko"/>
    <meta property="og:description" content="Maurizio Costanzo è deluso da Gabriel Garko. Il noto conduttore ha criticato l'attore sul settimanale Nuovo."/>
  </head>
  <body>
    <article>
      <h1>Maurizio Costanzo bacchetta Gabriel Garko</h1>
      <address><time datetime="2019-11-22T02:31:12+00:00">22 Nov 2019, 02:31</time> by <a rel="author">Fabiano Minacci</a></address>
      <p>Due settimane fa a <i>Live Non è la d’Urso</i> <b>Gabriel Garko</b> ha confessato di fumare una canna ogni tanto. L’attore di <i>Senso 45</i> ha anche raccontato di quando a Londra si è fumato diversi “purini” e non è stato bene. Il pubblico ha riso di questo aneddoto e la cosa è passata inosservata sui social, ma <b>Maurizio Costanzo</b> nella sua rubrica su <i>Nuovo</i> non ha detto di non aver gradito le rivelazioni di Gabriel.<br/>King Maury ha bacchettato Garko, colpevole – secondo lui – di non pensare alla responsabilità che ha verso il pubblico.</p>
      <blockquote>
        <i>“Gabriel Garko ha sbagliato. Certe cose in tv non si dicono. Un personaggio come lui non deve mai dimenticare la responsabilità che ha verso il pubblico”.</i>
      </blockquote>
      <p>Onestamente non mi pare così grave il racconto fatto da Gabriel Garko. Personalmente in quell’occasione l’ho trovato più spontaneo, simpatico e naturale del solito. Nel 2019 non penso che nessuno più si sconvolga per una canna (e lo dico io che non ho mai provato una sigaretta).<br/>Maurizio come al solito è stato ‘pungente e cattivello’, ma questa volta non sono d’accordo con lui.</p>
      <h3>Gabriel Garko e il racconto della sua serata particolare a Londra.</h3>
      <blockquote>
        <i>“Droga? Oddio no, parlo di canne nel mio libro. Una sola canna? Magari solo una. Mentre scrivevamo il libro stava venendo fuori che ero a Londra a vedere i musei. Io mi sono detto ‘alt’. Non voglio essere sempre il solito puritano ed ho voluto a raccontare tutta la verità di quello che è successo. Ho conosciuto delle persone e sono andato a casa loro a Londra. Io canne me ne fumo una ogni tanto. Diciamo che le fumo se capita. Quella volta mi sono fatto più di una canna, continuavano a girare. Non è che dopo mi arrestano? Insomma, alla quinta a Londra ho iniziato a stare male tanto che sono collassato. Erano dei purini fatti solo di erba. Sono stato molto male, io non sono abituato a tutte queste canne. Ero andato in paranoia, pensavo mi buttassero nel Tamigi. Stasera ho fatto proprio una figuraccia.”</i>
      </blockquote>
      <figure>
        <iframe data-src="https://twitter.com/LiveNoneladUrso/status/1194019976811892736?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>