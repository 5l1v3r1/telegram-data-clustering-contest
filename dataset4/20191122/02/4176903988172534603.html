<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/politika/novi-sok-za-pristinu-iz-tirane-kosovo-je-u-granicama-srbije-i-u-udzbenicima/"/>
    <meta property="og:site_name" content="Krstarica"/>
    <meta property="article:published_time" content="2019-11-22T02:01:23+00:00"/>
    <meta property="og:title" content="Novi šok za Prištinu iz Tirane: Kosovo je u granicama Srbije i u udžbenicima!"/>
    <meta property="og:description" content="Na mapama u udžbenicima za osmi razred"/>
  </head>
  <body>
    <article>
      <h1>Novi šok za Prištinu iz Tirane: Kosovo je u granicama Srbije i u udžbenicima!</h1>
      <address><time datetime="2019-11-22T02:01:23+00:00">22 Nov 2019, 02:01</time> by <a rel="author" href="https://www.krstarica.com/author/ana/" target="_blank">A. J.</a></address>
      <figure>
        <img src="https://www.krstarica.com/wp-content/uploads/2019/02/38043194656_b9ae25f156_b-750x430.jpg"/>
        <figcaption>Foto: <a href="https://www.flickr.com/photos/davidcjones/38043194656/">David Jones</a> - <a href="http://creativecommons.org/licenses/by/2.0/">CC BY 2.0</a></figcaption>
      </figure>
      <p>Priština je ponovo u šoku, nakon što je bivši albanski premijer Salji Beriša objavio da je kosovska teritorija u granicama Srbije ne samo na mapi aktuelnog albanskog premijera Edi Rame, već i na mapama u udžbenicima za osmi razred.</p>
      <p>Nakon što je premijer Edi Rama objavio video-snimak u kojem se, između ostalog, videla mapa na kojoj je teritorija Kosova u granicama Srbije, Beriša je na svom profilu na Fejsbuku objavio fotografiju knjige „Državljanstvo“, namenjene učenicima osmih razreda, u kojoj se takođe nalazi mapa na kojoj je kosovska teritorija u granicama Srbije.</p>
      <p>Inače, Beriša je mapu koju je objavio Rama nazvao „nacionalnom izdajom“.</p>
      <p>Video-snimak sa „spornom“ mapom stajao je na Raminom profilu na Fejsbuku duže od pet časova, a nakon kritika iz Prištine video je preuređen, prenela je prištinska „Gazeta ekspres“.</p>
      <p>(<a href="https://rs-lat.sputniknews.com/vesti/201911211121211755-novi-sok-za-pristinu-iz-tirane-kosovo-je-u-granicama-srbije-i-u-udzbenicima/">Sputnjik</a>)</p>
    </article>
  </body>
</html>