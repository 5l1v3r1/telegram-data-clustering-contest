<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_rosiya-peredala-polschi-chechenski-materiali-proti-mazura/939364"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T02:32:00+00:00"/>
    <meta property="og:title" content="Росія передала Польщі &quot;чеченські матеріали&quot; проти Мазура"/>
    <meta property="og:description" content="Росія переслала Польщі матеріали щодо громадянина України Ігоря Мазура. Раніше він був затриманий у Польщі за запитом РФ. Матеріали стосуються так званої &quot;чеченської справи&quot;. &quot;Я думаю, це ті покази, які вибиті з Миколи Карпюка, Станіслава Клиха, який зараз лікується у психіатричній лікарні ..."/>
  </head>
  <body>
    <article>
      <h1>Росія передала Польщі "чеченські матеріали" проти Мазура</h1>
      <address><time datetime="2019-11-22T02:32:00+00:00">22 Nov 2019, 02:32</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939364_w_300.jpg?v=0"/>
        <figcaption>Ігоря Мазура затримали у Польщі на вимогу РФ.</figcaption>
      </figure>
      <p>Росія переслала Польщі матеріали щодо громадянина України <b>Ігоря Мазура.</b> Раніше він був затриманий у Польщі за запитом РФ. Матеріали стосуються так званої "чеченської справи".</p>
      <p>"Я думаю, це ті покази, які вибиті з Миколи Карпюка, Станіслава Клиха, який зараз лікується у психіатричній лікарні після тих катувань; ще покази кількох росіян, які сиділи у російських тюрмах сиділи за кримінальні злочини, а потім через 20 років згадали, що ще й "у Чечні воювали".</p>
      <p>Тобто це – надумані покази, бо, за тими матеріалами, я був командиром підрозділу, де служив Арсеній Яценюк, брати Тягнибоки, служили хлопці, які на той час були взагалі дітьми – не можна воювати у три з половиною роки", прокоментував Мазур, повідомляє Радіо Свобода.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_veteran-ato-mazur-povernuvsya-v-ukrayinu/938045"/>
      </related>
      <p>За словами Мазура, з цими паперами має ознайомитись український консул.</p>
      <blockquote>9 листопада за запитом РФ в Польщі затримали одного з лідерів "УНА-УНСО", ветерана війни на Донбасі Ігоря Мазура з позивним "Тополя".<br/>В ніч на 14 листопада затриманий у Польщі Мазур повернувся до України.<br/>Перед цим Мазура передали на поруки Генерального консула України у Любліні.<br/>Посол України в Польщі Андрій Дещиця повідомив, що Інтерпол не закрив справу Мазура, вона "у підвішеному стані"</blockquote>
    </article>
  </body>
</html>