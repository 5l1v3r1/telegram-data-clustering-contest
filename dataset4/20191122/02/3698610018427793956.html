<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/u-spravah-maydanu-realni-termini-otrimali-59-osib-viyskoviy-prokuror-330491_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T02:13:00+00:00"/>
    <meta property="og:title" content="У справах Майдану реальні терміни отримали 59 осіб — військовий прокурор"/>
    <meta property="og:description" content="Досудове розслідування щодо 445 осіб триває."/>
  </head>
  <body>
    <article>
      <h1>У справах Майдану реальні терміни отримали 59 осіб — військовий прокурор</h1>
      <h2>Досудове розслідування щодо 445 осіб триває.</h2>
      <address>
        <time datetime="2019-11-22T02:13:00+00:00">22 Nov 2019, 02:13</time>
      </address>
      <p>В Україні суди винесли 59 обвинувальних <b><a href="https://dt.ua/UKRAINE/u-genprokuraturi-rozpovili-pro-zmini-v-procesi-rozsliduvannya-sprav-maydanu-330339_.html">вироків щодо злочинів Майдану</a></b>. Ще 445 особам повідомлено про підозру. Про це повідомив заступник генерального прокурора - головний військовий прокурор Віктор Чумак в ефірі одного з телеканалів.</p>
      <p>За його словами, є поіменний список притягнутих до відповідальності за злочини на Майдані, однак поки їх провина не доведена судом, розголошувати дані він не може.</p>
      <p>"Генпрокуратурою повідомлено про підозру 300 особам, з них 33 чиновники, 163 працівники органів МВС, у тому числі 19 слідчих, 14 прокурорів, 10 судів, і 50 цивільних осіб, яких називали "тітушками", - сказав він.</p>
      <p>За словами Чумака, до суду передано 81 обвинувальних актів щодо 174 осіб.</p>
      <p>"За результатами досудового розслідування винними у вчиненні кримінальних правопорушень визнано 20 осіб, стосовно 19 осіб винесені обвинувальні вироки. Це тільки ГПУ", - відзначив головний військовий прокурор.</p>
      <p>"По всій країні у провадженні цієї категорії повідомлено про підозру 445 особам. З них 48 високопоставлених чиновників, 229 правоохоронців. Скеровано до суду 195 обвинувальних актів щодо 298 осіб. У скоєнні злочинів судами визнано винними 59 осіб. Відносно 46 з них винесені обвинувальні вироки", - додав Чумак.</p>
      <p>Раніше повідомлялося про те, що всі <b><a href="https://dt.ua/UKRAINE/u-genprokuraturi-rozpovili-pro-zmini-v-procesi-rozsliduvannya-sprav-maydanu-330339_.html">досудові справи Майдану передані в ГБР</a></b>. Відомо, що до складу нового підрозділу по розслідуванню злочинів Майдану увійдуть 25 слідчих ДБР та слідчі Генпрокуратури. У той же час генпрокурор Руслан Рябошапка повідомив про <b><a href="https://dt.ua/UKRAINE/u-provadzhennyah-sprav-maydanu-zniklo-dva-tomi-dokaziv-ryaboshapka-330356_.html">зникнення двох томів доказів</a> </b>у справах розстрілів на Майдані.</p>
      <p>Детальніше про розслідування справ читайте в статті Євгенії Закревської <b><a href="https://dt.ua/internal/sud-u-spravi-maydanu-265976_.html">"Суд у справі Майдану"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>