<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/242622/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-22T02:05:27+00:00"/>
    <meta property="og:title" content="‘ซีพี ออลล์’ ที่ 1 DJSI ประเภท ‘Food &amp; Staples Retailing’"/>
    <meta property="og:description" content="“ซีพี ออลล์” ได้ที่ 1 ของโลก ในฐานะบริษัทชั้นนำที่มีความโดดเด่นด้านพัฒนาองค์กรอย่างยั่งยืน ประจำปี 2019 กลุ่มดัชนี DJSI World ประเภทอุตสาหกรรม Food &amp; Staples Retailing"/>
  </head>
  <body>
    <article>
      <h1>‘ซีพี ออลล์’ ที่ 1 DJSI ประเภท ‘Food &amp; Staples Retailing’</h1>
      <address><time datetime="2019-11-22T02:05:27+00:00">22 Nov 2019, 02:05</time> by <a rel="author" href="https://www.thebangkokinsight.com/author/wanpen/" target="_blank">WANPEN PUTTANONT</a></address>
      <p>“ซีพี ออลล์” ได้ที่ 1 ของโลก ในฐานะบริษัทชั้นนำที่มีความโดดเด่นด้านพัฒนาองค์กรอย่างยั่งยืน ประจำปี 2019 กลุ่มดัชนี DJSI World ประเภทอุตสาหกรรม Food &amp; Staples Retailing</p>
      <p>นายก่อศักดิ์ ไชยรัศมีศักดิ์ ประธานกรรมการบริหาร บริษัท ซีพี ออลล์ จำกัด (มหาชน) ผู้ก่อตั้งร้านเซเว่น อีเลฟเว่น ในประเทศไทย เปิดเผยว่า S&amp;P Dow Jones Indices และ RobecoSAM ได้ประกาศผลการประเมินประสิทธิผลการดำเนินธุรกิจตามแนวทางการพัฒนาอย่างยั่งยืนของบริษัทชั้นนำระดับโลก ประจำปี 2019 หรือดัชนีความยั่งยืนดาวโจนส์ (Dow Jones Sustainability Indices : DJSI) โดยบริษัท ซีพี ออลล์ จำกัด (มหาชน) ได้รับการจัดอันดับให้เป็นบริษัทชั้นนำด้านองค์กรความยั่งยืนอันดับ 1 ของกลุ่ม World Index กลุ่มอุตสาหกรรมค้าปลีกอาหารและอุปโภค บริโภค (Food &amp; Staples Retailing)</p>
      <figure>
        <img src="https://www.thebangkokinsight.com/wp-content/uploads/2019/11/Dow-Jones03-01.jpg"/>
      </figure>
      <p>ทั้งนี้ ในรายงานได้ระบุถึงความสำเร็จดังกล่าวว่า เป็นผลมาจากการรักษาส่วนแบ่งการตลาดของธุรกิจประเภท Food &amp; Staples Retailing Industry การรักษาระดับกิจกรรมที่ครอบคลุมทั้งอาหาร ค้าปลีก และจัดจำหน่าย โดยมีการลงทุนด้านโครงสร้างทางเทคโนโลยีสารสนเทศเพื่อการค้าปลีกเพื่อเพิ่มประสิทธิภาพในการดำเนินการ และพัฒนาการติดต่อสื่อสารกับลูกค้า</p>
      <p>“ด้วยศักยภาพของเทคโนโลยีใหม่ๆ เหล่านี้จะสนับสนุนให้บริษัทตอบสนองต่อการขับเคลื่อนของอุตสาหกรรม ไม่ว่าจะเป็นการเติบโตของความต้องการผู้บริโภคในด้านสุขภาพ และอาหารทางเลือกที่มาจากธรรมชาติ” นายก่อศักดิ์กล่าว</p>
      <figure>
        <img src="https://www.thebangkokinsight.com/wp-content/uploads/2019/11/%E0%B8%81%E0%B9%88%E0%B8%AD%E0%B8%A8%E0%B8%B1%E0%B8%81%E0%B8%94%E0%B8%B4%E0%B9%8C-%E0%B9%84%E0%B8%8A%E0%B8%A2%E0%B8%A3%E0%B8%B1%E0%B8%A8%E0%B8%A1%E0%B8%B5%E0%B8%A8%E0%B8%B1%E0%B8%81%E0%B8%94%E0%B8%B4%E0%B9%8C.jpg"/>
        <figcaption>ก่อศักดิ์ ไชยรัศมีศักดิ์</figcaption>
      </figure>
      <p>ขณะเดียวกัน ผู้ค้าปลีกอาหารก็จำเป็นที่จะต้องเพิ่มความโปร่งใสในห่วงโซ่อุปทาน รวมทั้งเชื่อมโยงด้านสิ่งแวดล้อม สังคม และธรรมาภิบาลเข้าด้วยกัน ผ่านนโยบายการจัดซื้อที่มีส่วนร่วมของคนในท้องถิ่น และสร้างการเติบโตให้แก่ผู้ค้าปลีกในฐานะที่เป็นทางเลือกในการประหยัดค่าใช้จ่ายให้แก่ผู้บริโภคอีกด้วย</p>
      <p>นอกจากนี้ ด้วยความมุ่งมั่นดำเนินธุรกิจโดยคำนึงผู้มีส่วนได้ส่วนเสียในทุกมิติ ทั้งเศรษฐกิจ สังคม สิ่งแวดล้อม เพื่อก้าวไปสู่องค์กรแห่งความยั่งยืน ภายใต้ปณิธาน “ร่วมสร้างสรรค์และแบ่งปันโอกาสให้ทุกคน” มาอย่างต่อเนื่องกว่า 30 ปี ส่งผลให้ในปี 2562 นี้ ซีพี ออลล์ ไม่เพียงได้รับคัดเลือกให้เป็นสมาชิก DJSI กลุ่ม World Index ติดต่อกันเป็นปีที่ 2 และกลุ่ม Emerging Markets Index ต่อเนื่องเป็นปีที่ 3 (2017-2019) แต่ยังเป็นสามารถเป็นที่ 1 ในประเภท Food &amp; Staples Retailing Industry ของกลุ่ม World Index ได้คะแนนรวมสูงสุดในหมวดนี้</p>
      <figure>
        <img src="https://www.thebangkokinsight.com/wp-content/uploads/2019/11/CPALL-AD-DJSI-03.jpg"/>
      </figure>
      <p>สำหรับการดำเนินงานที่โดดเด่นมีทั้งมิติด้านเศรษฐกิจ สังคม และสิ่งแวดล้อม ซึ่งหมวดที่บริษัทได้รับคะแนนสูงเป็นพิเศษ ได้แก่ ด้าน Materiality และ CRM ในมิติเศรษฐกิจ ด้าน Packaging และ Water Related Risk ในมิติด้านสิ่งแวดล้อม เช่นเดียวกับด้าน Human Rights ด้าน Health &amp; Nutrition และ Policy influence</p>
      <p>ขณะเดียวกัน ซีพี ออลล์ ยังมีพัฒนาการอย่างมีนัยยะสำคัญในด้านซัพพลาย เชน แมเนจเมนท์ หรือระบบการบริหารจัดการซัพพลายเชน ซึ่งเปนผลเนื่องมาจากความพยายามมุ่งมั่นของซีพี ออลล์ ในการพัฒนานโยบาย และแนวปฏิบัติสำหรับคู่ค้าให้สอดคล้องกับมาตรฐานสากล</p>
      <figure>
        <img src="https://www.thebangkokinsight.com/wp-content/uploads/2019/11/CPALL-AD-DJSI-02.jpg"/>
      </figure>
      <p>ทั้งหมดนี้ เพื่อตอบสนองความคาดหวังของคู่ค้าให้ครบทุกด้าน ผ่านการสื่อสาร อบรม และประเมินความเสี่ยงของคู่ค้า เพื่อหาโอกาสในการพัฒนาให้คู่ค้าเจริญเติบโตไปพร้อมๆ กับบริษัทอย่างยั่งยืน มีประสิทธิภาพ และมีคุณธรรม รวมทั้ง ด้านมาตรการแรงงาน ซึ่งมาจากการเปิดโอกาสให้ผู้หญิงได้มีโอกาสเจริญก้าวหน้าในหน้าที่การงานในตำแหน่งผู้บริหารระดับสูงอีกด้วย</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F242622%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/243186/"/>
        <a href="https://www.thebangkokinsight.com/243155/"/>
        <a href="https://www.thebangkokinsight.com/243007/"/>
        <a href="https://www.thebangkokinsight.com/242954/"/>
      </related>
    </article>
  </body>
</html>