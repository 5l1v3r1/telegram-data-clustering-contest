<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ind-vs-ban-2nd-test-match-at-kolkata-eden-gardens-india-vs-bangladesh-historical-kolkata-test-match-day-night-test-match-india-playing-11-for-kolkata-test-match-2862362.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T02:37:39+00:00"/>
    <meta property="og:title" content="Ind vs Ban 2nd Test : ऐतिहासिक डे-नाइट टेस्ट मैच आज, भारत की नजर क्लीन स्वीप पर "/>
    <meta property="og:description" content="India vs Bangladesh 2nd Test Match at Kokata : भारत और बांग्लादेश के बीच खेली जा रही टेस्ट सीरीज का दूसरा और अखिरी टेस्ट मैच 22 नवंबर से खेला जाएगा। दोनों टीमों के बीच यह मुकाबला कोलकाता के ईडन..."/>
  </head>
  <body>
    <article>
      <h1>Ind vs Ban 2nd Test : ऐतिहासिक डे-नाइट टेस्ट मैच आज, भारत की नजर क्लीन स्वीप पर </h1>
      <address><time datetime="2019-11-22T02:37:39+00:00">22 Nov 2019, 02:37</time> by <a rel="author">एजेंसी, कोलकाता।</a></address>
      <p>India vs Bangladesh 2nd Test Match at Kokata : भारत और बांग्लादेश के बीच खेली जा रही टेस्ट सीरीज का दूसरा और अखिरी टेस्ट मैच 22 नवंबर से खेला जाएगा। दोनों टीमों के बीच यह मुकाबला कोलकाता के ईडन गार्डन्स स्टेडियम होगा। इस ऐतिहासिक डे-नाइट टेस्ट मैच में भारतीय टीम स्ट सीरीज में क्लीन स्वीप करने के इरादे से मैदान पर उतरेगी। इंदौर में खेले गए पहले टेस्ट मैच में भारत ने बांग्लादेश को पारी और 130 रनों से हराकर सीरीज में 1-0 की बढ़त बना रखी है। इसके साथ ही भारत ने आईसीसी विश्च चैंपियनशिप की अंकतालिका में अपनी बढ़त को भी मजबूत कर लिया है। </p>
      <p>इंदौर टेस्ट तीन दिन में ही समाप्त हो गया था। उस मैच में भारतीय सलामी बल्लेबाज मयंक अग्रवाल ने 243 रनों की शानदार पारी खेली थी, जबकि बांग्लादेश की टीम पहली पारी में 150 और दूसरी पारी में 213 रन पर ऑल आउट हो गई थी। दुनिया की नंबर वन टेस्ट टीम के कप्तान विराट कोहली की टीम टेस्ट चैंपियनशिप के शुरू होने के बाद से अब तक सभी छह मैच जीत चुकी है। इसमें से वह वेस्टइंडीज और दक्षिण अफ्रीका के खिलाफ के खिलाफ हुई सीरीज में क्लीन स्वीप का चुकी है। भारतीय टीम की नजरें अब इस सीरीज में भी क्लीन स्वीप करने पर लगी हुई है और वह उस टीम के खिलाफ जो अफगानिस्तान से अपना पिछला सीरीज हार चुकी है। </p>
      <p>दोनों टीमों के लिए यह मैच ऐतिहासिक होने वाला है, क्योंकि दोनों टीमें पहली बार अपना दिन-रात टेस्ट मैच खेलने के लिए उतर रही हैं। बीसीसीआई अध्यक्ष बनने के बाद से सौरभ गांगुली के इस काम को उनकी सबसे बड़ी उपलब्धि के रूप में देख जा रहा है। गांगुली ने ही बांग्लादेश को दिन-रात टेस्ट मैच खेलने के लिए राजी करवाया है। </p>
      <p>मैच की शुरुआत से पहले आर्मी पैराट्रूपर्स के जवान उड़कर ईडन गार्डन्स आएंगे और चे दोनों कप्तानों को पिंक बॉल सौपेंगे। इसके बाद टॉस की जाएगी और फिर राजनीतिज्ञों, खेल दिग्गजों और खचाखच भरे दर्शकों की मौजूदगी में मैच की शुरूआत की जाएगी। दिन-रात टेस्ट में ढलती शाम के समय जब फ्लट लाइट चालू हो जाती हैं, उस समय बल्लेबाजों को आने वाली परेशानी को लेकर काफी चर्चा हुई थी। इस 'ट्विलाइट जोन' से सामंजस्य बैठाने को लेकर काफी चर्चा हुई है। भारत के कुछ खिलाड़ियों ने इस ट्विलाइट में गुलाबी गेंद को देखने में आने वाली समस्या के बारे में बातें कहीं थीं। ये खिलाड़ी दिन-रात प्रारूप में दलीप ट्रॉफी खेल चुके हैं। </p>
      <p>ईडन गार्डन्स में खेले जाने वाला यह मैच एसजी गेंद से खेला जाएगा और यह देखना दिलचस्प होगा कि यह किस तरह से बतार्व करती है। इस 'ट्विलाइट जोन' भारतीय बल्लेबाजों, खासकर कोहली के लिए काफी चुनौतीपूर्ण होने वाली है, क्योंकि उन्हें अभी तक गुलाबी गेंद से खेलने का अनुभव नहीं है। इसके अलावा बांग्लादेश के भी किसी खिलाड़ी को गुलाबी गेंद से खेलने का अनुभव नहीं है। ऐसे में उनके लिए भी यह मैच काफी चुनौतीपूर्ण होने वाली है।</p>
      <p>
        <b>संभावित प्लेइंग इलेवन-</b>
      </p>
      <p>भारत : रोहित शर्मा, मयंक अग्रवाल, विराट कोहली (कप्तान), चेतेश्वर पुजारा, अजिंक्य रहाणे, ऋद्धिमान साहा, रवींद्र जडेजा, रवि चंद्रन अश्विन, मोहम्मद शमी, ईशांत शर्मा और उमेश यादव</p>
      <p>बांग्लादेश : लिटन दास, इमरुल काएस, मोमिनुल हक, मुश्फिकुर रहीम, महमुदुल्ला (कप्तान), मोसदक हुसैन, शादमान इस्लाम, मेंहदी हसन मिराज, इबादत हुसैन, एल-अमिन हुसैन और मुश्फिजुर रहमान</p>
    </article>
  </body>
</html>