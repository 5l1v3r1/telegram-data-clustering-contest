<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/shtorm_v_odeskiy_zatotsi_zirvav_z_yakorya_tanker_delfi_ta_vidnis_yogo_na_milinu_n1237720"/>
    <meta property="og:site_name" content="24 Канал"/>
    <meta property="article:published_time" content="2019-11-22T02:41:00+00:00"/>
    <meta property="og:title" content="Шторм в одеській затоці зірвав з якоря танкер &quot;Делфі&quot; та відніс його на мілину"/>
    <meta property="og:description" content="В Одесі через сильний вітер з якоря зірвався суховантаж &quot;Делфі&quot; під прапором Молдови. Рятувальники та приватний буксир намагалися евакуювати екіпаж судна, однак люди відмовилися покидати корабель."/>
  </head>
  <body>
    <article>
      <h1>Шторм в одеській затоці зірвав з якоря танкер "Делфі" та відніс його на мілину</h1>
      <address><time datetime="2019-11-22T02:41:00+00:00">22 Nov 2019, 02:41</time> by <a rel="author" href="https://24tv.ua/mihaylo_goda_tag5966/" target="_blank">Михайло Года</a></address>
      <p>
        <b>В Одесі через сильний вітер з якоря зірвався суховантаж "Делфі" під прапором Молдови. Рятувальники та приватний буксир намагалися евакуювати екіпаж судна, однак люди відмовилися покидати корабель.</b>
      </p>
      <p>Станом на 2:05 судно сіло на мілину на відстані кілометра від берега. Люди на борту відмовилися від евакуації. Втім наразі небезпеки для екосистеми затоки немає, повідомляє "<a href="https://dumskaya.net/news/na-reyde-odesskogo-porta-terpit-bedstvie-suhogru-105683/">Думська</a>".</p>
      <blockquote>Важливо! <a href="https://24tv.ua/poholodannya_morozi_kiyiv_mista_ukrayini_koli_poholodaye_prognoz_n1222335">В Україну йде похолодання і морози: прогноз</a></blockquote>
      <p>Спершу судно перебувало в акваторії порту "Південний". Сильний вітер зі швидкістю 12 метрів на  секунду зірвав суховантаж з якоря і відніс його в бік Одеси.</p>
      <p>За різними джерелами на борту перебувають від 3 до 15 осіб. Спершу рятувальники намагалися евакуювати екіпаж, однак потужний вітер та хвилі висотою 2,3 метра сильно заважали рятувальній операції.</p>
      <figure>
        <img src="https://24tv.ua/resources/photos/news/620_DIR/201911/1237720_10186761.jpg?201911022723"/>
        <figcaption>Врешті судно сіло на мілину за кілометр від берега / Думская</figcaption>
      </figure>
      <p>Раніше у четвер ввечері, 21 листопада в аеропорту Одеси сталася <a href="https://24tv.ua/v_odesi_avariyno_siv_litak_z_turechchini_pasazhiriv_evakuyuyut_foto_ta_video_n1237682">аварійна посадка літака Turkish Airlines</a>, що летів рейсом "Стамбул – Одеса". Пасажирів терміново евакуювали із борта. В Одесі така поломка – друга протягом дня: аналогічна ситуація сталася 21 листопада вдень із приватним літаком, який злітав у напрямку ОАЕ.</p>
      <p>Крім цього протягом дня сильний вітер наробив й <a href="https://24tv.ua/viter_obirvav_elektromerezhi_ta_povaliv_dereva_na_priparkovani_avto_v_odesi_foto_negodi_n1237701">іншого лиха в Одесі</a>. Негода обірвала 9 ліній електромереж та повалила півтора десятка дерев, через які постраждали кілька припаркованих поруч автомобілів.</p>
    </article>
  </body>
</html>