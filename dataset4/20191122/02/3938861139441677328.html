<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_potuzhnij-shtorm-zirvav-z-yakorya-sudno-z-lyudmi/939365"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T02:47:00+00:00"/>
    <meta property="og:title" content="Потужний шторм зірвав з якоря судно з людьми"/>
    <meta property="og:description" content="В Одесі сильний вітер зірвав з якоря суховантаж &quot;Делфі&quot; під прапором Молдови. З акваторії порту &quot;Південний&quot; його віднесло в бік Одеси. На борту перебувають до 15 осіб, повідомляє Думская. У судна відмовив двигун. Його відносить до Ланжерону. З порту на порятунок вийшов великий ..."/>
  </head>
  <body>
    <article>
      <h1>Потужний шторм зірвав з якоря судно з людьми</h1>
      <address><time datetime="2019-11-22T02:47:00+00:00">22 Nov 2019, 02:47</time> by <a rel="author">Gazeta.ua</a></address>
      <p>В Одесі сильний вітер зірвав з якоря суховантаж "Делфі" під прапором Молдови. З акваторії порту "Південний" його віднесло в бік Одеси.</p>
      <p>На борту перебувають до 15 осіб, повідомляє Думская.</p>
      <p>У судна відмовив двигун. Його відносить до Ланжерону. З порту на порятунок вийшов великий приватний буксир "Австралія". Рятувальні катери намагаються підійти і зняти з судна екіпаж. Цьому заважають сильний вітер та хвилі, що сягають до 2,3 метра.</p>
      <p>У затоці також працюють катери Морської пошуково-рятувальної служби. Крім того, з "Південного" вийшов потужний буксир "Іванов".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/regions/_burhlive-more-i-bagato-chajok-pokazali-plyazh-pid-chas-shtormu/936410"/>
      </related>
      <p>Довжина "Делфі" становить 60 метрів, ширина - 10 метрів, водотоннажність - близько 1600 тонн.</p>
      <p>Поки що точно не відомо, що саме сталося з танкером.</p>
      <blockquote>Раніше в Одесі в умовах потужного бокового вітру Boeing 737 турецької авіакомпанії Turkish Airlines надламав стійку переднього шасі під час посадки. Ніхто не постраждав.</blockquote>
    </article>
  </body>
</html>