<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/zakaz-pouzivani-mobilu-o-prestavkach-neni-potreba-tvrdi-vyzkumnici-20191122.html"/>
    <meta property="og:site_name" content="Deník.cz"/>
    <meta property="article:published_time" content="2019-11-22T10:44:00+00:00"/>
    <meta property="og:title" content="Zákaz používání mobilů o přestávkách? Není potřeba, tvrdí výzkumníci"/>
    <meta property="og:description" content="/ANKETA/ Když vezmou děti do ruky mobil, méně se baví se spolužáky. Práce s mobilem je součástí života. Takové jsou nejčastější argumenty pro a proti v debatě o zákazu používání mobilů o přestávkách na některých školách. Podle nového výzkumu odborníků z brněnské Masarykovy univerzity zákaz není potřebný."/>
  </head>
  <body>
    <article>
      <h1>Zákaz používání mobilů o přestávkách? Není potřeba, tvrdí výzkumníci</h1>
      <address><time datetime="2019-11-22T10:44:00+00:00">22 Nov 2019, 10:44</time> by <a rel="author">Eliška Gáfriková</a></address>
      <p>Výzkum zahrnoval tisíc dětí na dvaatřiceti jihomoravských základních a středních školách. „Dospívající z našeho výzkumného souboru se o přestávce baví se spolužáky bez ohledu na to, zda mají povoleno, nebo zakázáno mobilní telefon používat,“ uvedl vedoucí vědeckého týmu David Šmahel. Podle výsledků studie se stále drtivá většina dětí o přestávkách baví se spolužáky nebo připravují na následující hodinu.</p>
      <p>Zákaz mobilů mají například v brněnské základní škole Gajdošova. Podle ředitele školy Rostislava Novotného je potřebný a s omezením mají dobrou zkušenost. „Když se bavíme o používání mobilů o přestávkách, problém není jen v tom, zda se děti baví nebo nebaví se spolužáky, ale zejména jde o bezpečnost a ochranu soukromí. Mobily jsou v podstatě záznamovými zařízeními a děti tak ovládají techniku, důsledky jejíhož použití si často neví uvědomit. Zákaz mobilů máme ve škole dva roky a za tuto dobu jsme neřešili žádný případ kyberšikany v prostorách školy,“ upozornil na jiný rozměr zákazu Novotný.</p>
      <figure>
        <img src="https://g.denik.cz/50/c9/brno-ulice-schodova-cerna-pole_denik-150-3x2.jpg"/>
      </figure>
      <aside>
        <a href="https://brnensky.denik.cz/zpravy_region/pamatky-nebo-nova-vystavba-v-brne-chteji-vice-chranit-historicke-budovy-20191122.html">Památky, nebo nová výstavba? V Brně chtějí více chránit historické budovy Přečíst článek ›</a>
      </aside>
    </article>
  </body>
</html>