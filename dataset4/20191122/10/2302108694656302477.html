<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/partea-superioara-a-unei-schele-de-pe-o-cladire-din-bucuresti-s-a-desprins-si-a-avariat-doua-autoturisme.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-22T10:04:07+00:00"/>
    <meta property="og:title" content="Partea superioară a unei schele de pe o clădire din Bucureşti s-a desprins și a avariat două autoturisme"/>
    <meta property="og:description" content="Partea superioară a unei schele amplasate pe faţada unei clădiri de pe strada Ion Brezoianu din Capitală s-a desprins, iar bucăţi din schelă au căzut şi"/>
  </head>
  <body>
    <article>
      <h1> Partea superioară a unei schele de pe o clădire din Bucureşti s-a desprins și a avariat două autoturisme </h1>
      <address><time datetime="2019-11-22T10:04:07+00:00">22 Nov 2019, 10:04</time> by <a rel="author">Redacția</a></address>
      <p>Partea superioară a unei schele amplasate pe faţada unei clădiri de pe strada Ion Brezoianu din Capitală s-a desprins, iar bucăţi din schelă au căzut şi au avariat două autoturisme. Pompierii intervin pentru a stabiliza sau îndepărta schela, relatează <a href="https://www.news.ro/eveniment/partea-superioara-a-unei-schele-de-pe-o-cladire-din-bucuresti-s-a-desprins-bucati-din-schela-au-cazut-si-au-avariat-doua-autoturisme-foto-1922401422392019111119177393">News.ro</a>.</p>
      <p>Reprezentanţii Inspectoratului pentru Situaţii de Urgenţă (ISU) Bucureşti-Ilfov au anunţat că o schelă amplasată pe faţada unei clădiri cu parter şi şase etaje de pe strada Ion Brezoianu s-a desprins parţial, în partea superioară.</p>
      <p>Astfel, bucăţi din schelă au căzut şi au avariat două autoturisme, fără a exista persoane rănite.</p>
      <p>La fața locului intervin Detaşamentul Mihai Vodă şi Detaşamentul Special de Salvatori şi se încearcă stabilizarea sau îndepărtarea schelei, în funcţie de posibilităţi.</p>
    </article>
  </body>
</html>