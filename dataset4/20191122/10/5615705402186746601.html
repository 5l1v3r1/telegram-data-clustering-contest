<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/publications/20204747-yak-sms-rozsilki-zaminyuyut-ukrayinskomu-biznesu-rozdavannya-listivok"/>
    <meta property="og:site_name" content="Mind UA"/>
    <meta property="article:published_time" content="2019-11-22T10:00:00+00:00"/>
    <meta property="og:title" content="Як SMS-розсилки замінюють українському бізнесу роздавання листівок"/>
    <meta property="og:description" content="І як з їхньою допомогою залучити нових клієнтів навіть у аптеку"/>
  </head>
  <body>
    <article>
      <h1>Як SMS-розсилки замінюють українському бізнесу роздавання листівок</h1>
      <h2>І як з їхньою допомогою залучити нових клієнтів навіть у аптеку</h2>
      <address><time datetime="2019-11-22T10:00:00+00:00">22 Nov 2019, 10:00</time> by <a rel="author" href="https://mind.ua/author/837-nina-glushchenko" target="_blank">Ніна Глущенко</a></address>
      <p>
        <i>Роздавання листівок біля торгової точки – найпростіший і «найпряміший» спосіб розповісти оточуючим про акцію або вигідну ціну на товар. Але останнім часом українські компанії випробовують новий метод – розсилка SMS-повідомлень з прив'язкою до геолокації потенційного клієнта. Інформацію про привабливу пропозицію отримують лише ті, хто знаходиться неподалік і може зацікавитися саме цією акцією.</i>
      </p>
      <p>
        <i>
          <b>Mind </b>
        </i>
        <i>у спецпроекті з <b>Kyivstar Big Data School 4.0</b> розповідає про реальні кейси застосування великих даних у бізнесі. У цьому матеріалі йтиметься про те, як і чому мережа «Аптека низьких цін» звернулася до таргетованої SMS-розсилки та в чому особливість таких кампаній.</i>
      </p>
      <h3>SMS як джерело нових клієнтів</h3>
      <p>Традиційно для залучення клієнтів, які знаходяться в пішій доступності, аптека використовувала листівки. Цей спосіб звичний, і у нього є такі переваги, як чітка прив'язка до локації і невисока вартість. Але головний недолік листівок – це неможливість контролювати і аналізувати ефект від таких активностей.</p>
      <p>З минулого року мережа «Аптека низьких цін» для нарощування клієнтської бази почала використовувати таргетовану SMS-розсилку. Зараз компанія реалізує проєкт з «Київстар».</p>
      <h3>Як це працює?</h3>
      <p>Підготовка до розсилки починається з глибокого аналізу бізнес-потреб клієнта і визначення інструментів для вирішення завдання.</p>
      <p>Мережа вибирала ті локації, які її цікавлять, оператор оцінював територію з точки зору покриття, разом визначали цільові групи одержувачів повідомлень. Найчастіше моделі оператор будує на базі тих даних про абонентів, які у нього є. Модель вибирає ключові предиктори, експертним шляхом призначає для кожного певну вагу і з усіх абонентів у локації вибирає тих, для кому пропозиція буде найбільш релевантною і хто не вважатиме його спамом. Для комунікації «Аптека низьких цін» вибрала абонентів у віці від 30 років, які не живуть і не працюють у локації і є учасниками програми «Мої знижки» (можливість отримувати інформацію про знижки від партнерів «Київстар»).</p>
      <p>Після запуску кампанії цільова аудиторія, що потрапляла в радіус дії базових станцій у певних локаціях, отримувала повідомлення з пропозицією знижки за персональним промокодом. Повідомлення відправляє оператор, не передаючи номер телефону нікому, і тільки по тій базі, яка дала дозвіл на отримання повідомлень про знижки.</p>
      <p>Як розповів у коментарі <b>Mind</b> керівник напрямку CRM в «Аптеці низьких цін» В'ячеслав Сауц, проєкт триває близько року. За цей час мережа запустила і відпрацювала декілька моделей геотаргетинга, і знайшла для себе найбільш прийнятні. Вони дають близько 1,5-2% конверсії – це досить хороший показник для ринку.</p>
      <figure>
        <img src="https://s.mind.ua/img/forall/i/2019/1574402197.jpg"/>
      </figure>
      <h3>У чому переваги таргетованої розсилки?</h3>
      <p><b>Гнучкість</b>. Якщо для запуску кампанії із роздавання листівок потрібно їх зверстати, надрукувати, доставити, знайти промоутерів і проконтролювати їхню роботу, то для розсилки досить визначитися з аудиторією. У проєкті з «Аптекою низьких цін» з боку «Київстар» залучався менеджер проєкту. Але у оператора вже є платформа, яка дозволяє здійснювати розсилку самостійно і запускати кампанію в будь-який час. З її допомогою керувати кампанією також можна фактично в режимі реального часу, тестувати різні повідомлення для різних цільових аудиторій і міняти ЦА, на яку проводиться розсилка.</p>
      <p><b>Менша кількість ресурсів усередині компанії</b>. Для запуску промокампанії з роздаванням листівок «Аптека низьких цін» задіяла людей з різних відділів. Тепер достатньо однієї людини з боку аптеки і менеджера від «Київстар».</p>
      <p><b>Час і ціна запуску</b>. Аналогічно. Одна справа – надрукувати листівки і знайти промоутерів, інша – поставити завдання менеджеру і оцінювати результат кампанії.</p>
      <p><b>Аналітика</b>. Один з ключових недоліків листівок – неможливість прорахувати ефективність і конверсію. Ніколи не можна до кінця бути впевненим, скільки листівок роздав промоутер, чи не пішов він з позиції раніше. Незрозуміло, хто отримав ці листівки і як на них відреагував. Наприклад, який був чек, коли людина щось купила за акцією. Таргетована SMS-розсилка з персональним кодом показує точне охоплення, конверсію і покупки. Таких даних досить, аби оцінити, чи варто далі взаємодіяти з цією аудиторією, наскільки ефективною була кампанія в цілому.</p>
      <figure>
        <img src="https://s.mind.ua/img/forall/i/2019/1574356814.jpg"/>
      </figure>
      <h3>У чому недоліки таргетованої розсилки?</h3>
      <p><b>Вартість контакту</b>. На думку В'ячеслава Сауца, таргетована розсилка – дуже хороший інструмент для високомаржинального бізнесу, але й для малого – з низькою маржею – вона теж може бути корисною.</p>
      <p>Аптечний бізнес – низькомаржинальний. Але під час запуску SMS-кампаній в «Аптеці низьких цін» не завжди оперують маржинальністю. Іноді бізнес готовий розсилати повідомлення собі в збиток, щоб проінформувати клієнта і отримати довгострокову вигоду. Компанії, яка може собі дозволити закласти на залучення одного ліда 30-40 грн, таргетована SMS-розсилка дасть хороший бізнес-результат, вважає Сауц.</p>
      <p><b>Попадання в потреби клієнта</b>. Потрібно враховувати, що в аптеку люди зазвичай ходять не на запрошення з SMS, а при гострій (і не завжди приємній) необхідності – певним чином це теж специфіка бізнесу. І якщо чергова помада універсального кольору класного бренду за привабливою ціною може виявитися не зайвою (або інші вау-товари, як розповідав у своєму кейсі «Цитрус»), то в аптеці мало хто отоварюється «про запас». Тому, запускаючи таргетовану розсилку, в «Аптеці низьких цін» керуються власними прогнозами попиту на певні товари.</p>
      <p>Ще один лайфхак – це час дії акції. У клієнта не має бути багато часу на роздуми. Навколо надто багато інформації, тому важливо, щоб людина відразу зробила дію, а не закрила повідомлення і забула. Адже не факт, що вона згадає про акцію, коли виникне потреба в товарі.</p>
      <p><b>Від листівок неможна відмовитися цілком</b>. Просто тому, що є аудиторія, яка не отримає SMS. Але ці люди можуть зайти в аптеку і побачити листівку зі згадуванням акції.</p>
      <p>Таким чином, хоча геотаргетована SMS-розсилка як канал не може витіснити інші, вона дає бізнесу більше інструментів для оцінки ефективності кампанії та управління нею.</p>
      <p>Нагадаємо, раніше <b>Mind </b>розповідав про те, які інструменти Big Data вже <a href="https://mind.ua/publications/20204235-za-zakonami-big-data-shist-pracyuyuchih-instrumentiv-dlya-biznesu">використовує</a> український бізнес, і про <a href="https://mind.ua/publications/20203107-sajentist-ne-sajentolog-yak-opanuvati-najperspektivnishu-profesiyu-dlya-roboti-z-velikimi-danimi">Kyivstar Big Data School</a>, де компанія безкоштовно навчає фахівців по роботі з великими даними на реальних бізнес-кейсах.</p>
      <p><b>Якщо ви дочитали цей матеріал до кінця</b>, ми сподіваємось, що це значить, що він був корисним для вас.</p>
      <p>Ми запрошуємо вас стати частиною Mind Club. Для цього потрібно оформити підписку за $7 на місяць.</p>
      <p>Нам дуже важлива ваша підтримка!</p>
      <p>
        <b>Чому ми впроваджуємо платну підписку?</b>
      </p>
      <p>Справжня якісна та незалежна журналістика потребує багато часу, зусиль та витрат, це дійсно недешево. Але ми віримо в перспективи ділової журналістики в Україні, тому що віримо в перспективу України.</p>
      <p>Саме тому ми створюємо можливість платної щомісячної підписки – Mind Club.</p>
      <p>Якщо ви читаєте нас, якщо вам подобається та ви цінуєте те, що ми робимо, – пропонуємо вам вступити до спільноти Mind.</p>
      <p>Ми плануємо розвивати Mind Club: обсяг матеріалів і доступних сервісів і проектів. Уже сьогодні всі члени клубу:</p>
      <ul>
        <li>Допомагають створювати та розвивати якісну незалежну ділову журналістику. Ми зможемо і надалі розвиватись та підвищувати якість наших матеріалів.</li>
        <li>Отримують вільний від банерної реклами сайт.</li>
        <li>Отримують доступ до «закритих» матеріалів Mind (до щомісячного випуску, в якому ми досліджуємо та аналізуємо, як працюють цілі галузі; до щотижневих аналітичних підсумків).</li>
        <li>Вільний доступ до івентів Mind для підписників та спеціальні умови на інші події Mind.</li>
        <li>Smart Power. Власники бізнесу, що стануть підписниками Mind, отримають доступ до агрегатора системних порушень від аналітиків Mind та партнерів «Cкажи.uа». Якщо у вашого бізнесу виникли проблеми з непорядними чиновниками чи конкурентами – ми проаналізуємо, чи є їхня поведінка системною, і разом зможемо вирішити цю проблему.</li>
        <li>Ми і надалі розвиватимемо Mind та додаватимемо корисні журналістські рубрики і сервіси для вашого бізнесу.</li>
      </ul>
      <p>Ми працюємо над тим, аби наша журналістська та аналітична робота була якісною, і прагнемо виконувати її максимально компетентно. Це вимагає і фінансової незалежності. Підтримайте нас за 196 грн на місяць.</p>
      <p>Щомісячна підтримка у 196 грн Допомогти проекту одноразово</p>
      <footer>
        <a href="https://kyivstar.ua/uk/"><pic src="https://s.mind.ua/static/img/kyivstar-logo-150x50_v2.png" width="150" height="50"/><br/>Матеріал у партнерстві з Київстар</a>
      </footer>
      <related>
        <h4>Також читайте</h4>
        <a href="https://mind.ua/news/20204825-norvezka-telenor-povnistyu-vijshla-z-veon-do-skladu-yakoyi-vhodit-kiyivstar"/>
        <a href="https://mind.ua/publications/20204235-za-zakonami-big-data-shist-pracyuyuchih-instrumentiv-dlya-biznesu"/>
        <a href="https://mind.ua/publications/20204160-zakordon-nam-nedopomozhe-koli-svitovij-bank-gotovij-vidiliti-groshi-na-silskij-internet"/>
      </related>
    </article>
  </body>
</html>