<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2823447-pid-taramcukom-okupanti-gatili-zi-stankovih-granatometiv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T10:23:00+00:00"/>
    <meta property="og:title" content="Під Тарамчуком окупанти гатили зі станкових гранатометів"/>
    <meta property="og:description" content="Російсько-окупаційні війська тричі відкривали вогонь по позиціях Об'єднаних сил від початку доби. Втрат серед українських захисників наразі немає."/>
  </head>
  <body>
    <article>
      <h1>Під Тарамчуком окупанти гатили зі станкових гранатометів</h1>
      <h2>Російсько-окупаційні війська тричі відкривали вогонь по позиціях Об'єднаних сил від початку доби. Втрат серед українських захисників наразі немає.</h2>
      <address>
        <time datetime="2019-11-22T10:23:00+00:00">22 Nov 2019, 10:23</time>
      </address>
      <p>Про це під час <a href="http://www.mil.gov.ua/news/2019/11/22/vistup-rechnika-minoboroni-shhodo-situaczii-v-rajoni-provedennya-operaczii-obednanih-sil/">брифінгу</a> повідомив речник Міноборони Максим Праута.</p>
      <p>“Від початку цієї доби до 12.30 російсько-окупаційні війська відкривали вогонь тричі... Втрат із нашого боку не зафіксовано”, - повідомив речник.</p>
      <p>Зокрема, за словами Праути, на Луганському напрямку з 9.30 противник з ручних протитанкових гранатометів 20 хвилин вів вогонь по позиціях підрозділів Об’єднаних сил неподалік населеного пункту Шуми, об 11.20 окупанти почали з ручних протитанкових гранатометів та стрілецької зброї обстрілювати опорні пункти українських військових у районі Причепилівки.</p>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2823156-okupanti-sist-raziv-porusili-tisu-travmovani-troe-ukrainskih-bijciv.html">Окупанти шість разів порушили “тишу”, травмовані троє українських бійців</a>
      </blockquote>
      <p>На Донецькому напрямку з 6.30 ворог обстрілював зі станкових протитанкових гранатометів, великокаліберних кулеметів та стрілецької зброї позиції <a href="https://www.ukrinform.ua/tag-oos">Об'єднаних сил</a>, які виконують бойові завдання поблизу Тарамчука.</p>
    </article>
  </body>
</html>