<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/politica/2019/11/21/pm-argentina-chiede-mandato-di-cattura-per-mons.-zanchetta-per-abusi-_e48ea808-bace-4749-8215-fff962a2fa44.html"/>
    <meta property="og:site_name" content="ANSA.it"/>
    <meta property="article:published_time" content="2019-11-22T10:28:05+00:00"/>
    <meta property="og:title" content="Pm Argentina chiede mandato di cattura per mons. Zanchetta per abusi"/>
    <meta property="og:description" content="Su due seminaristi. Il vescovo si trova in Vaticano (ANSA)"/>
  </head>
  <body>
    <article>
      <h1>Pm Argentina chiede mandato di cattura per mons. Zanchetta per abusi</h1>
      <h2>Su due seminaristi. Il vescovo si trova in Vaticano</h2>
      <address><time datetime="2019-11-22T10:28:05+00:00">22 Nov 2019, 10:28</time> by <a rel="author">Redazione ANSA</a></address>
      <slideshow>
        <figure>
          <img src="http://www.ansa.it/webimages/img_700/2019/11/21/f8666fff9668338e71ff564c15018c94.jpg"/>
          <figcaption>Monsignor Zanchetta<cite>RIPRODUZIONE RISERVATA © Copyright ANSA/AP</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/21/3d3d2a975aac079f8340b18eeb045875.jpg"/>
          <figcaption>Una veduta della cupola di San Pietro<cite>RIPRODUZIONE RISERVATA © Copyright ANSA/ANSA</cite></figcaption>
        </figure>
      </slideshow>
      <p>La magistratura di Salta, in Argentina, ha spiccato un mandato di cattura internazionale nei confronti del vescovo argentino Gustavo Zanchetta, domiciliato in Vaticano, accusato del reato di abuso sessuale semplice e continuato ai danni di due seminaristi, aggravato dal fatto di essere stato commesso da un ministro di culto.</p>
      <p>La pm María Soledad Filtrín ha deciso di emettere il mandato nei confronti dell'ex vescovo di Orán, considerato vicino a papa Francesco, dopo che lo stesso non ha risposto a ripetute telefonate e email inviategli al fine di procedere alla notifica degli atti processuali e dopo la sua decisione di costituire il suo domicilio nello Stato del Vaticano. Nel 2017 mons. Zanchetta è stato richiamato a Roma dal pontefice che ha autorizzato nel maggio di quest'anno l'apertura nei suoi confronti di un giudizio canonico.</p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>