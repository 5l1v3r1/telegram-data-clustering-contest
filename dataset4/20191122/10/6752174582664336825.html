<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-elkepeszto-fogas-csaladi-vallalkozasban-arulta-a-marihuanat-apa-es-fia/"/>
    <meta property="og:site_name" content="lokál"/>
    <meta property="article:published_time" content="2019-11-22T10:22:06+00:00"/>
    <meta property="og:title" content="Elképesztő fogás! Családi vállalkozásban árulta a marihuánát apa és fia - Videó!"/>
    <meta property="og:description" content="Mintegy 20 millió forint értékű, 6,5 kilogrammnyi marihuánát találtak a rendőrök egy fővárosi apánál és fiánál, akik, a gyanú szerint, árulták a drogot - közölte a rendőrség pénteken a honlapján."/>
  </head>
  <body>
    <article>
      <h1>Elképesztő fogás! Családi vállalkozásban árulta a marihuánát apa és fia - Videó!</h1>
      <address><time datetime="2019-11-22T10:22:06+00:00">22 Nov 2019, 10:22</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2019/11/2_2407-1280x853.jpg"/>
      </figure>
      <p>
        <b>Mintegy 20 millió forint értékű, 6,5 kilogrammnyi marihuánát találtak a rendőrök egy fővárosi apánál és fiánál, akik, a gyanú szerint, árulták a drogot – közölte a rendőrség pénteken a honlapján.</b>
      </p>
      <p>A közlemény szerint a 44 éves B. Botond XVI. kerületi, 66 éves édesapja pedig XI. kerületi lakásán árulta a drogot.</p>
      <p>Úgy buktak le, hogy a rendőrök elfogtak négy fogyasztót, akik B. Botondtól vásároltak marihuánát. A terjesztőket végül a lakásukon fogták el, ahol a több kiló kábítószer mellett 260 ezer forintot is találtak.</p>
      <figure>
        <iframe src="https://www.youtube.com/embed/Vfjg7v6M00I" width="900" height="506" data-service="Youtube" scrolling="no"/>
      </figure>
      <p>A két férfit kábítószer-kereskedelem bűntett miatt gyanúsítottként hallgatták ki, majd B. Botondot őrizetbe vették és indítványozták letartóztatását.</p>
    </article>
  </body>
</html>