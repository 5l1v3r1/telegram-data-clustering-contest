<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b3%ce%b9%cf%8e%cf%81%ce%b3%ce%bf%cf%82-%cf%84%cf%81%ce%ac%ce%b3%ce%ba%ce%b1%cf%82-%ce%b7-%cf%84%ce%bf%cf%85%cf%81%ce%ba%ce%af%ce%b1-%ce%b5%cf%84%ce%bf%ce%b9%ce%bc%ce%ac%ce%b6%ce%b5%cf%84%ce%b1.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-22T10:42:45+00:00"/>
    <meta property="og:title" content="Γιώργος Τράγκας: «Η Τουρκία ετοιμάζεται να επιτεθεί σε μια χώρα που φυτεύει μόνη της στα σπλάχνα της εκατοντάδες μουσουλμανικές βόμβες»"/>
    <meta property="og:description" content="Διαβάστε όσα είπε στην πρωινή του εκπομπή «Εν Αθήναις» στους 90,1 ο γνωστός δημοσιογράφος και παρουσιαστής, Γιώργος Τράγκας:"/>
  </head>
  <body>
    <article>
      <h1>Γιώργος Τράγκας: «Η Τουρκία ετοιμάζεται να επιτεθεί σε μια χώρα που φυτεύει μόνη της στα σπλάχνα της εκατοντάδες μουσουλμανικές βόμβες»</h1>
      <address>
        <time datetime="2019-11-22T10:42:45+00:00">22 Nov 2019, 10:42</time>
      </address>
      <p>Διαβάστε όσα είπε στην πρωινή του εκπομπή «Εν Αθήναις» στους 90,1 ο γνωστός δημοσιογράφος και παρουσιαστής, Γιώργος Τράγκας:</p>
      <p>«Παρά τις απειλές των μελών του ανώτατου υγειονομικού συμβουλίου στο πρόσωπό μου.</p>
      <p>Παρά την αρνητική στάση του υπουργού Υγείας να φροντίσει επίσημα αυτό το κράτος ένα παιδάκι και να δώσει χρήματα για τη θεραπεία του.<br/><b>Ο Παναγιώτης Ραφαήλ υπεβλήθη χθες στη γονιδιακή θεραπεία Zorgesma με το πανάκριβο φάρμακο που πληρώσατε όλοι εσείς.</b> Ο πατέρας του με SMS με ειδοποίησε χθες, ενώ βρισκόμουν στον αέρα της τηλεοπτικής μου εκπομπής.</p>
      <p>Όπως αναφέρει το crashonline.gr, ο Τράγκας είπε: Είναι μια μεγάλη νίκη απέναντι στα πολιτικά ζόμπι που υπηρετούν το μνημόνιο καταστροφής σε βάρος της Ελλάδας και ανοίγουν την πόρτα για να αντικατασταθεί ο πληθυσμός της και να πάρουν το μισό Αιγαίο και τον έλεγχο της Ανατολικής Μεσογείου οι Τούρκοι.<br/>Η κατάσταση της Υγείας του παιδιού παρακολουθείται από την ομάδα των κορυφαίων Αμερικανών γιατρών. Το επίσημο ελληνικό κράτος και το αντεθνικό πολιτικό προσωπικό της χώρας ξεπεράστηκαν από όλους τους πολίτες που σκέφτηκαν ότι ο Παναγιώτης – Ραφαήλ είναι ένα ελληνόπουλο που πρέπει να ζήσει. Αυτές τις ημέρες που η κυβέρνηση του κου Μητσοτάκη τοποθετεί χιλιάδες μετανάστες στις πόλεις και τα χωριά μας, οι Έλληνες πολίτες αντιδρούν μαζικά γιατί είναι ολοφάνερο πλέον τι επιδιώκει αυτή η κυβέρνηση και ποια σχέδια αφανισμού του έθνους υλοποιεί.</p>
      <p>Κυρίες και κύριοι, εκατό δημοσκοπήσεις την ημέρα να βγάζει ο ΣΚΑΙ υπέρ του κου Μητσοτάκη, εκατό δημοσκοπήσεις την ημέρα να βγάζουν όλα μαζί τα κανάλια, το μεταναστευτικό είναι το οξύτερο πρόβλημα και μαζί με την υπογεννητικότητα ρευστοποιεί και αποσυνθέτει την κρατική οντότητα που λέγεται Ελλάδα. Όσο και αν η σύζυγος του δημάρχου της Αθήνας αποθεώνει τον θείο του συζύγου της και την κυβέρνησή του, ο κόσμος που βρίσκεται αντιμέτωπος με χιλιάδες ανέλεγκτους μετανάστες, 80 και πλέον εθνικοτήτων, ανησυχεί- φοβάται και οργίζεται εναντίον του κου Μητσοτάκη. Επίσης, λαμβάνει υπόψη του ότι όλα αυτά λέγονται και στηρίζονται από μέσα ενημέρωσης και ανθρώπους που βομβάρδισαν το ελληνικό κοινό με ντοκιμαντέρ για καλούς Οθωμανούς που προσέφεραν ευτυχισμένη ζωή επί 400 χρόνια στους σκλαβωμένους Έλληνες.</p>
      <p>Επίσης, οι πάντες αντιλαμβάνονται ότι αυτό που συμβαίνει δεν είναι κάποιο ελληνικό σχέδιο ή ότι πηγάζει από τις φιλόξενες ψυχές των Ελλήνων. Όλη η ελληνική κοινωνία που πληρώνει, χάνει τα παιδιά της στο εξωτερικό και βλέπει να διαλύεται η περιουσία της, αντιλαμβάνεται εύκολα ότι δεν υπάρχει καμία ευρωπαϊκή αλληλεγγύη. Δεν υφίστανται οι Ευρωπαίοι σύμμαχοι και οι εταίροι του. Βλέπει ότι υπάρχει μια κυβέρνηση υποτελής, που απλά πιάνει τους περίφημους δημοσιονομικούς στόχους, γδέρνοντας τους Έλληνες πολίτες.</p>
      <p>Όσα ανακοίνωσε η κυβέρνηση Μητσοτάκη για το μεταναστευτικό είναι η συμφωνία των Πρεσπών επί 10 ή επί 100. Οι περισσότεροι στρατιωτικοί και διπλωμάτες, η πλειοψηφία των πολιτικών αναλυτών, ακόμη και ένας μεγάλος αριθμός βουλευτών και στελεχών της ΝΔ που γνωρίζουν την κατάσταση στα νησιά και στο εσωτερικό της χώρας αντέδρασαν άμεσα για όσα ανακοίνωσε η κυβέρνηση. Για τα κλειστά και ανοικτά κέντρα. Όλα αυτά που είπε είναι ένα σήμα προς το Βερολίνο πλήρους υποταγής. Η γερμανόφωνη κυβέρνηση της Αθήνας, ο γερμανοτραφής πρωθυπουργός, με αυτά τα μέτρα απέδειξε στην κα Μέρκελ ότι υλοποιεί πρόσφατη συμφωνία τους και εντολή της. Δηλαδή ότι δεν θα υπάρχει ούτε ένας μετανάστης που να φτάσει στη Βόρεια Ευρώπη. Εντείνονται πλέον και πολλαπλασιάζονται τα δημοσιεύματα τόσο στην Ελλάδα, όσο και στην Ευρώπη που λένε ότι ο Μητσοτάκης αποδέχθηκε προσφορά της Μέρκελ να πάρει 3 δις και να κρατήσει όλους τους μετανάστες εδώ. Όπως έγινε και με τον Τσίπρα για το Μακεδονικό και τις Πρέσπες. Έτσι και με τον Μητσοτάκη, η καγκελάριος υποσχέθηκε να τον βοηθήσει σε διάφορα θέματα, αρκεί να γεμίσει την Ελλάδα με μετανάστες και να γλιτώσει την Ευρώπη από το βάρος τους.</p>
      <p>Γι’ αυτό οι Ευρωπαίοι τον τελευταίο καιρό, λένε γλυκά λόγια για τον Κυριάκο και την κυβέρνηση και μιλάνε για κάποια μελλοντική μείωση των πλεονασμάτων.<br/>Όλο το διεθνές διαδίκτυο καλεί πλέον όλους τους οικονομικούς μετανάστες, κάθε καρυδιάς καρύδι, να έρθει στην Ελλάδα που προσφέρει άσυλο σε πεντάστερα ξενοδοχεία και έχει ανοικτά τα σύνορά της, χωρίς κανένα έλεγχο και χωρίς κανένα εμπόδιο.</p>
      <p>Η Τουρκία ετοιμάζεται να επιτεθεί σε μια χώρα που φυτεύει μόνη της στα σπλάχνα της εκατοντάδες μουσουλμανικές βόμβες. Ο Μητσοτάκης και το περιβάλλον του υπακούουν τυφλά στο γερμανικό παράγοντα και όλα τα μέτρα που ανακοίνωσαν αποτελούν μία ακόμη γιγαντιαία μπίζνα για τις open society ΜΚΟ.<br/>Χθες στη μεγάλη δημοσκόπηση της Pulse που παρουσίασε ο ΣΚΑΙ μόλις η κα Κοσιώνη ρώτησε το δημοσκόπο για το μεταναστευτικό ο εκπρόσωπος της Pulse απάντησε ότι η έρευνα μόλις τελείωσε και δεν είχε τα απαραίτητα επεξεργασμένα αποτελέσματα. Κάποιος ψέλλισε ότι πάει καλά για τη ΝΔ και ο κος Παπαχελάς, ο πλέον έμπειρος είπε: εξακολουθεί να αποτελεί πονοκέφαλο.</p>
      <p>Ο κος Μητσοτάκης με ταχύτητα υλοποιεί τις εντολές της κας Μέρκελ. Δυστυχώς βρίσκεται στο μικροσκόπιο των Αμερικανικών αρχών. Υπάρχει τεράστια δυσφορία. Υπάρχουν υπόνοιες ότι η κα Μέρκελ είναι κοντά στην απόφαση να σπρώξει τις γερμανικές τηλεπικοινωνίες σε συνεργασία με τον κινεζικό τηλεπικοινωνιακό κολοσσό Χάιγουέι. Οι Αμερικανοί γνωρίζουν καλά τι ρόλο παίζουν αυτές οι κινέζικες τηλεπικοινωνίες που αποτελούν την αιχμή του δόρατος των κινέζικων ενόπλων δυνάμεων. Και αυτό δεν πρόκειται να αλλάξει ούτε επί των ημερών του Τραμπ, ούτε επί των ημερών οποιουδήποτε άλλου. Ο Μητσοτάκης είναι σε πλήρη δυσφορία και στηρίζεται μόνο στον γερμανικό παράγοντα. Είναι υποχρεωμένος να δεχθεί όλους τους μετανάστες και να παραδώσει τη χώρα σε απροσδιόριστους κινδύνους.</p>
      <p>Την ίδια ώρα, στα χέρια του κου Κικίλια και με συνεχείς οικονομικούς περιορισμούς, διαλύεται ο τομέας της υγείας. Η κοινωνία αποδυναμώνεται περισσότερο και ο προϋπολογισμός δείχνει ότι για μια ακόμη χρονιά στα χέρια του Μητσοτάκη τα μεσαία και τα φτωχότερα νοικοκυριά θα ταλαιπωρηθούν και θα υποφέρουν πολύ.</p>
      <p>Ο Μητσοτάκης χαμογελάει μπροστά στα ερείπια και βάζει τους ανθρώπους του ΣΚΑΙ να λένε ότι βελτιώνεται η κατάσταση του ασθενούς. Ήταν χαρακτηριστική η χθεσινή δημοσκόπηση. Σε όλες τις ερωτήσεις και τις απαντήσεις δεν υπήρχε τίποτα που να μην ευνοεί τον Μητσοτάκη. Η Σαγράδα Φαμίλια θα περάσει στην ιστορία ως αυτή που κατακερμάτισε τη χώρα, αντικατέστησε τον πληθυσμό της και παρέδωσε στους μετανάστες και στους Τούρκους την κυριαρχία της.</p>
    </article>
  </body>
</html>