<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151386/"/>
    <meta property="og:site_name" content="AgroNews"/>
    <meta property="article:published_time" content="2019-11-22T10:53:00+00:00"/>
    <meta property="og:title" content="Україна може добре заробляти на експорті м’яса індички та качки"/>
    <meta property="og:description" content="Експорт м’яса індички та качки дуже перспективний для українських виробників. Про це повідомили в Українській асоціації аграрного експорту (УААЕ), передає AgroPortal. «Не секрет, що Україна активно експортує курятину, щорічно формуючи обсяги в сотні тисяч тонн. А ось м’ясо індички, гусака і качки..."/>
  </head>
  <body>
    <article>
      <h1>Україна може добре заробляти на експорті м’яса індички та качки</h1>
      <address><time datetime="2019-11-22T10:53:00+00:00">22 Nov 2019, 10:53</time> by <a rel="author">agronews.uaode/author</a></address>
      <p>
        <b>Експорт м’яса індички та качки дуже перспективний для українських виробників. Про це повідомили в Українській асоціації аграрного експорту (УААЕ), передає AgroPortal.</b>
      </p>
      <p>«Не секрет, що Україна активно експортує курятину, щорічно формуючи обсяги в сотні тисяч тонн. А ось м’ясо індички, гусака і качки поставляється на зовнішні ринки в значно менших обсягах. Так, в 2018 році Україна експортувала лише 133 тонн морожених частин тушок індички. Крім того, поставки за кордон заморожених нерозрізаних тушок качок склали лише 10 тонн, а заморожених і розрізаних – 52 тонн. Експорт розрізаних на частини заморожених тушок гусей в минулому році – 218 тонн», – зазначили в асоціації.</p>
      <p>Експерти відмічають, що в світовому масштабі ринки м’яса індички, гусака і качки, на відміну від курятини, враховуючи обсяги торгівлі, можна впевнено назвати нішевими. Однак тут є високий платоспроможний попит.</p>
      <p>Читайте також: Екоподаток за пташиний послід: розбираємо деталі</p>
      <p>«Підтвердженням цього служить і порівняння експортних цін України на різне м’ясо птиці. Українська курятина продається в інші країни за середньою ціною близько $ 1500 за тонну, тоді як заморожена індичатина коштує більше $2000 за тонну, тушки качок – в діапазоні $1200-2600 за тонну, а вартість тушок гусей доходить майже до $10000 за тонну. Тому, для наших потенційних експортерів зосередження на цих видах м’яса птиці принесе істотну вигоду», – вважають в асоціації.</p>
    </article>
  </body>
</html>