<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/social/268324/o-adolescenta-a-fost-acrosata-de-o-masina-in-parcarea-unui-centru-comercial-din-suceava-soferul-a-fugit-de-la-fata-locului-insa-a-fost-identificat-de-catre-politisti"/>
    <meta property="og:site_name" content="NewsBucovina"/>
    <meta property="article:published_time" content="2019-11-22T10:51:52+00:00"/>
    <meta property="og:title" content="O adolescentă a fost acroșată de o mașină în parcarea unui centru comercial din Suceava. Șoferul a fugit de la fața locului, însă a fost identificat de către polițiști"/>
    <meta property="og:description" content="O adolescentă de 12 ani, din comuna Ostra, a fost acroșată în parcarea din faţa magazinului „Kaufland” de pe str. Universității din mun. Suceava. Șoferul implicat în accident a fugit de la fața locului. Evenimentul rutier a avut loc joi, în jurul orei 13:40. Polițiștii au efectuat verificări în zonă și au vizualizat imaginile surprinse …"/>
  </head>
  <body>
    <article>
      <h1>O adolescentă a fost acroșată de o mașină în parcarea unui centru comercial din Suceava. Șoferul a fugit de la fața locului, însă a fost identificat de către polițiști</h1>
      <address>
        <time datetime="2019-11-22T10:51:52+00:00">22 Nov 2019, 10:51</time>
      </address>
      <p>O adolescentă de 12 ani, din comuna Ostra, a fost acroșată în parcarea din faţa magazinului „Kaufland” de pe str. Universității din mun. Suceava. Șoferul implicat în accident a fugit de la fața locului.</p>
      <p>Evenimentul rutier a avut loc joi, în jurul orei 13:40. Polițiștii au efectuat verificări în zonă și au vizualizat imaginile surprinse de camerele de supraveghere, stabilind marca și caracteristicile autoturismului implicat.</p>
      <figure>
        <img src="https://www.newsbucovina.ro/wp-content/uploads/2019/03/viteza-femeie-trecere-pietoni.jpg"/>
      </figure>
      <p>Imaginile au arătat că șoferul autoturismului a surprins şi accidentat adolescenta care se deplasa în calitate de pieton în incinta parcării. Aceasta mergea paralel cu autovehiculul şi în aceeaşi direcţie, pe marginea aleii pe care circula autoturismul implicat în accident. Tânăra a fost acroşată cu partea din dreapta faţă a autovehiculului, în zona colţului din dreapta a barei de protecţie faţă şi a roţii din dreapta faţă, fiind lovită din spate. </p>
      <p>Astfel, după consultarea bazelor de date, a fost stabilită și identitatea șoferului, acesta fiind un bărbat de 32 de ani din municipiul Suceava.</p>
      <p>În urma accidentului rutier a rezultat vătămarea corporală ușoară a minorei, care a fost transportată la Spitalul Judeţean Suceava, unde i s-a stabilit diagnosticul: „contuzie glezna stângă, contuzie antepicior stâng”. Aceasta nu a rămas internată în spital.</p>
      <p>Conducătorul auto implicat a fost testat cu aparatul etilotest rezultatul fiind negativ. Ulterior acestuia i s-a prelevat mostre biologice de sânge necesară pentru stabilirea alcoolemiei. </p>
      <p>S-a întocmit dosar penal sub aspectul săvârşirii infracţiunilor de „vătămare corporală din culpă”  şi „părăsirea locului accidentului ori modificarea sau ştergerea urmelor acestuia”.</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/social/268335/un-pieton-a-suferit-mai-multe-contuzii-dupa-ce-a-fost-acrosat-de-o-autoutilitara-in-timp-ce-traversa-regulamentar-o-strada-din-liteni"/>
        <a href="https://www.newsbucovina.ro/social/268332/controale-la-doua-firme-cu-activitati-in-domeniul-silvic-din-municipiul-suceava-politistii-au-gasit-numeroase-ilegalitati-si-au-aplicat-amenzi-de-peste-30-000-lei"/>
        <a href="https://www.newsbucovina.ro/social/268329/doua-persoane-au-ajuns-la-spital-in-urma-unei-coliziuni-frontale-dintre-doua-autoturisme-pe-dj290-accidentul-a-fost-provocat-de-o-depasire-neregulamentara"/>
      </related>
    </article>
  </body>
</html>