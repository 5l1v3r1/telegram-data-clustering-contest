<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://skaties.lv/izklaide/sovi/saimnieks-mekle-sievu/kazas-netiek-planotas-dartai-pavisam-atskiriga-versija-par-attiecibam-ar-oskaru/?utm_source=fb_skaties_izklaide&amp;utm_medium=link&amp;utm_campaign=social"/>
    <meta property="og:site_name" content="skaties.lv"/>
    <meta property="article:published_time" content="2019-11-22T10:55:00+00:00"/>
    <meta property="og:title" content="‘’Kāzas netiek plānotas.” Dārtai pavisam atšķirīga versija par attiecībām ar Oskaru"/>
    <meta property="og:description" content="Lai gan šova ‘’Saimnieks meklē sievu’’ skatītājiem simpātiskākais dalībnieks Oskars no Līvāniem, komentējot attiecības ar spēlē izraudzīto Dārtu, ja spriež par kāzām, meitenei šajā sakarā ir cits viedoklis. Sarunā ar Skaties.lv meitene atklāj – diemžēl jau otro reizi dzīvē pārliecinājusies par to, ka attālums attiecībās ir šķērslis."/>
  </head>
  <body>
    <article>
      <h1>‘’Kāzas netiek plānotas.” Dārtai pavisam atšķirīga versija par attiecībām ar Oskaru</h1>
      <address><time datetime="2019-11-22T10:55:00+00:00">22 Nov 2019, 10:55</time> by <a rel="author">Zane Dumbre</a></address>
      <p>Lai gan šova ‘’Saimnieks meklē sievu’’ skatītājiem simpātiskākais dalībnieks Oskars no Līvāniem, komentējot attiecības ar spēlē izraudzīto Dārtu, ja spriež par kāzām, meitenei šajā sakarā ir cits viedoklis. Sarunā ar Skaties.lv meitene atklāj – diemžēl jau otro reizi dzīvē pārliecinājusies par to, ka attālums attiecībās ir šķērslis.</p>
      <p>
        <a href="https://skaties.lv/izklaide/sovi/saimnieks-mekle-sievu/bus-vel-vienas-saimnieku-kazas-ka-pec-filmesanas-dzivo-oskars-un-darta/">Oskara versiju par abu attiecībām lasi TE!</a>
      </p>
      <p>‘’Patiesībā viens no galvenajiem šķēršļiem starp mums ir attālums un aizņemtība. Dzīvojam divu stundu braucienā viens no otra, turklāt Oskaram nemaz nav autovadītāja apliecības.</p>
      <p>Otrs šķērslis – mūsu atšķirīgie darba laiki. Oskaram kā kultūras darbiniekam nedēļas nogales lielākoties ir aizņemtas, organizējot pasākumus,’’ sarunā ar Skaties.lv godīgi stāsta Dārta.</p>
      <p>Viņa lasījusi Skaties.lv interviju ar Oskaru, kurā puisis klāstījis, ka nākamvasar abi ar Dārtu varētu apprecēties, un pie sevis nosmaidījusi.</p>
      <blockquote>‘’Kāzas netiek plānotas,’’ smejas Dārta. Abu attiecību statusu šobrīd vispār esot ļoti grūti definēt.</blockquote>
      <p>‘’Negribētos teikt, ka esam visu nogriezuši kā ar nazi. Es teiktu, ka turpinām uzturēt draudzīgas attiecības un sazināties.</p>
      <p>Jā, Oskars ir ļoti sirsnīgs, jauks un foršs puisis. Bet attālums un mūsu atšķirīgie darba laiki dara savu. Grūti uzturēt tādas attiecības.</p>
      <blockquote>Piemēram, es pat nevaru uzaicināt Oskaru kopā sagaidīt Jauno gadu, jo viņam arī šajā datumā ieplānots kultūras pasākums,’’ veidu, kā satikties pat svētkos diemžēl neredz Dārta.</blockquote>
      <slideshow>
        <figure>
          <img src="https://neskaties.lv/2019/11/65f5-5dd7946fa7ffc-672x840.jpg"/>
        </figure>
        <figure>
          <img src="https://neskaties.lv/2019/11/d5a1-5dd794624a359-672x669.jpg"/>
        </figure>
        <figure>
          <img src="https://neskaties.lv/2019/11/9b38-5dd79468990ef-672x840.jpg"/>
        </figure>
        <figure>
          <img src="https://neskaties.lv/2019/11/5879-5dd79476a73a2-672x672.jpg"/>
        </figure>
        <figure>
          <img src="https://neskaties.lv/2019/11/3710-5dd7947da7e51-672x840.jpg"/>
        </figure>
      </slideshow>
      <p>Dārta ikdienā dzīvo Cēsu pusē, Drustos, bet Oskara ikdiena paiet Līvānu novadā. Jā, Dārta, piesakoties ‘’Saimnieks meklē sievu’’, apzinājusies, ka abu dzīvesvietas ir tālu viena no otras. Vēl jo vairāk – viņa jau savulaik apdedzinājusies attāluma attiecībās, taču kaut kas licis mēģināt vēlreiz.</p>
      <p>‘’Jā, man jau bijusi pieredze tajā, ka attālums ir šķērslis attiecībās, taču izlēmu mēģināt vēlreiz. Un vēlreiz pārliecinājos par to, ko jau zināju – attālums ir šķērslis,’’ atzīt to, ka atkal apdedzinājusies, nebaidās simpātiskā meitene.</p>
      <p>Protams, netrūkst šova skatītāju, kuri iesaka Dārtai pārvākties un uzsākt kopdzīvi ar Oskaru, kā to izdarījuši, piemēram, spēles kolēģi Ilmārs un Beāte, taču Dārta te nepiekritīs.</p>
      <p>‘’Iespējams, šajā ziņā esmu vecmodīga, taču man pārvākties un uzsākt kopdzīvi šķiet par ātru,’’ tā Dārta.</p>
      <p>Skaistā un sirsnīgā Dārta pēc parādīšanās ‘’Saimnieks meklē sievu’’ iekritusi ne viena vien skatītāja sirsniņā – arī Skaties.lv lasītāji regulāri interesējas, vai meitene nav ‘’atbrīvojusies’’ un pauž vēlmi aizvest viņu randiņā.</p>
      <p>Kā, spriežot par potenciālajiem pielūdzējiem, secina Dārta, šobrīd viņas noskaņojums ir tāds, ka neko jaunu uzsākt negribas. Bet vai viņa sevi uzskata par brīvu meiteni? Dārta ir godīga – viņa nevar atbildēt uz šo jautājumu.</p>
      <blockquote>‘’Ar Oskaru uzturam draudzīgu kontaktu, noteikti vēl kādreiz aizbrauksim viens pie otra ciemos. Vai mēs esam pāris? To es nevaru saprast. Vismaz es to nezinu, bet varbūt Oskars zina.</blockquote>
      <p>Jebkurā gadījumā – laiks rādīs, kā viss notiks.</p>
      <p>Laikam vispareizāk būs teikt, ka šobrīd nekādas attiecības nevēlos. Tā popularitāte man pamatīgi trāpīja, gribas mazliet atiet no tā visa,’’ nosmejas meitene.</p>
      <slideshow>
        <figure>
          <img src="https://neskaties.lv/2019/10/1ccd-5d9c45d1ec3bd-672x449.jpg"/>
        </figure>
        <figure>
          <img src="https://neskaties.lv/2019/11/8cf4-5dcd1b7e83f35-672x896.jpg"/>
        </figure>
        <figure>
          <img src="https://neskaties.lv/2019/10/54f8-5daeac0274d89-672x449.jpg"/>
        </figure>
        <figure>
          <img src="https://neskaties.lv/2019/11/0a64-5dd4eee5a69f0-672x397.jpg"/>
        </figure>
        <figure>
          <img src="https://neskaties.lv/2019/10/3b39-5d9b3600343d1-672x1007.jpg"/>
        </figure>
        <figure>
          <img src="https://neskaties.lv/2019/10/c7e9-5daeac2453f0f-672x449.jpg"/>
        </figure>
        <figure>
          <img src="https://neskaties.lv/2019/10/744f-5daeac1366b04-672x449.jpg"/>
        </figure>
        <figure>
          <img src="https://neskaties.lv/2019/10/61f7-5d9b35c314263-672x449.jpg"/>
        </figure>
        <figure>
          <img src="https://neskaties.lv/2019/10/5504-5d9b35f16ae95-672x449.jpg"/>
        </figure>
        <figure>
          <img src="https://neskaties.lv/2019/09/3b86-5d6d472678640-672x448.jpg"/>
          <figcaption>Oskaram tīk sievišķīgas sievietes</figcaption>
        </figure>
        <figure>
          <img src="https://neskaties.lv/2019/10/04e8-5d9c47da94021-672x1007.jpg"/>
        </figure>
        <figure>
          <img src="https://neskaties.lv/2019/10/4c5d-5d9c47ac41a19-672x449.jpg"/>
        </figure>
        <figure>
          <img src="https://neskaties.lv/2019/10/98d6-5d9c479c35e31-672x1007.jpg"/>
        </figure>
        <figure>
          <img src="https://neskaties.lv/2019/10/16c2-5d9c464191055-672x449.jpg"/>
        </figure>
        <figure>
          <img src="https://neskaties.lv/2019/10/8ff5-5d9c473ecf143-672x449.jpg"/>
        </figure>
        <figure>
          <img src="https://neskaties.lv/2019/10/f73f-5d9c468e47955-672x449.jpg"/>
        </figure>
        <figure>
          <img src="https://neskaties.lv/2019/10/232d-5d9c467f53521-672x449.jpg"/>
        </figure>
        <figure>
          <img src="https://neskaties.lv/2019/10/9f80-5d9c466f67e83-672x449.jpg"/>
        </figure>
        <figure>
          <img src="https://neskaties.lv/2019/10/9531-5d9c45f9f32ae-672x449.jpg"/>
        </figure>
        <figure>
          <img src="https://neskaties.lv/2019/10/e2d7-5d9c45ee981eb-672x449.jpg"/>
        </figure>
        <figcaption>Dārtas piedzīvojumi mīlas spēlē</figcaption>
      </slideshow>
    </article>
  </body>
</html>