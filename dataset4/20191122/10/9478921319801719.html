<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/orestiada/enosi-venzinopolon-v-evroy-psichoyla-to-epidoma-thermansis/"/>
    <meta property="og:site_name" content="ert.gr"/>
    <meta property="article:published_time" content="2019-11-22T10:46:35+00:00"/>
    <meta property="og:title" content="Ένωση Βενζινοπωλών Β. Έβρου: Ψίχουλα το επίδομα θέρμανσης"/>
    <meta property="og:description" content="Την παρέμβαση της Ομοσπονδίας Βενζινοπωλών Ελλάδας ζητά με επιστολή της η Ένωση Βενζινοπωλών Βορείου Έβρου, διαπιστώνοντας πως «φέτος, η περιοχή μετρά μείωση στην επιδότηση του πετρελαίου θέρμανσης, έως και 180 ευρώ», όπως συγκεκριμένα αναφέρει."/>
  </head>
  <body>
    <article>
      <h1>Ένωση Βενζινοπωλών Β. Έβρου: Ψίχουλα το επίδομα θέρμανσης</h1>
      <address><time datetime="2019-11-22T10:46:35+00:00">22 Nov 2019, 10:46</time> by <a rel="author">Χρυσούλα Σαμουρίδου</a></address>
      <p>Την παρέμβαση της Ομοσπονδίας Βενζινοπωλών Ελλάδας ζητά με επιστολή της η Ένωση Βενζινοπωλών Βορείου Έβρου, διαπιστώνοντας πως «φέτος, η περιοχή μετρά μείωση στην επιδότηση του πετρελαίου θέρμανσης, έως και 180 ευρώ», όπως συγκεκριμένα αναφέρει.</p>
      <p>«Ακόμα και πέρυσι, που οι καταναλωτές επιδοτήθηκαν με 320-400 ευρώ, τα ποσά ήταν μικρά σε σχέση με τις απαιτήσεις για τη θέρμανση μίας οικογένειας στην περιοχή του βορείου Έβρου», αναφέρει συγκεκριμένα η Ένωση, χαρακτηρίζοντας «ψίχουλα» τα ποσά της φετινής επιδότησης, που ανέρχεται σε έως 240 ευρώ για μία τετραμελή οικογένεια και σε 260 ευρώ για τις τρίτεκνες οικογένειες. Η Ένωση θεωρεί επίσης προβληματική την υποχρέωση να προμηθευτούν οι καταναλωτές το πετρέλαιο μέχρι τις 31 Δεκεμβρίου, αφού, όπως υπογραμμίζει, αυτή η προθεσμία δεν εξυπηρετεί εκείνους που είχαν προνοήσει να γεμίσουν τις δεξαμενές τους από την προηγούμενη περίοδο διάθεσης, με αποτέλεσμα, είτε να μην επιτρέπει την άμεση προμήθεια ο τρέχων οικονομικός προγραμματισμός τους είτε να μην υπάρχει χώρος στις δεξαμενές για την αγορά νέας ποσότητας καυσίμου. Καταλήγοντας, η Ένωση Βενζινοπωλών Βορείου Έβρου τονίζει ότι «το πετρέλαιο θέρμανσης είναι δημόσιο αγαθό και θα πρέπει να σταματήσει να επιδοτείται με κριτήρια πείνας και εξαθλίωσης».</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/orestiada/i-thrakiotiki-foresia-stin-imatiothiki-tis-proedrikis-froyras/"/>
        <a href="https://www.ert.gr/perifereiakoi-stathmoi/orestiada/orestiada-o-don-kichotis-sto-theatro-dionysos/"/>
        <a href="https://www.ert.gr/perifereiakoi-stathmoi/orestiada/ta-playmogreek-me-tis-paradosiakes-foresies-paroysiazontai-stin-orestiada/"/>
        <a href="https://www.ert.gr/perifereiakoi-stathmoi/orestiada/n-gkara-oi-thrakiotes-den-diapragmateyomaste-tin-exoryxi-chrysoy/"/>
        <a href="https://www.ert.gr/eidiseis/ellada/kinonia/emfanisi-toy-46chronoy-katazitoymenoy-tis-organosis-epanastatiki-aytoamyna/"/>
        <a href="https://www.ert.gr/perifereiakoi-stathmoi/orestiada/k-doynakis-den-poylame-to-gala-mas-mas-to-agorazoyn-oi-viomichanies/"/>
      </related>
    </article>
  </body>
</html>