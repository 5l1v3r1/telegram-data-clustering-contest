<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/politics/578455"/>
    <meta property="og:site_name" content="Spring News"/>
    <meta property="article:published_time" content="2019-11-22T10:39:56+00:00"/>
    <meta property="og:title" content="ปารีณา ไหว้ขอโทษ ปัดตอบที่ดิน1,700ไร่ อ้างทำ MOU กับสื่อแล้ว"/>
    <meta property="og:description" content="“เอ๋ขอ” ปารีณา ไกรคุปต์ สส.พรรคพลังประชารัฐ ยกมือไหว้ขอความเห็นใจ นักข่าว หลังถูกซักที่ดินรุกป่า อ้างทำ MOU ไว้แล้ว ร่อนหนังสือวอนสื่องดสัมภาษณ์ กรณีการถือครอบครองที่ดิน 1,700 ไร่"/>
  </head>
  <body>
    <article>
      <h1>ปารีณา ไหว้ขอโทษ ปัดตอบที่ดิน1,700ไร่ อ้างทำ MOU กับสื่อแล้ว</h1>
      <h2>“เอ๋ขอ” ปารีณา ไกรคุปต์ สส.พรรคพลังประชารัฐ ยกมือไหว้ขอความเห็นใจ นักข่าว หลังถูกซักที่ดินรุกป่า อ้างทำ MOU ไว้แล้ว ร่อนหนังสือวอนสื่องดสัมภาษณ์ กรณีการถือครอบครองที่ดิน 1,700 ไร่</h2>
      <address>
        <time datetime="2019-11-22T10:39:56+00:00">22 Nov 2019, 10:39</time>
      </address>
      <p>นางสาวปารีณา ไกรคุปต์ สส.พรรคพลังประชารัฐ ปฏิเสธตอบคำถาม กรณีการถือครอบที่ดิน 1,700 ไร่ โดย ผู้สื่อข่าวพยายามสอบถาม แต่ นางสาวปารีณา ไม่ได้ตอบคำถาม โดยพูดเพียงว่า “ได้ทำ MOU กับนักข่าวแล้ว” ซ้ำๆ จนทำให้ผู้สื่อข่าวรุมถามว่าทำ MOU ลักษณะใดและทำกับใครพร้อมกับถามในกลุ่มผู้สื่อข่าวด้วยกันและไม่มีใครยืนยันว่า นางสาวปารีณาได้ทำ MOU เรื่องขอปฏิเสธการให้สัมภาษณ์เรื่องนี้กับใครอย่างไร</p>
      <figure>
        <img src="https://spcdn.springnews.co.th/wp-content/uploads/2019/11/5.png"/>
      </figure>
      <p>ก่อนผู้สื่อข่าวจะยิงคำถามรัวๆ ใส่ นางสาวปารีณา ว่า เรื่องนี้กลายเป็นข้อสังเกตว่า เหตุใด นางสาวปารีณาจึงไม่กล้าตอบในของตนเอง ทั้งที่เรื่องของฝ่ายค้านตนเองกลับโจมตีมาโดยตลอด</p>
      <p>โดยมีนายสิระ พยายามพูดใส่ไมค์ เพื่อเบี่ยงประเด็นไม่ให้ผู้สื่อข่าวจี้ถามต่อ</p>
      <p>ขณะที่ นางสาวปารีณา ได้ขอความเห็นใจพร้อมกับยกมือไหว้ขอร้อง พร้อมกับระบุว่า “เอ๋ขอ” สื่อมวลชนให้หยุดถามถึงกรณีนี้ พร้อมขอว่า เรื่องนี้ยังอยู่ในกระบวนการขอให้ไปถามกับผู้ที่เกี่ยวข้อง และปฏิเสธตอบคำถามทั้งหมดและยืนยันว่าตนเองมีสิทธิ์จะไม่ตอบเรื่องนี้อีก</p>
      <figure>
        <img src="https://spcdn.springnews.co.th/wp-content/uploads/2019/11/1-3.png"/>
      </figure>
      <p>อย่างไรก็ตามหลังเกิดเหตุการณ์ดังกล่าว นางสาวปารีณา ได้เดินลงมาแจกเอกสารคำชี้แจงต่อสื่อมวลชนกรณีการให้สัมภาษณ์เรื่องปัญหาที่ดินสปก.โดยใจความระบุว่า…</p>
      <p>ตนขออนุญาตไม่ให้สัมภาษณ์ถึงประเด็นที่เกี่ยวข้อง กับปัญหาที่ดิน เนื่องจากที่ดินดังกล่าวอยู่ในกระบวนการตรวจสอบของเจ้าหน้าที่ที่มีส่วนเกี่ยวข้องและการตรวจสอบดังกล่าวสปก.ไม่จำเป็นต้องแจ้งให้ตนทราบ หากมีเจ้าหน้าที่เข้ามาในที่ดินดังกล่าว แต่โดยส่วนตัวตนยินดีให้ความร่วมมือกับเจ้าหน้าที่ทุกอย่างในการตรวจสอบจึงขออภัยและขอความเห็นใจด้วย อีกทั้งขอแจ้งให้ ทราบว่าตนไม่มี เฟซบุ๊ค ไม่มีเพจมาประมาณเดือนเศษๆแล้ว เนื่องจาก เฟสบุ๊คปลิวจึงขอให้สื่อมวลชนไม่นำเฟซบุ๊คปลอมมานำเสนอข่าวต่างๆ</p>
      <figure>
        <img src="https://spcdn.springnews.co.th/wp-content/uploads/2019/11/2.png"/>
      </figure>
    </article>
  </body>
</html>