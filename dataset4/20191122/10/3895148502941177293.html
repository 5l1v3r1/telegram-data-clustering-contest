<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legionisci.com/news/79524_Fakty_i_liczby_Kolejne_chorwackie_starcie.html?amp%25252525253Butm_source&amp;amp%25252525253Butm_campaign"/>
    <meta property="og:site_name" content="Legioniści"/>
    <meta property="article:published_time" content="2019-11-22T10:01:22+00:00"/>
    <meta property="og:title" content="Fakty i liczby: Kolejne chorwackie starcie"/>
    <meta property="og:description" content="Który z piłkarzy Pogoni biegał po boisku z Driesem Mertensem i Lorenzo Insigne, a zadebiutować w Serie A dał mu Rafael Benitez? Jak wypadają statystyki rywalizacji Dante Stipicy z Marko Vesoviciem oraz Domagojem Antoliciem za czasów ich gry w Chorwacji? A który z graczy może pochwalić się kilkudziesięcioma występami z Kepą, wycenianym obecnie na ok. 60 mln euro bramkarzem Chelsea. Zapraszamy do zapoznania się z faktami, liczbami i ciekawostkami przed sobotnim meczem z Pogonią."/>
  </head>
  <body>
    <article>
      <h1>Fakty i liczby: Kolejne chorwackie starcie</h1>
      <address><time datetime="2019-11-22T10:01:22+00:00">22 Nov 2019, 10:01</time> by <a rel="author">Wiśnia</a></address>
      <p>Który z piłkarzy Pogoni biegał po boisku z <b>Driesem Mertensem</b> i <b>Lorenzo Insigne</b>, a zadebiutować w Serie A dał mu Rafael Benitez? Jak wypadają statystyki rywalizacji Dante Stipicy z Marko Vesoviciem oraz Domagojem Antoliciem za czasów ich gry w Chorwacji? A który z graczy może pochwalić się kilkudziesięcioma występami z <b>Kepą</b>, wycenianym obecnie na ok. 60 mln euro bramkarzem Chelsea. Zapraszamy do zapoznania się z faktami, liczbami i ciekawostkami przed sobotnim meczem z Pogonią.</p>
      <figure>
        <img src="https://legionisci.com/herby/r_chorwacja.png"/>
      </figure>
      <p><b>Dante Stipica</b>, bramkarz Pogoni, wiele lat grał w Chorwacji w barwach Hajduka Split. To właśnie w tym okresie miał kilkukrotnie okazję zagrać przeciwko <b>Domagojowi Antoliciowi</b>, występującemu wtedy w Dinamie Zagrzeb, a także <b>Marko Vesoviciowi</b> grającemu dla HNK Rijeki. Stipica i Antolić na murawie spotkali się sześciokrotnie - cztery razy górą była drużyna obecnego gracza legionisty, raz był remis i raz wygrał Hajduk. Mecze pomiędzy nimi miał miejsce w sezonach: 2013/14 (2), 2016/17 (2), oraz 2017/18 (2). Bramkarz Pogoni z Vesoviciem rywalizował trzy razy i wszystkie z tych meczów przegrał.<br/><br/>Dante Stipica (Hajduk Split) vs...</p>
      <table bordered="">
        <tr>
          <th>Zawodnik</th>
          <th>Ówczesny klub</th>
          <th>Bilans</th>
          <th>Sezony</th>
        </tr>
        <tr>
          <td>Domagoj Antolić</td>
          <td>Dinamo Zagrzeb</td>
          <td>1-1-4</td>
          <td>13,14, 16/17, 17/18</td>
        </tr>
        <tr>
          <td>Marko Vesović</td>
          <td>HNK Rijeka</td>
          <td>0-0-3</td>
          <td>16/17, 17/18</td>
        </tr>
      </table>
      <figure>
        <img src="https://legionisci.com/herby/r_chorwacja.png"/>
      </figure>
      <p><b>Zvonimir Kozulj</b> w Chorwacji również rywalizował zarówno z Antoliciem jak i z Vesoviciem. Kozulj przeciwko "Veso" grał w barwach Hajduka, kiedy ten zakładał koszulkę HNK Rijeki. Trzy razy górą na boisku była drużyna Vesovicia. Z kolei z Antoliciem w Chorwacji spotkał się cztery razy. Bilans to (2-1-1) na korzyść obecnego legionisty.<br/><br/>Zvonimir Kozulj (Hajduk Split) vs...</p>
      <table bordered="">
        <tr>
          <th>Zawodnik</th>
          <th>Ówczesny klub</th>
          <th>Bilans</th>
          <th>Sezony</th>
        </tr>
        <tr>
          <td>Domagoj Antolić</td>
          <td>Dinamo Zagrzeb</td>
          <td>1-1-2</td>
          <td>16/17, 17/18</td>
        </tr>
        <tr>
          <td>Marko Vesović</td>
          <td>HNK Rijeka</td>
          <td>1-0-3</td>
          <td>16/17, 17/18</td>
        </tr>
      </table>
      <figure>
        <img src="https://legionisci.com/herby/r_hiszpania.png"/>
      </figure>
      <p>Pomocnik Pogoni <b>Iker Guarrotxena</b> w swojej karierze 30 razy zagrał w jednej drużynie z obecnym bramkarzem Chelsea <b>Kepą</b>. Hiszpanie spotkali się w sezonach 2012/13 i 2013/14 w rezerwach Atheltic Bilbao. Obaj wkrótce zostali wypożyczeni do innych hiszpańskich klubów, jednak ostatecznie to rok młodszy Kepa miał więcej talentu, przebijając się w późniejszym okresie do pierwszej drużyny Atheltic.</p>
      <figure>
        <img src="https://legionisci.com/herby/r_austria.png"/>
      </figure>
      <p><b>Srdjan Spiridonović</b> w przeszłości zagrał osiem meczów w Austrii Wiedeń, kiedy tę drużynę prowadził późniejszy trener Lecha Poznań <b>Nenad Bjelica.</b> Pod jego wodzą Spiridonović zagrał m.in. 15 minut w przegranym 0-3 spotkaniu z Atletico Madryt rozegranym w 2013 roku w ramach rozgrywek grupy G Ligi Mistrzów. W październiku tego samego roku został przez niego zesłany do rezerw za bójkę z innym piłkarzem Austrii <b>Romanem Kienastem</b></p>
      <figure>
        <img src="https://legionisci.com/herby/sscnapoli.png"/>
      </figure>
      <p><b>Igor Łasicki</b> może pochwalić się sześcioma występami dla SSC Napoli w Lidze Młodzieżowej UEFA, podczas których był nawet kapitanem. W 2014 roku w 1/8 finału LM zdobył bramkę przeciwko młodzieżowej drużynie Realu Madryt. W Serie A Łasicki zadebiutował 18 maja tego samego roku, kiedy trener <b>Rafael Benitez</b> wpuścił go na murawę w miejsce <b>Jorginho</b> w 78. minucie gry z Hellas Verona. Jego późniejsze losy we Włoszech nie potoczyły się jednak już tak, jakby sobie tego życzył. W 2017 roku wrócił do Polski. Najpierw z Napoli wypożyczyła go Wisła Płock, a latem 2019 roku wykupiła z Włoch Pogoń.<br/><br/>Jeżeli weźmiemy pod uwagę górną połowę ligowej tabeli, to Pogoń wśród wszystkich drużyn zdobyła u siebie najmniej goli (ex aequo z Lechią Gdańsk). Piłkarze ze Szczecina na swoim obiekcie zdobyli dotychczas zaledwie osiem bramek w siedmiu meczach. Tylko raz w tym sezonie "Portowcy" strzelili u siebie więcej niż jednego gola - 29 lipca przeciwko Arce, wygrywając 2-1.<br/><br/>Ostatnie wyniki Pogoni na swoim stadionie nie mogą zadowalać jej kibiców. Gracze <b>Kosty Runjaicia</b> nie wygrali tam od 15 września. Od tamtego czasu zremisowali z Górnikiem Zabrze (1-1) i Lechem Poznań (1-1), a także przegrali z Rakowem Częstochowa (1-2).</p>
      <figure>
        <img src="https://legionisci.com/zdjecia2/2018/1523122295.jpg"/>
      </figure>
      <p>fot. Mishka / Legionisci.com<br/><br/>Na ostatnie cztery mecze Legia dwukrotnie przegrała z Pogonią, zremisowała oraz wygrała. Ostatni raz w Szczecinie grała nieco ponad rok temu. 9 listopada 2018 roku przegrała 1-2, a honorową bramkę dla gości zdobył w samej końcówce <b>Andre Martins</b>.</p>
      <figure>
        <img src="https://legionisci.com/herby/legia.png"/>
      </figure>
      <p>Jednym z ważniejszych graczy Pogoni jest <b>Adam Frączczak</b>, który na początku swojej kariery grał w Legii. Obecnie 32-letni piłkarz grał głównie w drugiej drużynie i Młodej Ekstraklasie, ale zanotował także pięć występów dla pierwszej drużyny - wszystkie w Pucharze Ekstraklasy w sezonie 2007/2008.</p>
      <figure>
        <img src="https://legionisci.com/herby/r_portugalia.png"/>
      </figure>
      <p><b>Tomas Podstawski</b> z Pogoni jest wielokrotnym reprezentantem Portugalii do lat 16, 17, 18, 19, 20 i 21. Grał w tych kategoriach wiekowych m.in. z <b>Joao Cancelo</b>, <b>Bernardo Silvą</b>, (teraz Manchester City) <b>Bruno Fernandesem</b> (Sporting) czy <b>Iurim Medeirosem</b>. Nigdy jednak nie zadebiutował w dorosłej reprezentacji. W ojczyźnie zanotował 107 występów dla drużyny rezerw FC Porto, a także 31 dla Vitorii Setubal. Dziadkowie Podstawskiego są Polakami, on sam mówi po Polsku i zna nasz hymn, ale podkreśla, że jego ojczyzną jest Portugalia.<br/><br/>Pogoń to jedyny ekstraklasowy zespół, który w tym sezonie nie zdobył żadnej bramki w ostatnim kwadransie pierwszej połowy. Jeżeli jednak szczecinianie prowadzą do przerwy, to jeszcze nie zdarzyło się, aby mecz skończyli bez punktów. Do tej pory na przerwę z korzystnym wynikiem schodzili pięć razy. Ostatecznie trzy razy dowieźli korzystny wynik do końca, a dwa razy zremisowali.<br/><br/>Kosta Runjaić jest najdłużej pracującym obecnie zagranicznym trenerem w Ekstraklasie. Niemiec przyszedł do Pogoni 6 listopada 2017 roku i od tamtej pory poprowadził drużynę w 77 meczach - 33 wygrał, 20 zremisował i 24 przegrał.<br/><br/>Dante Stipica jest bramkarzem, który najczęściej zachowuje czyste konto w lidze. Dorównuje mu jedynie <b>Frantisek Plach</b> z Piasta Gliwice. Każdy z nich rozegrał w tym sezonie 15 meczów, w których siedmiokrotnie nie dał się pokonać.</p>
      <figure>
        <img src="https://legionisci.com/zdjecia2/2019/1574338412.jpg"/>
      </figure>
      <p>fot. Marcin Banaszkiewicz / Legionisci.com</p>
    </article>
  </body>
</html>