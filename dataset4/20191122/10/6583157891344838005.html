<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/wtargnal-przed-volkswagena-zostal-potracony/"/>
    <meta property="og:site_name" content="lublin112.pl"/>
    <meta property="article:published_time" content="2019-11-22T10:22:00+00:00"/>
    <meta property="og:title" content="Wtargnął przed volkswagena, został potrącony"/>
    <meta property="og:description" content="W czwartek po południu w Łopienniku Górnym doszło do potrącenia pieszego przez pojazd osobowy. Mężczyzna był nietrzeźwy, trafił do szpitala."/>
  </head>
  <body>
    <article>
      <h1>Wtargnął przed volkswagena, został potrącony</h1>
      <address>
        <time datetime="2019-11-22T10:22:00+00:00">22 Nov 2019, 10:22</time>
      </address>
      <p>
        <b>W czwartek po południu w Łopienniku Górnym doszło do potrącenia pieszego przez pojazd osobowy. Mężczyzna był nietrzeźwy, trafił do szpitala.</b>
      </p>
      <p>Do wypadku doszło wczoraj około godziny 16 w miejscowości Łopiennik Górny w powiecie krasnostawskim. Policjanci otrzymali zgłoszenie o zdarzeniu drogowym z udziałem pieszego.</p>
      <p>Na miejscu mundurowi ustalili, że poruszający się w terenie zabudowanym pieszy wtargnął nagle przed jadący pojazd marki Volkswagen, którym kierował 60-letni mieszkaniec powiatu krasnostawskiego. W wyniku potrącenia pieszy doznał obrażeń ciała i został przewieziony do szpitala. Jak się okazało był on nietrzeźwy, w organizmie miał ponad 2 promile alkoholu.</p>
      <p>Z relacji świadków zdarzenia wynika, że pieszy nie posiadał elementów odblaskowych. Policjanci ustalają szczegółowe okoliczności wypadku.</p>
      <p>(fot. lublin112.pl – ilustracyjne)</p>
    </article>
  </body>
</html>