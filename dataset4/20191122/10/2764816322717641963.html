<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/usa-huawei-prodlouzeni-vyjimky-90-dni-listopad-2019"/>
    <meta property="og:site_name" content="Cnews.cz"/>
    <meta property="article:published_time" content="2019-11-22T10:14:32+00:00"/>
    <meta property="og:title" content="Huawei dostal další tři měsíce „života“. USA opět prodloužily obchodní výjimku (aktualizováno)"/>
    <meta property="og:description" content="Americké ministerstvo obchodu již potřetí prodloužilo Huawei výjimku, která čínské straně dovoluje obchodovat s partnery v USA."/>
  </head>
  <body>
    <article>
      <h1>Huawei dostal další tři měsíce „života“. USA opět prodloužily obchodní výjimku (aktualizováno)</h1>
      <address><time datetime="2019-11-22T10:14:32+00:00">22 Nov 2019, 10:14</time> by <a rel="author" href="https://www.cnews.cz/lide/vaclavik/" target="_blank">Lukáš Václavík</a></address>
      <slideshow>
        <figure>
          <a href="https://www.cnews.cz/usa-huawei-prodlouzeni-vyjimky-90-dni-listopad-2019/galerie-179341-1">
            <img src="https://www.cnews.cz/wp-content/uploads/2019/09/huawei-mate-30-pro-01.jpg"/>
          </a>
        </figure>
        <figure>
          <a href="https://www.cnews.cz/usa-huawei-prodlouzeni-vyjimky-90-dni-listopad-2019/galerie-179341-2">
            <img src="https://www.cnews.cz/wp-content/uploads/2019/09/huawei-mate-30-pro-02.jpg"/>
          </a>
        </figure>
        <figure>
          <a href="https://www.cnews.cz/usa-huawei-prodlouzeni-vyjimky-90-dni-listopad-2019/galerie-179341-3">
            <img src="https://www.cnews.cz/wp-content/uploads/2019/09/huawei-mate-30-pro-03.jpg"/>
          </a>
        </figure>
        <figure>
          <a href="https://www.cnews.cz/usa-huawei-prodlouzeni-vyjimky-90-dni-listopad-2019/galerie-179341-4">
            <img src="https://www.cnews.cz/wp-content/uploads/2019/09/huawei-mate-30-pro-04.jpg"/>
          </a>
        </figure>
      </slideshow>
      <p>
        <a href="https://www.cnews.cz/usa-huawei-prodlouzeni-vyjimky-90-dni-listopad-2019/galerie-179341-1">VŠECHNY FOTOGRAFIE</a>
      </p>
      <h3>Aktualizováno 22. listopadu 2019</h3>
      <p>Situace se pro Huawei vyvíjí pozitivním směrem. Kromě prodloužené výjimky z embarga totiž ministerstvo obchodu uděluje první licence, které dovolí americkým firmám s Huawei obchodovat. Podle <a href="https://www.washingtonpost.com/technology/2019/11/20/us-said-approve-first-licenses-tech-sales-huawei/">Washington Postu</a> úřadu přistálo na stůl přibližně 300 žádostí. Čtvrtině bylo vyhověno, čtvrtina byla zamítnuta a zbytek se ještě posuzuje, tvrdí nejmenovaný zdroj z ministerstva.</p>
      <p>Huawei se k situaci zatím veřejně nevyjádřil a ministerstvo obchodu také mlčí. Šéf úřadu ale v interview pro Fox potvrdil, že eviduje přes 290 žádostí o udělení licence. Mluvčí ministerstva pak v reakci dodal, že povolení získají jen obchodní záležitosti, které neohrožují bezpečnost země, což se zpravidla netýká spotřebitelských zařízení. Reálně by tedy Huawei nemohl v USA stavět sítě nebo datacentra. Firmy se nicméně mohou proti zamítnutým licencím odvolat.</p>
      <p>Seznam (ne)schválených firem není veřejný, ale je naděje, že licenci k obchodování mohl získat i Google, díky níž by Huawei mohl do svých nových telefonů opět dávat plnohodnotný Android.</p>
      <h3>Původní článek z 20. listopadu 2019</h3>
      <p>Americké ministerstvo obchodu již <a href="https://www.cnews.cz/usa-huawei-prodlouzeni-vyjimky-90-dni">potřetí</a> prodloužilo společnosti Huawei Technologies a jejím desítkám dceřinek výjimku, která čínské straně dovoluje obchodovat s americkými partnery. Ti mohou pro Huawei dodávat software, hardware nebo služby nezbytné pro podporu stávajících produktů nebo mobilních sítí.</p>
      <p>Huawei nicméně nadále nemůže nakupovat komponenty ani získávat softwarové licence pro nové produkty. Reálně se to již dotklo nedávno představeného telefonu <a href="https://www.cnews.cz/huawei-mate-30-pro-parametry-cena">Mate 30 (Pro)</a>, který nemá licenci Googlu, a jeho Android nedisponuje Play Storem ani klíčovými aplikacemi, na které je západ zvyklý. Pokud vláda nevyškrtne Huawei ze seznamu zakázaných entit, čínské společnosti v budoucnu hrozí i nedostatek hardwarového vybavení. Zatím je však předzásobená či využívá dodávek neamerických výrobců.</p>
      <h3>Jak se vyvíjí kauza USA vs. Huawei</h3>
      <ol>
        <li>
          <a href="https://www.euro.cz/udalosti/urad-pro-kybernetickou-bezpecnost-varuje-pred-produkty-od-huawei-a-zte-1433300">NÚKIB varuje před Huawei a ZTE</a>
        </li>
        <li>
          <a href="https://www.cnews.cz/huawei-se-brani-a-zada-predlozeni-dukazu/">Huawei se brání tvrzení NÚKIBu a žádá předložení důkazů</a>
        </li>
        <li>
          <a href="https://www.cnews.cz/huawei-zaluje-americkou-vladu">Zákaz je prý protiústavní. Huawei žaluje americkou vládu</a>
        </li>
        <li>
          <a href="https://www.cnews.cz/huawei-usa-ban-google-android">Rána pro Huawei, kvůli zákazu USA přijde o Android</a>
        </li>
        <li>
          <a href="https://www.cnews.cz/huawei-konec-android-vyjadreni">O uživatele se postaráme, říká Huawei k embargu na Android</a>
        </li>
        <li>
          <a href="https://www.cnews.cz/usa-huawei-90-dni-odklad">Pojistka proti kolapsu. USA částečně odložily embargo na Huawei</a>
        </li>
        <li>
          <a href="https://www.cnews.cz/huawei-arm-usa-zakaz">Největší trest pro Huawei? Možná nebude moci vyrábět vlastní procesory</a>
        </li>
        <li>
          <a href="https://www.cnews.cz/smartphony-statistiky-idc-q2-2019">Sankce na Huawei zřejmě měly efekt. Prodej smartphonů výrazně zpomalil</a>
        </li>
        <li>
          <a href="https://www.cnews.cz/huawei-harmonyos-predstaveni">Huawei má náhradu za Android a Windows. Jmenuje se HarmonyOS</a>
        </li>
        <li>
          <a href="https://www.cnews.cz/huawei-mate-30-pro-parametry-cena">Huawei Mate 30 je první telefon bez Play Storu</a>
        </li>
      </ol>
      <p>Zdroj: <a href="https://www.commerce.gov/news/press-releases/2019/11/us-department-commerce-extends-huawei-temporary-general-license">US DoC</a></p>
      <slideshow>
        <figure>
          <a href="https://www.cnews.cz/usa-huawei-prodlouzeni-vyjimky-90-dni-listopad-2019/galerie-179341-1">
            <img src="https://www.cnews.cz/wp-content/uploads/2019/09/huawei-mate-30-pro-01.jpg"/>
          </a>
        </figure>
        <figure>
          <a href="https://www.cnews.cz/usa-huawei-prodlouzeni-vyjimky-90-dni-listopad-2019/galerie-179341-2">
            <img src="https://www.cnews.cz/wp-content/uploads/2019/09/huawei-mate-30-pro-02.jpg"/>
          </a>
        </figure>
        <figure>
          <a href="https://www.cnews.cz/usa-huawei-prodlouzeni-vyjimky-90-dni-listopad-2019/galerie-179341-3">
            <img src="https://www.cnews.cz/wp-content/uploads/2019/09/huawei-mate-30-pro-03.jpg"/>
          </a>
        </figure>
        <figure>
          <a href="https://www.cnews.cz/usa-huawei-prodlouzeni-vyjimky-90-dni-listopad-2019/galerie-179341-4">
            <img src="https://www.cnews.cz/wp-content/uploads/2019/09/huawei-mate-30-pro-04.jpg"/>
          </a>
        </figure>
      </slideshow>
      <p>
        <a href="https://www.cnews.cz/usa-huawei-prodlouzeni-vyjimky-90-dni-listopad-2019/galerie-179341-1">VŠECHNY FOTOGRAFIE</a>
      </p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/levne-smartphony-vanoce2019-tipy/"/>
        <a href="https://www.cnews.cz/novy-asus-rog-phone-ii-vice-pameti-rychlejsi-lte/"/>
        <a href="https://www.cnews.cz/apple-pay-iphone-nfc-nemecko-navrh-zakona"/>
        <a href="https://www.cnews.cz/apple-smart-battery-case-iphone-11"/>
        <a href="https://www.cnews.cz/google-android-linux-mainline-moduly"/>
      </related>
    </article>
  </body>
</html>