<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rtva.nl/2019/11/amstelveense-zorgaanbieders-bekend-voor-hulp-bij-huishouden/"/>
    <meta property="og:site_name" content="RTVA"/>
    <meta property="article:published_time" content="2019-11-22T10:41:34+00:00"/>
    <meta property="og:title" content="Amstelveense zorgaanbieders bekend voor Hulp bij Huishouden"/>
    <meta property="og:description" content="AMSTELVEEN – De zorgaanbieders voor Hulp bij Huishouden in Amstelveen zijn bekend. Vanaf 2020 kunnen inwoners terecht bij Axxicom Thuishulp, Tzorg, PrivaZorg en de nieuwe combinatie Zorgsamen-Brentano. Dit is de uitkomst van de aanbesteding voor Hulp bij Huishouden. Amstelveners die al hulp krijgen of hebben gevraagd via Axxicom Thuishulp en Tzorg hoeven niets te doen. …"/>
  </head>
  <body>
    <article>
      <h1>Amstelveense zorgaanbieders bekend voor Hulp bij Huishouden</h1>
      <address><time datetime="2019-11-22T10:41:34+00:00">22 Nov 2019, 10:41</time> by <a rel="author" href="https://rtva.nl/author/jennifer/" target="_blank">Jennifer Kapoen</a></address>
      <p>
        <b>AMSTELVEEN – De zorgaanbieders voor Hulp bij Huishouden in Amstelveen zijn bekend. Vanaf 2020 kunnen inwoners terecht bij Axxicom Thuishulp, Tzorg, PrivaZorg en de nieuwe combinatie Zorgsamen-Brentano. Dit is de uitkomst van de aanbesteding voor Hulp bij Huishouden.</b>
      </p>
      <p>Amstelveners die al hulp krijgen of hebben gevraagd via Axxicom Thuishulp en Tzorg hoeven niets te doen. Voor hen verandert er niets. De inwoners die voorheen via Brentano of FlexiCura hulp kregen, kunnen nu kiezen voor Zorgsamen-Brentano of één van de andere aanbieders. Amstelveners die hulp ontvangen van Joods Maatschappelijk Werk kunnen overstappen naar één van de gecontracteerde aanbieders of een Persoons Gebonden Budget (PGB) aanvragen.</p>
      <p>Bij de aanbesteding vroeg de gemeente extra aandacht voor de signaalfunctie van de medewerker hulp bij huishouden. Deze moet aan de bel trekken als de zorgvraag van de ontvanger verandert. Volgens wethouder Zorg, Marijn van Ballegooijen is huishoudelijk hulp van belang om mensen te ondersteunen, zodat zij langer zelfstandig kunnen wonen. Echter kan door het tekort aan personeel op dit moment niet alle toegekende hulp binnen de afgesproken termijn worden geleverd. Van Ballegooijen: ,,Dit is een landelijk probleem dat helaas ook in Amstelveen speelt. De gemeente en de zorgaanbieders werken samen om de vacatures te vullen.” Mensen die interesse hebben in werk in de hulp bij huishouden kunnen dat aangeven bij het Werkplein van de gemeente.</p>
    </article>
  </body>
</html>