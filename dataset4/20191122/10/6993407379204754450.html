<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-kurs-gryvni-stabilnyj-nbu/30286388.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-22T10:31:46+00:00"/>
    <meta property="og:title" content="На валютному ринку панує стабільність – НБУ"/>
    <meta property="og:description" content="Національний банк України встановив опівдні 22 листопада довідкове значення курсу 24 гривні 18 копійок за долар, це на одну копійку менше за офіційний курс на сьогодні. На міжбанківському валютному"/>
  </head>
  <body>
    <article>
      <h1>На валютному ринку панує стабільність – НБУ</h1>
      <address>
        <time datetime="2019-11-22T10:31:46+00:00">22 Nov 2019, 10:31</time>
      </address>
      <p>Національний банк України встановив опівдні 22 листопада <a href="https://bank.gov.ua/markets">довідкове значення курсу</a> 24 гривні 18 копійок за долар, це на одну копійку менше за офіційний курс на сьогодні.</p>
      <p>На міжбанківському валютному ринку сценарій останніх кількох сесій теж залишається незмінним: у перші дві-три години торгів учасники ринку піднімають котирування, згодом виходять продавці валюти, і гривня знову посилюється. Як інформує <a href="https://charts.finance.ua/ru/currency/interbank/-/1/usd#table">сайт Finance.ua</a>, станом на 12:20 котирування становили 24 гривні 15–17,5 копійки за долар.</p>
      <p>«За інформацією учасників торгів по долару, НБУ відкупив свої чергові 30 мільйонів доларів та пішов з ринку. Відбуваються операції по лотах до 1 мільйона доларів за невеликої переваги пропозиції над попитом», – вказують фахівці <a href="https://minfin.com.ua/ua/currency/mb/">сайту «Мінфін»</a>.</p>
      <p>Свого багаторічного максимуму щодо долара гривня досягла 30 вересня 2019 року, коли офіційний курс становив 24 гривні 8 копійок за долар. Цього тижня котирування перебувають дещо вище цієї позначки.</p>
    </article>
  </body>
</html>