<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.markiza.sk/soubiz/zahranicny/1982929_kruta-rana-osudu-pre-herecku-hviezdu-prisli-o-babatko-v-pokrocilom-stadiu-tehotenstva"/>
    <meta property="og:site_name" content="markíza"/>
    <meta property="article:published_time" content="2019-11-22T10:00:00+00:00"/>
    <meta property="og:title" content="Krutá rana osudu pre hereckú hviezdu: Prišli o bábätko v pokročilom štádiu tehotenstva"/>
    <meta property="og:description" content="Z hroznej rany osudu sa budú ešte dlho spamätávať."/>
  </head>
  <body>
    <article>
      <h1>Krutá rana osudu pre hereckú hviezdu: Prišli o bábätko v pokročilom štádiu tehotenstva</h1>
      <h2>Z hroznej rany osudu sa budú ešte dlho spamätávať.</h2>
      <address><time datetime="2019-11-22T10:00:00+00:00">22 Nov 2019, 10:00</time> by <a rel="author">zv</a></address>
      <p>Len nedávno sme písali o úžasnej novine, že sa hercovi Jamesovi Van Der Beekovi (42) po neúspešných pokusoch narodí šieste dieťatko. Radostnú správu prezradil počas nakrúcania šou Dancing with the Stars (naše Let's Dance), v ktorej účinkuje. Žiaľ, osud nakoniec všetko zariadil inak.</p>
      <p>Jeho manželka Kimberly prišla o dieťatko v pokročilom štádiu tehotenstva a sama bojovala o život. „Zdevastovaní a v šoku. Tak sa cítime po tom, čo nás opustila duša, ktorú sme mali privítať v apríli v našej rodine. Odišla skratkou niekam tam, kde sa žije mimo tento život. Už sme si týmto prešli, no nikdy to nebolo v takomto pokročilom štádiu tehotenstva a nikdy to nesprevádzala taká desivá hrozba pre Kimberly," napísal na Instagrame herec.</p>
      <p>Hviezda seriálu Dawsonov svet dodala, že jeho polovička sa už, našťastie, zotavuje, tým pádom by zrejme mala byť mimo ohrozenia života. Kým sa však vyrovnajú s hroznou stratou, potrvá to oveľa dlhšie.</p>
      <figure>
        <embed-post data-src="https://www.instagram.com/p/B5B99aopdd-" data-service="Instagram"/>
      </figure>
      <p>Zdroj:Instagram/vanderjames</p>
      <figure>
        <embed-post data-src="https://www.instagram.com/p/B2iTckWpScB" data-service="Instagram"/>
      </figure>
      <p>Zdroj:Instagram/vanderjames</p>
    </article>
  </body>
</html>