<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3384399/turkiye-uzay-ajansina-ihdas-edilen-kadro-ve-unvanlar"/>
    <meta property="og:site_name" content="Milli Gazete"/>
    <meta property="article:published_time" content="2019-11-22T10:12:00+00:00"/>
    <meta property="og:title" content="Türkiye Uzay Ajansı'na ihdas edilen kadro ve unvanlar"/>
    <meta property="og:description" content="Türkiye Uzay Ajansı Hakkında Cumhurbaşkanlığı Kararnamesinde Değişiklik Yapılmasına Dair Cumhurbaşkanlığı Kararnamesi, Resmi Gazete'de yayımlandı. Ajansa ihdas edilen kadro ve unvanlar belli oldu..."/>
  </head>
  <body>
    <article>
      <h1>Türkiye Uzay Ajansı'na ihdas edilen kadro ve unvanlar</h1>
      <h2>Türkiye Uzay Ajansı Hakkında Cumhurbaşkanlığı Kararnamesinde Değişiklik Yapılmasına Dair Cumhurbaşkanlığı Kararnamesi, Resmi Gazete'de yayımlandı. Ajansa ihdas edilen kadro ve unvanlar belli oldu...</h2>
      <address>
        <time datetime="2019-11-22T10:12:00+00:00">22 Nov 2019, 10:12</time>
      </address>
      <p>Cumhurbaşkanı Recep Tayyip Erdoğan imzasıyla yayımlanan "52 numaralı" Cumhurbaşkanlığı Kararnamesi ile Türkiye Uzay Ajansına verilen görev ve yetkilerin kullanımına ilişkin usul ve esaslar ajans tarafından çıkarılacak yönetmeliklerle belirlenecek. Ajansta uzay teknolojileri uzmanı ve uzay teknolojileri uzman yardımcısı istihdam edilebilecek.</p>
      <h3>TÜRKİYE UZAY AJANSINDA 123 PERSONEL GÖREV YAPACAK</h3>
      <p>İhdas edilen yeni kadrolarla Türkiye Uzay Ajansında 123 personel görev yapacak ve memur kadrolarına atama sayısı sınırı aranmaksızın açıktan veya naklen atama yapılabilecek. Söz konusu uzman ve uzman yardımcıları mali, sosyal hak ve yardımlar ile diğer özlük hakları bakımından adalet uzmanı ve adalet uzman yardımcısına denk olacak.</p>
      <h3>AÇIKTAN YADA NAKLEN ATAMA YAPILABİLECEK</h3>
      <p>İhdas edilen yeni kadrolarla birlikte <b>Türkiye Uzay Ajansı</b>nda 123 personel görev yapacak ve memur kadrolarına atama sayısı sınırı aranmaksızın açıktan veya naklen atama yapılabilecek.</p>
      <p>Kararname ile Türkiye Uzay Ajansına ihdas edilen kadro ve unvanlar şöyle: </p>
      <blockquote>Başkan (1), Başkan Yardımcısı (2), I. Hukuk Müşaviri (1), Daire Başkanı (6), Başkanlık Müşaviri (4), Uzay Teknolojileri Uzmanı (20),  Uzay Teknolojileri Uzman Yardımcısı (10), Şube Müdürü (12), İç Denetçi (1), Avukat (3), Mühendis (20), Fizikçi (6), Matematikçi (6), Astronom (12), Grafiker (3), Memur (10), Sekreter (6).</blockquote>
    </article>
  </body>
</html>