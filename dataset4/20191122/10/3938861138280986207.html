<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_golodomor-ce-pokarannya-za-antikolonialnu-borotbu-ukrayinciv-filosof/939388"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T10:41:00+00:00"/>
    <meta property="og:title" content="Голодомор - це покарання за антиколоніальну боротьбу українців - філософ"/>
    <meta property="og:description" content="Питання засудження організаторів Голодомору залишається відкритим. Маємо визначитись, хто був ініціатором злочину - комуністична партія на чолі з Йосипом Сталіним, імперське налаштування компартії, чи росіяни, вважає філософ Сергій Дацюк. &quot;Марксизм сам по собі не містив установок з ідеями ..."/>
  </head>
  <body>
    <article>
      <h1>Голодомор - це покарання за антиколоніальну боротьбу українців - філософ</h1>
      <address><time datetime="2019-11-22T10:41:00+00:00">22 Nov 2019, 10:41</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939388_w_300.jpg?v=0"/>
        <figcaption>Родову пам'ять про Голод не витравиш забороною говорити про це у публічному просторі. Фото: Уніан</figcaption>
      </figure>
      <p>Питання засудження організаторів Голодомору залишається відкритим. Маємо визначитись, хто був ініціатором злочину - комуністична партія на чолі з Йосипом Сталіним, імперське налаштування компартії, чи росіяни, вважає філософ<b> Сергій Дацюк</b>.</p>
      <p>"Марксизм сам по собі не містив установок з ідеями поневолення чи покарання за класовою ознакою. В основі Голодомору лежала імперська установка на підпорядкування України, як колонії. Якщо назвати відповідальними російських керівників з імперською установкою, незалежно від того були вони комуністами чи ні, це принципово змінює ситуацію. Тоді Голодомор - це покарання за антиколоніальну боротьбу українців, а не за антикомуністичну чи класову боротьбу. Змінюється контекст. Голодомор стає не прокомуністичним, а дією імперською. Відповідальність має нести не комуністична партія, а російська комуністична партія з установкою на імперськість та прихильники імперії в Україні", - поділився з кореспонденткою <a href="https://gazeta.ua/">Gazeta.ua</a> Сергій Дацюк.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_golih-zhinok-vivodili-na-moroz-z-chogo-pochinavsya-golodomor/939081"/>
      </related>
      <p>Якщо в публічному просторі говорити про Голодомор було заборонено, то зберігати колективну пам'ять у внутрішньосімейній комунікації було можна. Її підтримували свідчення, описи, наративи.</p>
      <p>"Родову пам'ять про Голод не витравиш забороною говорити про це у публічному просторі. Родова пам'ять є частиною колективної і рано чи пізно вона спрацьовує на публічному рівні. Частиною колективної ментальної пам'яті є захист своїх позицій. Відвойовування і захист свого може бути кривавим. Це одна з причин, чому ми не розгорнули фронтальну війну з Росією. Це не питання страху Голодомору, це питання досвіду колективної пам'яті. Якщо ми будемо захищати свою землю це призведе до великих втрат. Між нашими країнами надто велика геополітична розбіжність", - пояснює філософ.</p>
      <figure>
        <iframe src="https://www.youtube.com/embed/bHFo_8cthSY" width="560" height="315" data-service="Youtube" scrolling="no"/>
      </figure>
      <blockquote>Американський бізнесмен Морґан Вільямз<a href="https://gazeta.ua/articles/history/_amerikanec-zibrav-najbilshu-kolekciyu-kartin-pro-golodomor/939301"> зібрав</a> найбільшу в світі колекцію картин, присвячених Голодомору. За 25 років він придбав понад 400 робіт українських художників.</blockquote>
    </article>
  </body>
</html>