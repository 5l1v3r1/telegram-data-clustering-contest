<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/vid_kurinnya_veypa_pomerlo_6_osib_likari_ssha_byut_na_spoloh_n1204673"/>
    <meta property="og:site_name" content="24 Канал"/>
    <meta property="article:published_time" content="2019-11-22T10:42:00+00:00"/>
    <meta property="og:title" content="Від куріння вейпа померли 47 людей у США, 1 в Бельгії та 2 у Великобританії"/>
    <meta property="og:description" content="У США зафіксовано близько 2 290 випадків захворювань легенів, пов’язаних з курінням вейпа. Станом на 21 листопада люди загинули у 25 штатах США і Колумбії, їх вік становив від 17 до 75 років."/>
  </head>
  <body>
    <article>
      <h1>Від куріння вейпа померли 47 людей у США, 1 в Бельгії та 2 у Великобританії</h1>
      <address><time datetime="2019-11-22T10:42:00+00:00">22 Nov 2019, 10:42</time> by <a rel="author" href="https://24tv.ua/anastasiya_kushpit_tag6873/" target="_blank">Анастасія Кушпіт</a></address>
      <p>
        <b>У США зафіксовано близько 2 290 випадків захворювань легенів, пов’язаних з курінням вейпа. Станом на 21 листопада люди загинули у 25 штатах США і Колумбії, їх вік становив від 17 до 75 років.</b>
      </p>
      <p>Після спалаху смертності від Вейпінгу у США, Великобританія почала власне розслідування, повідомляє <a href="https://www.nytimes.com/interactive/2019/health/vaping-illness-tracker.html">NY Times</a>.</p>
      <blockquote>Читайте також: <a href="https://24tv.ua/health/tramp_hoche_zaboroniti_prodazh_elektronnih_sigaret_u_ssha_n1204305">Трамп хоче заборонити продаж електронних сигарет у США</a></blockquote>
      <p>Як пише <a href="https://edition.cnn.com/2019/10/28/health/cdc-vaping-death-data-mmwr/index.html">CNN</a>, Випадки захворювань та смертність стрімко зростають, а тим часом МОЗ США розширюють лабораторні тестування, адже точна причина досі не знайдена.</p>
      <p>Загадковій хворобі вже дали назву – EVALI.</p>
      <p>Кілька держав намагаються вжити заходів стосовно обмеження продажу вейп-продукції. Наприклад, Державна рада охорони здоров'я Вашингтона ухвалила екстрену зупинку продажу ароматизованих препаратів для вейпінгу, включаючи м'яту та ментол. Заборона буде діяти 120 днів. </p>
      <p>Армія США заявила, що лікує двох солдатів від цієї епідемії, внаслідок чого заборонила на базах електронні сигарети та вейпи.</p>
      <p>  Симптоми "вейп-хвороби" – EVALI</p>
      <ul>
        <li>Ускладнене дихання;</li>
        <li>Задишка;</li>
        <li>Біль у грудях;</li>
        <li>Лихоманка;</li>
        <li>Блювота;</li>
        <li>Діарея;</li>
      </ul>
      <h3>Смерть від вейпа у США: перелік штатів</h3>
      <p>Каліфорнія 4 Коннектикут 1 Делавер 1 Флорида 1 Джорджія 3                          Іллінойс 5 Індіана 4 Канзас  2 Массачусетс 3 Мічиган 1 Міннесота 3 Міссісіпі 1 Міссурі 1 Монтана 1 Небраска  1 Нью-Джерсі 1 Нью-Йорк 2 Орегон 2 Пенсильванія 1 Теннессі 2 Техас 1 Юта 1 Вашингтон 1 Вірджинія 1 Колумбія 1 Сан-Франциско 1</p>
      <h3>Смерть від вейпа у Бельгії</h3>
      <p>Рафаель Пауерт з Брюсселя вважається першою людиною, яка померла від куріння вейпа в Бельгії. У хлопця був на стільки важкий стан, що його довелося ввести в медикаментозну кому. Він провів у ній 26 днів, проте 6 листопада його відключили від вентиляції легень і він <a href="https://24tv.ua/health/v_belgiyi_vid_kurinnya_veypa_pomer_pidlitok_n1234361">помер</a>.</p>
      <h3>Що відомо про вейп-хворобу</h3>
      <p>У серпні, в штаті Іллінойс, було повідомлено про <a href="https://24tv.ua/health/zmi_v_ssha_zafiksuvali_pershiy_vipadok_smerti_vid_veypa_n1196377">першу смерть</a> від хвороби легенів, викликану вейпінгом.</p>
      <p>Найімовірніша причина – <b>хімічний опік</b>. Також відомо, що 76% пацієнтів використовували заправки для вейпів з вмістом ТГК.</p>
      <p>Федеральні та державні органи охорони здоров’я випробовують усі матеріали та вивчають зразки тканин у пацієнтів, намагаючись знайти причину спалаху. Також вони стурбовані величезною кількістю незаконних продуктів з ТГК в обігу, до яких часто додають <b>розріджувачі та ароматизатори</b>, які можуть бути токсичними для легенів.</p>
      <p>На початку вересня у Нью-Йорку заявили, що в заправках для вейпів, які використовували загиблі, <b>виявлено багато вітаміну Е.</b> Проте медики не поспішають з попередніми висновками та проводять дослідження.</p>
      <p>9 вересня чиновники Штату Нью-Йорк заявили, що відправили повістки трьом компаніям, які продають заправки для вейпу з високим вмістом цього вітаміну. Експерти наголошують, що компанії часто використовують різноманітні <b>дешеві загущувачі та ароматизатори.</b> </p>
      <p>Відомо, що <b>вітаміну Е багато у мигдалі, оливковій та ріпаковій оліях</b>. Він доступний як звичайна харчова добавка і часто використовується для косметичного догляду за шкірою. Експерти кажуть, що <b>його молекулярна структура не досліджена</b> і цілком може виявитись небезпечною.</p>
      <figure>
        <img src="https://24tv.ua/resources/photos/news/620_DIR/201909/1204673_9711783.jpg?201910101307"/>
        <figcaption>Хвороба викликана хімічними домішками</figcaption>
      </figure>
      <p>Жодна велика компанія поки що не помічена у зв'язках зі смертельною продукцією. </p>
      <p>У вересні Каліфорнія виділила близько 20 мільйонів доларів на рекламну кампанію проти вейпінгу.</p>
      <p>  ТГК – що це? Тетрагідроканабінол – це психоактивна речовина, яка міститься у канабісі. </p>
      <p>В окремих штатах США проводять розслідування, людей закликають утриматись від звички, яка може стати смертельною.</p>
      <h3>Що відомо про постраждалих</h3>
      <ul>
        <li>70% пацієнтів – чоловіки;</li>
        <li>Середній вік пацієнтів становить <b>53 роки</b>, наймолодшому померлому – <b>17 років</b>, а найстаршому – <b>75 років</b>;</li>
        <li>19% пацієнтів старші 35 років;</li>
        <li>26% пацієнтів віком від 25 до 34 років;</li>
        <li>18% пацієнтів віком від 21 до 24 років;</li>
        <li>21% пацієнтів віком від 18 до 20 років;</li>
        <li>16% пацієнтів молодші 18 років;</li>
      </ul>
      <p>Багатьом з постраждалих потрібен додатковий кисень, а деяких доводилося підключати до апаратів штучного дихання, аби допомогти дихати.</p>
      <p>Центр з контролю та профілактики захворювань в США наголошує, що вейпи чи електронні сигарети протипоказані <b>малолітнім, вагітним</b> та дорослим, які не вживають тютюнові вироби.</p>
      <p>Також вони заявили, що якщо людина не хоче відмовлятись від вейпа чи електронних цигарок, вона не повинна купувати продукцію з неофіційних магазинів, у друзів чи "з вулиці". Також в жодному разі не можна змінювати чи додавати до заправок речовини, які <b>не рекомендовані виробником</b>.</p>
      <h3>Смерть від вейпа у Великобританії</h3>
      <p>Виявилось, що у 2010 році та 2012 у Великобританії траплялись смертельні випадки, пов'язані з вейпінгом. </p>
      <p>В легенях 57-річниого Террі Міллера була олія від вейпа, що спровокувало ліпоїдну пневмонію. </p>
      <aside>Я здивована, що це зайняло так багато часу. Цікаво, скільки ще є випадків, про які не було повідомлено,  <cite>– зауважила жінка Террі Міллера. </cite></aside>
      <p>Про другу смерть в цій країні вперше повідомило Агентство з регулювання лікарських засобів та медичних препаратів (MHRA) у 2012 році.</p>
      <p>Причину смерті було вказано як раптовий серцевий напад, проте у ході слідства виявилось, що причиною смерті став вейпінг. </p>
      <p>Загалом у Великобританії зафіксовано  близько 200 випадків захворювання EVALI.</p>
      <p>Починаючи з 2014, Служба охорони здоров’я зафіксувала 74 повідомлення, у яких лікарі підозрювали електронні сигарети та вейпи у причині захворювань. </p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <b><a href="https://24tv.ua/health/">Здоров'я</a></b>.</blockquote>
    </article>
  </body>
</html>