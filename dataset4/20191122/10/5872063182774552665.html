<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/1560980/sto-eki-o-proedros-tou-pagritiou-sullogou-ellinon-tsigganon/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-22T10:14:11+00:00"/>
    <meta property="og:title" content="Στο ΕΚΗ ο πρόεδρος του Παγκρήτιου Συλλόγου Ελλήνων τσιγγάνων"/>
    <meta property="og:description" content="Ο Πρόεδρος του ΕΚΗ επεσήμανε το αίτημα για κοινωνική ένταξη μιας πολιτισμικής κοινότητας που διαβιεί σε χρόνιο αποκλεισμό"/>
  </head>
  <body>
    <article>
      <h1>Στο ΕΚΗ ο πρόεδρος του Παγκρήτιου Συλλόγου Ελλήνων τσιγγάνων</h1>
      <address>
        <time datetime="2019-11-22T10:14:11+00:00">22 Nov 2019, 10:14</time>
      </address>
      <p>
        <b>Ο Πρόεδρος του ΕΚΗ επεσήμανε το αίτημα για κοινωνική ένταξη μιας πολιτισμικής κοινότητας που διαβιεί σε χρόνιο αποκλεισμό</b>
      </p>
      <p>Συνάντηση με τον Πρόεδρο στο Παγκρήτιο πολιτιστικό σύλλογο Ελλήνων τσιγγάνων «Η ελπίδα» Θανάση Κατσαρή, είχε ο Πρόεδρος του ΕΚΗ, Στέλιος Βοργιάς, κατά την διάρκεια της οποίας τέθηκε επί τάπητος τα σοβαρά προβλήματα που αντιμετωπίζουν οι Ρομά στην προσπάθεια τους να έχουν πρόσβαση στην Απασχόληση, στα κοινωνικά αγαθά, στην Υγεία, στην Εκπαίδευση και στην Στέγαση.</p>
      <p>Όπως αναφέρεται στην ανακοίνωση: O εκπρόσωπος των Ρομά στο Ηράκλειο, επεσήμανε ότι η Ισότητα η ισονομία και κοινωνική ένταξη αποτέλεσε και αποτελεί στόχο του Παγκρήτιου Συλλόγου Ελλήνων Ρομά και για αυτό τον λόγο θέλουν δίπλα τους τους φορείς του νομού.</p>
      <p>Ζήτησε το Εργατικό Κέντρο να είναι συμπαραστάτης τους στην προσπάθεια τους να έχουν πρόσβαση στην απασχόληση και στον τομέα της Εργασίας.</p>
      <p>Ο Στέλιος Βοργιάς εξέφρασε την συμπαράστασή του στους Ρομά τονίζοντας ότι «ως Εργατικό Κέντρο στεκόμαστε έμπρακτα δίπλα σε κάθε άνθρωπο ανεξάρτητα από τη θρησκεία του, τη φυλή του, το χρώμα του και πιστεύουμε στην ισότητα των ανθρώπων.</p>
      <p>Πρέπει όλοι να απολαμβάνουν τα αγαθά και με συγκεκριμένες παρεμβάσεις επιβάλλεται η Κοινωνική Ένταξη των Ρομά».</p>
      <p>Ο Πρόεδρος του ΕΚΗ επεσήμανε το αίτημα για κοινωνική ένταξη μιας πολιτισμικής κοινότητας που διαβιεί σε χρόνιο αποκλεισμό, και ιδιαίτερα όταν ένα σημαντικό ποσοστό αυτής της κοινότητας στερείται συνθήκες αξιοπρεπούς διαβίωσης, είναι αδιαπραγμάτευτο και κάλεσε την πολιτεία να προβεί άμεσα σε ουσιαστικά μέτρα για την ενσωμάτωση τους στην κοινωνία.</p>
      <p>Παράλληλα, όμως κάλεσε τις κοινότητες των Ρομά και ειδικότερα τη νέα γενιά, που φέρει την υποχρέωση να διεκδικεί τα δικαιώματα τους, ενδυναμώνοντας τη συμμετοχή τους στα κοινά, αλλά και εφαρμόζοντας, τις υποχρεώσεις που έχουν προς την κοινωνία.</p>
    </article>
  </body>
</html>