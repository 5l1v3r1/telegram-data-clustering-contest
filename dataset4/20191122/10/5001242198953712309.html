<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/dimos-agrinioy-drasi-tin-imera-exaleipsi-tis-vias-ton-gynaikon/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-22T10:03:48+00:00"/>
    <meta property="og:title" content="Δήμος Αγρινίου: Δράση για την Ημέρα Εξάλειψη της Βίας Κατά των Γυναικών – Πορτοκαλί το δημαρχείο"/>
    <meta property="og:description" content="Δήμος Αγρινίου: Δράση για την Ημέρα Εξάλειψη της Βίας Κατά των Γυναικών. Η 25η Νοεμβρίου αναγνωρίζεται παγκοσμίως ως η ημέρα για την Εξάλειψη"/>
  </head>
  <body>
    <article>
      <h1>Δήμος Αγρινίου: Δράση για την Ημέρα Εξάλειψη της Βίας Κατά των Γυναικών – Πορτοκαλί το δημαρχείο</h1>
      <address><time datetime="2019-11-22T10:03:48+00:00">22 Nov 2019, 10:03</time> by <a rel="author">ΣΥΝΕΙΔΗΣΗ</a></address>
      <p>
        <b>Η 25<sup>η</sup> Νοεμβρίου αναγνωρίζεται παγκοσμίως ως η ημέρα για την Εξάλειψη της Βίας Κατά των Γυναικών, η οποία δεν αποτελεί ιδιωτική υπόθεση. H ψυχολογική, σεξουαλική, σωματική ή λεκτική βία κατά των γυναικών, αποτελεί σοβαρό κοινωνικό πρόβλημα, που δεν περιορίζεται σε σύνορα, κοινωνικούς, οικονομικούς ή πολιτισμικούς περιορισμούς, αλλά μας αφορά όλους και όλες.</b>
      </p>
      <p>Ο Δήμος Αγρινίου, στα πλαίσια του Άξονα «Λειτουργία δομών και υπηρεσιών της τοπικής αυτοδιοίκησης προς όφελος των γυναικών και την καταπολέμηση της βίας», υλοποιεί το έργο «Ξενώνας Φιλοξενίας Γυναικών του Δήμου Αγρινίου». Ο Ξενώνας του Δήμου Αγρινίου προσφέρει την δυνατότητα φιλοξενίας και ψυχοκοινωνικής στήριξης σε γυναίκες που βιώνουν την έμφυλη βία ή ανήκουν σε ευπαθείς ομάδες του πληθυσμού, καθώς και των παιδιών τους.</p>
      <p>Με αφορμή την Παγκόσμια Ημέρα για την Εξάλειψη της Βίας κατά των Γυναικών, ο Ξενώνας Φιλοξενίας Γυναικών της Διεύθυνσης Κοινωνικής Προστασίας και Δημόσιας Υγείας του Δήμου Αγρινίου διοργανώνει δράση στην Πλατεία Δημοκρατίας, την <b>25<sup>η</sup> Νοεμβρίου 2019</b>, ημέρα <b>Δευτέρα, από τις 18.00μ.μ. μέχρι τις 20.00μ.μ</b>.</p>
      <p>Η δράση θα περιλαμβάνει προβολή σε video μηνυμάτων και στοιχείων που αφορούν την έμφυλη βία, διανομή έντυπου πληροφοριακού υλικού και ενημέρωση των πολιτών για τη λειτουργία και το έργο του ξενώνα.</p>
      <p>Επίσης θα πραγματοποιηθεί <i><u>τριήμερη φωταγώγηση του Δημαρχιακού Μεγάρου</u></i> σε πορτοκαλί χρώμα (από 23/11/2019 έως και 25/11/2019), το επίσημο χρώμα της Παγκόσμιας Ημέρας της εξάλειψης της βίας κατά των Γυναικών.</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/ti-stirixi-esoterikoy-toyrismoy-meso-eparchiakoy-typoy-symfonisan-o-yfypoyrgos-toyrismoy-e-i-e-t-foto/"/>
        <a href="http://sinidisi.gr/egkefalika-nekros-o-12chronos-apo-tin-gastoyni-megaleio-psychis-toys-goneis-toy-tha-dorisoyn-ta-organa/"/>
        <a href="http://sinidisi.gr/tragodia-se-ploio-elliniki-simaia-nekros-fotia-o-ellinas-ploiarchos/"/>
        <a href="http://sinidisi.gr/epitychimeni-perifereiaki-imerida-ta-atoma-anapiria-ta-dikaiomata-toys/"/>
        <a href="http://sinidisi.gr/apologismos-pepragmenon-ton-p-y-dytikis-elladas/"/>
        <a href="http://sinidisi.gr/fotis-mproymos-na-topothetithoyn-pinakides-tin-gefyra-rioy-antirrioy-stis-opoies-na-anagrafetai-episimi-onomasia-tis-quot-gefyra-charilaos-trikoypis-quot/"/>
      </related>
    </article>
  </body>
</html>