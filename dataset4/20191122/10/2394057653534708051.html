<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/22/zgarnij-za-darmo-serial-cleaner-na-pc.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-22T10:05:00+00:00"/>
    <meta property="og:title" content="Zgarnij za darmo Serial Cleaner na PC"/>
    <meta property="og:description" content="Oferta ograniczona czasowo zakończy się w niedzielę 24 listopada."/>
  </head>
  <body>
    <article>
      <h1>Zgarnij za darmo Serial Cleaner na PC</h1>
      <h2>Oferta ograniczona czasowo zakończy się w niedzielę 24 listopada.</h2>
      <address><time datetime="2019-11-22T10:05:00+00:00">22 Nov 2019, 10:05</time> by <a rel="author">LM</a></address>
      <figure>
        <img src="https://img6.gram.pl/ngra20191122100702565oiet.jpg"/>
      </figure>
      <p>Pora na kolejny prezent od sklepu Humble Store. Tym razem <b>miłośnicy pecetowego grania mogą załapać się na darmowy egzemplarz gry Serial Cleaner, czyli opracowanej przez polskie studio iFun4all gry akcji z elementami skradanki</b>, która ukazała się na rynku w 2017 roku. W tym celu <a href="https://www.humblebundle.com/store/serial-cleaner-free-game?hmb_campaign=freegame_2019_homepage_serialcleaner&amp;hmb_medium=banner">należy udać się pod ten adres</a>, zalogować do konta w sklepie, zapisać się do newslettera, a następnie odebrać kod na Serial Cleaner, który należy później aktywować dla dowolnego konta Steam. <b>Akcja jest ograniczona czasowo i potrwa wyłącznie do godziny 19:00 czasu polskiego w niedzielę 24 listopada</b>. Otrzymane o Humble Store klucze należy przypisać do konta Steam przed 28 listopada – w innym wypadku kopia przepadnie.<br/><br/>Serial Cleaner to utrzymana w oldskulowym stylu hybryda gatunkowa, która łączy elementy gier akcji ze skradanką. <b>Podczas zabawy wcielamy się w tytułowego „czyściciela”, który wprawdzie nie dokonuje zabójstw, a zamiast tego pojawia się tuż po nich na miejscu zbrodni, by zatrzeć po nich wszelkie ślady</b>. Lwią część naszej pracy wykonujemy już wówczas, gdy na miejscu pojawia się policja, a my sprytnie unikamy jej wzroku, jednocześnie skutecznie utrudniając jej pracę.<br/><br/><b>Serial Cleaner</b> zadebiutowało w 2017 roku na <b>PC, PlayStation 4, Xbox One i Nintendo Switch</b>.</p>
      <ul>
        <li><a href="https://www.gram.pl/artykul/2017/07/11/recenzja-gry-serial-cleaner-ja-tu-tylko-sprzatam.shtml">Ja tu tylko sprzątam - recenzja gry Serial Cleaner</a>.</li>
      </ul>
      <p>https://www.youtube.com/watch?v=Wh6IEObKFyA</p>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl</a>
      </p>
    </article>
  </body>
</html>