<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/my-campus/news/593153/%E0%A6%96%E0%A7%81%E0%A6%B2%E0%A6%A8%E0%A6%BE-%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A6%BE%E0%A6%B2%E0%A7%9F-%E0%A6%A6%E0%A6%BF%E0%A6%AC%E0%A6%B8-%E0%A6%89%E0%A6%AA%E0%A6%B2%E0%A6%95%E0%A7%8D%E0%A6%B7%E0%A7%87-%E0%A6%89%E0%A6%AA%E0%A6%BE%E0%A6%9A%E0%A6%BE%E0%A6%B0%E0%A7%8D%E0%A6%AF%E0%A7%87%E0%A6%B0"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-22T10:00:00+00:00"/>
    <meta property="og:title" content="খুলনা বিশ্ববিদ্যালয় দিবস উপলক্ষে উপাচার্যের শুভেচ্ছা বিনিময়"/>
    <meta property="og:description" content="আগামী ২৫ নভেম্বর খুলনা বিশ্ববিদ্যালয় দিবস উপলক্ষে দেশবাসীসহ খুলনার সর্বস্তরের মানুষকে শুভেচ্ছা জানিয়েছেন বিশ্ববিদ্যালয়ের উপাচার্য প্রফেসর ড. মোহাম্মদ ফায়েকউজ্জামান।"/>
  </head>
  <body>
    <article>
      <h1>খুলনা বিশ্ববিদ্যালয় দিবস উপলক্ষে উপাচার্যের শুভেচ্ছা বিনিময়</h1>
      <address><time datetime="2019-11-22T10:00:00+00:00">22 Nov 2019, 10:00</time> by <a rel="author">খুবি প্রতিনিধি</a></address>
      <figure>
        <img src="http://cdn.banglatribune.com/contents/cache/images/600x0x1/uploads/media/2016/02/06/c01b8963ca575a2d3ef0bc0236208050-Khulna-University.jpg"/>
        <figcaption>খুলনা বিশ্ববিদ্যালয়</figcaption>
      </figure>
      <p>আগামী ২৫ নভেম্বর খুলনা বিশ্ববিদ্যালয় দিবস উপলক্ষে দেশবাসীসহ খুলনার সর্বস্তরের মানুষকে শুভেচ্ছা জানিয়েছেন বিশ্ববিদ্যালয়ের উপাচার্য প্রফেসর ড. মোহাম্মদ ফায়েকউজ্জামান। <br/>এক শুভেচ্ছা বার্তায় তিনি বলেন, ‘খুলনা বিশ্ববিদ্যালয়ের অমিত সম্ভাবনা রয়েছে। সম্মিলিত প্রচেষ্টায় এ বিশ্ববিদ্যালয়কে সামনে এগিয়ে নিতে আমরা সর্বাত্মক প্রচেষ্টা চালিয়ে যাচ্ছি।’<br/>তিনি আরও বলেন, ‘বিশ্ববিদ্যালয় দিবস প্রকৃতঅর্থে কার্যক্রম মূল্যায়ণের দিন। আমাদেরকে অতীতের অভিজ্ঞতায় বর্তমানের প্রচেষ্টায় আগামী দিনের চ্যালেঞ্জ মোকাবেলায় নতুন উদ্যমে সামনে এগিয়ে যেতে হবে। খুলনা বিশ্ববিদ্যালয়কে একটি উচ্চমানের বিশ্ববিদ্যালয় হিসেবে গড়ে তুলতে আমরা উচ্চশিক্ষা ও গবেষণার গুণগত মানোন্নয়ন এবং অবকাঠামোগত সুবিধা বৃদ্ধির দিকে জোর দিয়েছি। চলতি প্রকল্প বাস্তবায়িত হলে ২০২২ সালের মধ্যে খুলনা বিশ্ববিদ্যালয় দেশের অন্যমত শ্রেষ্ঠ বিশ্ববিদ্যালয় হিসেবে পরিচিতি পাবে।’<br/>তিনি নিরবিচ্ছিন্নভাবে বিশ্ববিদ্যালয়ের সুষ্ঠু ও শান্তিপূর্ণ পরিবেশ রক্ষায় শিক্ষক-শিক্ষার্থী, কর্মকর্তা-কর্মচারীদের একনিষ্ঠ ভূমিকায় কৃতজ্ঞতা প্রকাশ করেন। <br/>উল্লেখ্য, ২০০২ সাল থেকে প্রতি বছর ২৫ নভেম্বর খুলনা বিশ্ববিদ্যালয় দিবস পালিত হয়ে আসছে। ১৯৯১ সালে প্রতিষ্ঠিত বিশ্ববিদ্যালয়টি সেশনজট, সন্ত্রাস ও রাজনীতিমুক্ত শিক্ষা প্রতিষ্ঠান হিসেবে শিক্ষা কার্যক্রমের ২৯ বছর পূর্ণ করলো। বর্তমানে খুলনা বিশ্ববিদ্যালয়ে ৮টি স্কুলের (অনুষদ) অধীনে ২৯টি ডিসিপ্লিনে (বিভাগ) প্রায় ৭ হাজার শিক্ষার্থী রয়েছে।</p>
      <p> </p>
      <footer>/এনএ/</footer>
    </article>
  </body>
</html>