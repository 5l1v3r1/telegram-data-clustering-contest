<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_u-ssa-zacikavilisya-seriyeyu-rozmov-poroshenka-ta-bajdena/939382"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T10:20:00+00:00"/>
    <meta property="og:title" content="У США зацікавилися серією розмов Порошенка та Байдена"/>
    <meta property="og:description" content="Голова юридичного комітету Сенату США Лінсді Грем просить держсекретаря Майка Помпео надати йому всі документи, які стосуються розмов екс-віце-президента Джо Байдена та п'ятого президента Петра Порошенка. Про це йдеться у листі, датованому 21 листопада. Його чиновник розмістив у ..."/>
  </head>
  <body>
    <article>
      <h1>У США зацікавилися серією розмов Порошенка та Байдена</h1>
      <address><time datetime="2019-11-22T10:20:00+00:00">22 Nov 2019, 10:20</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939382_w_300.jpg?v=0"/>
        <figcaption>На думку Ліндсі, ці документи допоможуть з'ясувати роль Джо Байдена у звільненні Шокіна. ФОТО: офіційний веб-сайт президента</figcaption>
      </figure>
      <p>Голова юридичного комітету Сенату США <b>Лінсді Грем</b> просить держсекретаря <b>Майка Помпео</b> надати йому всі документи, які стосуються розмов екс-віце-президента Джо Байдена та п'ятого президента <b>Петра Порошенка</b>.</p>
      <p>Про це йдеться у <a href="https://www.judiciary.senate.gov/imo/media/doc/LG%20to%20MP%20re%20Biden%20and%20Ukraine.pdf">листі</a>, датованому 21 листопада. Його чиновник <a href="https://twitter.com/LindseyGrahamSC/status/1197630281638916096">розмістив</a> у Twitter.</p>
      <p>Ліндсі просить отримати всі документи, зокрема стенограми, щодо розмов 11, 18, 19, 22 березня 2016 року. Особливо ті, де Байден згадує розслідування Генпрокуратури щодо "Бурісми" — найбільшої газовидобувної української компанії, до наглядової ради якої входив його син.</p>
      <p>Також документи щодо комунікації Байдена та його офісу з Порошенком у період після "нальоту" на будинок <b>Миколи Злочевського</b>, голови "Бурісми", екс-міністра екології України, до звільнення тогочасного генпрокурора <b>Віктора Шокіна</b>, тобто 29 березня 2016.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_genprokuratura-rozshirila-pidozru-vlasniku-burisma-zlochevskomu/939106"/>
      </related>
      <p>І документи, пов'язані із зустріччю екс-члена правління "Бурісми" <b>Девона Арчера</b> і тогочасного держсекретаря США <b>Джона Керрі</b>.</p>
      <p>На думку Ліндсі, ці документи допоможуть з'ясувати роль Джо Байдена у звільненні Шокіна для нібито припинення розслідування діяльності компанії, у якій спрацював його син.</p>
      <p>"Як я розумію, 4 лютого 2016 року, Генеральна прокуратура під керівництвом Віктора Шокіна оголосила про арешт майна засновника української газовидобувної компанії "Бурісма" Миколи Злочевського… Гантер Байден через Twitter почав "переслідувати" тодішнього заступника держсекретаря <b>Тоні Блінкена</b>, який тривалий час був радником віце-президента Байдена, вказуючи, що обидва могли б ініціювати переговори стосовно розслідування Шокіним діяльності Burisma. У той час Гантер Байден обіймав посаду члена ради директорів "Бурісма", — пояснює можливий мотив Байдена Лінсді.</p>
      <blockquote>Гантер Байден 2013-го увійшов до ради директорів компанії "Бурісма", яка належить екс-міністру екології Миколі Злочевському. <br/>Генеральна прокуратура у 2014-2015-х відкрила 2 провадження щодо діяльності Міністерства екології та природних ресурсів. Ідеться про видачу спеціальних дозволів на користування надрами та закупівлю коштом держбюджету послуг із дистанційного зондування землі.<br/>Генпрокурор 2015-2016-х Віктор Шокін зупинив розслідування щодо газовидобувної компанії "Бурісма". Як <a href="https://gazeta.ua/articles/politics/_sokin-poyasniv-zupinku-rozsliduvannya-proti-kompaniyi-de-pracyuvav-sin-bajdena/931071">повідомив</a> він особистому адвокату Дольда Трампа, Рудольфу Джуліані, зробив це через тиск із боку Штатів. Зокрема, він нібито намагався продовжити розслідування, але посол США в Україні 2013-2016-х Джеффрі Паєтт (який працював під час президентства Барака Обами та віце-президентства Джо Байдена) сказав, що розслідування треба провести в "білих рукавичках". Що, за словами Шокіна, означало "нічого не треба робити".<br/>25 липня президент США Дональд Трамп говорив телефоном із президентом України Володимиром Зеленським. Після розмови американський розвідник поскаржився, що Трамп схиляв президента України Володимира Зеленського розпочати розслідування проти політичного опонента — колишнього віце-президента Джо Байдена.<br/>26 вересня Білий дім <a href="https://gazeta.ua/articles/politics/_bilij-dim-oprilyudniv-rozmovu-trampa-ta-zelenskogo-scho-v-nij/929773">оприлюднив</a> текст телефонної розмови від 25 липня між президентом США Дональдом Трампом і президентом України Володимиром Зеленським.<br/>Оприлюднення стенограми призвело до того, що Палата представників США розпочала розслідування. Тим самим запустила формальну процедуру <a href="https://gazeta.ua/articles/world-life/_pochinayemo-rozsliduvannya-zapustili-proceduru-impichmentu-trampa/929641">імпічменту Трампа</a>.</blockquote>
    </article>
  </body>
</html>