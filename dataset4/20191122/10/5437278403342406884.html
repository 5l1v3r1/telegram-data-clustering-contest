<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/vacature-burgemeester-sittard-geleen-elf-gegadigden"/>
    <meta property="og:site_name" content="1limburg"/>
    <meta property="article:published_time" content="2019-11-22T10:19:22+00:00"/>
    <meta property="og:title" content="Vacature burgemeester Sittard-Geleen: elf gegadigden"/>
    <meta property="og:description" content="Om Sjraar Cox als burgemeester van Sittard-Geleen op te volgen staan elf kandidaten in de rij."/>
  </head>
  <body>
    <article>
      <h1>Vacature burgemeester Sittard-Geleen: elf gegadigden</h1>
      <h2>Om Sjraar Cox als burgemeester van Sittard-Geleen op te volgen staan elf kandidaten in de rij.</h2>
      <address><time datetime="2019-11-22T10:19:22+00:00">22 Nov 2019, 10:19</time> by <a rel="author">Jochem Rietjens</a></address>
      <p>Onder de sollicitanten die zichzelf geschikt vinden voor de functie is maar één vrouw.</p>
      <p><b>Ambtsketendragers</b><br/>Bij gouverneur Theo Bovens hebben zich zes kandidaten van CDA-huize gemeld. Twee potentiële ambtsketendragers hebben een VVD-achtergrond. GroenLinks heeft, net als de PvdA, één kandidaat binnen de gelederen. Daarnaast heeft zich ook iemand met een partijloze statuur gemeld.</p>
      <p>Cox gooit het bestuurlijk bijltje er per 15 maart 2020 bij neer. Sinds 2006 is Cox burgemeester van de dubbelstad.</p>
      <p><b>Betrokken burgemeester</b><br/>Inwoners van Sittard-Geleen zeiden in een enquête behoefte te hebben aan een betrokken burgemeester.<br/><br/><b>Lees ook</b>: <a href="https://www.1limburg.nl/opvolger-cox-sittard-geleen-wil-betrokken-burgemeester?context=default">Opvolger Cox: Sittard-Geleen wil betrokken burgemeester</a></p>
    </article>
  </body>
</html>