<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/22/leggi-notizia/argomenti/scuole-e-corsi/articolo/molteplici-attivita-a-revello-in-occasione-della-giornata-nazionale-per-la-sicurezza-nelle-scuol.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-22T10:15:00+00:00"/>
    <meta property="og:title" content="Molteplici attività a Revello in occasione della “Giornata nazionale per la sicurezza nelle scuole”"/>
    <meta property="og:description" content="Protezione civile, Alpini, elicotteristi, Soccorso alpino, Unità cinofile ed esperti a scuola, stamane (22 novembre) per una mattinata diversa dal solito, volta a promuovere la della cultura della sicurezza negli istituti..."/>
  </head>
  <body>
    <article>
      <h1>Molteplici attività a Revello in occasione della “Giornata nazionale per la sicurezza nelle scuole”</h1>
      <h2>Protezione civile, Alpini, elicotteristi, Soccorso alpino, Unità cinofile ed esperti a scuola, stamane (22 novembre) per una mattinata diversa dal solito, volta a promuovere la della cultura della sicurezza negli istituti scolastici e per la prevenzione dei rischi</h2>
      <address><time datetime="2019-11-22T10:15:00+00:00">22 Nov 2019, 10:15</time> by <a rel="author">Nicolò Bertola</a></address>
      <p>Mattinata fuori dal comune per gli alunni delle scuole di Revello.</p>
      <p>Il Comune, infatti, grazie alla collaborazione con la Dirigenza scolastica e le insegnanti, ha posto in essere molteplici attività e iniziative, nell’ambito della “Giornata nazionale per la sicurezza nelle scuole”.</p>
      <p>Si tratta della giornata, istituita dalla legge del 13 luglio 2015. L’allora ministro dell’Istruzione, dell’Università e della Ricerca <b>Stefania</b> <b>Giannini</b> (con premier <b>Matteo</b> <b>Renzi</b>) aveva fissato la data della giornata – con un apposito decreto – per il 22 novembre di ogni anno.</p>
      <p>Obiettivo: ricordare tutte le vittime degli incidenti avvenuti nelle scuole italiane, attraverso la promozione di iniziative didattiche, formative e informative per la diffusione della cultura della sicurezza negli istituti scolastici e per la prevenzione dei rischi.</p>
      <p>A Revello, in tal contesto, l’Amministrazione comunale ha coinvolto davvero molte realtà, come spiega il sindaco <b>Daniele</b> <b>Mattio</b>, “<i>in una mattinata di attività educative rivolte ai nostri ragazzi</i>”.</p>
      <p>Stamane, a scuola, si sono presentati rappresentanti dei Carabinieri forestali, Soccorso alpino, Primo e Secondo reggimento Alpini, unità cinofile, gli elicotteristi del 34esimo gruppo Squadroni Aves “Toro” di Venaria Reale, gli immancabili volontari della Protezione civile e dell’Associazione nazionale Alpini, gli esperti dell’Università di Genova, con i piloti di droni e ingegneri idraulici.</p>
      <p>Il rapporto che lega il Comune di Revello con gli Alpini dura da secoli. Nella scorsa primavera, il primo cittadino Daniele Mattio aveva consegnato al generale di brigata <b>Davide</b> <b>Scalabrin</b>, comandante della Brigata Alpina Taurinense, la cittadinanza onoraria revellese, “per l’eroica testimonianza di totale ed incondizionato servizio alla Patria e dei valori di soliderietà”</p>
      <p>Il sindaco Mattio ha voluto estendere il ringraziamento a tutte le realtà coinvolte nella giornata odierna, nelle classi delle scuole revellesi.</p>
      <slideshow>
        <figure>
          <img src="http://www.targatocn.it/fileadmin/archivio/targatocn/Revello_Giornata_nazionale_per_la_sicurezza_nelle_scuole_2019_2.jpg"/>
        </figure>
        <figure>
          <img src="http://www.targatocn.it/typo3temp/pics/R_0ac0cc05a1.jpg"/>
        </figure>
      </slideshow>
    </article>
  </body>
</html>