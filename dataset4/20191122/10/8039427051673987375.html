<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=961670"/>
    <meta property="og:site_name" content="Andhrajyothy"/>
    <meta property="article:published_time" content="2019-11-22T10:49:09+00:00"/>
    <meta property="og:title" content="మోతాదుకు మించి సన్‌స్క్రీన్ లోషన్ శరీరమంతటికీ పట్టించడంతో..."/>
    <meta property="og:description" content="ADVT"/>
  </head>
  <body>
    <article>
      <h1>మోతాదుకు మించి సన్‌స్క్రీన్ లోషన్ శరీరమంతటికీ పట్టించడంతో...</h1>
      <address>
        <time datetime="2019-11-22T10:49:09+00:00">22 Nov 2019, 10:49</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>బీజింగ్:</b> చైనాలోని ఝోజియాంగ్ ప్రాంతానికి చెందిన జియాయో మావో(20) మోతాదుకు మించి సన్ స్క్రీన్ లోషన్ శరీరానికి రాసుకుంటుండటంతో ఆమె ఎముకలు బలహీనపడ్డాయి. ఇంతేకాదు ఆ మె శరీరంలోని పది పక్కటెముకలు విరిగిపోయాయని వైద్యులు తెలిపారు. దగ్గుతో బాధపడుతున్న మావో చికిత్స కోసం వైద్యుల దగ్గరకు వెళ్లినపుడు ఈ విషయం వెలుగుచూసింది. వేడి నుంచి ఉపశమనం పొందేందుకు గడ్డితో చేసిన చాపపై మావో నిద్రిస్తుండేది. తరువాత ఆమెకు విపరీతంగా దగ్గు వస్తుండటంతో వైద్యులను సంప్రదించింది. ఆమెకు వైద్య పరీక్షలు నిర్వహించిన వైద్యులు ఆమె శరీరంలోని 10 పక్కటెముకలు విరిగాయని గుర్తించారు. ఈ సందర్భంగా వైద్యులు మాట్లాడుతూ మావో శరీరంలోని పక్కటెముకలు విరిగిపోవడానికి మోతాదుకు మించి సన్ స్క్రీన్ లోషన్ రాసుకోవడమే కారణం కావచ్చని తెలిపారు. మావో వయసు గల వ్యక్తులు తమకు అవసరమైన విటమిడ్ డీ కోసం వారు వారంలో మూడు రోజులు 20 నిముషాల పాటు నీరెండలో కూర్చుంటే సరిపోతుందన్నారు. అయితే మోవో అత్యధికంగా సన్‌స్క్రీన్ లోషన్ రాసుకోవడంతో ఆమె శరీరానికి అవసరమైన మేరకు విటమిన్ డీ లభించలేన్నారు. ఫలితంగా ఆమె స్కిన్ టోన్ పదిలంగా ఉన్నప్పటికీ, ఎముకలు బలహీనపడ్డాయన్నారు. ప్రస్తుతం మావో వైద్యుల సమక్షంలో చికిత్స పొందుతోంది.</p>
    </article>
  </body>
</html>