<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/mvf-vimagaye-vid-ukrajini-ne-dopustiti-povernennya-privatbanku-kolomoyskomu-leshchenko-novini-ukrajini-50055095.html"/>
    <meta property="og:site_name" content="НВ"/>
    <meta property="article:published_time" content="2019-11-22T10:34:00+00:00"/>
    <meta property="og:title" content="МВФ вимагає від України прийняти закон про заборону повернення банків колишнім власникам — Лещенко"/>
    <meta property="og:description" content="Міжнародний валютний фонд висунув Україні нову вимогу: прийняти закон, який би заборонив повернення банків колишнім власникам."/>
  </head>
  <body>
    <article>
      <h1>МВФ вимагає від України прийняти закон про заборону повернення банків колишнім власникам — Лещенко</h1>
      <h2>Міжнародний валютний фонд висунув Україні нову вимогу: прийняти закон, який би заборонив повернення банків колишнім власникам.</h2>
      <address>
        <time datetime="2019-11-22T10:34:00+00:00">22 Nov 2019, 10:34</time>
      </address>
      <p>Про це <a href="https://t.me/LeshchenkoS/561">написав</a> у Telegram екс-нардеп Сергій Лещенко.</p>
      <p>«Таким чином МВФ намагається отримати гарантії, що Ігореві Коломойському не буде повернено ПриватБанк. Ухвалення цього закону до канікул в МВФ, які почнуться перед католицьким Різдвом, і, відповідно, виділення Україні грошей до Нового року - під питанням. У парламенту залишилося два сесійних тижня в цьому році, останній сесійний день - 20 грудня», - додав Лещенко.</p>
      <p>За його інформацією, «в кулуарах влади обговорюється проект закону, який проходив узгодження в МВФ».</p>
      <p>«Зокрема, одна із запропонованих ідей передбачає, що при оскарженні дій влади суди повинні враховувати, чи прийняті ці рішення з урахуванням «суспільного інтересу», - написав екс-нардеп.</p>
      <figure>
        <embed-post data-src="https://t.me/LeshchenkoS/561" data-service="Telegram"/>
      </figure>
      <p>Нагадаємо, місія Міжнародного валютного фонду на чолі з Роном ван Роденом <a href="https://nv.ua/ukr/biz/economics/misiya-mvf-pochala-robotu-novini-ukrajini-50053492.html">прибула до Києва 14 листопада</a>. За даними НВ Бізнес, вона буде працювати в Україні до 22 листопада. Україна веде переговори про можливість відкриття трирічної програми розширеного фінансування EFF на $5-6 млрд.</p>
      <p>У Нацбанку очікують, що МВФ до кінця року <a href="https://nv.ua/ukr/biz/finance/u-nbu-ne-bachat-osoblivih-skladnoshchiv-v-peregovorah-z-mvf-novini-ukrajini-50054856.html">дасть згоду</a> на укладення нової програми з Україною.</p>
      <p>Читайте також:<br/><a href="https://nv.ua/ukr/biz/finance/u-nbu-ne-bachat-osoblivih-skladnoshchiv-v-peregovorah-z-mvf-novini-ukrajini-50054856.html">&amp;nbspОсобливих складнощів в переговорах з МВФ я вже не бачу — Рожкова</a></p>
    </article>
  </body>
</html>