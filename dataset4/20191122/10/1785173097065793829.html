<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/wataru-misaka-primul-baschetbalist-de-culoare-din-nba-a-decedat-la-varsta-de-95-de-ani-1922401622142019111019177327"/>
    <meta property="og:site_name" content="News.ro"/>
    <meta property="article:published_time" content="2019-11-22T10:16:14+00:00"/>
    <meta property="og:title" content="Wataru Misaka, primul baschetbalist de culoare din NBA, a decedat la vârsta de 95 de ani"/>
    <meta property="og:description" content="Americanul de origine japoneză Wataru &quot;Wat&quot; Misaka, considerat primul baschetbalist de culoare din NBA, a decedat, miercuri, la vârsta de 95 de ani, a anunţat universitatea din Utah, informează lefigaro.fr."/>
  </head>
  <body>
    <article>
      <h1>Wataru Misaka, primul baschetbalist de culoare din NBA, a decedat la vârsta de 95 de ani</h1>
      <address><time datetime="2019-11-22T10:16:14+00:00">22 Nov 2019, 10:16</time> by <a rel="author">Adrian Petculescu</a></address>
      <p>
        <b>Americanul de origine japoneză Wataru "Wat" Misaka, considerat primul baschetbalist de culoare din NBA, a decedat, miercuri, la vârsta de 95 de ani, a anunţat universitatea din Utah, informează lefigaro.fr.</b>
      </p>
      <p>Născut la Ogden (Utah), el a jucat pentru universitatea din Utah, contribuind la victoria împotriva formaţiei Dartmouth, în finala NCAA din 1944.</p>
      <p>După ce a fost înrolat în armată, unde a devenit sergent, şi apoi a câştigat un nou titlu cu Utah, el a trecut în BAA (Basketball Association of America), precursoarea NBA.</p>
      <p>În 1947, el a ajuns la New York Knicks, pentru care a jucat trei meciuri şi a înscris şapte puncte, în sezonul 1947/1948.</p>
      <p>În 2009, preşedintele de atunci al SUA, Barack Obama, a menţionat numele lui într-un discurs pentru integrarea americanilor de orgine asiatică şi din Oceania. Viaţa lui face obiectul documentarului Transcending: The Wat Misaka Story.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>