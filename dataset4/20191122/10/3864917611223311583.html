<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2823439-okruznij-adminsud-vzavsa-za-pozov-laska-do-nazk.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T10:12:00+00:00"/>
    <meta property="og:title" content="Окружний адмінсуд взявся за позов Ляшка до НАЗК"/>
    <meta property="og:description" content="Окружний адміністративний суд міста Києва відкрив провадження за позовом народного депутата Верховної Ради кількох попередніх скликань Олега Ляшка до Національного агентства з питань запобігання корупції."/>
  </head>
  <body>
    <article>
      <h1>Окружний адмінсуд взявся за позов Ляшка до НАЗК</h1>
      <h2>Окружний адміністративний суд міста Києва відкрив провадження за позовом народного депутата Верховної Ради кількох попередніх скликань Олега Ляшка до Національного агентства з питань запобігання корупції.</h2>
      <address>
        <time datetime="2019-11-22T10:12:00+00:00">22 Nov 2019, 10:12</time>
      </address>
      <p>Про це інформує <a href="http://oask.gov.ua/node/4231">пресслужба відомства</a>.</p>
      <p>“Окружний адміністративний суд міста Києва відкрив провадження у справі за позовом Олега Ляшка до Національного агентства з питань запобігання корупції”, - ідеться в повідомленні.</p>
      <p>У суді нагадують, що позивач просить суд визнати протиправним та скасувати рішення НАЗК, відповідно до якого, за результатами проведення повної перевірки декларації, поданої народним депутатом Ляшком за 2017 рік (виправленої), <a href="https://www.ukrinform.ua/tag-nazk">НАЗК</a> вирішило, що він зазначив недостовірні відомості у декларації.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2821364-sud-vidpustiv-laska-na-poruki.html">Суд відпустив Ляшка на поруки</a>
      </blockquote>
      <p>Окрім цього, Ляшко просить суд визнати протиправним та скасувати рішення НАЗК, де зазначено про висновок щодо виявлення в діях суб’єкта декларування ознак правопорушення. пов’язаного з корупцією.</p>
      <p>Як зазначається, суд здійснюватиме розгляд справи за правилами спрощеного позовного провадження.</p>
    </article>
  </body>
</html>