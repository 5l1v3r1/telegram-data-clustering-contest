<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/corsera-serie-a-grandi-club-tra-cui-l-inter-al-lavoro-per-il-ritorno-in-lega-di-micciche-323715"/>
    <meta property="og:site_name" content="FcInterNews.it"/>
    <meta property="article:published_time" content="2019-11-22T10:08:28+00:00"/>
    <meta property="og:title" content="Corsera - Serie A, grandi club (tra cui l'Inter) al lavoro per il ritorno in Lega di Micciché"/>
    <meta property="og:description" content="Dopo le dimissioni di Gaetano Micciché da presidente della Lega Serie A i presidenti del massimo campionato sono al lavoro per trovare una soluzione. Secondo quanto..."/>
  </head>
  <body>
    <article>
      <h1>Corsera - Serie A, grandi club (tra cui l'Inter) al lavoro per il ritorno in Lega di Micciché</h1>
      <address><time datetime="2019-11-22T10:08:28+00:00">22 Nov 2019, 10:08</time> by <a rel="author">Redazione FcInterNews.it</a></address>
      <p>Dopo le dimissioni di <b>Gaetano Micciché</b> da presidente della <b>Lega Serie A</b> i presidenti del massimo campionato sono al lavoro per trovare una soluzione. Secondo quanto riportato dal <i>Corriere della Sera</i>, la più accreditata sarebbe quella che porta al ritorno del dirigente dimissionario. "Ne sono convinti i principali dirigenti di A, tanto che sta nascendo una fazione consistente guidata dalle grandi società: Juve, Inter, Milan, Roma, Torino. Il loro obiettivo: far sì che il banchiere — dimessosi per le voci sull’irregolarità della sua elezione — rimanga al suo posto. Un’idea che ha acquistato consistenza nelle ultime ore, dopo l’intervento stranamente veemente del presidente federale <b>Gravina </b>e del consiglio della <b>Figc</b>: hanno nominato Mario Cicala commissario ad acta della Lega per modificare lo statuto e hanno disposto che la carica diventi effettiva già il 3 dicembre nel caso in cui il giorno precedente l’assemblea di A non si doti di un presidente".</p>
      <p>
        <a href="https://www.videointer.it/watch.php?vid=35a85bbea">
          <b>VIDEO - COSI' DE PAUL HA CONQUISTATO L'ARGENTINA IN COPPA AMERICA</b>
        </a>
      </p>
    </article>
  </body>
</html>