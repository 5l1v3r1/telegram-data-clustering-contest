<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/elevi-raniti-accident-microbuz-scolar-ghioroc-arad-326817.html"/>
    <meta property="og:site_name" content="Observator"/>
    <meta property="article:published_time" content="2019-11-22T10:55:00+00:00"/>
    <meta property="og:title" content="Şapte elevi au fost răniţi într-un accident cu microbuzul şcolar în Ghioroc, Arad"/>
    <meta property="og:description" content="Şapte elevi au fost răniţi şi transportaţi la spital, iar alţi nouă au scăpat doar cu o sperietură, într-un accident cu un microbuz şcolar în Ghioroc, Arad."/>
  </head>
  <body>
    <article>
      <h1>Şapte elevi au fost răniţi într-un accident cu microbuzul şcolar în Ghioroc, Arad</h1>
      <address><time datetime="2019-11-22T10:55:00+00:00">22 Nov 2019, 10:55</time> by <a rel="author">Alin Tarnovschi</a></address>
      <p>
        <b>
          <b>Şapte elevi au fost răniţi şi transportaţi la spital, iar alţi nouă au scăpat doar cu o sperietură, într-un accident cu un microbuz şcolar în Ghioroc, Arad.</b>
        </b>
      </p>
      <p>Accidentul s-a produs, în această dimineaţă, după ce un şofer a încercat să iasă cu spatele dintr-o parcare şi nu a acordat prioritate microbuzului şcolar.</p>
      <p>În microbuz se aflau 16 elevi şi şoferul.</p>
      <p>"Din primele cercetări la fața locului, s-a stabilit că azi, în jurul orei 8,45, un bărbat de 40 de ani, din Arad, a efectuat o manevră de mers înapoi fără a se asigura, intrând în coliziune cu un microbuz transport școlar care se deplasa pe DJ 708/B, sens de mers Șiria-Păuliș, condus de un bărbat de 54 de ani din Ghioroc. În microbuz se aflau 16 copii cu vârste între 7-9 ani", a transmis Claudia Iuga, purtătorul de cuvânt al IPJ Arad.</p>
      <p>La locul accidentului au intervenit trei echipaje SMURD, trei echipaje ale Ambulanţei şi Grupa Operativă.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F22%2F326817%2F15744130005c106f5e.jpg&amp;w=800"/>
        <figcaption>
          <a href="https://observator.tv/galerie/elevi-raniti-accident-microbuz-scolar-ghioroc-arad-id326817-play384598.html">
            <b>Vezi 3 imagini în Galerie</b>
          </a>
        </figcaption>
      </figure>
      <p>"În momentul sosirii la locul intervenției s-a executat triajul medical și consilierea psihologica pentru 16 copii. În urma evaluării medicale 7 minori, 4 băieți și 3 fete cu vârste cuprinse între 7 și 9 ani au fost transportați la UPU Arad cu traumatisme minore", se arată într-o informare a Inspectoratului pentru Situaţii de Urgenţă Arad.</p>
    </article>
  </body>
</html>