<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/spivak_kris_braun_vdruge_stav_batkom_n1237776"/>
    <meta property="og:site_name" content="24 Канал"/>
    <meta property="article:published_time" content="2019-11-22T10:45:00+00:00"/>
    <meta property="og:title" content="Співак Кріс Браун вдруге став батьком"/>
    <meta property="og:description" content="Американський співак Кріс Браун, який неодноразово потрапляв у скандальні ситуації, вдруге став батьком. Його колишня дівчина Амміка Гарріс народила хлопчика."/>
  </head>
  <body>
    <article>
      <h1>Співак Кріс Браун вдруге став батьком</h1>
      <address><time datetime="2019-11-22T10:45:00+00:00">22 Nov 2019, 10:45</time> by <a rel="author" href="https://24tv.ua/yuliya_mihaylova_tag5684/" target="_blank">Юлія Михайлова</a></address>
      <p>
        <b>Американський співак Кріс Браун, який неодноразово потрапляв у скандальні ситуації, вдруге став батьком. Його колишня дівчина Амміка Гарріс народила хлопчика.</b>
      </p>
      <p>Про це новоспечені батьки натякнули прихильникам у мережі. Зокрема, Амміка Гарріс, для якої ця дитина є першою, зворушливо написала: "Я закохалась, коли вперше побачила тебе". А от на інстаграм-сторінці Кріса Брауна з'явився допис, де видно, як артист щасливо усміхається та вказує дату 20 листопада 2019 року. Ймовірно, саме у цей день народився його син. А вже на іншому знімку співак позував у вбранні із написом born ("народжений").</p>
      <blockquote>Читайте також:<a href="https://24tv.ua/lifestyle/druzhina_kventina_tarantino_narodzhuvatime_pervistka_v_izrayili__zmi_n1232718"> Дружина Квентіна Тарантіно народжуватиме первістка в Ізраїлі, – ЗМІ</a></blockquote>
      <figure>
        <embed-post data-src="https://www.instagram.com/p/B5Hhtp4BCe7" data-service="Instagram"/>
      </figure>
      <p>Як відомо, вперше про<a href="https://24tv.ua/lifestyle/skandalniy_muzikant_kris_braun_vdruge_stane_batkom_n1166847"> вагітність Амміки Гарріс </a>заговорили у серпні 2018 року. Блогерка активно публікувала фото, на яких демонструвала розкішну фігуру, та уникала публічних виходів, відтак прихильники і не підозрювали про її майбутнє материнство. Цікаво, що артист не був у захваті від новини, тому на перших місяцях вагітності покинув Амміку Гарріс. Водночас інсайдери західних ЗМІ стверджували, що Кріс Браун фінансово та емоційно підтримував дівчину.</p>
      <h3>Що відомо про особисте життя Кріса Брауна? </h3>
      <p>Співак Кріс Браун, мабуть, найбільш скандальний із американських селебрітіз. Про його роман з поп-артисткою Ріанною і досі ходить чимало чуток. Кріс у запалі побив кохану перед премією Греммі-2009, тому вона відмовилась від виступу на шоу та поширила моторошні кадри після нападу. Скандальні новини повпливали на Кріса Брауна, він отримав 5 років умовного ув'язнення. Окрім цього, співак пройшов курс лікування у спеціалізованому центрі та навчився контролювати спалахи гніву. </p>
      <p>Однак це далеко не єдина скандальна справа <a href="https://24tv.ua/lifestyle/kolishnogo_boyfrenda_rianni_zaareshtuvali_cherez_zvinuvachennya_u_zgvaltuvanni_nespodivani_detali_n1100366">за участю Кріса Брауна.</a> На початку 2019 року 24-річна американка заявила, що артист зґвалтував її. Окрім цього, у 2013-му Кріс Браун жорстоко побив чоловіка, який хотів з ним зробити фото. Через 4 роки після цього скандальному реперу було наказано триматися якомога далі від колишньої подруги Karrueche Tran після того, як його звинуватили у побитті і погрозах у її сторону.</p>
      <p>Попри такі резонансні інциденти Кріс Браун є взірцевим батьком для своєї 5-річної доньки Роялті. Дівчинку народила модель Ніа Гусман, яка не тільки дозволяє артисту проводити час наодинці з дитиною, але й дозволяє публікувати йому фото з дівчинкою. Ймовірно, таку ж любов він демонструватиме і до новонародженого сина, ім'я якого поки не розголошують. </p>
      <figure>
        <embed-post data-src="https://www.instagram.com/p/ByO5sPyhR3u" data-service="Instagram"/>
      </figure>
      <p> </p>
    </article>
  </body>
</html>