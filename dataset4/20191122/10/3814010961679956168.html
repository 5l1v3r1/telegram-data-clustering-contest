<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/forumt-yaponiya-i-evropeyskiya-yugoiztok-se-provede-v-sofiyskiya-universitet"/>
    <meta property="og:site_name" content="Новини БНТ"/>
    <meta property="article:published_time" content="2019-11-22T10:29:37+00:00"/>
    <meta property="og:title" content="В Софийския университет се проведе форумът &quot;Япония и Европейския Югоизток&quot;"/>
    <meta property="og:description" content="Първият по рода си академичен форум &quot;Япония и Европейския Югоизток&quot; събра 8 от големите имена на японската българистика и балканистика заедно с нашите..."/>
  </head>
  <body>
    <article>
      <h1>В Софийския университет се проведе форумът "Япония и Европейския Югоизток"</h1>
      <address><time datetime="2019-11-22T10:29:37+00:00">22 Nov 2019, 10:29</time> by <a rel="author">Даниела Кънева</a></address>
      <p>
        <b>Първият по рода си академичен форум "Япония и Европейския Югоизток" събра 8 от големите имена на японската българистика и балканистика заедно с нашите учени в Аулата на Софийския университет. И това се оказа кулминацията не само на 30-ите юбилейни Дни на японската култура у нас, но и на дипломатическата сага София - Токио през последните 110 години.</b>
      </p>
      <figure>
        <video src="https://nws2.bnt.bg/p/p/s/psn221119-12-forum-japan-x264-725568.mp4"/>
      </figure>
      <p>110 години минаха откакто пра-пра дядото на японския император Нарухито - принц Куни Кунийоши, идва в София при цар Фердинанд по случай Независимостта на България. И въпреки превратностите на времето, от тогава до днес между София и Токио винаги е имало добри отношения - и като съюзници, и от двете страни на барикадата. И българската японистика винаги е била основен мост.</p>
      <p>БНТ: Какво според теб прави българите отворени към японската душевност, към японската култура?</p>
      <blockquote>Проф. Юми Ниномия - Университет "Сока": Българите и славяните акцентира добродетелството към делото на човека и това разбиране - душата на доброто може да е нещо общо между българите и японците.</blockquote>
      <p>БНТ: Казват, че българската школа по японистика е една от най-силните школи в света - така ли е?</p>
      <blockquote>Н. Пр. Масато Ватанабе - посланик на Япония: 100% съм съгласен. От 2 години съм тук и виждам изключително високия стандарт на обучението по японски.</blockquote>
      <p>Какво е бъдещето в тази трудно обяснима близост - най-вероятно в супермодерните технологии, в които и ние сме на ниво. Така в Дните на тройния юбилей България - Япония почетната грамота на официално Токио взе нашият известен IT-специалист доц. д-р Боян Жеков. Той е в дъното на появата на божеството на японските бойни изкуства Такемикадзучино микото за пръв път в България.</p>
    </article>
  </body>
</html>