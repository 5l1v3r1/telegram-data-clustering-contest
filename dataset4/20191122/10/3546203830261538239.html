<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1884725939_Pravitelstvoto_otpuska_27_mln_leva_na_obshtina_Pernik_zaradi_vodnata_kriza"/>
    <meta property="og:site_name" content="webcafé"/>
    <meta property="article:published_time" content="2019-11-22T10:25:00+00:00"/>
    <meta property="og:title" content="Правителството отпуска 2,7 млн. лева на община Перник заради водната криза"/>
    <meta property="og:description" content="Министерски съвет ще отпусне 2,7 милиона лева на засегнатата от водна криза община Перник. Парите са за проект, свързан с реконструкция на утаителите на пречиствателната станция за питейни води, която обслужва Перник и околните среда."/>
  </head>
  <body>
    <article>
      <h1>Правителството отпуска 2,7 млн. лева на община Перник заради водната криза</h1>
      <address><time datetime="2019-11-22T10:25:00+00:00">22 Nov 2019, 10:25</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2019/11/22/bbpernik/1170x817.jpg"/>
        <figcaption>Парите са за ремонт на утаителите на пречиствателната станция, която снабдява града и няколко села с питейна вода.<cite>Снимка: © Пресслужба на Министерски съвет</cite></figcaption>
      </figure>
      <p>Министерски съвет ще отпусне 2,7 милиона лева на засегнатата от водна криза община Перник. Парите са за проект, свързан с реконструкция на утаителите на пречиствателната станция за питейни води, която обслужва Перник и околните среда.</p>
      <p>Утаилите гарантират качеството на питейната вода, с което тя трябва да достига до жителите на Перник и другите засегнати населени места.</p>
      <p>Решението за отпускане на средствата беше взето на среща на премиера Бойко Борисов с кмета на Перник Станислав Владимиров. На срещата присъстваха и министърът на финансите Владислав Горанов и зам.-министърът на регионалното развитие и благоустройството Николай Нанков, съобщиха от правителствената пресслужба.</p>
      <p>Тези 2,7 млн. лв. са първата неотложна мярка за решаване на водната криза в града. Освен нея в разговора са били начертани и следващите стъпки за справяне с кризата.</p>
      <p>Същевременно кметът на Перник коментира, че ако през зимата няма обилни валежи, водният режим в града ще остане до месец март.</p>
      <p>Владимиров е получил уверение от главния прокурор Сотир Цацаров, че прокуратурата започва спешна проверка във ВиК-Перник. Самият кмет вече публично обяви, че през годините много обстоятелства са били подценявани, което е довело до сегашната ситуация.</p>
      <p>От 18 ноември вода в чешмите в Перник и още няколко села има от 5 до 10 ч. и след това от 17 до 22 ч.</p>
      <related>
        <h4>Още</h4>
        <a href="https://www.webcafe.bg/newscafe/obshtestvo/id_1982108322"/>
        <a href="https://www.webcafe.bg/newscafe/obshtestvo/id_1285500426"/>
        <a href="https://www.webcafe.bg/webcafe/caffeine/id_1471985163"/>
      </related>
    </article>
  </body>
</html>