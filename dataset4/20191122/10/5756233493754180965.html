<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622728/%D8%AA%D9%88%D8%B6%DB%8C%D8%AD-%D9%88%D8%B2%DB%8C%D8%B1-%D8%A7%D8%B1%D8%AA%D8%A8%D8%A7%D8%B7%D8%A7%D8%AA-%D8%AF%D8%B1%D8%A8%D8%A7%D8%B1%D9%87-%D8%B2%D9%85%D8%A7%D9%86-%D9%88%D8%B5%D9%84-%D8%A7%DB%8C%D9%86%D8%AA%D8%B1%D9%86%D8%AA-%D8%AC%D8%A8%D8%B1%D8%A7%D9%86-%D8%AE%D8%B3%D8%A7%D8%B1%D8%AA-%D8%B4%D8%B1%DA%A9%D8%AA%E2%80%8C%D9%87%D8%A7%DB%8C-%D8%A7%D8%B3%D8%AA%D8%A7%D8%B1%D8%AA%E2%80%8C%D8%A2%D9%BE%DB%8C-%D9%88-%D8%A8%D8%B3%D8%AA%D9%87%E2%80%8C%D9%87%D8%A7%DB%8C-%D8%A7%DB%8C%D9%86%D8%AA%D8%B1%D9%86%D8%AA%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-22T10:42:00+00:00"/>
    <meta property="og:title" content="توضیح وزیر ارتباطات درباره زمان وصل اینترنت، جبران خسارت شرکت‌های استارت‌آپی و بسته‌های اینترنتی"/>
    <meta property="og:description" content="آذری جهرمی با تایید برقراری دوباره اینترنت در برخی نقاط کشور گفت:‌ سایر نقاط هم با تصویب ابلاغ شاک متصل خواهند شد. به اپراتورها ابلاغ کرده‌ایم که مدت زمان قطعی اینترنت را به مدت اعتبار بسته‌ها اضافه کنند."/>
  </head>
  <body>
    <article>
      <h1>توضیح وزیر ارتباطات درباره زمان وصل اینترنت، جبران خسارت شرکت‌های استارت‌آپی و بسته‌های اینترنتی</h1>
      <address>
        <time datetime="2019-11-22T10:42:00+00:00">22 Nov 2019, 10:42</time>
      </address>
      <p>
        <i>آذری جهرمی با تایید برقراری دوباره اینترنت در برخی نقاط کشور گفت:‌ سایر نقاط هم با تصویب ابلاغ شاک متصل خواهند شد. به اپراتورها ابلاغ کرده‌ایم که مدت زمان قطعی اینترنت را به مدت اعتبار بسته‌ها اضافه کنند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>وزیر ارتباطات خبر برقراری مجدد ارتباطات اینترنت در برخی نقاط کشور را تایید کرد و افزود: سایر نقاط هم با تصویب ابلاغ شاک متصل خواهند شد.</p>
      <p>آذری جهرمی درباره خسارات وارده به شرکت‌های استارت‌آپی و امکان جبران آن گفت: برآوردهای تقریبی در سطح جامعه منعکس شده اما ما هنوز برآورد دقیقی نداریم. باید جلساتی با اتحادیه کسب و کارهای نوپا و نظام صنفی رایانه‌ای برگزار کنیم و برآوردهای دقیق استخراج شود. جبران خسارات شرکت‌ها با مصوبات دولت قابل پیگیری است اما مهم این است که بتوان نحوه برآورد خسارت را استخراج کرد.</p>
      <figure>
        <img src="https://aftabnews.ir/files/fa/news/1398/9/1/362020_275.jpg"/>
      </figure>
      <p>آذری جهرمی در خصوص این که مشترکینی که بسته‌های مدت‌دار مثلا یک هفته‌ای خریداری کرده‌اند و در زمان قطع اینترنت قادر به مصرف بسته خود نشده‌اند، گفت: به اپراتورها ابلاغ کرده‌ایم که مدت زمان قطعی اینترنت را به مدت اعتبار بسته‌ها اضافه کنند.</p>
      <p>او درباره حقوقی که از مشترکین در مدت قطع اینترنت تضییع شده نیز گفت: پیشنهادهایی برای اقدامات جبرانی داریم که هنوز نهایی نشده است و به محض نهایی شدن، اطلاع‌رسانی خواهیم کرد.</p>
    </article>
  </body>
</html>