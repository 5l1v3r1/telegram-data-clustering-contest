<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/22/migranti-libia-nuovi-barconi-mediterraneo/"/>
    <meta property="og:site_name" content="NewNotizie"/>
    <meta property="article:published_time" content="2019-11-22T10:40:20+00:00"/>
    <meta property="og:title" content="Migranti, dalla Libia partono altri barconi: ci sono almeno 800 persone in mare. Le Ong “chiamano” Italia e Malta"/>
    <meta property="og:description" content="Nuova emergenza migranti nel Mediterraneo: dalla Libia sono partiti numerosi gommoni che trasportano forse anche più di 800 persone. Le Ong si sono attivate e hanno chiesto aiuto all’Italia Una nuova emergenza rischia di far tingere ancora di rosso le acque del Mar Mediterraneo. Ci sono altre partenze dalla Libia: si parla di forse più …"/>
  </head>
  <body>
    <article>
      <h1>Migranti, dalla Libia partono altri barconi: ci sono almeno 800 persone in mare. Le Ong “chiamano” Italia e Malta</h1>
      <address><time datetime="2019-11-22T10:40:20+00:00">22 Nov 2019, 10:40</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2019/03/Gli-sbarchi-dei-migranti-a-Lampedusa-continuano.jpg"/>
        <figcaption>da La Repubblica</figcaption>
      </figure>
      <p>
        <b>Nuova emergenza migranti nel Mediterraneo: dalla Libia sono partiti numerosi gommoni che trasportano forse anche più di 800 persone. Le Ong si sono attivate e hanno chiesto aiuto all’Italia</b>
      </p>
      <p><b>Una nuova emergenza rischia di far tingere ancora di rosso le acque del Mar Mediterraneo</b>. Ci sono altre partenze dalla <b>Libia</b>: si parla di forse <b>più di 800 migranti </b>che gli scafisti avrebbero fatto partire, in contemporanea, caricandoli su <b>diversi gommoni</b>. Le <b>Ong</b> stanno andando in loro soccorso e <b>hanno chiesto all’Italia</b>, nel corso della notte appena trascorsa, di <b>fornire un porto sicuro in cui far sbarcare queste persone</b>.</p>
      <h3>800 migranti partiti dalla Libia, sbarchi autonomi e recupero delle Ong: all’Italia chiesto un porto sicuro</h3>
      <p>Nelle prossime ore, <b>l’Italia potrebbe accogliere i circa 800 migranti</b> (ma probabilmente il numero è più alto) che gli scafisti hanno fatto salire su dei <b>gommoni</b> partiti in contemporanea dalla <b>Libia</b>. Sono diverse le emergenze a cui <b>tre navi Ong stanno cercando di far fronte,</b> soccorrendo i migranti in difficoltà, <b>mentre altri sono riusciti a sbarcare autonomamente</b> (come le ultime persone, in numero di 37, che nella notte sono giunte a Cala Palme, <b>Lampedusa</b>). Attualmente, nell’hot spot si segnala la presenza di 100 persone sbarcate da poco in Sicilia.</p>
      <p>Ma l’emergenza rimane per le altre persone che sono ancora in balia delle onde. <b>367</b> di queste <b>sono state</b> <b>prese in carico</b> dalla <b>Ocean Viking</b> (215 migranti salvati in tre riprese), dalla <b>Open Arms</b> (73 persone) e dalla spagnola <b>Aita Mari</b> (79 persone). Le tre navi pattugliano il <b>Sar maltese</b> e <b>hanno rifiutato di approdare a Tripoli</b>. si attendono le risposte alle <b>richieste di un porto sicuro</b> che sono state inoltrate sia a <b>Italia</b> sia a <b>Malta</b>.</p>
      <p>Nel frattempo, oltre ad attendere, si cerca di intervenire sulle continue segnalazioni di migranti in difficoltà che continuano a d arrivare. Come spiega <i>La Repubblica</i>, <b>l’ultima segnalazione riguarderebbe 79 persone e sarebbe arrivata questa notte</b>. si segnala anche che un <b>veliero</b>, battente bandiera americana, è stato fermato nelle <b>acque di Crotone</b>: trasportava 3<b>1 migranti irregolari di nazionalità curdo-irakena e curdo-iraniana e 2 presunti scafisti russi</b>.</p>
      <h3>800 migranti partiti dalla Libia, l’allarme delle Nazioni Unite per il boom di partenze</h3>
      <p><b>Alcuni barconi sono stati riportati indietro, in Libia, dalla Guardia Costiera</b> <b>di Tunisi</b>. In particolar modo, sono stati intercettati cinque gommoni e due imbarcazioni che erano partite da Sfax. <b>Ciò che preoccupa sono le condizioni dei migranti</b>, molti dei quali sono <b>feriti da colpi d’arma da fuoco</b>. Questo boom delle partenze preoccupa anche le <b>Nazioni Unite</b>, e ovviamente si guarda con apprensione al <b>clima pesante di guerra</b> da cui la popolazione libica sta cercando di fuggire: “<i>Questo apparente picco nelle partenze dalla Libia arriva in un momento in cui Tripoli e le aree circostanti stanno assistendo ad alcuni dei bombardamenti più pesanti da quando il conflitto è scoppiato ad aprile</i>“.</p>
      <p>
        <i>Maria Mento</i>
      </p>
    </article>
  </body>
</html>