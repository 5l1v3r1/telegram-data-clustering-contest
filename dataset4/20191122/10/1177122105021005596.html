<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/romania-este-principala-destinaie-a-marfurilor-din-regiunea-transnistreana-148800.html"/>
    <meta property="og:site_name" content="Timpul.md"/>
    <meta property="article:published_time" content="2019-11-22T10:21:00+00:00"/>
    <meta property="og:title" content="România este principala destinație a mărfurilor din regiunea Transnistreană"/>
    <meta property="og:description" content="România își menține deja de patru ani prima poziție în topul țărilor în care ajung mărfurile livrate de regiunea transnistreană."/>
  </head>
  <body>
    <article>
      <h1>România este principala destinație a mărfurilor din regiunea Transnistreană</h1>
      <address>
        <time datetime="2019-11-22T10:21:00+00:00">22 Nov 2019, 10:21</time>
      </address>
      <p>
        <b>România își menține deja de patru ani prima poziție în topul țărilor în care ajung mărfurile livrate de regiunea transnistreană.</b>
      </p>
      <p>Potrivit expertului IDIS „Viitorul”, Rusia a deținut poziția de lider timp de 25 de ani, dar, începând cu anul 2015, a coborât pe locul trei, fiind depășită de România și Ucraina.</p>
      <p>„Din calcule am exclus mărfurile vândute în dreapta Nistrului, care reprezintă aproximativ 40% din toate vânzările din stânga Nistrului înafara regiunii. Astfel din stânga Nistrului timp de 5 ani de zile au fost exportate mărfuri în valoare de 1,88 miliarde de dolari. Aici trebuie să mai adăugăm și alte 1,19 miliarde de dolari, valoarea mărfurilor vândute în dreapta Nistrului”, a precizat economistul.</p>
      <p>Din volumul total al acestor mărfuri, 23,8% au avut ca destinație România.</p>
    </article>
  </body>
</html>