<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/exit-gtst-was-enorme-klap-voor-britt-scholte/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-22T10:10:29+00:00"/>
    <meta property="og:title" content="Exit GTST was enorme klap voor Britt Scholte"/>
    <meta property="og:description" content="De 22-jarige Britt Scholte kreeg onlangs slecht nieuws: na drie jaar in GTST gespeeld te hebben moest ze de set verlaten. Een enorme klap voor de actrice."/>
  </head>
  <body>
    <article>
      <h1>Exit GTST was enorme klap voor Britt Scholte</h1>
      <address><time datetime="2019-11-22T10:10:29+00:00">22 Nov 2019, 10:10</time> by <a rel="author" href="https://www.ditjesendatjes.nl/author/tbrouwer/" target="_blank">Tanja Brouwer</a></address>
      <p>De 22-jarige Britt Scholte kreeg onlangs slecht nieuws: na drie jaar in GTST gespeeld te hebben moest ze de set verlaten. Een enorme klap voor de actrice, die er dan ook onzeker door is geworden.</p>
      <h3>Pijn</h3>
      <p>Het afgelopen seizoen klaagden kijkers over de kinderachtige verhaallijn en het slechte acteerwerk van de acteurs. Niet verwonderlijk dat er ontslagen zouden vallen. Britt, die jaren de rol speelde van Kimberley Sanders, had alleen niet gedacht dat zij een van de eerste zou zijn die moest vertrekken. ,,Dat kwam behoorlijk hard aan”, vertelt de actrice tegen weekblad Story. ,,Want ik wilde alles behalve weg. En als je dan op gesprek moet komen en te horen krijgt dat de serie niet met je verder wil, doet dat pijn. Hoe je het ook wendt of keert, ze willen je niet meer.”</p>
      <p>Wat het voor Britt extra moeilijk maakt is dat ze tijdens haar werk bij GTST veel heeft meegemaakt op privé-gebied. Ze heeft dus echt het gevoel dat ze op de set volwassen is geworden. ,,Ik was negentien jaar, had toen nog een ander vriendje, had liefdesverdriet en ontmoette mijn huidige vriend.”</p>
      <h3>Samenwonen</h3>
      <p>Haar vriend, de Youtuber Stefan de Vries, was een grote steun voor Britt. Ze zat namelijk in de stress toen ze hoorde van haar ontslag want ze was net gaan samenwonen met haar vriend en opeens ontbrak er een inkomen. ,,Hij heeft het met zijn werk echt enorm druk, maar had altijd een luisterend oor voor mij. En hij zei de juiste dingen waardoor ik weer energie kreeg om vooruit te kijken.”</p>
      <p>De actrice laat weten dat er nieuwe projecten aankomen. ,,Maar het is waar: waar een deur dichtgaat, gaat een raam open.”</p>
      <related>
        <h4>GERELATEERDE ARTIKELEN</h4>
        <a href="https://www.ditjesendatjes.nl/producent-ontkent-ontslaan-gtst-acteurs/"/>
        <a href="https://www.ditjesendatjes.nl/te-kinderachtig-britt-scholte-moet-gtst-verlaten/"/>
        <a href="https://www.ditjesendatjes.nl/robin-martens-schokeert-naaktfoto/"/>
      </related>
    </article>
  </body>
</html>