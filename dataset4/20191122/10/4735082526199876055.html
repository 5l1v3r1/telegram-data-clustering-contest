<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Polityka/191129775-Zamieszanie-przy-glosowaniu-ws-KRS-Bialy-przycisk-problemem.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-22T10:06:07+00:00"/>
    <meta property="og:title" content="Zamieszanie przy głosowaniu ws. KRS: Biały przycisk problemem?"/>
    <meta property="og:description" content="Były europoseł, obecnie poseł PO Bogusław Sonik tłumaczy, że przy głosowaniu ws. wyboru członków KRS w Sejmie po raz pierwszy należało użyć dodatkowego, białego przycisku co - jego zdaniem - mogło zdezorientować część posłów."/>
  </head>
  <body>
    <article>
      <h1>Zamieszanie przy głosowaniu ws. KRS: Biały przycisk problemem?</h1>
      <address><time datetime="2019-11-22T10:06:07+00:00">22 Nov 2019, 10:06</time> by <a rel="author">arb</a></address>
      <p>
        <b>Były europoseł, obecnie poseł PO Bogusław Sonik tłumaczy, że przy głosowaniu ws. wyboru członków KRS w Sejmie po raz pierwszy należało użyć dodatkowego, białego przycisku co - jego zdaniem - mogło zdezorientować część posłów.</b>
      </p>
      <p>W sprawie wyboru członków KRS głosowano dwa razy. Pierwsze głosowanie zostało przerwane po tym jak marszałek Sejmu otrzymała sygnały, że doszło do problemów z głosowaniem. Na nagraniu z obrad w pewnym momencie słychać słowa "Trzeba anulować, bo my przegramy...". <a href="https://www.rp.pl/Prawo-i-Sprawiedliwosc/191129777-Ktora-poslanka-powiedziala-trzeba-anulowac-bo-my-przegramy.html">Według nieoficjalnych doniesień słowa te wypowiedziała posłanka PiS, Joanna Borowiak.</a></p>
      <figure>
        <iframe data-src="https://twitter.com/SonikBoguslaw/status/1197780306293600256?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/SonikBoguslaw/status/1197783070402916352?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>W drugim głosowaniu Sejm wybrał Bartosza Kownackiego (otrzymał 233 głosy), Arkadiusza Mularczyka (otrzymał 233 głosy), Kazimierza Smolińskiego (otrzymał 233 głosy) i Marka Asta (otrzymał 234 głosy) w skład Krajowej Rady Sądownictwa.</p>
      <p>Opozycja domaga się publikacji wyników I głosowania i przekonuje, że można było dokonać jedynie reasumpcji głosowania, a nie anulować jego przebieg. Lewica zapowiedziała skierowanie sprawy Witek do prokuratury.</p>
      <p>Sonik na Twitterze wyjaśnia jednak, że "głosowanie do KRS, było inne niż wszystkie do tej pory pod względem technicznym". "Należało użyć dodatkowego przycisku /biały/ po postawieniu znaku ÷ przy nazwisku wybranych kandydatów" - tłumaczy. Jego zdaniem przed wyborem członków KRS należało "przeprowadzić próbne głosowanie, na neutralnych nazwiskach".</p>
      <p>W innym wpisie poseł PO wyjaśnia, że "można było oddać głos tylko za wybranymi kandydatami (maksymalnie 4), to zdezorientowało część posłów".</p>
      <p>"Inne przyciski (przeciw ,wstrzymanie) były wyłączone. Brakło próby generalnej" - dodaje.</p>
    </article>
  </body>
</html>