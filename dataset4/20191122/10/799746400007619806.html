<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/22/7103367/"/>
    <meta property="og:site_name" content="Європейська правда"/>
    <meta property="article:published_time" content="2019-11-22T10:31:19+00:00"/>
    <meta property="og:title" content="У Кремлі чекають на президента Сербії на тлі шпигунського скандалу"/>
    <meta property="og:description" content="Кремль заявляє, що шпигунському скандалу не вдасться затьмарити візит президента Сербії до Росії, який запланований на 4 грудня."/>
  </head>
  <body>
    <article>
      <h1>У Кремлі чекають на президента Сербії на тлі шпигунського скандалу</h1>
      <address>
        <time datetime="2019-11-22T10:31:19+00:00">22 Nov 2019, 10:31</time>
      </address>
      <p>Кремль заявляє, що шпигунському скандалу не вдасться затьмарити візит президента Сербії до Росії, який запланований на 4 грудня.</p>
      <p>Як повідомляє "Європейська правда" з посиланням на агентство <a href="https://tass.ru/">ТАСС</a>, про це журналістам у п'ятницю сказав прессекретар Кремля Дмитрій Пєсков.</p>
      <p>"Ми підтверджуємо підготовку до цього візиту, ми чекаємо цей візит, вважаємо його дуже важливим", - сказав Пєсков.</p>
      <p>Він сказав, що у РФ "прекрасно усвідомлюють те, що певні сторони хотіли б заздалегідь затьмарити цей візит".</p>
      <p>"Ми переконані, що у цих сторін це не вдасться, і візит буде змістовним, продуктивним і ще раз продемонструє партнерський характер відносин між Росією і Сербією", - підкреслив представник Кремля.</p>
      <p>Нагадаємо, днями у Сербії спалахнув скандал навколо <b><a href="https://www.eurointegration.com.ua/news/2019/11/19/7103198/">відео </a></b>зустрічі російського розвідника з сербським агентом у Белграді. На відео показано, як працівник сербських спецслужб приймає гроші від колишнього заступника військового аташе Росії в Белграді Георгія Клебана.</p>
      <p>Сербське агентство безпеки та розвідки офіційно підтвердило справжність відео. Сербський президент Вучич <b><a href="https://www.eurointegration.com.ua/news/2019/11/22/7103351/">підтвердив</a></b>, що служби безпеки країни виявили шпигунство з боку Росії, проте сказав, що на відносини з Москвою це не вплине. </p>
      <p>В МЗС РФ <b><a href="https://www.eurointegration.com.ua/news/2019/11/21/7103335/">заявили</a></b>, що історія з відеозаписом можливої передачі грошей російським військовим сербському чиновнику — провокація перед зустріччю з Путіним.</p>
      <related>
        <a href="https://www.eurointegration.com.ua/news/2019/11/22/7103351/"/>
        <a href="https://www.eurointegration.com.ua/news/2019/11/21/7103335/"/>
      </related>
    </article>
  </body>
</html>