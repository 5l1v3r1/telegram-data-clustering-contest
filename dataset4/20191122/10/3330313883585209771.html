<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904698/de-boer-snapt-oranje-kritiek-niet-juist-trots-zijn-dat-nederland-dat-kan-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T10:26:00+00:00"/>
    <meta property="og:title" content="Verbazing bij De Boer: 'Trots op zijn, dat we dat kunnen als Nederland'"/>
    <meta property="og:description" content="Frank de Boer is het niet eens met de kritiek op het spel van Oranje tijdens de cruciale EK-kwalificatiewedstrijd tegen Noord-Ierland. Nederland plaatste zich door het 0-0 gelijkspel voor het EK, maar velen waren niet te spreken over het vertoonde spel van de mannen van Ronald Koeman. &quot;Ik vond het juist heel professioneel&quot;, verdedigt De Boer, trainer van Atlanta United in de Verenigde Staten, tegen de NOS. &quot;Er viel niets te halen op dat moment, laten we dan gewoon 0-0 spelen. Dan zijn we gekwalificeerd. Ik vind dat we daar trots op mogen zijn, dat we dat kunnen als Nederland. Natuurlijk wil je met mooi en attractief voetbal winnen. Maar soms heb je dat een dag niet. Dan moet je blij zijn dat een team zo kan reageren.&quot; De Boer verovert alsnog Atlanta-harten na onhandige uitspraak: 'Good managing' De Boer getipt als Ajax-opvolger Ten Hag: 'Ik zou het heel goed vinden'"/>
  </head>
  <body>
    <article>
      <h1>Verbazing bij De Boer: 'Trots op zijn, dat we dat kunnen als Nederland'</h1>
      <address>
        <time datetime="2019-11-22T10:26:00+00:00">22 Nov 2019, 10:26</time>
      </address>
      <p>
        <b>Frank de Boer is het niet eens met de kritiek op het spel van Oranje tijdens de cruciale EK-kwalificatiewedstrijd tegen Noord-Ierland. Nederland plaatste zich door het 0-0 gelijkspel voor het EK, maar velen waren niet te spreken over het vertoonde spel van de mannen van Ronald Koeman.</b>
      </p>
      <p>"Ik vond het juist heel professioneel", verdedigt De Boer, trainer van Atlanta United in de Verenigde Staten, tegen de <a href="https://nos.nl/artikel/2311488-de-boer-it-s-all-about-the-money-en-winnen-in-amerika.html">NOS</a>. "Er viel niets te halen op dat moment, laten we dan gewoon 0-0 spelen. Dan zijn we gekwalificeerd. Ik vind dat we daar trots op mogen zijn, dat we dat kunnen als Nederland. Natuurlijk wil je met mooi en attractief voetbal winnen. Maar soms heb je dat een dag niet. Dan moet je blij zijn dat een team zo kan reageren."</p>
      <p>De Boer is even terug in Nederland nu de competitie in Amerika erop zit. Met Atlanta United pakte De Boer twee prijzen en was hij dichtbij een finaleplaats in de Major League Soccer. "Ik mis Nederland niet echt, daarvoor ben ik te druk bezig met mezelf en de club. Dan heb je geen tijd om iets te missen. Maar natuurlijk is het na negen maanden, waarin ik mijn familie weinig heb gezien, fijn om hier weer even te zijn", aldus de coach.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/902398/de-boer-verovert-alsnog-amerikaanse-harten-na-onhandige-uitspraak-good-managing-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/903003/de-boer-getipt-als-ajax-opvolger-ten-hag-ik-zou-het-heel-goed-vinden-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>