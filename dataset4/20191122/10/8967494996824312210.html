<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/sport/voetbal/belgisch-voetbal/jupiler-pro-league/pro-league-pakt-discriminerende-gezangen-aan-met-opvallende-promovideo~aa9b5731/"/>
    <meta property="og:site_name" content="HLN"/>
    <meta property="article:published_time" content="2019-11-22T10:57:33+00:00"/>
    <meta property="og:title" content="Pro League pakt discriminerende gezangen aan met opvallende promovideo"/>
    <meta property="og:description" content="De Pro League lanceert vandaag zijn Respect-campagnespot. De spot zal via de sociale media van alle Pro League clubs te zien zijn en wordt ook opgenomen in de uitzendingen van zowel de live wedstri..."/>
  </head>
  <body>
    <article>
      <h1>Pro League pakt discriminerende gezangen aan met opvallende promovideo</h1>
      <address><time datetime="2019-11-22T10:57:33+00:00">22 Nov 2019, 10:57</time> by <a rel="author">Redactie</a></address>
      <p>
        <b>De Pro League lanceert vandaag zijn Respect-campagnespot. De spot zal via de sociale media van alle Pro League clubs te zien zijn en wordt ook opgenomen in de uitzendingen van zowel de live wedstrijden als de magazines.</b>
      </p>
      <p>“Supporters hebben de unieke kracht om tijdens de wedstrijd een sfeer te creëren die hun ploeg vooruitstuwt en de tribunes verbindt. We willen onze trouwe fans aanmoedigen om daar gebruik van te maken. Aan negatief gedrag heeft immers niemand iets. Noch de spelers op het veld, noch de medewerkers die mee de wedstrijd dragen, en al helemaal niet de overgrote meerderheid van de fans die vooral van de wedstrijd willen genieten en hun ploeg willen steunen”, aldus Stijn Van Bever, woordvoerder van de Pro League.</p>
      <p>De spot is onderdeel van het integrale actieplan van de Pro League rond discriminerende en kwetsende spreekkoren. De Pro League wil op verschillende niveau’s het bewustzijn vergroten en het positief supporteren promoten.</p>
      <figure>
        <iframe src="https://www.youtube.com/embed/CZjg3AuguxQ" width="560" height="315" data-service="Youtube" scrolling="no"/>
      </figure>
    </article>
  </body>
</html>