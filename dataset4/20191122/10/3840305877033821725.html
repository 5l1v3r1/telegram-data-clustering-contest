<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/ludovic-orban-psd-deficit-comercial-curs-leu-euro-306697.html"/>
    <meta property="og:site_name" content="B1 TV"/>
    <meta property="article:published_time" content="2019-11-22T10:00:47+00:00"/>
    <meta property="og:title" content="Orban, despre cursul leu-euro: Din cauza politicilor economice ale guvernelor PSD, deficitul comercial a fost într-o continuă creştere. Evident că asta afectează moneda națională"/>
    <meta property="og:description" content="Premierul Ludovic Orban s-a arătat îngrijorat de creşterea monedei euro și a dat asigurări că Executivul pe care îl conduce încearcă o corelare a politicilor guvernamentale cu cele ale BNR. „Cu..."/>
  </head>
  <body>
    <article>
      <h1>Orban, despre cursul leu-euro: Din cauza politicilor economice ale guvernelor PSD, deficitul comercial a fost într-o continuă creştere. Evident că asta afectează moneda națională</h1>
      <address><time datetime="2019-11-22T10:00:47+00:00">22 Nov 2019, 10:00</time> by <a rel="author">Redacția B1.ro</a></address>
      <p>Premierul Ludovic Orban s-a arătat îngrijorat de creşterea monedei euro și a dat asigurări că Executivul pe care îl conduce încearcă o corelare a politicilor guvernamentale cu cele ale BNR.</p>
      <p><i>„Cu siguranţă (îl îngrijorează devalorizarea leului - n.r.). Urmărim cu maximă atenţie şi încercăm o corelare a politicilor guvernamentale cu politicile Băncii Naţionale a României, astfel încât să reducem astfel de efecte economice negative”,</i> a declarat Ludovic Orban, citat de <a href="https://www.agerpres.ro/politica/2019/11/22/orban-spune-ca-il-ingrijoreaza-devalorizarea-leului-incercam-o-corelare-a-politicilor-guvernamentale-cu-cele-ale-bnr--407362">Agerpres.</a></p>
      <p>Orban a explicat faptul că, din cauza politicilor economice ale guvernelor PSD, deficitul comercial a tot crescut, iar asta afectează şi pune presiune asupra monedei naţionale</p>
      <p><i>„Vă readuc aminte că, începând cu 2017, continuând cu 2018, continuând cu 2019, din cauza politicilor economice ale guvernelor PSD, deficitul comercial a fost într-o continuă creştere şi riscă să atingă pe 2019 cifra de 18 miliarde euro deficit comercial. Evident că asta afectează şi pune presiune asupra monedei naţionale, pentru că datorită creşterii importurilor evident că e o nevoie mare de valută, de euro, mai ales că aproape 80% din volumul schimburilor comerciale se realizează cu ţări din Uniunea Europeană. Asta permanent a afectat raportul leu-euro. Asta este cauza principală a scăderii leului în raport cu euro”,</i> a explicat premierul. </p>
      <p>Liberalul ți-a manifestat încrederea că BNR va putea ține un echilibru între leu şi euro.<br/> </p>
    </article>
  </body>
</html>