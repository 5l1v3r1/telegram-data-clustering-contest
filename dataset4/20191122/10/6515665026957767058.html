<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/fudbal/3362393/srce-na-teren-murinjo-bicu-vam-roditelj-drug-devojka-samo-pocnite-da-pobedjujete-foto"/>
    <meta property="og:site_name" content="kurir.rs"/>
    <meta property="article:published_time" content="2019-11-22T10:22:00+00:00"/>
    <meta property="og:title" content="SRCE NA TEREN! Murinjo: Biću vam roditelj, drug, devojka, samo počnite da pobeđujete! (FOTO)"/>
    <meta property="og:description" content="Žoze Murinjo je izuzetno motivisan za svoj novi posao u Totenhemu, nakon godinu dana pauze."/>
  </head>
  <body>
    <article>
      <h6 class="kicker">u njegovom stilu</h6>
      <h1>SRCE NA TEREN! Murinjo: Biću vam roditelj, drug, devojka, samo počnite da pobeđujete! (FOTO)</h1>
      <address>
        <time datetime="2019-11-22T10:22:00+00:00">22 Nov 2019, 10:22</time>
      </address>
      <p>
        <b>Žoze Murinjo je izuzetno motivisan za svoj novi posao u Totenhemu, nakon godinu dana pauze.</b>
      </p>
      <p>Nedostajao mu je trenerski posao i želja da se takmiči.</p>
      <p> Već je obavio dva treninga  na kojima se Portugalac  šalio, bio dobro raspoložen, obavio i pojedinačne razgovore sa povređenim kapitenom Ljorisom, ali i Harijem Kejnom.</p>
      <p>"Biću vam roditelj, drug, devojka, šta god hoćete, samo počnite da pobeđujete. Ništa nije izgubljeno, ne možemo ove godine da budemo prvaci, ali bićemo sledeće", uveren je Murinjo.</p>
      <figure>
        <img src="https://www.kurir.rs/data/images/2018/11/08/10/1669943_apapapap_ff.jpg?ver=1574413889"/>
        <figcaption>
          <cite>foto: AP</cite>
        </figcaption>
      </figure>
      <p> Murinjo će zarađivati 15 miliona evra po sezoni</p>
      <p>Otkriveno je i da će osim ogromne plate imati i veliki bonus, naime, ukoliko vrati tim iz ove situacije, sa 14. mesta i izbori Ligu šampiona, pripašće mu bonus od 2.5 miliona evra.</p>
      <p>Totenhem igra protiv Vest Hema, već sutra, sledi meč sa Olimpijakosom u Ligi šampiona, pa dueli sa Bornmautom kod kuće i gostovanje Mančester Junajtedu.</p>
      <p>Gostovaće i Bajernu u Ligi šampiona, kod kuće do poslednje nedelje decembra čekaju Barnli i Čelsi, gostuju Vulvsima.</p>
      <figure>
        <img src="https://www.kurir.rs/data/images/2019/10/21/22/2027815_3601--epa-andy-rain_ff.jpg?ver=1574413990"/>
        <figcaption>
          <cite>foto: EPA/Andy Rain</cite>
        </figcaption>
      </figure>
      <p>Mančester Siti koji je četvrti na tabeli  beži im 11 bodova, a Lester i Čelsi na deobi drugog mesta imaju trenutno 12 bodova više od Tottenhema.</p>
      <p>Kurir sport</p>
      <related>
        <h4>NE PROPUSTITE</h4>
        <a href="https://www.kurir.rs/sport/fudbal/3362381/ronaldo-zakazao-tajno-vencanje-foto"/>
        <a href="https://www.kurir.rs/sport/fudbal/3362359/imao-ses-u-toaletu-nocnog-kluba-internetom-kruzi-eksplicitan-snimak-a-fudbaler-je-suspendovan-zbog-loseg-primera"/>
        <a href="https://www.kurir.rs/sport/fudbal/3362125/london-na-nogama-specijalni-na-potezu-murinjo-kupuje-srbina-matic-aplauz-za-mene-u-totenhemu"/>
        <a href="https://www.kurir.rs/sport/fudbal/3362111/sampionski-zvezda-druga-u-evropi-ispred-liverpula-ajaksa-barse-juvea"/>
      </related>
    </article>
  </body>
</html>