<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/50v6Jz/knuste-klaebo-med-over-fem-sekunder-i-prologen-det-lukter-svidd-av-g"/>
    <meta property="og:site_name" content="Bergens Tidende"/>
    <meta property="article:published_time" content="2019-11-22T10:25:06+00:00"/>
    <meta property="og:title" content="Knuste Klæbo med over fem sekunder i prologen: – Det lukter svidd av Golbergs tid"/>
    <meta property="og:description" content="Pål Golberg (29) imponerte på Beitostølen."/>
  </head>
  <body>
    <article>
      <h1>Knuste Klæbo med over fem sekunder i prologen: – Det lukter svidd av Golbergs tid</h1>
      <h2>Pål Golberg (29) imponerte på Beitostølen.</h2>
      <address><time datetime="2019-11-22T10:25:06+00:00">22 Nov 2019, 10:25</time> by <a rel="author">Lars Sørnes</a></address>
      <p>Ingen kunne hamle opp med 29-åringen fra Gol i fredagens sprintprolog på Beitostølen.</p>
      <p>– Det var greit. Det er brutalt, og det bygger seg lenge opp til renn. Nå blir det bare å gunne på, sa Pål Golberg til NRK etter prologen</p>
      <p>
        <a href="https://www.bt.no/sport/i/y303wA/langrenn-direkte-i-dag-konkurrerer-eliten-igjen-dukker-det-opp-nye-n">Les også<br/>Langrenn direkte: I dag konkurrerer eliten igjen. Dukker det opp nye norske stjerner?</a>
      </p>
      <h3>– Lukter svidd</h3>
      <p>Golberg, som er forhåndsuttatt til neste helgs verdenscuprenn i Ruka, ble klokket inn til 3.32.73 og var knappe halvsekundet foran nestemann på resultatlisten.</p>
      <p>– Det lukter svidd av Golbergs tid, sa NRK-kommentator Torgeir Bjørn.</p>
      <p>På plassene bak fulgte Erik Valnes og Fredrik Riseth.</p>
      <p>Det er knyttet store forventninger til Johannes Høsflot Klæbo. Trønderen, som vanligvis har sterke prologer, havnet på 9.-plass. Klæbo var fem og et halvt sekund bak vinneren Golberg og kom seg videre med god margin.</p>
      <p>– Ikke bra. Det var tungt og vanskelig å gå. Jeg håper jeg har mer på lager, sa Klæbo til statskanalen.</p>
      <p>
        <a href="https://www.bt.no/sport/i/jdnd80/landslagsnykommer-overrasket-og-vant-prologen-paa-beitostoelen">Les også<br/>Landslagsnykommer overrasket og vant prologen på Beitostølen</a>
      </p>
      <h3>Flere videre</h3>
      <p>Av andre markante sprintnavn ble Sindre Bjørnestad Skar nummer 13, Finn Hågen Krogh nummer 15 og Emil Iversen nummer 20.</p>
      <p>Selve utslagsrundene i herrenes sprint starter klokken 12.55.</p>
      <p>Lørdag og søndag skal kvinnene gå 10 kilometer på Beitostølen, mens herrene går 15 kilometer.</p>
      <related>
        <h4>Mest lest akkurat nå</h4>
        <a href="https://www.bt.no/kultur/i/xPzP4Q/kevin-vaagenes-bodde-i-usa-da-parterapi-tok-av-da-han-skulle-fly-hje"/>
        <a href="https://www.bt.no/nyheter/lokalt/i/K3K3Q7/knut-midttun-er-doed"/>
        <a href="https://www.bt.no/nyheter/lokalt/i/pLOLqG/naa-begynner-bybanebyggingen-i-sentrum"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/nyheter/lokalt/i/QoXpK8/slik-blir-lysfesten-2019"/>
        <a href="https://www.bt.no/nyheter/direkte/i/BR649v/nyheter-direkte"/>
      </related>
      <ol>
        <li>
          <a href="https://www.bt.no/tag/Beitost%C3%B8len">Beitostølen</a>
        </li>
      </ol>
    </article>
  </body>
</html>