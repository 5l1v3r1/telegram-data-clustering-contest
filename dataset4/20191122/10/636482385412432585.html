<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/scandal-monstruos-in-familia-camatarilor-ce-i-a-furat-bebe-lui-sile-faimosul-interlop-a-jurat-razbunare-20097434"/>
    <meta property="og:site_name" content="Cancan.ro"/>
    <meta property="article:published_time" content="2019-11-22T10:51:01+00:00"/>
    <meta property="og:title" content="Scandal monstruos în familia Cămătarilor! Ce i-a furat Bebe lui Sile. Faimosul interlop a jurat răzbunare"/>
    <meta property="og:description" content="Scandal monstruos între Sile Cămătaru și vărul său, Bebe Bărbulescu, zis Bebe Cămătaru. De la ce a plecat totul au dezvăluit surse apropiate familiei"/>
  </head>
  <body>
    <article>
      <h1>Scandal monstruos în familia Cămătarilor! Ce i-a furat Bebe lui Sile. Faimosul interlop a jurat răzbunare</h1>
      <address><time datetime="2019-11-22T10:51:01+00:00">22 Nov 2019, 10:51</time> by <a rel="author">Cristian Lisandru</a></address>
      <p>
        <b>Scandal monstruos între Sile Cămătaru și vărul său, Bebe Bărbulescu, zis Bebe Cămătaru. De la ce a plecat totul au dezvăluit surse apropiate familiei Cămătarilor, iar tensiunea – ținând cont de circumstanțe și de ”mândria rănită” a lui Sile </b>
        <b>– a atins cote extreme.</b>
      </p>
      <p>Sile Cămătaru se află în spatele gratiilor, iar absența lui le-a dat o idee de afaceri apropiaților. Astfel, Marian Sîrbu – nickname ”Box” – și Florin Șpac (fost luptător de performanță), înțeleși cu Bebe Cămătaru, i-ar fi ”suflat” lui Sile paza unui lanț de cazinouri din Capitală. Bineînțeles, afacerea respectivă este una care aduce bani frumoși, de unde și supărarea lui Sile Cămătaru.</p>
      <p>Zvonurile aduc în discuție aproximativ 40.000 de lei pe lună, bani pe care acum i-ar împărțit, ”frățește”, cei trei, iar Sile Cămătaru s-a trezit ”ars” la ”buget” exact atunci când se aștepta mai puțin.</p>
      <h3>Sile Cămătaru: ”Vor să mă omoare!”</h3>
      <p>Viața în pușcărie nu este ușoară, ca să folosim o expresie îndelung uzitată, iar Sile Cămătaru a simțit-o pe propria piele. Motiv pentru care, prin intermediul avocatului său, a transmis că îi este teamă că va fi… ucis, suferind din cauza afecțiunilor pe care le are și a epuizării.</p>
      <p><i><b>“Vor să mă omoare! Ei ştiu că sunt bolnav şi că nu aş rezista să fiu transportat câte 260 de kilometri, dus-întors, prin căldură, nedormit… Deşi legea îi obligă să mă transfere aproape de localitatea de domiciliu, mai ales că mai am şi un alt dosar la Bucureşti, au susţinut că nu au locuri la Jilava şi m-au trimis la Mioveni. Vor să mă ţină toată ziua pe drumuri, între Mioveni şi Bucureşti, ca să mor din cauza afecţiunilor pe care le am şi a epuizării”,</b></i> s-a plâns Sile, potrivit avocatului.</p>
    </article>
  </body>
</html>