<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/inte/diodovich-filippo-piazza-affari-221119/"/>
    <meta property="og:site_name" content="Trend Online"/>
    <meta property="article:published_time" content="2019-11-22T10:16:00+00:00"/>
    <meta property="og:title" content="Ftse Mib: il target di questo rialzo. Eur/Usd: fine anno amaro?"/>
    <meta property="og:description" content="Il Ftse Mib non ha ancora completato il movimento rialzista e al momento non c'è alcun segnale di inversione di tendenza: fin dove si salirà?"/>
  </head>
  <body>
    <article>
      <h1>Ftse Mib: il target di questo rialzo. Eur/Usd: fine anno amaro?</h1>
      <h2>Il Ftse Mib non ha ancora completato il movimento rialzista e al momento non c'è alcun segnale di inversione di tendenza: fin dove si salirà? Ce lo dice filippo Diodovich.</h2>
      <address><time datetime="2019-11-22T10:16:00+00:00">22 Nov 2019, 10:16</time> by <a rel="author" href="https://www.trend-online.com/davide-pantaleo/" target="_blank">Davide Pantaleo</a></address>
      <p>Di seguito riportiamo l'intervista realizzata a Filippo Diodovich, strategist di IG, al quale abbiamo rivolto alcune domande sull'attuale situazione dei mercati e sulle prospettive nel breve.</p>
      <p>
        <b>I mercati azionari continuano a viaggiare sui massimi, di periodo in alcuni casi e storici in altri. C'è ancora spazio al rialzo o è meglio tirare i remi in barca ora?</b>
      </p>
      <p>Crediamo che i mercati azionari abbiano ancora spazio per salire ulteriormente, nonostante alcuni abbiano registrato massimi assoluti e altri massimi relativi significativi.</p>
      <p>Manteniamo la nostra view su una firma di un accordo commerciale parziale per quanto riguarda Stati Uniti e Cina, che porterà benefici non solamente sulle piazze azionarie oltreoceano, ma anche sui mercati azionari europei.</p>
      <p>Riteniamo tuttavia che il presidente americano Donald Trump dovrà fare notevoli concessioni al tavolo delle trattative, per riavvicinare i cinesi e trovare un compromesso, soprattutto dopo la decisione del Congresso USA di approvare il Hong Kong Human Rights and Democracy Act.</p>
      <p>Altro tema fondamentale per i mercati sarà l’atteggiamento della Banca Centrale Europea che, nonostante il cambio della guida al vertice, da Mario Draghi a Christine Lagarde, nel medio/breve periodo non modificherà la propria “stance” ultra-accomodante.</p>
      <p>Crediamo che, soprattutto nel primo periodo di guida, l’ex direttore del Fondo Monetario Internazionale sarà in grado di essere un abile diplomatico tra le diverse esigenze dei membri del Governing Council.</p>
      <p>Le nuove iniezioni di liquidità garantite dal piano QE 2.0 permetteranno nei prossimi mesi ai mercati azionari di rimanere su livelli molto alti.</p>
      <footer>
        <a href="https://www.trend-online.com/inte/diodovich-filippo-piazza-affari-221119/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>