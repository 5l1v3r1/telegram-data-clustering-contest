<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641289/%D9%88%D8%A7%DA%A9%D9%86%D8%B4-%D8%AA%D9%88%DB%8C%DB%8C%D8%AA%D8%B1%DB%8C-%D8%AA%D8%B1%D8%A7%D9%85%D9%BE-%D8%A8%D9%87-%D9%86%D8%A7%D8%A2%D8%B1%D8%A7%D9%85%DB%8C%E2%80%8C%D9%87%D8%A7%DB%8C-%D8%A7%D8%AE%DB%8C%D8%B1-%D8%A7%DB%8C%D8%B1%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T10:25:00+00:00"/>
    <meta property="og:title" content="واکنش توییتری ترامپ به ناآرامی‌های اخیر ایران"/>
    <meta property="og:description" content="رئیس‌ جمهور آمریکا در اظهاراتی مداخله‌جویانه به ناآرامی‌های اخیر و قطعی اینترنت در ایران واکنش نشان داد."/>
  </head>
  <body>
    <article>
      <h1>
        <a href="https://www.bultannews.com/fa/news/641289/%D9%88%D8%A7%DA%A9%D9%86%D8%B4-%D8%AA%D9%88%DB%8C%DB%8C%D8%AA%D8%B1%DB%8C-%D8%AA%D8%B1%D8%A7%D9%85%D9%BE-%D8%A8%D9%87-%D9%86%D8%A7%D8%A2%D8%B1%D8%A7%D9%85%DB%8C%E2%80%8C%D9%87%D8%A7%DB%8C-%D8%A7%D8%AE%DB%8C%D8%B1-%D8%A7%DB%8C%D8%B1%D8%A7%D9%86">واکنش توییتری ترامپ به ناآرامی‌های اخیر ایران</a>
      </h1>
      <h2>رئیس‌ جمهور آمریکا در اظهاراتی مداخله‌جویانه به ناآرامی‌های اخیر و قطعی اینترنت در ایران واکنش نشان داد.</h2>
      <address><time datetime="2019-11-22T10:25:00+00:00">22 Nov 2019, 10:25</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «دونالد ترامپ» روز پنج‌شنه در توییتی نوشت: «ایران آن قدر بی‌ثبات شده است که نظام ایران برای این که مردم بزرگ ایران درباره خشونت‌های فجیعی که در شکل روی داده است، صحبت نکنند، اقدام به قطع کل سیستم اینترنتی کشور کرده است. آنها خواهان شفافیت نیستند و گمان می‌برند که جهان به مرگ و تراژدی که نظام ایران در حال رقم زدن آن است، پی نخواهد برد.»</p>
      <p>از سوی دیگر نماینده ویژه آمریکا در امور ایران با اذعان به نقش واشنگتن در ناآرامی‌های اخیر ایران با اختیار گذاشتن راه ارتباطی برای اغتشاشگران مدعی حمایت از مردم ایران شد.</p>
      <p>«برایان هوک» نماینده ویژه آمریکا در امور ایران در گفت‌وگویی با شبکه بی‌بی‌سی با اشاره به نآرامی‌های اخیر در ایران مدعی شد: ما تلاش کردیم تا از اعتراض‌های سال‌های گذشته در ایران درس بگیریم و به نظام ایران اعتماد نکنیم. ما با در اختیار گذاشتن ابزار ارتباطی گذاشتیم که مردم حتی با قطع اینترنت در ایران در ارتباط باشند.</p>
      <p>وی همچنین با اشاره به رخدادهای سال ۸۸ مدعی شد که دولت اوباما در آن زمان به جای آن که در کنار مردم بایستد، با نظام ایران همراهی کرد.</p>
      <p>این مقام آمریکایی همچنین مدعی حمایت دولت ترامپ از مردم ایران شد. هوک همچنین مدعی شد که دونالد ترامپ، رئیس ‌جمهور آمریکا گفت‌وگوهایی را با مایک پمپئو، وزیر امور خارجه در خصوص ناآرامی‌ها در ایران داشته است.</p>
      <p>نماینده ویژه آمریکا در بخش دیگری از سخنان خود در خصوص دخالت آمریکا در ناآرامی‌های اخیر ادعا کرد: نظام ایران همواره دیگران- همانند سعودی‌ها، آمریکایی‌ها و اروپایی‌ها - را متهم می‌کند. این در حالی است که خود آنها باعث بی‌ثباتی هستند و این اتهام‌ها تکراری شده‌اند.</p>
      <p>وی همچنین با ابراز خشنودی از ناآرامی‌های اخیر در ایران مدعی شد که به فشار حداکثری خود برای به پای میز مذاکره کشاندن جمهوری اسلامی بر سر برنامه هسته‌ای، موشکی و مسائل منطقه‌ای ادامه خواهد داد.</p>
    </article>
  </body>
</html>