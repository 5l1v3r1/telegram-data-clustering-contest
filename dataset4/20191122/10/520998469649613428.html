<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/chernivtsi/u-chernivcyah-policeyski-preventivnoyi-diyalnosti-zustrilisya-z-golovami-otg-380684"/>
    <meta property="og:site_name" content="Погляд"/>
    <meta property="article:published_time" content="2019-11-22T10:32:00+00:00"/>
    <meta property="og:title" content="У Чернівцях поліцейські превентивної діяльності зустрілися з головами ОТГ"/>
    <meta property="og:description" content="В Чернівцях відбулась зустріч поліцейських підрозділів Управління превентивної діяльності з головами ОТГ"/>
  </head>
  <body>
    <article>
      <h1>У Чернівцях поліцейські превентивної діяльності зустрілися з головами ОТГ</h1>
      <h2>Обговорювали стан захищеності населення та правопорядок у громадах</h2>
      <address>
        <time datetime="2019-11-22T10:32:00+00:00">22 Nov 2019, 10:32</time>
      </address>
      <p><b>Начальник Управління превентивної діяльності Святослав Кішлар</b>, розповів про заходи які проводить поліція для забезпечення попередження правопорушень та зазначив, що на території Чернівецької області відкрито 16 поліцейських станцій 7 з яких на території ОТГ. Про це повідомляє відділ комунікації поліції у Чернівецькій області.</p>
      <p>Де діють такі станції, зменшилися випадки правопорушень та покращилося реагування на звернення громадян. Співпраця з населенням, територіальними громадами та громадськими об'єднаннями є пріоритетним для поліції.</p>
      <p> Ми підготуємо і навчимо поліцейських офіцерів для ефективної роботи, але позитивний результат можливий лише за спільної участі двох сторін - сказав Святослав Кішлар</p>
      <p>Також заступник начальника управління превентивної діяльності Юрій Телегуз ознайомив представників громад з «Програмою безпеки». Концепція вказаної програми полягає у тому, що поліція працює враховуючи думку громади щодо проблем безпеки та порядку. Натомість для ефективності функціонування вказаної програми має відбуватись постійна взаємодія правоохоронців з громадою заради спільного безпечного простору.</p>
      <p>Слід також зазначити, що наразі Національною поліцією України запроваджений проект «Поліцейський офіцер громади» Проект передбачає підвищення якості послуг що надаються поліцією громадянам, ефективнішим буде попередження злочинності, розбудовуватиметься взаємна довіра між населенням і поліцією.</p>
      <p>Партнерство поліції та об’єднаних територіальних громад стане запорукою безпеки для громадян та покращення їх добробуту.</p>
      <figure>
        <img src="https://media.pogliad.ua/news/article/2019/11/22/380684/20_11_19_zustrych_otg.w800.jpg"/>
      </figure>
      <figure>
        <img src="https://media.pogliad.ua/news/article/2019/11/22/380684/20_11_19_2_zustrych_otg.w800.jpg"/>
      </figure>
      <related>
        <h4>Схожі записи</h4>
        <a href="https://pogliad.ua/news/policiya-posilyue-kontrol-za-utrimannyam-tvarin-u-chernivcyah-i-povodzhennyam-z-nimi-379151"/>
        <a href="https://pogliad.ua/news/chernivtsi/bukovinski-policeyski-obgovorili-pitannya-protidiyi-torgivli-lyudmi-ta-nezakonnoyi-migraciyi-379583"/>
        <a href="https://pogliad.ua/news/chernivtsi/u-chernivcyah-urochisto-zustrili-policeyskih-yaki-povernulisya-zi-shodu-ukrayini-378636"/>
        <a href="https://pogliad.ua/news/bukovina/policeyski-bukovini-oznayomili-zi-svoeyu-robotoyu-studentiv-ukrayinskoyi-akademiyi-liderstva-377991"/>
      </related>
    </article>
  </body>
</html>