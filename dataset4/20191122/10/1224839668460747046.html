<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epoli.gr/anthrwpina-emprakta-dipla-prosfygopoyla-dimos-a-113645.html?category_id=51"/>
    <meta property="og:site_name" content="Epoli.gr"/>
    <meta property="article:published_time" content="2019-11-22T10:05:00+00:00"/>
    <meta property="og:title" content="Ανθρώπινα, έμπρακτα δίπλα στα προσφυγόπουλα ο Δήμος Μοσχάτου - Ταύρου"/>
    <meta property="og:description" content="Με ομόφωνες αποφάσεις του Δημοτικού Συμβουλίου Μοσχάτου-Ταύρου και του Κοινοτικού Συμβουλίου Μοσχάτου αποφασίστηκε η στήριξη της σημαντικής πρωτοβουλίας του «Αλληλέγγυου Σχολείου Μεσοποταμίας» για την συλλογή σχολικών ειδών που θα διανεμηθούν σε προσφυγόπουλα, που διαμένουν σε δομές φιλοξενίας της Αθήνας."/>
  </head>
  <body>
    <article>
      <h1>Ανθρώπινα, έμπρακτα δίπλα στα προσφυγόπουλα ο Δήμος Μοσχάτου - Ταύρου</h1>
      <address>
        <time datetime="2019-11-22T10:05:00+00:00">22 Nov 2019, 10:05</time>
      </address>
      <p>Με ομόφωνες αποφάσεις του Δημοτικού Συμβουλίου Μοσχάτου-Ταύρου και του Κοινοτικού Συμβουλίου Μοσχάτου αποφασίστηκε η στήριξη της σημαντικής πρωτοβουλίας του «Αλληλέγγυου Σχολείου Μεσοποταμίας» για την συλλογή σχολικών ειδών που θα διανεμηθούν σε προσφυγόπουλα, που διαμένουν σε δομές φιλοξενίας της Αθήνας.</p>
      <p>Κατά την πρόσφατη συνεδρίαση του Δημοτικού Συμβουλίου, ύστερα από εισήγηση-πρόταση της Κοινότητας Μοσχάτου, συζητήθηκε η δράση της Μεσοποταμίας. Η πρόταση έγινε ομόφωνα αποδεκτή από το Δημοτικό Συμβούλιο της πόλης.</p>
      <p>«Σε μία εποχή που η ξενοφοβία και ο ρατσισμός παρουσιάζουν δραματική αύξηση, η παιδεία και η αλληλεγγύη είναι οι απαντήσεις της κοινωνίας.</p>
      <p>Ανταποκρινόμενοι στο αίτημα στήριξης της καμπάνιας, καλούνται όσοι συμπολίτες μας επιθυμούν, να στηρίξουν αυτή τη προσπάθεια του Αλληλέγγυου Σχολείου Μεσοποταμίας.</p>
      <p>Τα είδη που ζητούνται είναι:</p>
      <ul>
        <li>Τετράδια        </li>
        <li>Μολύβια       </li>
        <li>Ξυλομπογιές</li>
        <li>Μπλοκ ζωγραφικής   </li>
        <li>Γόμες </li>
        <li>Ψαλιδάκια</li>
        <li>Κόλλες τύπου stick         </li>
        <li>Ξύστρες</li>
        <li>Πλαστελίνες</li>
      </ul>
      <p>Η παράδοση θα γίνεται στο χώρο της Μεσοποταμίας επί της οδού Πλάτωνος 13,  Μοσχάτο κατά τη διάρκεια των μαθημάτων του αλληλέγγυου σχολείου (καθημερινά 16:00-22:00 και Σάββατο 10:30-18:30).</p>
      <p>Ο Δήμος Μοσχάτου-Ταύρου είναι αλληλέγγυος σε κάθε πρωτοβουλία η οποία προτάσσει την ανθρωπιά και την αλληλεγγύη», τονίζει ο Δήμος.</p>
    </article>
  </body>
</html>