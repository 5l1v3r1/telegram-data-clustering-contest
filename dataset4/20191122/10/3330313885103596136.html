<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904696/-je-kent-die-kritiek-wel-die-veltman-dat-is-toch-geen-ajax-niveau-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T10:14:00+00:00"/>
    <meta property="og:title" content="'Je kent die kritiek wel: 'Die Veltman, dat is toch geen Ajax-niveau?''"/>
    <meta property="og:description" content="Slechts weinigen zagen in Joël Veltman de opvolger van Matthijs de Ligt bij Ajax, maar dit seizoen heeft de 27-jarige verdediger zich knap weten op te werken tot vaste basisklant in het hart van de Amsterdamse verdediging. Het is niet voor het eerst dat Veltman zich heeft teruggeknokt bij Ajax. Bij tijd en wijlen voelde hij zich afgeschreven, zo geeft hij toe in een interview met Ajax Life. &quot;Niet door de trainers. Als ik fit was, veroverde ik eigenlijk altijd een basisplaats&quot;, aldus Veltman in het magazine. &quot;Dat heeft me juist veel zelfvertrouwen gegeven. Het was hooguit een deel van het publiek dat mij afschreef. ‘Die Veltman, dat is toch geen Ajaxniveau?’ Je kent die kritiek wel.&quot;De waardering die hij van de trainers kreeg, kreeg hij ook van de clubleiding, die hem na de terugkeer zijn blessure niet meer wilde laten gaan. &quot;In de periode dat ik mijn knieblessure opliep, leek het erop dat ik die zomer zou vertrekken. Dat wilde ik zelf ook wel. Door de blessure ging daar een streep door. Toen ik terugkeerde in…"/>
  </head>
  <body>
    <article>
      <h1>'Je kent die kritiek wel: 'Die Veltman, dat is toch geen Ajax-niveau?''</h1>
      <address>
        <time datetime="2019-11-22T10:14:00+00:00">22 Nov 2019, 10:14</time>
      </address>
      <p>
        <b>Slechts weinigen zagen in Joël Veltman de opvolger van Matthijs de Ligt bij Ajax, maar dit seizoen heeft de 27-jarige verdediger zich knap weten op te werken tot vaste basisklant in het hart van de Amsterdamse verdediging. Het is niet voor het eerst dat Veltman zich heeft teruggeknokt bij Ajax. Bij tijd en wijlen voelde hij zich afgeschreven, zo geeft hij toe in een interview met Ajax Life.</b>
      </p>
      <p>"Niet door de trainers. Als ik fit was, veroverde ik eigenlijk altijd een basisplaats", aldus Veltman in <a href="https://www.ajaxlife.nl/2019/11/21/veltman-voelde-zich-soms-afgeschreven-maar-is-nu-mentaal-ijzersterk/">het magazine</a>. "Dat heeft me juist veel zelfvertrouwen gegeven. Het was hooguit een deel van het publiek dat mij afschreef. ‘Die Veltman, dat is toch geen Ajaxniveau?’ Je kent die kritiek wel."</p>
      <p>De waardering die hij van de trainers kreeg, kreeg hij ook van de clubleiding, die hem na de terugkeer zijn blessure niet meer wilde laten gaan. "In de periode dat ik mijn knieblessure opliep, leek het erop dat ik die zomer zou vertrekken. Dat wilde ik zelf ook wel. Door de blessure ging daar een streep door. Toen ik terugkeerde in het team kreeg ik te horen dat ik niet weg mocht. Al snel wilde ik dat zelf ook niet meer."</p>
      <p>Veltman speelde dit seizoen al 21 wedstrijden in de basis bij Ajax. Voor het Champions League-duel met Lille komende woensdag is hij geschorst vanwege zijn rode kaart op bezoek bij Chelsea.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904112/-heftige-concurrentiestrijd-voor-veltman-voor-nu-zijn-wij-de-twee-opties-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/videos/904444/de-ligt-ik-dacht-eerst-oh-ronaldo-buffon-bonucci-maar-dat-is-nu-verdwenen-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>