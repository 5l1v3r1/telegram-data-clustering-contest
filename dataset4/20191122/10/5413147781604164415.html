<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilizujeme.cz/clanky/s-vodafonem-sledujte-cestu-vanocniho-stromu-az-na-staromestskem-namesti"/>
    <meta property="og:site_name" content="Mobilizujeme"/>
    <meta property="article:published_time" content="2019-11-22T10:08:53+00:00"/>
    <meta property="og:title" content="S Vodafonem sledujte cestu vánočního stromu až na Staromák"/>
    <meta property="og:description" content="Vodafone se s vlastní technologií Invent pouští do odvětví IoT, tedy internet věcí. Tuto službu zatím Vodafone nabízí spíše korporátním klientům a její funkčnost demonstruje na případě vánočního"/>
  </head>
  <body>
    <article>
      <h1>S Vodafonem sledujte cestu vánočního stromu až na Staromák</h1>
      <address><time datetime="2019-11-22T10:08:53+00:00">22 Nov 2019, 10:08</time> by <a rel="author">Jakub Fišer</a></address>
      <p>Vodafone se s vlastní technologií Invent pouští do odvětví IoT, tedy internet věcí. Tuto službu zatím Vodafone nabízí spíše korporátním klientům a její funkčnost demonstruje na případě vánočního stromu na Staroměstském náměstí v Praze.</p>
      <figure>
        <img src="https://mobilizujeme.cz/wp-content/uploads/2019/11/sledujte-cestu-vanocniho-stromku.png"/>
      </figure>
      <blockquote>Nepřehlédněte: <a href="https://mobilizujeme.cz/clanky/vodafone-slibuje-signal-a-internet-v-metru-do-tri-let">Vodafone slibuje signál a internet v metru do tří let</a></blockquote>
      <p>Mobilní operátor se rozhodl na strom nainstalovat speciální čidla, která budou až do neděle sledovat polohu tohoto smrku při převozu ze Semil v libereckém kraji až do srdce hlavního města. Převozem však zábava teprve začíná. Specializované senzory budou po slavnostním rozsvícení stromu 30. listopadu sledovat také teplotu ve větvích.</p>
      <p>Dohled nového řešení Vodafone Invent nad hlavním pražským vánočním stromem má v praxi ukázat zásadní zjednodušení služeb pro zájemce o internet věcí. Pro tyto účely si operátor připravil speciální online sledování na <a href="http://www.vodafone.cz/sledujstromek">stránkách Vodafone</a>, kde můžete údaje o vánočních stromku sledovat i vy.</p>
      <figure>
        <img src="https://mobilizujeme.cz/wp-content/uploads/2019/11/Vodafone-vanocni-stromek-aplikace.png"/>
      </figure>
      <p>Zmíněnou technologii Invent využívá Vodafone i ve svém sídle v pražských Stodůlkách. Hlídá tím firemní majetek, pohyb zásilek, teplotu v kanceláři nebo i obsazenost parkoviště. A využití je i pro města. Fenomén Smart Cities může IoT využít pro chytré parkování, sledování naplněnosti kontejnerů nebo pro online monitoring ovzduší.</p>
      <h3>SOUVISEJÍCÍ</h3>
      <ol>
        <li>
          <a href="https://mobilizujeme.cz/clanky/sledujte-s-nami-tiskovou-konferenci-huawei-na-mwc-2019">Sledujte s námi tiskovou konferenci Huawei na MWC 2019</a>
        </li>
        <li>
          <a href="https://mobilizujeme.cz/clanky/apple-odkupuje-od-intelu-technologie-otevre-si-tim-cestu-k-5g">Apple odkupuje od Intelu technologie, otevře si tím cestu k 5G</a>
        </li>
        <li>
          <a href="https://mobilizujeme.cz/clanky/sledujte-mobilizujeme-cz-i-na-socialnich-sitich-at-vam-nic-neunikne">Sledujte Mobilizujeme.cz i na sociálních sítích, ať vám nic neunikne</a>
        </li>
      </ol>
    </article>
  </body>
</html>