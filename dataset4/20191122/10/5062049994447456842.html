<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10733--davis-cup-bitvu-srbska-s-ruskem-rozhodne-ctyrhra-v-akci-opet-djokovic"/>
    <meta property="og:site_name" content="Tenisový svět"/>
    <meta property="article:published_time" content="2019-11-22T10:30:00+00:00"/>
    <meta property="og:title" content="Davis Cup: Bitvu Srbska s Ruskem rozhodne čtyřhra, v akci opět Djokovič"/>
    <meta property="og:description" content="Poté, co se už ve čtvrtek radovali z postupu do semifinále Kanaďané, jsou v pátek na programu zbylá čtvrtfinále. V nich se nejprve rozhodne o tom, kdo si zahraje s Kanadou o finále. Lépe začalo Rusko, které díky hladkému vítězství Rubljova nad Krajinovičem vedlo nad Srbskem 1:0, Djokovič ale následně zdolal Chačanova a poslal sérii dle předpokladů do rozhodující čtyřhry. V rámci večerní části poté změří síly Velká Británie s Německem a Argentina s domácím Španělskem. Článek průběžně aktualizujeme."/>
  </head>
  <body>
    <article>
      <h1>Davis Cup: Bitvu Srbska s Ruskem rozhodne čtyřhra, v akci opět Djokovič</h1>
      <address>
        <time datetime="2019-11-22T10:30:00+00:00">22 Nov 2019, 10:30</time>
      </address>
      <p>
        <b>Poté, co se už ve čtvrtek radovali z postupu do semifinále Kanaďané, jsou v pátek na programu zbylá čtvrtfinále. V nich se nejprve rozhodne o tom, kdo si zahraje s Kanadou o finále. Lépe začalo Rusko, které díky hladkému vítězství Rubljova nad Krajinovičem vedlo nad Srbskem 1:0, Djokovič ale následně zdolal Chačanova a poslal sérii dle předpokladů do rozhodující čtyřhry. V rámci večerní části poté změří síly Velká Británie s Německem a Argentina s domácím Španělskem. Článek průběžně aktualizujeme.</b>
      </p>
      <p>
        <b>Srbsko – Rusko 1:1*</b>
      </p>
      <p><u>Rubljov přejel Krajinoviče, Rusko slaví první bod</u><br/>Tenisté Ruska mají na Davisově poháru v Madridu našlápnuto do semifinále. Andrej Rubljov (23.) neměl v úvodní dvouhře slitování s Filipem Krajinovičem (40.). Srbskému protivníkovi dopřál třiadvacetiletý Rus jen tři uhrané gemy, nasázel mu 13 es a po jednoznačném triumfu 6:1 a 6:2 přidal na konto svého týmu za 53 minut první bod.</p>
      <p><u>Djokovič srovnal, rozhodne čtyřhra</u><br/>Novak Djokovič (2.) si na Davisově poháru dle předpokladů poradil s Karenem Chačanovem (17.) a srovnal stav čtvrtfinálové série mezi Srbskem a Ruskem na 1:1. Světová dvojka neztratila za celé utkání ani jednou servis, zatímco sama loupila na příjmu hned třikrát, a poslala vítězstvím dvakrát 6:3 bitvu do rozhodující čtyřhry.</p>
      <p><u><b>Dopolední/odpolední program (10:30)</b></u><br/><u>Srbsko – Rusko 1:1*</u><br/>Filip Krajinovič (40.) – <b>Andrej Rubljov (23.)</b> 1:6, 2:6<br/><b>Novak Djokovič (2.)</b> – Karen Chačanov (17.) 6:3, 6:3<br/>Djokovič, Troicki – Chačanov, Rubljov</p>
      <p><u><b>Večerní program (17:30)</b></u><br/>Argentina – Španělsko<br/>Velká Británie – Německo</p>
      <footer>Redakce, foto: Twitter: Novak Djokovic</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10729--davis-cup-zakladni-skupiny-urcily-posledni-postupujici-kanadane-jsou-v-semifinale"/>
      </related>
    </article>
  </body>
</html>