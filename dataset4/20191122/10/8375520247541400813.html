<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/society/v-ukrajini-vidchutno-zmenshilasya-kilkist-prihilnikiv-moskovskogo-patriarhatu-opituvannya-641433.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T10:00:33+00:00"/>
    <meta property="og:title" content="В Україні відчутно зменшилася кількість прихильників Московського патріархату - опитування"/>
    <meta property="og:description" content="До Української православної церкви і Київського патріархату себе відносять 13,2% і 7,7% віруючих відповідно, а до Московської церкви – 10,6% - соціологи"/>
  </head>
  <body>
    <article>
      <h1>В Україні відчутно зменшилася кількість прихильників Московського патріархату - опитування</h1>
      <address>
        <time datetime="2019-11-22T10:00:33+00:00">22 Nov 2019, 10:00</time>
      </address>
      <h4>До Української православної церкви і Київського патріархату себе відносять 13,2% і 7,7% віруючих відповідно, а до Московської церкви – 10,6% - соціологи</h4>
      <p>В Україні на сьогодні 64,9% жителів називають себе православними. З них парафіянами помісної Української православної церкви вважають себе 13,2% опитаних, Київського патріархату - 7,7% і Московської церкви - 10,6%,</p>
      <p>Про це <a href="http://razumkov.org.ua/novyny/kruglyi-stil-religiia-i-vlada-v-ukraini-problemy-vzaiemovidnosyn?fbclid=IwAR2WdZJEhxgIKEAl5Nt_E04WcwERAbTWZMBL-X19SlXxEZ0BdxPw7aAIRYs">свідчать дані опитування</a> Центру Разумкова.</p>
      <p>Дослідники зазначають, що Московська церква в Україні почала активно втрачати парафіян з 2014 року, тому що не засудила російську агресію, не визнала РФ державою-агресором. Понад те, кремлівський режим продовжує використовувати мережу храмів Московської церкви в Україні для просування ідеології «русского мира», а частина священнослужителів цієї церкви відкрито підтримують сепаратистські рухи.</p>
      <figure>
        <img src="https://glavcom.ua/img/forall/users/107/10724/screenshot_3_11.jpg"/>
      </figure>
      <p>Також соціологи інформують, що до Української греко-католицької відносять себе 9,5% опитаних, до римо-католицької церкви належать 1,6% українців, протестантами себе вважають 1,8%, іудаїзм сповідують 0,1%, іслам – 0,1%, просто християнами себе вважають 8%, інші релігії сповідують 0,3%, не відносять себе до жодних релігійних віросповідань – 12,8% і не відповіли на питання про релігію – 1%.</p>
      <figure>
        <img src="https://glavcom.ua/img/forall/users/107/10724/screenshot_4_04.jpg"/>
      </figure>
      <p>Останнє за часом загальнонаціональне дослідження проведене з 4 по 9 жовтня 2019року. Дослідження здійснювалося в усіх регіонах України, за винятком АР Крим та тимчасово окупованих районів Донецької і Луганської областей. Опитано 2 015 респондентів віком від 18 років. Теоретична похибка вибірки не перевищує 2,3%.</p>
      <related>
        <a href="https://glavcom.ua/news/rpc-hoche-ogolositi-kirila-vselenskim-patriarhom-641349.html"/>
        <a href="https://glavcom.ua/news/patriarh-kiril-pripiniv-pominati-vsih-predstoyateliv-za-diptihom-641328.html"/>
        <a href="https://glavcom.ua/news/pravoslavna-cerkva-cheskih-zemel-i-slovachchini-viznala-pcu-641315.html"/>
      </related>
    </article>
  </body>
</html>