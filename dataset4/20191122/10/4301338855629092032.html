<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/friki-theologos-katigorite-oti-viase-ti-sintrofo-tou-otan-tou-zitise-na-chorisoun/"/>
    <meta property="og:site_name" content="irafina"/>
    <meta property="article:published_time" content="2019-11-22T10:20:11+00:00"/>
    <meta property="og:title" content="Φρίκη: Θεολόγος κατηγορείται ότι βίασε τη σύντροφό του όταν του ζήτησε να χωρίσουν!"/>
    <meta property="og:description" content="Ξεκινά σε λίγες ημέρες, στο Μικτό Ορκωτό Δικαστήριο της Κω, η δίκη του θεολόγου ο οποίος κατηγορείται ότι βίασε την πρώην -επίσης εκπαιδευτικό- σύντροφό του. Σύμφωνα με τη ροδίτικη εφημερίδα «δημοκρατική» ο κατηγορούμενος για τον βιασμό είχε αφεθεί ελεύθερος με τους περιοριστικούς όρους της καταβολής χρηματικής εγγύησης ύψους 10.000 ευρώ, της απαγόρευσης εξόδου του από […]"/>
  </head>
  <body>
    <article>
      <h1>Φρίκη: Θεολόγος κατηγορείται ότι βίασε τη σύντροφό του όταν του ζήτησε να χωρίσουν!</h1>
      <address>
        <time datetime="2019-11-22T10:20:11+00:00">22 Nov 2019, 10:20</time>
      </address>
      <p>Ξεκινά σε λίγες ημέρες, στο Μικτό Ορκωτό Δικαστήριο της Κω, η δίκη του θεολόγου ο οποίος κατηγορείται ότι βίασε την πρώην -επίσης εκπαιδευτικό- σύντροφό του.</p>
      <p>Σύμφωνα με τη ροδίτικη εφημερίδα «δημοκρατική» ο κατηγορούμενος για τον βιασμό είχε αφεθεί ελεύθερος με τους περιοριστικούς όρους της καταβολής χρηματικής εγγύησης ύψους 10.000 ευρώ, της απαγόρευσης εξόδου του από τη χώρα, της εμφάνισής του την 1η και 15η μέρα κάθε μήνα στο αστυνομικό τμήμα του τόπου κατοικίας του και της απαγόρευσης συναναστροφής και επικοινωνίας με την φερόμενη ως θύμα.</p>
      <p>Η πρώην σύντροφός του, εκπαιδευτικός, κατήγγειλε συγκεκριμένα ότι του ζήτησε να χωρίσουν και εκείνος μη αποδεχόμενος την απόφασή της αυτή, κατέστρωσε σχέδιο για να την παγιδεύσει και να την βιάσει.</p>
      <p>Του ζήτησε να χωρίσουν και τη βίασε</p>
      <p>Σύμφωνα με τους ισχυρισμούς της, την 11η Μαρτίου 2012, του ζήτησε να διακόψουν και ενώ έδειξε να αποδέχεται την απόφασή της αυτή, της ζήτησε να περάσουν το τελευταίο τους βράδυ μαζί. Της ζήτησε να συνευρεθούν ερωτικά και όπως είπε, αρνήθηκε με αποτέλεσμα να της επιτεθεί και να την βιάσει, για να την εκδικηθεί.</p>
    </article>
  </body>
</html>