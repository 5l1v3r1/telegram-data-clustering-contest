<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/plus/diethni/article/1417325/mia-gynaika-emeine-kathilomeni-sto-mpanio-gia-8-meres-kai-sothike-apo-enan-ntelivera-pics"/>
    <meta property="og:site_name" content="+PLUS.gr"/>
    <meta property="article:published_time" content="2019-11-22T10:59:17+00:00"/>
    <meta property="og:title" content="Μία γυναίκα έμεινε καθηλωμένη στο μπάνιο για 8 μέρες και σώθηκε από έναν ντελιβερά (pics)"/>
    <meta property="og:description" content="Η ηλικιωμένη γυναίκα έπεσε στο μπάνιο, δεν μπορούσε να κουνηθεί και σώθηκε χάρη στο ενδιαφέρον του καταστήματος που έπαιρνε φαγητό."/>
  </head>
  <body>
    <article>
      <h1>Μία γυναίκα έμεινε καθηλωμένη στο μπάνιο για 8 μέρες και σώθηκε από έναν ντελιβερά (pics)</h1>
      <h2>Η ηλικιωμένη γυναίκα έπεσε στο μπάνιο, δεν μπορούσε να κουνηθεί και σώθηκε χάρη στο ενδιαφέρον του καταστήματος που έπαιρνε φαγητό.</h2>
      <address><time datetime="2019-11-22T10:59:17+00:00">22 Nov 2019, 10:59</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Σωτήρια αποδείχθηκε η πιο... προσωπική σχέση που είχε αναπτύξει μία ηλικιωμένη στο Λέστερσαϊρ με το κατάστημα που την προμήθευε καθημερινά με φαγητό.</p>
      <ul>
        <li>
          <b>
            <a href="https://www.facebook.com/GazzettaPlus/">Κάνε like στην σελίδα του Gazzetta.gr/plus στο Facebook για να είσαι ενημερωμένος για ΟΛΑ!​</a>
          </b>
        </li>
      </ul>
      <p>Η συγκεκριμένη γυναίκα λοιπόν είχε μπει για να κάνει μπάνιο, όμως έπεσε και χτύπησε σοβαρά, με αποτέλεσμα να μην μπορεί να κουνηθεί καθόλου και να μείνει καθηλωμένη εκεί.</p>
      <p>Ο Ντάουν Τζόνσον από την Wiltshire Farm Foods που της πήγαινε καθημερινά φαγητό, την έπαιρνε τηλέφωνο για τα γεύματά της, όμως εκείνη δεν μπορούσε να πλησιάσει την συσκευή και οι κλήσεις έμεναν αναπάντητες...</p>
      <figure>
        <img src="http://www.gazzetta.gr/sites/default/files/sitefiles_2019-11/food.jpg"/>
      </figure>
      <p>Όσο περνούσαν οι μέρες λοιπόν και η ηλικιωμένη δεν απαντούσε, ο κ.Τζόνσον άρχισε να ανησυχεί. Έτσι, είπε σε έναν ντελιβερά να περάσει από το σπίτι της και να δει τι συμβαίνει.</p>
      <p>Εκείνος πήγε, χτύπησε το κουδούνι, αλλά δεν του άνοιξε κανείς. Κάνοντας μία βόλτα στο σπίτι, παρατήρησε πως υπήρχε αλληλογραφία ημερών στο γραμματοκιβώτιό της και αποφάσισε να ειδοποιήσει την αστυνομία.</p>
      <p>Σε σύντομο χρονικό διάστημα, οι αρχές έφτασαν στο σημείο και με γρήγορες κινήσεις άνοιξαν την πόρτα, εντοπίζοντας την ηλικιωμένη εγκλωβισμένη στο μπάνιο της.</p>
      <p>Εκεί ήταν για συνολικά 8 μέρες και με εξαίρεση τον τραυματισμό και την πείνα που την είχε κυριεύσει ήταν σχετικά καλά στην υγεία της και τώρα νοσηλεύεται στο νοσοκομείο.</p>
      <p>«Δεν μπορώ να φανταστώ πόσο τρομακτικό θα ήταν για εκείνη να μην μπορεί να κινηθεί. Αν ο υπεύθυνος φροντίδας πελατών μας, δεν έδειχνε ενδιαφέρον για την περίπτωσή της και ο ντελιβεράς δεν ήταν τόσο παρατηρητικός, δεν ξέρω τι θα μπορούσε να είχε γίνει», είπε Σούζι Λίσον που είναι ιδιοκτήτρια της Wiltshire Farm Foods.</p>
    </article>
  </body>
</html>