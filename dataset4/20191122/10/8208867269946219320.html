<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/calcio/esteri/2019/11/22/news/tottenham_l_addio_di_pochettino_ai_giocatori_sempre_nel_mio_cuore_-241631478/"/>
    <meta property="og:site_name" content="Repubblica.it"/>
    <meta property="article:published_time" content="2019-11-22T10:57:00+00:00"/>
    <meta property="og:title" content="Tottenham, Pochettino saluta la squadra con un messaggio sulla lavagna: &quot;Sempre nel mio cuore&quot;"/>
    <meta property="og:description" content="Lo staff tecnico dell'allenatore argentino ha salutato la squadra con un messaggio sulla lavagna tattica degli spogliatoi: &quot;Grazie a tutti, non"/>
  </head>
  <body>
    <article>
      <h1>Tottenham, Pochettino saluta la squadra con un messaggio sulla lavagna: "Sempre nel mio cuore"</h1>
      <h2>Lo staff tecnico dell'allenatore argentino ha salutato la squadra con un messaggio sulla lavagna tattica degli spogliatoi: "Grazie a tutti, non possiamo dirci addio". Il Bayern Monaco sta pensando a lui per il dopo Kovac, prima sarà valutato Flick</h2>
      <address>
        <time datetime="2019-11-22T10:57:00+00:00">22 Nov 2019, 10:57</time>
      </address>
      <p><b>LONDRA</b> - Mauricio <a href="https://www.repubblica.it/sport/calcio/esteri/2019/11/19/news/tottenham_ora_e_ufficiale_esonerato_pochettino-241446546/">Pochettino lascia il Tottenham</a> con un gesto che fa il giro del mondo. Il tecnico argentino ha deciso di scrivere un messaggio d'addio ai suoi calciatori sulla lavagna tattica degli spogliatoi: "Grazie a tutti voi, non possiamo dirci addio. Sarete sempre nei nostri cuori", hanno scritto lui e il suo staff, nelle figure di Jesus Perez e Toni Jimenez.<br/><br/>Per Pochettino, appena esonerato dagli Spurs, potrebbe esserci subito l'occasione di rilancio: è infatti nel mirino del Bayern Monaco, che cerca un allenatore per la prossima stagione e potrebbe decidere di anticipare l'arrivo dell'argentino dopo aver esonerato Kovac e aver affidato, ad interim, Hans Flick, confermato almeno fino a Natale. Al posto di Pochettino è arrivato <a href="https://www.repubblica.it/sport/calcio/esteri/2019/11/21/news/mourinho_carica_il_tottenham_so_di_avere_tra_le_mani_un_grandissimo_potenziale_-241586986/">José Mourinho</a>.</p>
    </article>
  </body>
</html>