<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/cultura/musica/2019/11/22/musica-venditti-e-de-gregori-concerto-insieme-dopo-50-anni_250cc0fb-fff9-4077-8088-1a3d53dc2e0b.html"/>
    <meta property="og:site_name" content="ANSA.it"/>
    <meta property="article:published_time" content="2019-11-22T10:53:41+00:00"/>
    <meta property="og:title" content="Venditti e De Gregori, concerto insieme dopo 50 anni"/>
    <meta property="og:description" content="Antonello Venditti e Francesco De Gregori: i due cantautori che hanno segnalo la storia della musica italiana tornano insieme dopo 50 anni in quello che si annuncia come un concerto evento. Sarà il 5 settembre allo stadio Olimpico di Roma. (ANSA)"/>
  </head>
  <body>
    <article>
      <h1>Venditti e De Gregori, concerto insieme dopo 50 anni</h1>
      <h2>Allo stadio Olimpico il 5 settembre i due in concerto evento</h2>
      <address><time datetime="2019-11-22T10:53:41+00:00">22 Nov 2019, 10:53</time> by <a rel="author">Redazione ANSA</a></address>
      <p> Antonello Venditti e Francesco De Gregori: i due cantautori che hanno segnalo la storia della musica italiana tornano insieme dopo 50 anni in quello che si annuncia come un concerto evento. Sarà il 5 settembre allo stadio Olimpico di Roma. Una storia comune e diversa cominciata insieme tanti anni fa. I due artisti cominciano a collaborare poco più che ventenni durante un viaggio in Ungheria, scrivono le loro prime canzoni insieme, per arrivare al comune esordio discografico con Theorius Campus dove Antonello incide "Roma Capoccia", subito grandissimo successo, e Francesco "Signora Aquilone". Un disco che sancì per entrambi l'inizio del proprio percorso artistico.<br/>    Due personalità molto differenti, ma affini. Due stature artistiche diverse, ognuna con la propria poetica. Venditti e De Gregori tornano insieme, nella loro città, là dove tutto iniziò, nella 'cantina' della loro musica. La prevendita dei biglietti on line dal 22 novembre e nei punti vendita dal 29/11.</p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>