<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-europa/austria-rubate-tonnellate-cioccolato-milka-3120257/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-22T10:49:41+00:00"/>
    <meta property="og:title" content="Austria, rubate 20 tonnellate di cioccolato Milka: ladro e bottino da 50 mila euro spariti nel nulla"/>
    <meta property="og:description" content="VIENNA – Rubate 20 tonnellate di cioccolato Milka per un valore totale di circa 50 mila euro. E’ caccia al ladro goloso in Austria, dove l’azienda che ha come icona la mitica mucca lilla è stata vittima di un misterioso furto. Sul caso indaga la polizia che sta provando a fare luce su un’intricata matassa di appalti e subappalti che ha senza dubbio agevolato il furto. La fabbrica austriaca di Bludenz, infatti, aveva incaricato una società locale di portare i suoi prodotti in Belgio, ma questa aveva subappaltato la commessa a una ditta di trasporti ungherese, che a sua volta aveva delegato a un collaboratore della Repubblica ceca. Quando il camion di nazionalità ceca si è presentato nei giorni scorsi davanti alla fabbrica è stato caricato con dolciumi per un valore di circa 50mila euro, come ha evidenziato un rapporto della polizia. Ma il cioccolato non ha mai raggiunto la sua destinazione. Il camion e l’autista sembrano scomparsi nel nulla.Principe Andrea, ex governante di Epstein: “Ricevette in ‘dono’…una giovane…"/>
  </head>
  <body>
    <article>
      <h1>Austria, rubate 20 tonnellate di cioccolato Milka: ladro e bottino da 50 mila euro spariti nel nulla</h1>
      <address><time datetime="2019-11-22T10:49:41+00:00">22 Nov 2019, 10:49</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/cioccolato-milka.jpg"/>
        <figcaption>Tavolette di cioccolato Milka</figcaption>
      </figure>
      <p>VIENNA – Rubate 20 tonnellate di cioccolato Milka per un valore totale di circa 50 mila euro. E’ caccia al ladro goloso in Austria, dove l’azienda che ha come icona la mitica mucca lilla è stata vittima di un misterioso furto. Sul caso indaga la polizia che sta provando a fare luce su un’intricata matassa di appalti e subappalti che ha senza dubbio agevolato il furto.</p>
      <p>La fabbrica austriaca di <b>Bludenz</b>, infatti, aveva incaricato una società locale di portare i suoi prodotti in Belgio, ma questa aveva subappaltato la commessa a una ditta di trasporti ungherese, che a sua volta aveva delegato a un collaboratore della Repubblica ceca. Quando il camion di nazionalità ceca si è presentato nei giorni scorsi davanti alla fabbrica è stato caricato con dolciumi per un valore di circa 50mila euro, come ha evidenziato un rapporto della polizia. Ma il cioccolato non ha mai raggiunto la sua destinazione. Il camion e l’autista sembrano scomparsi nel nulla.</p>
      <figure>
        <a href="https://www.blitzquotidiano.it/cronaca-europa/principe-andrea-ex-governante-epstein-dono-giovane-donna-3120541/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-europa/principe-andrea-ex-governante-epstein-dono-giovane-donna-3120541/">
          <img src="https://static.blitzquotidiano.it/wp/wp-content/uploads/2019/11/principe-andrea-ansa-2-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-europa/principe-andrea-ex-governante-epstein-dono-giovane-donna-3120541/">Principe Andrea, ex governante di Epstein: “Ricevette in ‘dono’…una giovane donna”</a>
      </h3>
      <figure>
        <a href="https://www.blitzquotidiano.it/cronaca-europa/gran-bretagna-ferdinando-orlando-lorenzo-costanzo-3120530/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-europa/gran-bretagna-ferdinando-orlando-lorenzo-costanzo-3120530/">
          <img src="https://static.blitzquotidiano.it/wp/wp-content/uploads/2019/11/londra_stupro-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-europa/gran-bretagna-ferdinando-orlando-lorenzo-costanzo-3120530/">Gran Bretagna, due italiani condannati a 7 anni e mezzo per violenza</a>
      </h3>
      <p>Finora gli investigatori hanno solamente scoperto che la targa del veicolo era stata rubata e che l’autista che ha beffato la fabbrica di Bludenz non lavorava per la ditta ceca. Una portavoce della polizia austriaca ha spiegato che non è stato il primo incidente del genere. “Negli ultimi anni ci sono stati diversi casi di camion mai arrivati a destinazione, alcuni dei quali trasportavano cioccolato”, ha affermato.</p>
      <p>Fonte: Adnkronos</p>
    </article>
  </body>
</html>