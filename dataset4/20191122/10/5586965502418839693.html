<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/tatal-fetitei-din-dambovita-care-ar-fi-fost-ucisa-de-olandez-cine-sa-plateasca-dumnezeu-18604803"/>
    <meta property="og:site_name" content="Gândul"/>
    <meta property="article:published_time" content="2019-11-22T10:06:17+00:00"/>
    <meta property="og:title" content="Tatăl fetiţei din Dâmboviţa, care ar fi fost ucisă de olandez: Cine să plătească? Dumnezeu!"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Tatăl fetiţei din Dâmboviţa, care ar fi fost ucisă de olandez: Cine să plătească? Dumnezeu!</h1>
      <h2>Tatăl Mihaelei, fetiţa de 11 ani din Dâmboviţa care ar fi fost ucisă de olandezul Joop Vischer s-a prezentat, vineri, la Parchetul General pentru a citi dosarul. Acesta a spus că este mai liniştit după ce a discutat cu procurorul şi va cere despăgubiri, însă doar „dacă se poate”.</h2>
      <address>
        <time datetime="2019-11-22T10:06:17+00:00">22 Nov 2019, 10:06</time>
      </address>
      <p>„Nu, ce să cerem, nu cerem nimic, s-a întâmplat, asta este. (...) Da, da, să ştiţi că sunt lămurit pe deplin. Domnul procuror mi-a spus: „Băi băiatule, asta este treaba!”, a spus tatăl Mihaelei, la ieşirea de la Parchetul General.</p>
      <p>Întrebat cine plăteşte acum, bărbatul a răspuns: „Păi cine să plătească? Dumnezeu”.</p>
      <p>Tatăl Mihaelei a mai spus că intenţionează ca, prin avocat, să ceară despăgubiri familiei olandezului, însă nu a precizat ce sumă: „Dacă se poate să ne dea şi nouă ceva, ştiţi şi dumneavoastră, suntem săraci, nu avem şi noi pentru pomeni, ceva, bine, dacă nu. (...) Noi nu cerem nicio sumă. Ce vrea legea, noi nu. (...). Eu nu mă gândesc la sume”.</p>
      <p>Acesta a mai spus că nu a fost audiat, însă este mai împăcat după discuţia de vineri cu procurorul.</p>
      <p>„Sunt foarte liniştit, pentru că am văzut şi eu care este problema cu adevărat, că stăteam mereu cu suspans, că o fi mort, nu o fi mort. (...) Mi-a dat dosarele, le-am văzut, le-am citit împreună cu domnul avocat. (...) De vreo 5 ani de zile de când, pe acolo pe la el (olandezul, n.r.), a avut multe probleme. Dar nu mă interesează. Pe mine m-a interesat de copilul meu, nu m-a interesat de el, ce a făcut”, a mai spus sursa citată.</p>
      <p>Olandezul Joop Vischer este bănuit că, la finele lunii septembrie, a omorât-o pe Mihaela Adriana Fieraru, o fetiţă de 11 ani din Dâmboviţa. La scurt timp după faptă, bărbatul s-a întors în Olanda şi s-a sinucis. Autorităţile române l-au pus sub acuzare. Între timp, Parchetul General a preluat un dosar din 2016 cu o fetiţă din Iaşi, agresată - deoarece sunt indicii care arată că făptaşul ar fi tot olandezul.</p>
      <related>
        <h4>Citeşte şi</h4>
        <a href="https://www.gandul.info/magazin/mircea-badea-teorie-soc-in-cazul-pedofilului-olandez-din-dambovita-unde-sa-ma-duc-unde-sa-ma-duc-ia-ca-ma-duc-eu-in-romania-18411936?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/anchetatorii-efectueaza-perchezitii-la-apartamentul-inchiriat-de-olandez-in-bucuresti-18411627?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/fetita-11-ani-dambovita-murit-sugrumata-imagini-masina-inchiriata-olandez-probe-adn-ul-suspectului-trimise-institutul-national-criminalistica-barbatul-suspectat-uciderea-fetitei-lasat-plece-tara-era-18409890?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>