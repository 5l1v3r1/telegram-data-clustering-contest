<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/184823/%E0%A6%A4%E0%A7%8D%E0%A6%B0%E0%A7%81%E0%A6%9F%E0%A6%BF%E0%A6%AA%E0%A7%82%E0%A6%B0%E0%A7%8D%E0%A6%A3-%E0%A6%B2%E0%A6%BE%E0%A6%87%E0%A6%A8%E0%A7%87%E0%A6%B0-%E0%A6%95%E0%A6%BE%E0%A6%B0%E0%A6%A3%E0%A7%87%E0%A6%87-%E0%A6%89%E0%A6%B2%E0%A7%8D%E0%A6%B2%E0%A6%BE%E0%A6%AA%E0%A6%BE%E0%A7%9C%E0%A6%BE%E0%A7%9F-%E0%A6%9F%E0%A7%8D%E0%A6%B0%E0%A7%87%E0%A6%A8-%E0%A6%A6%E0%A7%81%E0%A6%B0%E0%A7%8D%E0%A6%98%E0%A6%9F%E0%A6%A8%E0%A6%BE"/>
    <meta property="og:site_name" content="somoynews.tv"/>
    <meta property="article:published_time" content="2019-11-22T10:17:00+00:00"/>
    <meta property="og:title" content="ত্রুটিপূর্ণ লাইনের কারণেই উল্লাপাড়ায় ট্রেন দুর্ঘটনা"/>
    <meta property="og:description" content="ত্রুটিপূর্ণ লাইনের কারণেই সিরাজগঞ্জের উল্লাপাড়ায় ট্রেন দুর্ঘটনা ঘটেছিল ব..."/>
  </head>
  <body>
    <article>
      <h1>ত্রুটিপূর্ণ লাইনের কারণেই উল্লাপাড়ায় ট্রেন দুর্ঘটনা</h1>
      <address><time datetime="2019-11-22T10:17:00+00:00">22 Nov 2019, 10:17</time> by <a rel="author">সময় সংবাদ</a></address>
      <p><b>ত্রুটিপূর্ণ লাইনের কারণেই সিরাজগঞ্জের উল্লাপাড়ায় ট্রেন দুর্ঘটনা ঘটেছিল বলে জানিয়েছে জেলা প্রশাসনের তদন্ত প্রতিবেদন। প্রতিবেদনে দুর্ঘটনার কারণসহ বেশ কিছু সুপারিশও করা হয়েছে।</b><br/><br/>বৃহস্পতিবার রাতে জেলা প্রশাসকের কাছে তদন্ত কমিটির প্রধান অতিরিক্ত জেলা প্রশাসক সার্বিক মো. ফিরোজ মাহমুদ ২৯ পাতার এ প্রতিবেদন জমা দেন। এতে বলা হয়, দুর্ঘটনাস্থলে রেললাইনের স্টক রেল ও টাংগু রেল দুটি লক থাকার কথা ছিল, কিন্তু সেখানে লক ছিল না।<br/><br/>যে কারণে ট্রেনের ইঞ্জিন সেখানে এসে লাইনচ্যুত হয়। সেই সঙ্গে দুর্ঘটনার আরও কয়েকটি কারণ ও বেশ কিছু সুপারিশ প্রতিবেদনে উল্লেখ করা হয়েছে। গত ১৪ নভেম্বর দুপুরে সিরাজগঞ্জ উল্লাপাড়া রেলস্টেশন এলাকায় ঢাকা থেকে রংপুরগামী রংপুর এক্সপ্রেস ট্রেন লাইনচ্যুত হয়। এ সময় ট্রেনের ইঞ্জিনসহ ৬টি বগি লাইনচ্যুত হয় এবং দু’টিতে আগুন লেগে অন্তত ১০ যাত্রী আহত হন।</p>
    </article>
  </body>
</html>