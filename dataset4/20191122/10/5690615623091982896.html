<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837201-stala-vidoma-programa-zelenskogo-v-estoniyi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T10:44:00+00:00"/>
    <meta property="og:title" content="Стала відома програма Зеленського в Естонії"/>
    <meta property="og:description" content="КИЇВ. 22 листопада. УНН. У вівторок, 26 листопада, Президент України Володимир Зеленський відвідає з офіційним візитом Естонську Республіку, де планує …"/>
  </head>
  <body>
    <article>
      <h1>Стала відома програма Зеленського в Естонії</h1>
      <address><time datetime="2019-11-22T10:44:00+00:00">22 Nov 2019, 10:44</time> by <a rel="author">Саша Картер</a></address>
      <p><b>КИЇВ. 22 листопада. УНН</b>. У вівторок, 26 листопада, Президент України Володимир Зеленський відвідає з офіційним візитом Естонську Республіку, де планує зустрітись з колегою Керсті Кальюлайд, очільниками парламенту та уряду країни. Про це повідомляє пресслужба Офісу Президента, передає <b>УНН</b>.</p>
      <p>"26 листопада Президент України Володимир Зеленський відвідає з офіційним візитом Естонську Республіку. У рамках візиту заплановані переговори Глави держави з Президентом Естонії Керсті Кальюлайд, а також зустрічі зі спікером Рійгікогу (парламенту) Естонії Хенном Пиллуаасом та Прем’єр-міністром Естонії Юрі Ратасом", - повідомили в ОП.</p>
      <p>Зазначається також, що у Таллінні президенти України та Естонії візьмуть участь <a href="https://www.unn.com.ua/uk/news/1837092-zmi-estoniyi-zelenskiy-pribude-z-vizitom-u-tallinn-26-listopada?fbclid=IwAR2ZH9NiVk4IwLjvS4xp-K9cvbiF1qJnDEUyF8zrVGam5M4_E_N145peN44">у роботі Цифрового форуму</a>.</p>
      <p>Нагадаємо, напередодні естонські ЗМІ повідомили, що Зеленський відвідає Естонію наступного тижня з одноденним візитом. За інформацією ЗМІ, Президент покладе вінок біля підніжжя монументу Війни за незалежність, також планується зустріч з членами української громади, яка проживає в Естонії</p>
    </article>
  </body>
</html>