<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/22/leggi-notizia/argomenti/eventi/articolo/a-bra-si-presenta-ad-alta-voce-storia-di-un-ragazzo-diventato-tenore.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-22T10:30:00+00:00"/>
    <meta property="og:title" content="A Bra si presenta &quot;Ad alta voce&quot;: storia di un ragazzo diventato tenore"/>
    <meta property="og:description" content="Protagonista Enrico Iviglia che dialoga con Flavio Russo. L'iniziativa, a ingresso libero, è in programma questa sera, alle 21, nella sala affrescata di Palazzo Mathis."/>
  </head>
  <body>
    <article>
      <h1>A Bra si presenta "Ad alta voce": storia di un ragazzo diventato tenore</h1>
      <h2>Protagonista Enrico Iviglia che dialoga con Flavio Russo. L'iniziativa, a ingresso libero, è in programma questa sera, alle 21, nella sala affrescata di Palazzo Mathis.</h2>
      <address><time datetime="2019-11-22T10:30:00+00:00">22 Nov 2019, 10:30</time> by <a rel="author">comunicato stampa</a></address>
      <p>Stasera, venerdì 22 novembre, alle 21, nella sala affrescata di Palazzo Mathis, a <b>Bra</b>, il tenore <b>Enrico Iviglia</b> dialoga con <b>Flavio Russo</b> sul suo libro edito da “Letteratura Alternativa”, in cui il giovane cantante lirico astigiano racconta i suoi primi quarant’anni.</p>
      <p>Non un'autocelebrazione, ma un messaggio per i tanti giovani che oggi ambiscono ad una carriera artistica e non sanno da che parte incominciare. Ricordi d’infanzia, aneddoti teatrali, successi e insuccessi. Un diario di esperienze, avventure, viaggi, per raccontare il percorso fatto finora nei Teatri di tutto il mondo, interpretando con la sua voce tenorile i principali ruoli di Opere Liriche.</p>
      <p>Dalle prime esperienze in coro, al debutto al Teatro alla Scala; dal bullismo degli anni 80, alle difficoltà per mantenere un livello professionale sempre alto e costante, passando per tutti gli incontri interessanti e arricchenti con persone di diverse culture ed etnie.</p>
      <p>La serata, ad ingresso libero, è organizzata da "Associazione Culturale Mousikon"con il contributo di "Fondazione CRC" e il patrocinio del "Comune di Bra".</p>
    </article>
  </body>
</html>