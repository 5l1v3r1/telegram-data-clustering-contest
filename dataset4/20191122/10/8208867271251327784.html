<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/cronaca/2019/11/22/news/migranti_archiviazione_per_salvini_nella_vicenda_alan_kurdi-241630975/"/>
    <meta property="og:site_name" content="Repubblica.it"/>
    <meta property="article:published_time" content="2019-11-22T10:55:00+00:00"/>
    <meta property="og:title" content="Migranti, archiviazione per Salvini nella vicenda Alan Kurdi"/>
    <meta property="og:description" content="Tribunale ministri accoglie richiesta della Procura di RomA: l'ex ministro era indagato per abuso d'ufficio e rifiuto di atti di ufficio"/>
  </head>
  <body>
    <article>
      <h1>Migranti, archiviazione per Salvini nella vicenda Alan Kurdi</h1>
      <h2>Tribunale ministri accoglie richiesta della Procura di RomA: l'ex ministro era indagato per abuso d'ufficio e rifiuto di atti di ufficio</h2>
      <address>
        <time datetime="2019-11-22T10:55:00+00:00">22 Nov 2019, 10:55</time>
      </address>
      <p><b>ROMA</b> - Il tribunale dei Ministri, accogliendo la richiesta della Procura di Roma, ha archiviato l'indagine che vedeva indagato l'ex ministro degli Interni, <b>Matteo Salvini</b>, per abuso d'ufficio e rifiuto di atti di ufficio per la vicenda Alan Kurdi della ong Sea Eye del 3 aprile 2019. Archiviata anche la posizione del prefetto <b>Matteo Piantedosi</b>, capo di gabinetto del Viminale.<br/><br/>La nave della Ong tedesca soccorse al largo della Libia 64 migranti che si trovavano a bordo di un gommone.Â  Dopo il "no" di Salvini allo sbarco, la nave, con a bordo donne e bambini, raggiunse il 13 aprile Malta e i migranti furono distribuiti tra Germania, Francia, Lussemburgo e Portogallo.</p>
    </article>
  </body>
</html>