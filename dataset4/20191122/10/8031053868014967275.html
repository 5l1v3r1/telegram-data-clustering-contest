<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ad%cf%86%cf%85%ce%b3%ce%b5-%ce%b3%ce%b9%ce%b1-%ce%bd%ce%b1-%ce%b5%cf%80%ce%b9%cf%83%cf%84%cf%81%ce%ad%cf%88%ce%b5%ce%b9-%cf%83%cf%84%ce%b7-%cf%87%ce%b9%ce%bc%ce%bd%ce%ac%cf%83%ce%b9%ce%b1.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-22T10:47:51+00:00"/>
    <meta property="og:title" content="Έφυγε… για να επιστρέψει στη Χιμνάσια ο Μαραντόνα"/>
    <meta property="og:description" content="Ο Ντιέγκο Μαραντόνα επέστρεψε στην τεχνική καθοδήγηση της Χιμνάσια της Λα Πλάτα, μόλις 48 ώρες ύστερα από την ανακοίνωση της παραίτησής του, μετά το «αντίο» του προέδρου Γκαμπριέλ Πελεγκρίνο."/>
  </head>
  <body>
    <article>
      <h1>Έφυγε… για να επιστρέψει στη Χιμνάσια ο Μαραντόνα</h1>
      <address>
        <time datetime="2019-11-22T10:47:51+00:00">22 Nov 2019, 10:47</time>
      </address>
      <p>
        <b>Ο Ντιέγκο Μαραντόνα επέστρεψε στην τεχνική καθοδήγηση της Χιμνάσια της Λα Πλάτα, μόλις 48 ώρες ύστερα από την ανακοίνωση της παραίτησής του, μετά το «αντίο» του προέδρου Γκαμπριέλ Πελεγκρίνο.</b>
      </p>
      <blockquote>«<i>Είμαι πολύ χαρούμενος που λέω ότι είμαι ακόμα ο τεχνικός διευθυντής της Χιμνάσια. Θέλω να ευχαριστήσω τους οπαδούς και τους παίκτες, γιατί μεταξύ όλων μας επιτεύχθηκε τελικά η ενότητα</i>», έγραψε ο Μαραντόνα στο λογαριασμό του Instagram.</blockquote>
      <p>«<i>Ελπίζω να σεβαστούν την ενίσχυση που μου υποσχέθηκαν. Ευχαριστώ για τα μηνύματα υποστήριξης και τη χθεσινή κινητοποίηση</i>».</p>
      <p>Μετά την ανακοίνωση της παραίτησης Μαραντόνα, οι οπαδοί της ομάδας διαμαρτυρήθηκαν έξω από την έδρα της, ζητώντας την επιστροφή του άλλοτε «χρυσού αγοριού».</p>
      <p>«<i>Έχοντας λάβει τις απαιτούμενες διαβεβαιώσεις, ο Μαραντόνα θα συνεχίσει</i>» δήλωσε ο νομικός σύμβουλός του, Ματίας Μόρλα.</p>
      <p>Ο Μαραντόνα είναι προπονητής της Χιμνάσια, που αγωνίζεται για να μην υποβιβαστεί, εδώ κι οκτώ αγώνες, με απολογισμό τρεις νίκες και πέντε ήττες και στο πλαίσιο της 14ης ημέρας, θα φιλοξενήσει την Κυριακή την Άρσεναλ Σαραντί.</p>
    </article>
  </body>
</html>