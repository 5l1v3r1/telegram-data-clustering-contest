<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/lifestyle/liubopitno/oficialno-daniel-krejg-poveche-njama-da-bade-dzhejms-bond.html"/>
    <meta property="og:site_name" content="bTV Новините"/>
    <meta property="article:published_time" content="2019-11-22T10:06:00+00:00"/>
    <meta property="og:title" content="Официално: Даниел Крейг повече няма да бъде Джеймс Бонд"/>
    <meta property="og:description" content="В интервю актьорът заяви, че е време „някой друг да се пробва“ с ролята"/>
  </head>
  <body>
    <article>
      <h1>Официално: Даниел Крейг повече няма да бъде Джеймс Бонд</h1>
      <h2>В интервю актьорът заяви, че е време „някой друг да се пробва“ с ролята</h2>
      <address><time datetime="2019-11-22T10:06:00+00:00">22 Nov 2019, 10:06</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Актьорът Даниел Крейг официално обяви, че повече няма да играе ролята на британския супер шпионин Джеймс Бонд, пише „Индипендънт“.</p>
      <p>В интервю актьорът заяви, че е време „някой друг да се пробва“ с ролята.</p>
      <p>По време на снимките на предишния филм за агент 007 „Спектър“ циркулираха слухове, че това ще е последната лента от поредицата за Даниел Крейг. По-късно стана ясно, че той е подписал договор за още един филм.</p>
      <p>„Няма време за умиране“ режисиран от Кари Фукунага ще бъде последният филм от франчайза, в който Крейг ще изиграе главната роля.</p>
      <p>„Имаше изключително много работа, както винаги. Едно от най-емоционалните неща когато приключих снимки беше, че се разделям с хора, с които работя от 30 години“, коментира Крейг.</p>
      <p>Той добавя, че всъщност най-важни са хората, с които е работил и, че за него е било важно да си каже „довиждане“ с тях.</p>
      <p>В „Няма време за умиране“ играят още Кристоф Валц, Рами Малек, Леа Сейду, Наоми Харис и много други.</p>
      <p>Очаква се в историята на последния филм да бъде представена и Лашана Линч, за която има слухове, че тя ще бъде женската версия на 007.</p>
    </article>
  </body>
</html>