<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520957-lagarde-akomodativni-politika-byla-a-je-klicovym-pohonem-domaci-poptavky/"/>
    <meta property="og:site_name" content="KurzyCZ"/>
    <meta property="article:published_time" content="2019-11-22T10:36:51+00:00"/>
    <meta property="og:title" content="Lagarde: Akomodativní politika byla a je klíčovým pohonem domácí poptávky"/>
    <meta property="og:description" content="Prezidentka Evropské centrální banky Christine Lagarde dnes přednesla svůj první veřejný projev ve své nové roli na bankovní konferenci ve Frankfurtu."/>
  </head>
  <body>
    <article>
      <h1>Lagarde: Akomodativní politika byla a je klíčovým pohonem domácí poptávky</h1>
      <address><time datetime="2019-11-22T10:36:51+00:00">22 Nov 2019, 10:36</time> by <a rel="author">Patria</a></address>
      <p>
        <b>Prezidentka Evropské centrální banky Christine Lagarde dnes přednesla svůj první veřejný projev ve své nové roli na bankovní konferenci ve Frankfurtu.</b>
      </p>
      <p>„Čelíme globálnímu prostředí, které je poznamenáno nejistotou. <a href="https://www.kurzy.cz/obec/vysoka-okres-melnik/">Vysoká</a> míra růstu obchodu, na kterou jsme byli zvyklí, již není absolutně jistá,“ pronesla na úvod. Pokud má <a href="https://www.kurzy.cz/tema/eurozona/">eurozóna</a> čelit slabosti v zahraničí, musí posílit domácí poptávku, a to i prostřednictvím větších veřejných <a href="https://www.kurzy.cz/investice/">investic</a>, uvedla.</p>
      <p>"Ve světové <a href="https://www.kurzy.cz/makroekonomika/">ekonomice</a> jsou dnes dvě hlavní výzvy, první se týká povahy světového obchodu. Jsou tu ale i změny více strukturální povahy. A <a href="https://www.kurzy.cz/tema/evropa/">Evropa</a> potřebuje v reakci na tyto výzvy inovovat a investovat,“ řekla Lagarde.</p>
      <p>„Druhá výzva souvisí s domácím růstem v rozvinutých ekonomikách. Měnová politika by mohla dosáhnout svého cíle rychleji a s menšími vedlejšími účinky, pokud by ostatní politiky podporovaly růst spolu s ní," dále Lagarde.</p>
      <p>„Odpověď spočívá v přeměně druhé největší <a href="https://www.kurzy.cz/makroekonomika/">ekonomiky</a> světa na ekonomiku otevřenou světu, ale která důvěřuje v samu sebe - ekonomiku, která plně využívá potenciál <a href="https://www.kurzy.cz/tema/evropa/">Evropy</a> k uvolnění vyšší míry domácí poptávky a dlouhodobého růstu," uvedla Lagarde. „Silnější domácí poptávka zodolní národní ekonomiku, aby lépe ustála výkyvy,“ dodala.</p>
      <p>Potvrdila, že <a href="https://www.kurzy.cz/tema/ecb/">ECB</a> bude nadále „podporovat ekonomiku a reagovat na budoucí rizika“, zatímco bude sledovat „vedlejší účinky“ uvolňování měnové politiky. "Měnová politika bude dále podporovat hospodářství a reagovat na budoucí rizika v souladu s naším mandátem na stabilitu cen. Nadále budeme sledovat vedlejší účinky našich politik. Akomodativní politika byla klíčovým pohonem domácí poptávky během doby zotavení a tento postoj zůstává nadále stejný," uzavřela Lagarde.</p>
      <p>
        <i>Zdroj: Reuters</i>
      </p>
      <related>
        <h4>Příbuzné stránky</h4>
        <a href="https://www.kurzy.cz/tema/4926115.html"/>
        <a href="https://www.kurzy.cz/zpravy/419436-utahovani-menove-politiky-bude-klicove-pro-dluhopisove-investory/"/>
        <a href="https://www.kurzy.cz/zpravy/nazory/A-V-T-27844/"/>
        <a href="https://www.kurzy.cz/zpravy/nazory/A-V-T-12228/"/>
        <a href="https://www.kurzy.cz/zpravy/417029-delaji-politici-politiku-jen-proto-ze-nic-jineho-neumi/"/>
        <a href="https://www.kurzy.cz/zpravy/408306-george-fed-je-na-case-zmirnit-akomodativni-povahu-menove-politiky/"/>
        <a href="https://www.kurzy.cz/tema/5020296.html"/>
        <a href="https://www.kurzy.cz/zpravy/nazory/A-V-T-33474/"/>
        <a href="https://rejstrik-firem.kurzy.cz/25218972/lagarde-spedition-sro/nazory-diskuze-forum/"/>
        <a href="https://www.kurzy.cz/tema/4954627.html"/>
        <a href="https://rejstrik-firem.kurzy.cz/25218972/lagarde-spedition-sro/nabidky-prace/"/>
      </related>
    </article>
  </body>
</html>