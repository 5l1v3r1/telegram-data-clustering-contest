<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/ahmet-davutoglu-cephesinden-erdogana-gozdagi-257434h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T10:22:00+00:00"/>
    <meta property="og:title" content="Ahmet Davutoğlu cephesinden Erdoğan'a gözdağı!"/>
    <meta property="og:description" content="Erken seçim tartışmaları ile ilgili bir açıklama da, yeni parti kurma hazırlığında olan Ahmet Davutoğlu cephesinden geldi. Davutoğlu'nun ekibinde yer alan eski bir AKP milletvekili, erken seçim üzerinden AKP'ye adeta gözdağı verdi."/>
  </head>
  <body>
    <article>
      <h1>Ahmet Davutoğlu cephesinden Erdoğan'a gözdağı!</h1>
      <address><time datetime="2019-11-22T10:22:00+00:00">22 Nov 2019, 10:22</time> by <a rel="author">Yeni Çağ Gazetesi</a></address>
      <p>
        <b>Erken seçim tartışmaları ile ilgili bir açıklama da, yeni parti kurma hazırlığında olan Ahmet Davutoğlu cephesinden geldi. Davutoğlu'nun ekibinde yer alan eski bir AKP milletvekili, erken seçim üzerinden AKP'ye adeta gözdağı verdi.</b>
      </p>
      <p>
        <b>Fatih ERGİN / YENİÇAĞ</b>
      </p>
      <p>Siyasette erken seçim tartışmaları yeniden alevlenirken, konu ile ilgili bir açıklama da yeni parti kurma hazırlığında olan Ahmet Davutoğlu cephesinden geldi.</p>
      <p>Davutoğlu'nun çalışma ekibinde yer alan eski AKP milletvekili yaptığı açıklamada, "Türkiye bu halde 2023'e kadar gidemez. Benim şahsi kanaatim de, sayın Davutoğlu'nun kanaati de erken seçimin olacağı yönünde. Ancak 2021'den önce Cumhurbaşkanı Erdoğan'ın erken seçime cesaret edebileceğini düşünmüyorum" dedi.</p>
      <p>Eski AKP'li isim, 2021'den önce erken seçim kararı alınması halinde ise AKP'ye adeta gözdağı verdi. Eski milletvekili, "Eğer bizi devre dışı bırakmaya yönelik bir erken seçim kararı alınırsa, bizim de yapacaklarımız olur. Eğer  bizi seçime sokmamak adına erken seçim kararı alınırsa, biz de Meclis'te grup kurarız. Zaten AKP'den grup kuracak sayının çok daha üstünde milletvekili ile temas halindeyiz. Grup kurmamız zor olmaz" ifadelerini kullandı.</p>
      <p>Parti kurma çalışmalarında sona yaklaştıklarını belirten eski AKP'li isim, "Yılbaşından önce partiyi ilan edeceğimiz kesin. Son adımlar kaldı. Tabi bazı baskılara da uğruyoruz. Kimlerle görüştüğümüz takip ediliyor. Görüştüğümüz isimlere de baskı yapılıyor." şeklinde konuştu.    </p>
      <p>    </p>
      <related>
        <a href="https://www.yenicaggazetesi.com.tr/baskanlik-sistemi-akpnin-sonunu-hazirliyor-257427h.htm"/>
        <a href="https://www.yenicaggazetesi.com.tr/akpde-ust-duzey-istifalar-yasanacak-257132h.htm"/>
        <a href="https://www.yenicaggazetesi.com.tr/mustafa-yeneroglu-akpden-istifasini-anlatti-256836h.htm"/>
        <a href="https://www.yenicaggazetesi.com.tr/bulent-arinc-erdogandan-intikam-almaya-calisiyor-256568h.htm"/>
      </related>
    </article>
  </body>
</html>