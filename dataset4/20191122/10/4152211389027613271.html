<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/foreign/news/593149/%E0%A6%B0%E0%A7%8B%E0%A6%B9%E0%A6%BF%E0%A6%99%E0%A7%8D%E0%A6%97%E0%A6%BE-%E0%A6%AC%E0%A6%BF%E0%A6%A4%E0%A6%BE%E0%A7%9C%E0%A6%A8%E0%A7%87-%E0%A6%B6%E0%A7%81%E0%A6%A8%E0%A6%BE%E0%A6%A8%E0%A6%BF-%E0%A6%B6%E0%A7%81%E0%A6%B0%E0%A7%81-%E0%A6%B9%E0%A6%9A%E0%A7%8D%E0%A6%9B%E0%A7%87-%E0%A6%AD%E0%A6%BE%E0%A6%B0%E0%A6%A4%E0%A7%87%E0%A6%B0-%E0%A6%B8%E0%A7%81%E0%A6%AA%E0%A7%8D%E0%A6%B0%E0%A6%BF%E0%A6%AE"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-22T10:16:00+00:00"/>
    <meta property="og:title" content="রোহিঙ্গা বিতাড়নে শুনানি শুরু হচ্ছে ভারতের সুপ্রিম কোর্টে"/>
    <meta property="og:description" content="ভারতে রোহিঙ্গা ও বাংলাদেশিসহ অবৈধ অভিবাসীদের বিতাড়নের দাবি জানিয়ে ক্ষমতাসীন ভারতীয় জনতা পার্টির (বিজেপি) এক নেতার আবেদনে শুনানিতে সম্মতি দিয়েছে দেশটির সর্বোচ্চ আদালত। বৃহস্পতিবার প্রধান বিচারপতি এসএ বোবড়ে নেতৃত্বাধীন বেঞ্চে এই আবেদন গ্রহণ করা হয়। সুপ্রিম কোর্ট বেঞ্চ জানায়, আগামী চার..."/>
  </head>
  <body>
    <article>
      <h1>রোহিঙ্গা বিতাড়নে শুনানি শুরু হচ্ছে ভারতের সুপ্রিম কোর্টে</h1>
      <address><time datetime="2019-11-22T10:16:00+00:00">22 Nov 2019, 10:16</time> by <a rel="author">বিদেশ ডেস্ক</a></address>
      <p>
        <b>ভারতে রোহিঙ্গা ও বাংলাদেশিসহ অবৈধ অভিবাসীদের বিতাড়নের দাবি জানিয়ে ক্ষমতাসীন ভারতীয় জনতা পার্টির (বিজেপি) এক নেতার আবেদনে শুনানিতে সম্মতি দিয়েছে দেশটির সর্বোচ্চ আদালত। বৃহস্পতিবার প্রধান বিচারপতি এসএ বোবড়ে নেতৃত্বাধীন বেঞ্চে এই আবেদন গ্রহণ করা হয়। সুপ্রিম কোর্ট বেঞ্চ জানায়, আগামী চার সপ্তাহের মধ্যে শুনানি শুরু হবে। আউটলুক ইন্ডিয়ার এক প্রতিবেদনে বিষয়টি জানা গেছে।</b>
      </p>
      <figure>
        <img src="http://cdn.banglatribune.com/contents/cache/images/600x0x1/uploads/media/2019/11/22/30f8f8757663c2f6dbd9fe30e7a7d498-5dd7b5c3067fa.jpg"/>
      </figure>
      <p>আবেদনে বিজেপি নেতা কেন্দ্রীয় সরকারের অবস্থানের প্রতি সমর্থন জানিয়ে ভারতে বসবাস ৪০ হাজার রোহিঙ্গাকে চিহ্নিত করে বিতাড়নের কথা বলেন। তিনি চান, আদালত যেন কেন্দ্রীয় ও রাজ্য সরকার রোহিঙ্গাদের চিহ্নিত করে আটক ও বিতাড়নের নির্দেশ দেওয়া হয়।</p>
      <p>আবেদনে বলা হয়, ‘বিশাল সংখ্যক অবৈধ অভিবাসী বিশেষ করে মিয়ানমার ও বাংলাদেশি আমাদের সীমান্ত অঞ্চলের জনতাত্ত্বিক কাঠামোর জন্য হুমকি। বর্তমান পরিস্থিতিতে তারা আমাদের জাতীয় নিরাপত্তার জন্যও হুমকি।</p>
      <p>আবেদনে দাবি করা হয়, মিয়ানমার থেকে বেনাপোল-হরিদাসপুর হয়ে সোনামোরা, কলকাতা ও গুহাটিতে অনেক রোহিঙ্গাকে প্রবেশের সুযোগ করে দিয়েছে কিছু অসাধু চক্রের সদস্য।</p>
      <p> </p>
      <p> </p>
      <p> </p>
      <footer>/এমএইচ/এএ/</footer>
    </article>
  </body>
</html>