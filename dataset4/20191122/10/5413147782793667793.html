<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilizujeme.cz/clanky/designer-odhaluje-moznou-podobu-iphonu-12-podivejte-se"/>
    <meta property="og:site_name" content="Mobilizujeme"/>
    <meta property="article:published_time" content="2019-11-22T10:38:01+00:00"/>
    <meta property="og:title" content="Designér odhaluje možnou podobu iPhonu 12, podívejte se"/>
    <meta property="og:description" content="V příštím roce se očekává, že iPhony nabídnou pozměněný design. Na Twitteru se nyní objevují další rendery, jak by mohla zbrusu nová řada vypadat. Nepřehlédněte: Vše co víme o iPhone 12: specifikace,"/>
  </head>
  <body>
    <article>
      <h1>Designér odhaluje možnou podobu iPhonu 12, podívejte se</h1>
      <address><time datetime="2019-11-22T10:38:01+00:00">22 Nov 2019, 10:38</time> by <a rel="author">Tomáš Richter</a></address>
      <p>V příštím roce se očekává, že iPhony nabídnou pozměněný design. Na Twitteru se nyní objevují další rendery, jak by mohla zbrusu nová řada vypadat.</p>
      <figure>
        <img src="https://mobilizujeme.cz/wp-content/uploads/2019/11/iphone.jpg"/>
      </figure>
      <blockquote>Nepřehlédněte: <a href="https://mobilizujeme.cz/clanky/vse-co-vime-o-iphone-12-specifikace-cena-predstaveni">Vše co víme o iPhone 12: specifikace, cena, představení</a></blockquote>
      <p>Před několika dny jsme vás informovali, že se čím dál víc spekuluje o tom, že nové <a href="https://mobilizujeme.cz/stitky/iphone-12">iPhony 12</a> se v příštím roce dočkají radikálnější změny vzhledu. Apple tímto krokem chce dát jasně najevo, že se s ním stále musí počítat a zároveň <a href="https://mobilizujeme.cz/clanky/iphone-v-roce-2020-zcela-novy-design-5g-ci-zdokonaleny-fotoaparat">začít novou éru</a>, která ho má jednou provždy zbavit nálepky konzervativního výrobce.</p>
      <p>Podle posledních zpráv se stále častěji pranýřovaná společnost rozhodla pro návrat k designovým kořenům a nová modelová řada se <a href="https://mobilizujeme.cz/clanky/pristi-iphony-maji-prinest-design-podobny-iphonu-4-tvrdi-analytik">nechá inspirovat v minulosti oblíbenými iPhony 4 a 5</a>. To znamená, že namísto oblejších tvarů se do hry vrací ostřejší hrany. Pro představu nemusíme chodit daleko. Něco podobného Apple vyzkoušel u nových iPadů a nevypadá to vůbec špatně.</p>
      <slideshow>
        <figure>
          <img src="https://mobilizujeme.cz/wp-content/uploads/2019/11/iPhone-12-Render-Fiction-vs-Reality2.jpg"/>
        </figure>
        <figure>
          <img src="https://mobilizujeme.cz/wp-content/uploads/2019/11/iPhone-12-Render-Fiction-vs-Reality.jpg"/>
        </figure>
      </slideshow>
      <p>Ruku k dílu teď přidal i známý designér a lovec úniků Ben Geskin, který na Twitteru zveřejnil několik svých renderů. Obrázek vlevo je spíš tvůrcovo zbožné přání, ale přidal i druhý, který má podle něj blízko k tomu, jak bude novinka nakonec vypadat.</p>
      <p>
        <i>Pokud nové iPhony budou skutečně vypadat takto, bude to průšvih nebo výhra? Co si o tom myslíte vy?</i>
      </p>
      <h3>SOUVISEJÍCÍ</h3>
      <ol>
        <li>
          <a href="https://mobilizujeme.cz/clanky/apple-po-27-letech-opousti-designer-iphonu-nebo-ipadu-jony-ive">Apple po 27 letech opouští designér iPhonu nebo iPadu Jony Ive</a>
        </li>
        <li>
          <a href="https://mobilizujeme.cz/clanky/unikly-nakres-prozrazuje-moznou-budouci-podobu-pixelu-4-od-googlu">Uniklý nákres prozrazuje možnou budoucí podobu Pixelu 4 od Googlu</a>
        </li>
        <li>
          <a href="https://mobilizujeme.cz/clanky/maketa-noveho-velkeho-iphonu-vypada-naprosto-skvostne-podivejte-se">Maketa nového velkého iPhonu vypadá naprosto skvostně. Podívejte se!</a>
        </li>
      </ol>
    </article>
  </body>
</html>