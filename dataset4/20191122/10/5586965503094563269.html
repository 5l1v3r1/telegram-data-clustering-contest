<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/ministerul-educatiei-nationale-anunta-publicam-proiectul-prin-care-elevii-cu-media-sub-5-la-evaluarea-nationala-ar-putea-intra-la-liceu-18604948"/>
    <meta property="og:site_name" content="Gândul"/>
    <meta property="article:published_time" content="2019-11-22T10:46:04+00:00"/>
    <meta property="og:title" content="Ministerul Educaţiei Naţionale anunţă: Publicăm proiectul prin care elevii cu media sub 5 la Evaluarea Naţională ar putea intra la liceu"/>
    <meta property="og:description" content="Mai multe detalii pe Gândul.info"/>
  </head>
  <body>
    <article>
      <h1>Ministerul Educaţiei Naţionale anunţă: Publicăm proiectul prin care elevii cu media sub 5 la Evaluarea Naţională ar putea intra la liceu</h1>
      <h2>Ministrul Educaţiei, Monica Anisie, supune dezbaterii un proiect menit să modifice Ordinul fostului ministru, astfel încât elevii care nu obţin media 5 la Evaluarea Naţională să poată fi repartizaţi la liceu, potrivit prevederilor propuse. Actualul Ordin arată că aceşti elevi urmează profesionala.</h2>
      <address>
        <time datetime="2019-11-22T10:46:04+00:00">22 Nov 2019, 10:46</time>
      </address>
      <p>Potrivit proiectului de Ordin publicat pe site-ul Ministerului Educaţiei, se propune ca „la repartizarea computerizată din prima etapă de admitere participă numai elevii care au susţinut evaluarea naţională”. Prin această prevedere, elevii pot fi repartizaţi la liceu chiar dacă nu au media 5 la Evaluarea Naţională, însă aceştia trebuie să fi susţinut probele.</p>
      <p>„După repartizarea candidaţilor menţionaţi la alin. (12), se repartizează absolvenţii clasei a VIII-a care nu au susţinut evaluarea naţională şi cărora nu li se poate calcula media de admitere conform punctului I al anexei nr. 2 la prezentul ordin”, se mai arată în documentul citat.</p>
      <p>Prevederile sunt pentru anul şcolar 2020-2021.</p>
      <p>Elevii care obţin sub media peste 5 la Evaluarea Naţională nu vor mai putea intra în repartizarea la licee, potrivit Ordinului publicat, la începutul lunii septembrie, în Monitorul Oficial, şi semnat de ministrul Educaţiei de la acel moment, Daniel Breaz.</p>
      <p>„La procesul de admitere în învăţământul liceal de stat pentru anul şcolar 2020-2021 participă numai elevii care au susţinut evaluarea naţională şi a căror medie de admitere, calculată conform punctului I al anexei 2 din prezentul ordin, este minimum 5”, se arată în paragraful din Monitorul Oficial.</p>
      <p>Concret, elevii care obţin medii sub 5 la Evaluarea Naţională nu vor putea fi repartizaţi la liceu, singura opţiune fiind învăţământul profesional.</p>
      <related>
        <h4>Citeşte şi</h4>
        <a href="https://www.gandul.info/stiri/cazul-deratizarii-de-la-timisoara-isu-timis-despre-un-varstnic-uitat-in-blocurile-evacuate-era-imposibil-sa-nu-fim-auziti-18604829?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/microbuz-scolar-care-transporta-12-elevi-lovit-de-o-masina-in-judetul-arad-foto-18604818?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/tatal-fetitei-din-dambovita-care-ar-fi-fost-ucisa-de-olandez-cine-sa-plateasca-dumnezeu-18604803?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>