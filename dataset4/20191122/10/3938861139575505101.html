<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_v-ukrayini-klimat-zminitsya-shvidshe-nizh-na-planeti-ucilomu/939377"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T10:35:00+00:00"/>
    <meta property="og:title" content="В Україні клімат зміниться швидше, ніж на планеті уцілому"/>
    <meta property="og:description" content="В Україні, як і в усьому світі, з кожним роком прискорюються зміни клімату. Посушливе літо з короткими періодами потужних дощів, які перетворювали міста в річки, аномально тепла осінь, і рекордний літньо-осінній період без опадів (75 днів) - це погода останніх місяців 2019 року, пише ..."/>
  </head>
  <body>
    <article>
      <h1>В Україні клімат зміниться швидше, ніж на планеті уцілому</h1>
      <address><time datetime="2019-11-22T10:35:00+00:00">22 Nov 2019, 10:35</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939377_w_300.jpg?v=0"/>
        <figcaption>За останні 5 років в світі інтенсивно зросла температура Фото: rp.pl</figcaption>
      </figure>
      <p>В Україні, як і в усьому світі, з кожним роком прискорюються зміни клімату.</p>
      <p>Посушливе літо з короткими періодами потужних дощів, які перетворювали міста в річки, аномально тепла осінь, і рекордний літньо-осінній період без опадів (75 днів) - це погода останніх місяців 2019 року, пише <a href="https://www.rbc.ua/ukr/styler/zasuha-tropicheskie-livni-skoro-izmenitsya-1574374915.html">РБК-Україна.</a></p>
      <p>Про кліматичні зміни розповіла заввідділом прикладної метеорології і кліматології Українського науково-дослідного гідрометеоінститута <b>Віра Балабух.</b></p>
      <p>За останні 5 років в світі інтенсивно зросла температура. Цей період може увійти в історію спостереження за погодою, як "найтепліша п'ятирічка". Через глобальне потепління зменшується площа льодовикового покриву. У Арктиці практично повністю зник багаторічний лід.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/world-life/_tretina-roslin-afriki-pid-zagrozoyu-zniknennya/939309"/>
      </related>
      <p>"У цьому році рівень льоду в Гренландії зменшився настільки, що випередив всі очікування - прогнозувалося, що подібні зміни настануть не раніше 2070-го року", - говорить Балабух.</p>
      <p>Ці зміни чинять прямий вплив на клімат в Україні. Метеоролог каже, що в Україні за останні 5 років температура зростає швидше, ніж у цілому на планеті.</p>
      <blockquote>За даними Міжурядової групи експертів зі зміни клімату при Всесвітній метеорологічній організації, яка займається моніторингом зміни погоди і клімату, порівняно з доіндустріальним періодом, <a href="https://gazeta.ua/articles/edu-and-science/_comu-nebezpechne-najmenshe-pidvischennya-serednoyi-temperaturi-povitrya/928206">середня за рік глобальна приповерхнева температура зросла на 1 градус</a> Цельсія станом на 2018 рік.</blockquote>
    </article>
  </body>
</html>