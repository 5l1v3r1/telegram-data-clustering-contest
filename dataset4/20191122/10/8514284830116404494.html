<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirtv.hu/hirtv_gazdasagi_hirei/huszonot-eve-kezdtek-a-kereskedest-a-richter-reszvenyeivel-2490712"/>
    <meta property="og:site_name" content="hírTV"/>
    <meta property="article:published_time" content="2019-11-22T10:27:00+00:00"/>
    <meta property="og:title" content="Huszonöt éve kezdték a kereskedést a Richter részvényeivel"/>
    <meta property="og:description" content="A társaság részvényeinek árfolyama az 1330 forintos bevezetési ár 44-szeresére emelkedett azóta."/>
  </head>
  <body>
    <article>
      <h1>Huszonöt éve kezdték a kereskedést a Richter részvényeivel</h1>
      <address><time datetime="2019-11-22T10:27:00+00:00">22 Nov 2019, 10:27</time> by <a rel="author">MTI</a></address>
      <h4>Huszonöt éve kezdték meg a kereskedést a Richter részvényeivel a Budapesti Értéktőzsdén (BÉT), ahol ebből az alkalomból ünnepélyes csengetéssel indították a kereskedést pénteken. Végh Richárd a tőzsde vezérigazgatója kiemelte: a társaság részvényeinek árfolyama az 1330 forintos bevezetési ár 44-szeresére emelkedett azóta, ami nemcsak a tőzsde, hanem a magyar nemzetgazdaság szempontjából is egyedülálló sikertörténet.</h4>
      <p>Bogsch Erik, a Richter Gedeon nyrt. elnöke emlékeztetett rá, hogy a cég hosszú utat tett meg a tőzsdei bevezetése óta: regionális gyártóból magyarországi központú multinacionális nagyvállalattá vált, mintegy 100 országban értékesíti készítményeit, csaknem 50 országban leányvállalataival is jelen van, és Magyarországon kívül 5 országban vannak gyártó egységei.</p>
      <p>MTI</p>
    </article>
  </body>
</html>