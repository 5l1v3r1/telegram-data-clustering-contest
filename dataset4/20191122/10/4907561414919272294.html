<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/ingiliz-kraliyet-ailesinin-7-sarsici-skandali-haber-fotograf-2221149"/>
    <meta property="og:site_name" content="Posta"/>
    <meta property="article:published_time" content="2019-11-22T10:28:36+00:00"/>
    <meta property="og:title" content="İngiliz Kraliyet Ailesi'nin 7 sarsıcı skandalı"/>
    <meta property="og:description" content="Kraliçe 2. Elizabethin ikinci oğlu Prens Andrew, adının cinsel istismar olayına karışmasının ardından, Kraliyet görevlerinden istifa etmişti. Prens Andrewun, yıllar önce bir kız çocuğuna tecavüz ettiği iddiasının üzeri kapatılamadı. Ancak bu Kraliyet Ailesinin yaptığı ilk skandal değil. Dışarıdan masal diyarı gibi görünen Buckingham Sarayının içinde yasak aşklar, tacizler ve çıplak partiler yaşandı. İşte İngiliz Kraliyet Ailesinin sarsıcı skandalları."/>
  </head>
  <body>
    <article>
      <h1>İngiliz Kraliyet Ailesi'nin 7 sarsıcı skandalı</h1>
      <address>
        <time datetime="2019-11-22T10:28:36+00:00">22 Nov 2019, 10:28</time>
      </address>
      <h3>Kraliçe 2. <a href="https://www.posta.com.tr/haberler/elizabeth">Elizabeth</a>'in ikinci oğlu Prens Andrew, adının cinsel istismar olayına karışmasının ardından, Kraliyet görevlerinden istifa etmişti. Prens Andrew'un, yıllar önce bir kız çocuğuna tecavüz ettiği iddiasının üzeri kapatılamadı. Ancak bu <a href="https://www.posta.com.tr/haberler/kraliyet-ailesi">Kraliyet Ailesi</a>'nin yaptığı ilk <a href="https://www.posta.com.tr/haberler/skandal">skandal</a> değil. Dışarıdan masal diyarı gibi görünen Buckingham Sarayı'nın içinde yasak aşklar, tacizler ve çıplak partiler yaşandı. İşte İngiliz Kraliyet Ailesi'nin sarsıcı skandalları.</h3>
      <figure>
        <img src="https://i.pstimaj.com/img/78/700x0/5dd7b47c66a97c5f8f8f8741"/>
      </figure>
      <p><b>İngiltere Kraliçesi 2. Elizabeth</b>'in ortanca oğlu <b>York Dükü Prens Andrew</b>, gerçekten büyük bir skandalın kahramanı olarak dünya basınının manşetlerinde. 59 yaşındaki Prens Andrew'nun yıllar önce bir kız çocuğuna tecavüz ettiği iddiasının üzeri bu kez kapatılamadı. Henüz 17 yaşındayken Prens'in kendisine tecavüz ettiğini ileri süren ve bugün 35 yaşında oyan<b> Virginia Roberts</b> basına konuştu. Böylece yıllardır gizlenen bu gerçek de ortaya çıktı. Prens Andrew saraydan kovuldu. Şimdi kızları Prenses Eugenie ve Prenses Beatrice başta olmak üzere ailedeki pek çok kişi kara kara düşünüyor.</p>
      <p>Ama işin gerçeği İngiliz Kraliyet Ailesi'nin tarihi çeşitli skandallarda dolu. Gelin tarihin tozlu sayfalarına da uzanarak, dünyada milyonlarca kişinin gözünü kırpmadan izlediği bu ailenin unutulmasını istediği o olaylara bir göz atalım.</p>
      <figure>
        <img src="https://i.pstimaj.com/img/78/700x0/5dd7b5aeae298bcf080942a4"/>
      </figure>
      <h4>Prenses Diana'yı aldattığını itiraf etti</h4>
      <p>Prens Charles 1994 yılında TV kameraları karşısında eşi Prense Diana'ya ihanet ettiğini itiraf etmişti. Sonradan babası Prens Philip'in <b><i>"Oğullarım kendi özel sorunlarını neden halkın karşısında tartışıyorlar"</i></b> dediği bu röportaj o dönemde büyük olay olmuştu.</p>
      <p>O röportajda Prenses Diana'ya ihanet ettiğini anlamıştı Charles. Zaten Prenses Diana da daha sonra <b><i>"Bu evlilikte üç kişiydik"</i></b> diyerek kocasının itirafının doğru olduğunu gözler önüne sermişti. </p>
      <p>Kendisi de evli olduğu halde Charles'tan bir türlü vazgeçmeyen Camlilla büyük aşkına yıllar sonra kavuştu. Buckingnam Sarayı'na yasak aşk kahramanı boşanmış bir gelin olarak adım attı.</p>
      <figure>
        <img src="https://i.pstimaj.com/img/78/700x0/5dd7b6e3ae298bcf080942aa"/>
      </figure>
      <h4>Prenses ve yüzbaşının aşkı</h4>
      <p>Ailede özel hayatıyla kamuyu uzun süre meşgul edenlerden biri de Prenses Margaret oldu. Aslında onun hayatı yeğenlerinden çok daha önceleri basının ve kamuoyunun merceği altındaydı. Ailenin uçarı, başına buyruk kızıydı Prenses Margaret.</p>
      <p>Prens Charles'ın skandal itirafından neredeyse 20 yıl önce Kraliçe Elizabeth'in kız kardeşi Prenses Margaret yaşadığı çalkantılı özel hayatla hep gündemdeydi. Prenses Margaret'in gençlik yıllarındaki çılgın hayatı, ünlüler dünyasından seçtiği arkadaşları hep basının gündeminde ilk sıralarda oldu.</p>
      <p>Günümüzde aile üyesi prensler boşanmış ve mavi kan taşımayan kişilerle evlenebilse de 1950'lerde durum pek öyle değildi. O yıllarda boşanmış Yüzbaşı Peter Townsend'a aşık oldu <b>Prenses Margaret</b>. Daha doğrusu Prenses ile kendisinden 20 yaş daha büyük olan Yüzbaşı birbirlerine aşık oldular.</p>
      <p>O sırada Townsend evliydi. Ancak bu aşk nedeniyle karısından boşanmaya karar verdi. Fakat bu onu Margaret'e yaklaştırmak yerine tamamen uzaklaştırdı. Çünkü o dönemde kraliyet ailesinden birinin boşanmış biriyle evlenmesi tek kelimeyle imkansızdı.</p>
      <p>Aslında kraliyet ailesi bu skandal aşkı uzun süre sakladı. Ya da sakladığını sandı. Ama halk arasında da söylentiler çoktan doruğa çıkmıştı bile. Sonunda 1953'te<b> Kraliçe Elizabeth</b>'in taç giyme töreni sırasında Prenses Margaret'in yaptığı küçücük bir hareket artık aşkı gözler önüne serdi.</p>
      <p><b>Prenses Margaret</b>, tören sırasında Peter Townsend'ın üniformasının üzerine düşen bir tüyü eliyle alıp attı. İşte bu küçücük hareket artık aşkı saklanamaz hale getirdi. Prenses Margaret ile aşkı <b>Peter Townsend</b> bir türlü kavuşamadılar. Aslında Prenses Margaret'e eğer isterse bütün aile gelirlerinden vazgeçerek ülke dışında evlenebileceği söylendi. Ama Margaret bunu kabul etmedi. Gerekçe olarak da İngiltere Kilisesi'nin Hıristiyan geleneklerine ve halka karşı sorumlumlukarına gönderme yaptı.</p>
      <p>Prenses, 1960 yılında<b> Antony Armstrong-Jones </b>ile evlendi. Fakat evlilikleri 1976 yılında bitti.</p>
      <figure>
        <img src="https://i.pstimaj.com/img/78/700x0/5dd7b7a7ae298bcf080942b1"/>
      </figure>
      <h4>Prens çıplak!</h4>
      <p>Gelelim ailenin Prens Andrew'dan sonraki en hareketli üyesine... Yani Prens Harry'ye. Siz bakmayın Prens'in bugün öyle eşine aşık, iyi aile babası portresi çizdiğine. Onun da geçmişinde epey hareketli anlar ve skandallar var.</p>
      <p>Prens henüz 17 yaşındayken uyuşturucu bağımlısı olduğunu itiraf etmişti. Hatta bundan pişmanlık duyduğunu belirtip rehabilitasyon süreci yaşadı.</p>
      <p>Prens Harry'nin Las Vegas'ta olimpik yüzücü Ryan Lochtle ile verdiği çılgın partideki çırılçıplak görüntüleri de basına yansımıştı. Aile bu skandalın üzerini örtmek için de uzun süre uğraştı.</p>
      <p><b>Prens Harry</b>'nin Hırvatistan'da bir partide elbiseleriyle havuza atlayıp sonra da çıkıp çılgın figürlerle dans etmesi de hala hafızalardan silinmedi.</p>
      <p>Bir partide giydiği Nazi amblemi taşıyan kıyafeti yüzünden de yerden yere vuruldu Prens. Bu durum da aileyi zorda bıraktı.  </p>
      <p>Aslına bakılırsa Prens Harry'nin skandal yaratma konusundaki becerisi aileden geliyor denilebilir.</p>
      <figure>
        <img src="https://i.pstimaj.com/img/78/700x0/5dd7b7feae298bcf7f5d890d"/>
      </figure>
      <p><b>Kral Edward</b>, aşkı <b>Wallis Simpson</b> uğruna tahtını bırakarak büyük bir skandala neden olmuştu. Bu olayın bu kadar büyümesinin nedeni sadece Simpson'ın halktan biri olması değildi. Simpson aynı zamanda dul bir kadındı. Kral Edward tahttan feragat edince yerine Kraliçe Elizabeth'in babası geçti. </p>
      <p>Elbette o aman şimdiki gibi boşanmış bir kadının saraya gelin gitmesi düşünülemezdi bile!</p>
      <figure>
        <img src="https://i.pstimaj.com/img/78/700x0/5dd7b81b66a97c5edf0135d2"/>
      </figure>
      <h4>Prens Andrew'un eşi</h4>
      <p><b>Prens Andrew </b>demişken eski eşi <b>Sarah Ferguson</b>'ı atlamak da olmaz. Ferguson, 1992 yılında Teksaslı işadamı John Bryan ile görüntülenmişti. Skandal sadece yakalanmaları yüzünden çıkmadı elbette. Foto muhabirleri onları görüntülediğinde Sarah Ferguson'ın ayak parmağı Bryan'ın ağzındaydı. </p>
      <p>Prens Andrew'un yıllar önce yaşanan ama hala hafızalardaki tazeliğini koruyan başka bir skandalıyla konuyu kapatalım. Prens, 1980'lerde yetişkin film yıldızı Koo Stark ile birliktelik yaşadı. Elbette bu ilişki uzun süre manşetlerde inmedi ve ailenin skandallar tarihine kalın harflerle yazıldı </p>
      <p>Stark bir süre önce tekrar basının gündemindeydi. Bu kez geçinemediği için devlete başvurmuştu. Çocuğunun bakımı için yardım talep ediyordu.</p>
      <figure>
        <img src="https://i.pstimaj.com/img/78/700x0/5dd23f30ae298be087dfe411"/>
      </figure>
      <p>Prenses Diana, sonradan evlendiği Prens Charles ile henüz 16 yaşındayken tanışmıştı. Prens Charles daha önce Diana Sencer'ın ablası Lady Sarah Spencer ile flört etmişti. Yani Prens Charles ile kardeşi ile evlenmeden önce 1977 yılında Lady Sarah Spencer ile çıkmıştı.</p>
      <p>
        <b>Kaynak: Hürriyet</b>
      </p>
      <figure>
        <img src="https://i.pstimaj.com/img/78/90x50/5dd661e066a97c277104eb0b"/>
      </figure>
      <p>SIRADAKİ HABER 74 yaşındaki eşini duşta başkasıyla aldattı</p>
    </article>
  </body>
</html>