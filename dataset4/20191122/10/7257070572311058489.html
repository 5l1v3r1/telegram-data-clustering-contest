<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.abante.com.ph/mga-ph-athlete-hatagan-og-libreng-insurance-lapid.htm"/>
    <meta property="og:site_name" content="Abante News Online"/>
    <meta property="article:published_time" content="2019-11-22T10:06:01+00:00"/>
    <meta property="og:title" content="Mga PH athlete, hatagan og libreng insurance – Lapid"/>
    <meta property="og:description" content="Sa nagkaduol nga 30th Southeast Asian (SEA) Games, misang-at si Senador Manuel &quot;Lito&quot; Lapid ug balaodnon nga maghatag og libreng insurance coverage sa tanang professional athletes nakig-away sa mga international sports competition."/>
  </head>
  <body>
    <article>
      <h1>Mga PH athlete, hatagan og libreng insurance – Lapid</h1>
      <address><time datetime="2019-11-22T10:06:01+00:00">22 Nov 2019, 10:06</time> by <a rel="author">jess camposs</a></address>
      <p>Sa nagkaduol nga 30th Southeast Asian (SEA) Games, misang-at si Senador Manuel “Lito” Lapid ug balaodnon nga maghatag og libreng insurance coverage sa tanang professional athletes nakig-away sa mga international sports competition.</p>
      <p>Matud ni Lapid, nga kinahanglan nga hatagan sa kagamhanan ang mga atletang Pinoy og insurance protection ilabi na kadtong nakig-away sa ubang nasud aron kahatagan og dungog ang atong nasud.</p>
      <p>“Nais nating ibigay ang nararapat na suporta at parangal para sa ating mga atleta na dugo at pawis ang ipinuhunan para lamang maikatawan ang ating bansa sa mga international sports competitions,” matud ni Lapid.</p>
      <p>Ubos sa Senate Bill 152 o “Professional Filipino Athletes Insurance Benefits Act, hatagan sila sa kagamhanan og insurance benefits alang sa medical expenses, travel insurance, death benefits ug uban pa.</p>
      <related>
        <h4>Related Posts</h4>
        <a href="https://www.abante.com.ph/refund-sa-grab-gikan-sa-piso-hangtud-p100-matag-pasaheeo.htm"/>
        <a href="https://www.abante.com.ph/bi-naka-heightened-alert-alang-sa-sea-games-holiday.htm"/>
        <a href="https://www.abante.com.ph/2-ka-swimming-instructor-gitaktak-human-nalumos-ang-kadete.htm"/>
      </related>
      <p>Kung mahimong balaod kini ilakip kini sa programa sa Games and Amusement Board (GAB) ug Philippine Sports Commission (PSC). Ang pondo usab ilakip sa matag tuig nga General Appropriations Act.</p>
      <p>Tumong usab niini maong balaodnon nga mailhan ang mga Pinoy athlete tungod sa ilang paghatag ug dungog sa nasud pinaagi sa pag representar sa nasud sa nagkadaiyang kompitesyon sa ubang nasud.</p>
      <p>Matud sa Philippine Sports Commission, ang Pilipinas ang labing daku nga delegasyon sa SEA Games, nga adunay 1,115 atleta ug 753 ka coach nga magdugod karong Nobyembre 30 hangtud sa Disyembre 11.</p>
      <related>
        <a href="https://www.abante.com.ph/water-crisis-sa-nasud-gustong-tapuson-ni-lapid.htm"/>
        <a href="https://www.abante.com.ph/tambal-sa-sakit-sa-pangutok-angayang-walay-vat-revilla.htm"/>
        <a href="https://www.abante.com.ph/solo-parent-hatagan-ug-discount-revilla.htm"/>
      </related>
    </article>
  </body>
</html>