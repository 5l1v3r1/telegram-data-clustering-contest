<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/719125/vendite-airpods-2019-bloomberg"/>
    <meta property="og:site_name" content="iPhone Italia"/>
    <meta property="article:published_time" content="2019-11-22T10:01:11+00:00"/>
    <meta property="og:title" content="Bloomberg: AirPods da record, 60 milioni di vendite nel 2019"/>
    <meta property="og:description" content="Secondo Bloomberg, Apple ha superato ogni aspettativa e riuscirà a vendere 60 milioni di AirPods entro fine anno grazie anche al modello Pro."/>
  </head>
  <body>
    <article>
      <h1>Bloomberg: AirPods da record, 60 milioni di vendite nel 2019</h1>
      <address>
        <time datetime="2019-11-22T10:01:11+00:00">22 Nov 2019, 10:01</time>
      </address>
      <p>Secondo un nuovo report pubblicato da Bloomberg, le spedizioni di AirPods dovrebbero raddoppiare nel 2019 rispetto allo scorso anno, arrivando a 60 milioni di unità spedite.</p>
      <p><a href="https://www.bloomberg.com/news/articles/2019-11-22/apple-airpods-shipments-are-said-to-double-to-60-million-in-2019">Bloomberg</a> cita “<i>persone che hanno familiarità con i piani di produzione Apple</i>” e fornisce uno sguardo molto interessante sulle vendite degli auricolari AirPods.</p>
      <p>Il rapporto afferma che l’aumento di anno in anno è stato in parte guidato da “<i>una domanda molto più elevata del previsto</i>” per <b>AirPods Pro</b>, che sono stati rilasciati al pubblico il mese scorso. Per soddisfare questa domanda, i partner di assemblaggio di Apple stanno spingendo ai “<i>limiti dei vincoli tecnici</i>“.</p>
      <figure>
        <img src="https://ir-it.amazon-adsystem.com/e/ir?t=ipit-pb-21&amp;l=alb&amp;o=29&amp;a=B07ZPNLGDP"/>
      </figure>
      <h3>
        <a href="https://www.amazon.it/APPLE-MWP22TY-A-Apple-AirPods/dp/B07ZPNLGDP?SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07ZPNLGDP">Apple AirPods Pro</a>
      </h3>
      <p>EUR 271,77 <a href="https://www.amazon.it/APPLE-MWP22TY-A-Apple-AirPods/dp/B07ZPNLGDP?SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07ZPNLGDP">Vedi su Amazon</a></p>
      <p>Gli AirPods sono stati rilasciati per la prima volta nel dicembre del 2016. Da allora, hanno avuto un incredibile successo, con Apple che fa regolarmente fatica a tenere il passo con la domanda. Apple, però, non condivide i numeri di vendita dei suoi auricolari; le <b>entrate derivanti dagli AirPod</b>s sono raggruppate nella categoria Wearables, Home e Accessories, che ha raggiunto i 6,5 miliardi di dollari durante il <a href="https://www.iphoneitalia.com/717184/apple-annuncia-risultati-finanziari-q4-2019">Q4 fiscale 2019</a>.</p>
      <p>Come spiegato da Bloomberg, la stagione natalizia vedrà gli AirPods protagonisti delle vendite nel settore degli auricolari, con la concorrenza che farà fatica a tenere il passo. E, forse, anche Apple non riuscirà a soddisfare in tempo le tante richieste.</p>
      <h3>I perché di un successo</h3>
      <p>Gli AirPods hanno raggiunto un’enorme popolarità negli ultimi tre anni e nel 2019 Apple ha costruito questo successo con il lancio di AirPods di seconda generazione, che includono un’opzione di ricarica wireless, nonché gli attesissimi <a href="https://www.iphoneitalia.com/717206/airpods-pro-recensione">AirPods Pro</a>.</p>
      <p>La domanda di AirPods è cresciuta rapidamente anno dopo anno. Basti pensare che le ricerche Web sono aumentate del 500% dal 2017 al 2018. Nel 2019, diversi dati hanno confermato che gli auricolari wireless di Apple stanno conquistando sempre di più anche i giovanissimi, tanto da diventare uno degli oggetti più desiderati per il prossimo Natale.</p>
      <p>Al di là del design, della perfetta integrazione con gli iPhone e alle caratteristiche audio, ci sono anche altri fattori che stanno contribuendo al<b> successo degli AirPods</b>.</p>
      <p>Questa sarà la prima stagione dello shopping natalizio in cui Apple offrirà tre prodotti AirPods. Ciò significa che i clienti hanno <b>tre opzioni di prezzo</b>: AirPods Pro a 279€, AirPods con custodia wireless a 229€ e AirPods con custodia di ricarica classica a 179€.</p>
      <p>Chi preferisce gli auricolari in-ear e con cancellazione del rumore, opterà per il modello Pro. Chi desidera la forma classica e una ricarica wireless spenderà qualcosa in meno, mentre chi non ha bisogno di un case wireless opterà per il modello più economico che, su Amazon, si trova anche a molto meno.</p>
      <figure>
        <img src="https://ir-it.amazon-adsystem.com/e/ir?t=ipit-pb-21&amp;l=alb&amp;o=29&amp;a=B07PYMK77Y"/>
      </figure>
      <figure>
        <img src="https://ir-it.amazon-adsystem.com/e/ir?t=ipit-pb-21&amp;l=alb&amp;o=29&amp;a=B07PZRD7C5"/>
      </figure>
      <h3>
        <a href="https://www.amazon.it/Apple-AirPods-custodia-ricarica-Modello/dp/B07PYMK77Y?SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07PYMK77Y">Apple AirPods con custodia di ricarica (Ultimo Modello)</a>
      </h3>
      <p>EUR 179,00 EUR 143,00 <a href="https://www.amazon.it/Apple-AirPods-custodia-ricarica-Modello/dp/B07PYMK77Y?SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07PYMK77Y">Vedi su Amazon</a></p>
      <h3>
        <a href="https://www.amazon.it/Apple-AirPods-custodia-ricarica-wireless/dp/B07PZRD7C5?SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07PZRD7C5">Apple AirPods con custodia di ricarica wireless (Ultimo Modello)</a>
      </h3>
      <p>EUR 229,00 EUR 179,00 <a href="https://www.amazon.it/Apple-AirPods-custodia-ricarica-wireless/dp/B07PZRD7C5?SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07PZRD7C5">Vedi su Amazon</a></p>
      <p>Apple sta seguendo una linea simile con gli iPhone, con il modello 11 che costa molto meno delle due versioni Pro. E’ l’utente a scegliere in base alle sue esigenze.</p>
      <p>In commercio ci sono auricolari true wireless molto interessanti proposti dalla concorrenza, ma per chi ha un iPhone o un iPad è difficile rinunciare all’immediatezza e alla perfetta integrazione degli AirPods.</p>
      <p>Cosa ne pensate?</p>
      <p> </p>
      <p>
        <a href="https://www.iphoneitalia.com/category/dati-di-vendita">Dati di vendita</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>