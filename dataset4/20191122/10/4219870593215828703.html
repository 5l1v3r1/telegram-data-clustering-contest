<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/zanimljivosti/aktuelno.288.html:831672-Nadjete-li-ove-predmete-na-ulici-ne-uzimajte-ih-SPISAK"/>
    <meta property="og:site_name" content="Вечерње новости"/>
    <meta property="article:published_time" content="2019-11-22T10:40:00+00:00"/>
    <meta property="og:title" content="Nađete li ove predmete na ulici, ne uzimajte ih! (SPISAK)"/>
    <meta property="og:description" content="Ako na zemlji vidite neke od ovih 10 predmeta, nikad ih nemojte pokupiti"/>
  </head>
  <body>
    <article>
      <h1>Nađete li ove predmete na ulici, ne uzimajte ih! (SPISAK)</h1>
      <address><time datetime="2019-11-22T10:40:00+00:00">22 Nov 2019, 10:40</time> by <a rel="author">Novosti Online</a></address>
      <p>
        <b>Ako na zemlji vidite neke od ovih 10 predmeta, nikad ih nemojte pokupiti</b>
      </p>
      <p>PRONALAZAK tuđih stvari može da vam donese negativnu energiju, bol, nesreću. Ako na zemlji vidite neke od ovih 10 predmeta, nikad ih nemojte pokupiti:</p>
      <p><b>Novac</b><br/>Ukoliko na ulici vidite novac, verovatno će vaš prvi nagon biti da ga uzmete. Ne radite to. Crna magija je skoro uvek povezana sa novcem. Oni koji je praktikuju uvek je s razlogom “vežu” uz novčanice. Takav novac može da vam donese finansijski krah i nije poželjno da ga pokupite sa ulice. Izuzeci su sitni, metalni novac koji po nekad može da vam donese sreću i ljudi ga često koriste kao talisman. Međutim, nikad ne možete biti sigurni da li taj novac nosi pozitivnu ili negativnu energiju, pa se predlaže da novac koji vidite na ulici nikad ne podižete.</p>
      <p><b>Nakit od zlata ili srebra</b><br/>Nakit naročito apsorbuje energiju vlasnika. Osoba koja na ulici pronađe i uzme za sebe prsten, lančić ili broš, rizikuje da pored negativne energije vlasnika nakita, dobije čak i njegove bolesti.</p>
      <p><b>Ručno rađene lutke ili plišane igračke</b><br/>Odrasla osoba neće podići lutku sa ulice, ali dete hoće. Nemojte to da dozvolite. Za ovakve igračke često su vezane kletve. Neki narodi imaju običaje da naprave lutku koja će pokupiti negativnu energiju iz kuće, zatim tu lutku bace kako bi iz kuće izbacili negativne emocije i zlo. Stoga se takve igračke ne donose u porodicu.</p>
      <related>
        <a href="http://www.novosti.rs/vesti/naslovna/zanimljivosti/aktuelno.288.html:830711-Vanzemaljci-duhovi-ili-nesto-trece-Dva-cudna-stvorenja-snimljena-na-krovu-kuce-VIDEOFOTO"/>
      </related>
      <p><b>Igle, zihernadle i ostali oštri predmeti</b><br/>Prema ezoteričarima, oštri predmeti skoro nikad nisu izgubljeni, nego su skoro uvek odbačeni. Činjenica je da igle najčešće predstavljaju bolest i negativnu energiju. Zbog toga nije pametno da ovakve predmete donosite u svoju kuću. Čak nemojte ni da dođete u iskušenje da ovakve stvari podignete sa ulice. Jednostavno ih samo zaobiđite!</p>
      <p><b>Ključevi</b><br/>Postoji statistika da izgubljeni ključevi nađu svog vlasnika samo u tri posto slučajeva. Najopasnija je činjenica da izgubljeni ključevi nisu čak ni izgubljeni već odbačeni od strane vlasnika. Ljudi koji se bave okultnim stvarima, priznaće vam da najčešće koriste ključeve na koje “prebace” negativnu energiju vlasnika pa te ključeve namerno odbace. Odbacivanjem takvih ključeva, odbaci se i loša sreća vlasnika. Međutim, onaj ko nađe te ključeve, uzimajući ih rizikuje da na sebe “navuče” nesreću.</p>
      <figure>
        <img src="http://www.novosti.rs/upload/images/2019b//11/22/izgubljeno3-Depositphotos_77856518_s-20.jpg"/>
      </figure>
      <p><b>Ručno rađena narukvica</b><br/>Ručno rađena narukvica se pravi sa svrhom. Često je amajlija koja upija negativnu energiju i nesreću. Onaj momenat kada pukne i padne sa ruke vlasnika, znači da je ispunila svoju namenu i da više ne može da zaštiti vlasnika. Takvu narukvicu nikad ne podižite sa ulice jer će vam doneti samo nesreću.</p>
      <p><b>Ogledalce</b><br/>Ogledala su oduvek bila povezana sa magijskim ritualima. Ogledalo je tajni svedok svega što se dešava njegovom vlasniku. Ono nosi pečat i sreće i tuge njegovog vlasnika. Ako vidite ogledalce izgubljeno na ulici, opasno je da ga podignete, a još opasnije da se oglednete u njemu. Smatra se da podizanje polomljenog ogledala sa ulice može da donese ozbiljnu bolest vlasniku.</p>
      <figure>
        <img src="http://www.novosti.rs/upload/images/2019b//11/22/izgubljeno1-Depositphotos_151378688_s-2.jpg"/>
      </figure>
      <p><b>Češalj</b><br/>Energija vlasnika se najviše prenosi na češalj. Čak i oni koji ne veruju u okultno, osetiće nalet negativne energije kada podignu izgubljen češalj sa ulice. Stoga se ne preporučuje da ovakvu stvar nosite sa sobom kući.</p>
      <p><b>Sat</b><br/>Satovi se retko gube, a i osobe koje se bave okultnim stvarima skoro nikad ne koriste satove za svoje polje delovanja. Međutim, satovi su povezani sa bioritmom osobe koja ga nosi. Ako nađete izgubljeni sat i stavite ga sebi na ruku rizikujete da promenite svoj bioritam.</p>
      <p><b>Krstić/ privesak</b><br/>Ako se desi da osoba izgubi krstić koji je recimo dobila na krštenju, izgubiće i svoj talisman. Međutim, ako nađete takav krstić nikad ga ne podižite sa ulice, a još manje smete da ga stavite sebi oko vrata. Tada rizikujete da promenite svoju energiju i da poprimite energiju od osobe kojoj je kristić i bio namenjen.</p>
      <p>Autor: <a href="https://www.skmagazin.rs/nadete-li-ove-predmete-na-ulici-niposto-ih-ne-uzimajte-spisak/">SK magazin</a></p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/zanimljivosti/aktuelno.288.html:831464-Da-li-biste-pristali-Hotelska-soba-po-ceni-od-1-dolara-uz-jedan-uslov"/>
        <a href="http://www.novosti.rs/vesti/naslovna/zanimljivosti/aktuelno.288.html:831348-Zenu-prebio-kengur-Umalo-izgubila-oko-a-da-nije-ovako-reagovala-bilo-bi-jos-gore"/>
        <a href="http://www.novosti.rs/vesti/naslovna/zanimljivosti/aktuelno.288.html:830753-Gledateljka-u-TV-prenosu-primetila-neobicnu-izbocinu-na-vratu-voditeljke-i---spasla-joj-zivot-FOTO"/>
        <a href="http://www.novosti.rs/vesti/naslovna/zanimljivosti/aktuelno.288.html:830738-Divlje-svinje-nanjusile-stek-kokaina-kukanje-Alabanaca-i-Italijana-cula-policija-i-uhapsila-ih"/>
        <a href="http://www.novosti.rs/vesti/naslovna/zanimljivosti/aktuelno.288.html:830735-Mladozenja-napravio-haos-pred-oltarom-Umesto-da-samo-kaze-da-Zeljko-jednim-potezom-iznenadio-sve-VIDEO"/>
      </related>
    </article>
  </body>
</html>