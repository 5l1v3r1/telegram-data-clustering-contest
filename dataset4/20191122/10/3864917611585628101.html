<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-kyiv/2823474-stolicnij-transport-zminit-ruh-u-den-pamati-zertv-golodomoriv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T10:53:00+00:00"/>
    <meta property="og:title" content="Столичний транспорт змінить рух у День пам’яті жертв голодоморів"/>
    <meta property="og:description" content="У столиці 23 листопада у зв’язку із проведенням масових заходів до Дня пам’яті жертв голодоморів зміниться рух пасажирського транспорту."/>
  </head>
  <body>
    <article>
      <h1>Столичний транспорт змінить рух у День пам’яті жертв голодоморів</h1>
      <h2>У столиці 23 листопада у зв’язку із проведенням масових заходів до Дня пам’яті жертв голодоморів зміниться рух пасажирського транспорту.</h2>
      <address>
        <time datetime="2019-11-22T10:53:00+00:00">22 Nov 2019, 10:53</time>
      </address>
      <p>Про це повідомили у <a href="https://kyivcity.gov.ua/news/News_23_listopada_u_zvyazku_iz_zakhodami_do_dnya_pamyati_zhertv_golodomoriv_zminitsya_rukh_miskogo_pasazhirskogo_transportu/">Департаменті транспортної інфраструктури КМДА</a>.</p>
      <p>"23 листопада у зв’язку із проведенням масових заходів до Дня пам’яті жертв голодоморів зміниться рух міського пасажирського <a href="https://www.ukrinform.ua/tag-transport">транспорту</a>", - йдеться у повідомленні</p>
      <p>Так, 23 листопада із 13:00 до 15:00 рух автобусів №№ 24, 62 буде організовано за маршрутом: від Національного музею історії України в II Світовій війні та Ботанічного саду до стадіону «Динамо» ім. В. Лобановського.</p>
      <p>Автобуси маршруту № 114 курсуватимуть на ділянках від вул. Милославської до Поштової площі та від залізничного вокзалу «Центральний» до Софійської площі.</p>
      <p>Із 16:00 до закінчення заходів рух тролейбусів маршруту № 38 буде організовано від ст. м. «Видубичі» до б-ру Лесі Українки (до вул. Новогоспітальної). Рух автобусів маршруту №24 буде організовано від залізничного вокзалу «Центральний» до вул. Грушевського за власним маршрутом, далі вул. Московська – вул. Цитадельна – вул. Лаврська – Національний музей історії України в II Світовій війні.</p>
      <p>Автобусний маршрут загального користування в режимі маршрутного таксі №520, буде організовано за наступною схемою: ст. м. «Видубичі» – Залізничне шосе – Либідська площа – вул. Велика Васильківська – вул. Євгена Коновальця – вул. Михайла Задніпровського – вул. Генерала Алмазова – вул. Цитадельна – вул. Лаврська – Національний музей історії України у II Світовій війні.</p>
      <blockquote>
        <b>Читайте також: </b>
        <a href="https://www.ukrinform.ua/rubric-kyiv/2823335-u-kievi-do-dna-pamati-zertv-golodomoriv-projdut-zalobni-zahodi.html">У Києві до Дня пам’яті жертв голодоморів пройдуть жалобні заходи</a>
      </blockquote>
      <p>Автобусний маршрут загального користування в режимі маршрутного таксі № 470– за схемою: вул. Ягідна – просп. Науки – б-р Дружби Народів – б-р Лесі Українки – вул. Генерала Алмазова – вул. Цитадельна – вул. Лаврська – Національний музей історії України в II Світовій війні.</p>
      <p>Як повідомлялось, у столиці 23 листопада відбудуться жалобні заходи, поминальні панахиди, реквієми та традиційна акція «Засвіти свічку» до Дня пам’яті жертв голодоморів.</p>
    </article>
  </body>
</html>