<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/otmenikha-shouto-na-viktoriyas-sikret-407329.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-22T10:59:40+00:00"/>
    <meta property="og:title" content="Отмениха шоуто на Викторияс Сикрет"/>
    <meta property="og:description" content="Ниски рейтинги и остра критика са довършили събитието"/>
  </head>
  <body>
    <article>
      <h1>Отмениха шоуто на Викторияс Сикрет</h1>
      <address><time datetime="2019-11-22T10:59:40+00:00">22 Nov 2019, 10:59</time> by <a rel="author">Агенция Стандарт</a></address>
      <p>Отмениха ежегодното модно шоу на Викторияс Сикрет заради ниски рейтинги и увеличаващата се критикиа срещу събитието. Новината беше потвърдена от компанията-майка на марката за бельо „L Brands“ – четири месеца, след като Шанина Шайк първа намекна за подобно развитие. Решението било взето, тъй като шефовете искали да развият бранда си в променящата се индустрия. „Ние ще продължим да общуваме с нашите клиенти, но няма да е чрез събития на нивото на модното шоу. Ще наблегнем на социалните мрежи и различни съвременни платформи“, заяви главният финансов директор Стюарт Бургдоерфер. Той призна, че събитието натистина е впечатляващо маркетинг постижение, но реално не влияело на продажбите в краткосрочен план. Вследствие на това развитие, компанията вече ще страни от подобни грандиозни рекламни стратегии като шоуто. Продажбите на Викторияс Сикрет са в постоянен спад от 2016-а насам. Тази година намаляха със 7%, на фона на миналогодишните 2%. През 2018-а модното събитие отбеляза най-ниския си рейтинг до сега – 3,3 милиона зрители, и беше критикувано, че е сексистко, остаряло и липсва многообразие.</p>
    </article>
  </body>
</html>