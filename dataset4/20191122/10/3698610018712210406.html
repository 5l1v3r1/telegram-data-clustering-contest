<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/oon-vidpravila-v-okupovaniy-donbas-19-vantazhivok-gumanitarnoyi-dopomogi-330513_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T10:49:00+00:00"/>
    <meta property="og:title" content="ООН відправила в окупований Донбас 19 вантажівок гуманітарної допомоги"/>
    <meta property="og:description" content="Загальна вага гуманітарної допомоги перевищує 157 тонн."/>
  </head>
  <body>
    <article>
      <h1>ООН відправила в окупований Донбас 19 вантажівок гуманітарної допомоги</h1>
      <h2>Загальна вага гуманітарної допомоги перевищує 157 тонн.</h2>
      <address>
        <time datetime="2019-11-22T10:49:00+00:00">22 Nov 2019, 10:49</time>
      </address>
      <p><a href="https://dt.ua/TECHNOLOGIES/oon-doruchila-yunesko-rozrobiti-etichni-normi-zastosuvannya-shtuchnogo-intelektu-330501_.html"><b>Управління Верховного комісара Організаціїї Об'єднаних Націй</b></a> у справах біженців направило в окупований Донбас понад 157 тонн гуманітарної допомоги,  повідомляє пресцентр Державної прикордонної служби в п'ятницю.</p>
      <p>Зазначається, що у гуманітарному вантажі - медичні препарати, гігієнічні набори та будівельні матеріали.</p>
      <p>"Через КПВВ "Новотроїцьке" до тимчасово окупованої території України прослідували 19 вантажівок з гуманітарною допомогою від Управління Верховного комісара ООН у справах біженців. Для жителів Донбасу направлено медичні препарати, гігієнічні набори та будівельні матеріали загальною вагою 157,3 тонни", - йдеться у повідомленні.</p>
      <p>Раніше повідомлялося, що <a href="https://dt.ua/WORLD/v-oon-prosyat-terminovo-znayti-dlya-donbasu-52-milyoni-dolariv-323863_.html"><b>до початку зими 2019-2020 років країнам-членам Організації Об'єднаних Націй</b></a> необхідно знайти 52 млн доларів для <a href="https://dt.ua/UKRAINE/nimechchina-vidilila-1-mln-yevro-na-gumanitarni-proekti-v-donbasi-322477_.html"><b>забезпечення найбільш гострих гуманітарних потреб</b></a> цивільного населення в зоні окупації і бойових дій на сході України, тому ООН закликає донорів активізувати зусилля по наповненню коштами спеціально створеного Об'єднаного фонду гуманітарної допомоги Україні. Про це заявив у штаб-квартирі ООН представник генсека ООН Стефан Дюжаррик.</p>
      <p>Раніше Німеччина виділила <b><a href="https://dt.ua/UKRAINE/nimechchina-vidilit-na-proekti-chervonogo-hresta-v-ukrayini-mayzhe-shist-milyoniv-yevro-306584_.html">на проекти Червоного Хреста</a></b> в Україні майже шість мільйонів євро. Гуманітарна допомога розрахована на три роки. У 2019 році Німеччина виділить на гуманітарні проекти 1,9 мільйонів євро, а до 2020 2021 році - 4 мільйони євро. За даними ООН, всього на проекти по Донбасу необхідно<b> <a href="https://zn.ua/UKRAINE/v-oon-ozvuchili-stoimost-realizacii-gumanitarnyh-proektov-v-ukraine-307445_.html">162 млн євро донорської допомоги</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>