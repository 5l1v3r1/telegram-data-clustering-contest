<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77614-O-Skriniara-ma-zaujem-aj-Real-Madrid-Podla-agenta-slovenskeho-reprezentanta-su-kluby-ochotne-zaplatit-az-100-milionov-eur"/>
    <meta property="og:site_name" content="REFRESHER"/>
    <meta property="article:published_time" content="2019-11-22T10:06:00+00:00"/>
    <meta property="og:title" content="O Škriniara má záujem aj Real Madrid. Podľa agenta slovenského reprezentanta sú kluby ochotné zaplatiť až 100 miliónov eur"/>
    <meta property="og:description" content="Okrem Madridu o neho bojuje aj FC Barcelona."/>
  </head>
  <body>
    <article>
      <h1>O Škriniara má záujem aj Real Madrid. Podľa agenta slovenského reprezentanta sú kluby ochotné zaplatiť až 100 miliónov eur</h1>
      <address><time datetime="2019-11-22T10:06:00+00:00">22 Nov 2019, 10:06</time> by <a rel="author">Daniel Mikolášik</a></address>
      <p>
        <b>Okrem Madridu o neho bojuje aj FC Barcelona.</b>
      </p>
      <p>Slovenský futbalista <b>Milan Škriniar</b> sa teší mnohým úspechom a niektorými odborníkmi je považovaný za najlepšieho obrancu súčasnosti. Jeho športové kvality považuje za hodnotné aj španielsky klub <b>Real Madrid,</b> ktorý je za neho údajne <b>ochotný zaplatiť až 100 miliónov eur.</b></p>
      <p>Ako informuje portál <a href="https://en.as.com/en/2019/11/19/football/1574183525_901463.html">As.com</a>, vyjadriť sa tak mal hráčsky agent Mithat Halis zo spoločnosti Stars &amp; Friends. Tá zastupuje aj 24-ročného slovenského stopéra z Interu Miláno. <i>„Škriniar má hodnotu 100 miliónov eur. Real Madrid a Barcelona o ňho bojujú už dva roky, ale teraz je bližšie Real,“</i> tvrdí Halis. </p>
      <p>Podľa jeho slov má o rodáka zo Žiaru nad Hronom väčší záujem Real Madrid. Hľadá vraj alternatívy ku svojim stopérom Sergiovi Ramosovi a Raphaelovi Varanemu.</p>
      <p>Ak by Škriniar prestúpil, <b>stal by sa 9. najdrahším futbalovým hráčom planéty.</b> O túto priečku by sa delil spoločne s Cristianom Ronaldom, ktorého v roku 2018 kúpil Juventus Turín z Realu Madrid za rovnakú čiastku.</p>
      <p><b>Top 10 najdrahších futbalových prestupov v histórii<br/></b>1. Neymar (Barcelona - PSG) – 222 miliónov €<br/>2. Kylian Mbappe (Monaco - PSG) – 145 miliónov €<br/>3. Joao Felix (Benfica - Atletico Madrid) – 126 miliónov €<br/>4. Philippe Coutinho (Liverpool - Barcelona) – 120 miliónov €<br/>5. Antoine Griezmann (Atletico Madrid - Barcelona) – 120 miliónov €</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/36191-Real-Madrid-a-Atletico-Madrid-postihol-rovnaky-osud-ako-Barcelonu-Zakaz-nakupovania-hracov-az-do-roku-2018"/>
        <a href="https://refresher.sk/43182-Kliatba-Ligy-Majstrov-budi-respekt-u-tych-najlepsich-uz-viac-nez-23-rokov-Podari-sa-ju-zlomit-Realu-Madrid"/>
        <a href="https://refresher.sk/63768-Zinedine-Zidane-sa-vracia-na-lavicku-Realu-Madrid"/>
        <a href="https://refresher.sk/32485-Barcelona-bude-hrat-za-Cruyffa-Real-Madrid-na-zvysenie-sebavedomia-Kto-ovladne-dnesne-El-Clasico"/>
        <a href="https://refresher.sk/44495-Jose-Mourinho-je-obvinen-z-danovych-uniku-Na-danich-udajne-dluzi-temer-87-milionu-korun"/>
        <a href="https://refresher.sk/29827-Raul-sympaticky-a-nekompromisny-zakoncovatel-ktory-patri-medzi-najlepsich-hracov-historie-Realu-Madrid"/>
        <a href="https://refresher.sk/26048-Juventus-po-vybornom-a-bojovnom-vykone-porazil-v-uvodnom-zapase-semifinale-Ligy-majstrov-Real-Madrid"/>
        <a href="https://refresher.sk/32684-Bude-Real-Madrid-opat-bez-trofeje-alebo-vsetci-favoriti-nezavahaju-Odvetne-zapasy-ponuknu-odpovede"/>
      </related>
    </article>
  </body>
</html>