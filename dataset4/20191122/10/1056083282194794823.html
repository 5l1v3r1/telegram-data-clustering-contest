<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100193/%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%DA%86%D8%A7%D8%AF-%D8%A2%D9%81%D8%B1%DB%8C%D9%82%D8%A7-%D9%86%D8%A8%D8%A7%DB%8C%D8%AF-%D8%A8%D9%87-%D8%AA%D9%86%D9%87%D8%A7%DB%8C%DB%8C-%D9%85%D8%AA%D8%AD%D9%85%D9%84-%D9%BE%DB%8C%D8%A7%D9%85%D8%AF-%D9%85%D8%AF%D8%A7%D8%AE%D9%84%D9%87-%D9%86%D8%A7%D8%AA%D9%88"/>
    <meta property="og:site_name" content="ایسنا"/>
    <meta property="article:published_time" content="2019-11-22T10:37:15+00:00"/>
    <meta property="og:title" content="رئیس‌جمهور چاد: آفریقا نباید به تنهایی متحمل پیامد مداخله ناتو در لیبی شود"/>
    <meta property="og:description" content="رئیس‌جمهور چاد تأکید کرد که مداخله ناتو در لیبی فاجعه بار بود و نباید آفریقا به تنهایی نتایج این فاجعه را متحمل شود."/>
  </head>
  <body>
    <article>
      <h1>رئیس‌جمهور چاد: آفریقا نباید به تنهایی متحمل پیامد مداخله ناتو در لیبی شود</h1>
      <address><time datetime="2019-11-22T10:37:15+00:00">22 Nov 2019, 10:37</time> by <a rel="author">زینب غلامی</a></address>
      <p>رئیس‌جمهور چاد تأکید کرد که مداخله ناتو در لیبی فاجعه بار بود و نباید آفریقا به تنهایی نتایج این فاجعه را متحمل شود.</p>
      <p>به گزارش ایسنا، به نقل از شبکه خبری روسیا الیوم، ادریس دبی، رئیس چاد گفت: عواقب مداخله ناتو در لیبی در سال ۲۰۱۱ فاجعه‌بار بود. این مداخله یک فاجعه واقعی بود و نباید آفریقا به تنهایی مسئولیت آن را به دوش بکشد. از جمله این عواقب این بود که لیبی به پناهگاهی برای گروهک‌های جنایتکار و تروریستی و مرکزی برای امدادرسانی به تروریست‌های فعال در ساحل تبدیل شد.</p>
      <p>وی کوتاهی جامعه جهانی در حمایت از مبارزه با تروریسم در کشورهای ساحل و افغانستان و خاورمیانه را محکوم کرد.</p>
      <p>رئیس چاد از تأثیر نزاع‌ها در کشورهای مجاور به ویژه لیبی بر این کشور و نبود امنیت به خاطر عملیات بوکوحرام انتقاد کرد.</p>
      <p>وی تأکید کرد که نزاع‌ها بر تمامی واردات و صادرات به لیبی که موجب بحران اقتصادی شده‌ است، تأثیر گذاشته است.</p>
      <p>دبی گفت: این مشکلات اقتصادی بعد از بازگشت بیش از ۵۰۰ هزار شهروند چاد به وطنشان از لیبی و آفریقای مرکزی برجسته شد. همچنین صدها هزار آواره از کشورهای مجاور از سال ۲۰۰۳ در چاد هستند.</p>
      <p>انتهای پیام</p>
    </article>
  </body>
</html>