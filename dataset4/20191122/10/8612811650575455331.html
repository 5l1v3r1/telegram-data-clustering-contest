<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/punjab/amritsar/news/gobind-singh-longowal-will-become-sgpc-president-for-third-time-262942"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-22T10:55:22+00:00"/>
    <meta property="og:title" content="गोबिन्द सिंह लौंगोवाल तीसरी बार बन सकते हैं SGPC प्रधान"/>
    <meta property="og:description" content="लुधियाना: शिरोमणि गुरुद्वारा प्रबंधक कमेटी के 27 नवंबर को होने वाले चुनाव की तैयारियां शुरू कर दी गई हैं। इस चुनाव में 185 के करीब सदस्य हिस्सा लेंगे और कमेटी अध्यक्ष, महासचिव, वरिष्ठ उपाध्यक्ष के अलावा कार्यसमिति के 11 सदस्यों का चुनाव करेंगे। शिरोमणि गुरुद्वारा प्रबंधक कमेटी अध्यक्ष के चुनाव की परंपरा के अनुसार अकाली दल की लीडरशिप चुनाव से पहले एस.जी.पी.सी. सदस्यों के साथ बैठक करके अध्यक्ष के नाम पर सहमती बनाती है, यदि किसी नाम पर मतभेद होता है तो मतदान करवा लिया जाता है। चर्चा है कि अकाली दल इस बार मौजूदा प्रधान गोबिन्द सिंह लौंगोवाल के नाम पर सहमत लगता है। यदि ऐसा हुआ तो लौगोंवाल को तीसरी बार कमेटी की कमान सौंपी जा सकती है। "/>
  </head>
  <body>
    <article>
      <h1>गोबिन्द सिंह लौंगोवाल तीसरी बार बन सकते हैं SGPC प्रधान</h1>
      <address><time datetime="2019-11-22T10:55:22+00:00">22 Nov 2019, 10:55</time> by <a rel="author">manpreet</a></address>
      <p>लुधियाना: शिरोमणि गुरुद्वारा प्रबंधक कमेटी के 27 नवंबर को होने वाले चुनाव की तैयारियां शुरू कर दी गई हैं। इस चुनाव में 185 के करीब सदस्य हिस्सा लेंगे और कमेटी अध्यक्ष, महासचिव, वरिष्ठ उपाध्यक्ष के अलावा कार्यसमिति के 11 सदस्यों का चुनाव करेंगे। शिरोमणि गुरुद्वारा प्रबंधक कमेटी अध्यक्ष के चुनाव की परंपरा के अनुसार अकाली दल की लीडरशिप चुनाव से पहले एस.जी.पी.सी. सदस्यों के साथ बैठक करके अध्यक्ष के नाम पर सहमती बनाती है, यदि किसी नाम पर मतभेद होता है तो मतदान करवा लिया जाता है। चर्चा है कि अकाली दल इस बार मौजूदा प्रधान गोबिन्द सिंह लौंगोवाल के नाम पर सहमत लगता है। यदि ऐसा हुआ तो लौगोंवाल को तीसरी बार कमेटी की कमान सौंपी जा सकती है। </p>
      <p>लौगोंवाल के दो कार्यकाल से अकाली दल की लीडरशिप संतुष्ट बताई जाती है। बतौर एस.जी.पी.सी. अध्यक्ष लौगोंवाल ने अलग-अलग बड़े धार्मिक समागम करके संगत में अकाली दल के विरुद्ध पैदा हुआ रोष को कम करने में काफी अहम भूमिका निभाई है, वहीं गुरु नानक देव जी के 550वें प्रकाशोत्सव कार्यक्रम के दौरान भी लौगोंवाल का प्रभाव काफी बढ़ा है। यह भी चर्चा है कि एस.जी.पी.सी. अध्यक्ष की प्रधानगी के लिए लौगोंवाल के अलावा पूर्व अध्यक्ष बीबी जागीर कौर, किरपाल सिंह बंडूगर व पूर्व मंत्री जत्थेदार तोता सिंह भी दौड़ में शामिल बताए जाते हैं। इन तीनों ने प्रकाश पर्व कार्यक्रमों में काफी सरगर्मी दिखाई है। </p>
      <p>इसके बावजूद अकाली लीडरशिप अध्यक्ष पद के लिए गोबिन्द सिंह लौगोंवाल पर ज्यादा विश्वास करती नजर आ रही है। लुधियाना से एस.जी.पी.सी. के सदस्य जत्थेदार बलविन्द्र सिंह बैंस ने सदस्यों से अनुरोध किया है कि वह जमीर की आवाज पर बोटिंग करें ताकि तेजा सिंह समुंद्री हाल को नया रूप दिया जा सके।<br/> </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Gobind Singh Longowal will become SGPC President for third Time</p>
    </article>
  </body>
</html>