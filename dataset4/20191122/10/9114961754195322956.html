<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.takvim.com.tr/galeri/magazin/osmanli-tarihini-karalamaya-calisan-skandal-dizi-basladi-ates-kralliklarina-tepki-yagiyor"/>
    <meta property="og:site_name" content="takvim.com.tr"/>
    <meta property="article:published_time" content="2019-11-22T10:44:56+00:00"/>
    <meta property="og:title" content="Osmanlı tarihini karalamaya çalışan skandal dizi başladı! Ateş Krallıkları'na tepki yağıyor!"/>
    <meta property="og:description" content="2018'de Türk dizilerini kaldıran Birleşik Arap Emirlikleri'nden skandal bir hamle geldi. Birleşik Arap Emirlikleri ve Suudi Arabistan'ın sahibi olduğu MBC TV, Osmanlı Devleti karşıtı bir dizi yayınladı. Yeni dizinin yapımcısı dizinin &quot;Osmanlı yönetiminin arkasındaki vahşet dolu tarihi ifşa edeceğini&quot; öne sürdü. Dünya sayfasında Osmanlı'nın şanlı tarihini karalamaya çalışan Birleşik Arap Emirlikleri ve Suudi Arabistan'ın dizisi büyük tepki gördü."/>
  </head>
  <body>
    <article>
      <h1>Osmanlı tarihini karalamaya çalışan skandal dizi başladı! Ateş Krallıkları'na tepki yağıyor!</h1>
      <address>
        <time datetime="2019-11-22T10:44:56+00:00">22 Nov 2019, 10:44</time>
      </address>
      <p>
        <b>2018'de Türk dizilerini kaldıran Birleşik Arap Emirlikleri'nden skandal bir hamle geldi. Birleşik Arap Emirlikleri ve Suudi Arabistan'ın sahibi olduğu MBC TV, Osmanlı Devleti karşıtı bir dizi yayınladı. Yeni dizinin yapımcısı dizinin "Osmanlı yönetiminin arkasındaki vahşet dolu tarihi ifşa edeceğini" öne sürdü. Dünya sayfasında Osmanlı'nın şanlı tarihini karalamaya çalışan Birleşik Arap Emirlikleri ve Suudi Arabistan'ın dizisi büyük tepki gördü.</b>
      </p>
      <figure>
        <img src="https://iatkv.tmgrup.com.tr/12823e/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f22%2fosmanli-tarihini-karalamaya-calisan-skandal-dizi-basladi-ates-kralliklarina-tepki-yagiyor-1574419328127.jpg&amp;mw=1000&amp;l=1"/>
        <figcaption>Birleşik Arap Emirlikleri merkezli ve Suudi Arabistan'ın sahibi olduğu MBC TV'de yayınlanmaya başlayan "Ateş Krallıkları" isimli dizi, Mısır'da Memlükler'in son günlerini ve 16'ncı yüzyılda Osmanlı Devleti'nin kontrolüne geçişini anlatıyor. Dizinin yapımcısının, "Osmanlı yönetiminin arkasındaki vahşet dolu tarihi ifşa edeceğini" söylediği Arapça dizinin Mısırlı bir yazarın metnini kullandığı ve Arap oyuncuların yer aldığı dizinin başrolünü ise Mısırlı bir aktörün üstlendiği aktarılıyor.<br/><br/><a href="https://www.takvim.com.tr/video/haber-videolari/osmanli-tarihini-karalamaya-calisan-skandal-dizi-basladi-ates-kralliklarina-tepki-yagiyor"><b>HABERİN VİDEOSU İÇİN TIKLAYIN!</b></a></figcaption>
      </figure>
      <figure>
        <img src="https://iatkv.tmgrup.com.tr/3381b4/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f22%2fosmanli-tarihini-karalamaya-calisan-skandal-dizi-basladi-ates-kralliklarina-tepki-yagiyor-1574419331913.jpg&amp;mw=1000&amp;l=1"/>
        <figcaption><b>SLOGANI: İMPARATORLUK KANLI BİR HUKUKLA YÖNETİLİYOR</b><br/><br/>Dizinin ilk bölümü 17 Kasım'da yayınlandı. Tarihi, Osmanlı karşıtı bir perspektiften ele alan dizinin sloganı ise "Bir imparatorluk kanlı bir hukukla yönetiliyor. Bu onların laneti oldu."</figcaption>
      </figure>
      <figure>
        <img src="https://iatkv.tmgrup.com.tr/8652d9/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f22%2fosmanli-tarihini-karalamaya-calisan-skandal-dizi-basladi-ates-kralliklarina-tepki-yagiyor-1574419329560.jpg&amp;mw=1000&amp;l=1"/>
        <figcaption><b>"OSMANLI'NIN TARİHİ KATLİAMLARLA DOLU"</b><br/><br/>BAE merkezli haber sitesi Al-Ayn'a konuşan dizinin yazarı Mısırlı Muhammed Süleyman, "Tarihsel anlamda hiçbir hata içermeyen bir hikaye yazmaya çalıştıklarını" söyledi ve Osmanlı döneminin "tarihsel katliamlarla dolu olduğunu" öne sürdü. Saudi Gazette, 14 bölümden oluşan ve yapımcılığını BAE merkezli Genomedia Studios'un üslendiği dizinin 2019'da Arap dünyasında yapılan en büyük proje olduğunu belirtiyor.</figcaption>
      </figure>
      <figure>
        <img src="https://iatkv.tmgrup.com.tr/3adbf9/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f22%2fosmanli-tarihini-karalamaya-calisan-skandal-dizi-basladi-ates-kralliklarina-tepki-yagiyor-1574419336244.jpg&amp;mw=1000&amp;l=1"/>
        <figcaption>Dizide görsel efektler, büyük savaş sahneleri, iç içe geçen hikayeler ve karmaşık karakterler yer alıyor. Saudi Gazette dizi için "Osmanlıların işlediği suçların örtüldüğü ve tarihin tahrif edildiği bu dönemle ilgili pek çok gerçeği gün yüzüne çıkarıyor" ifadelerini kullandı. Dizinin yönetmenliğini ise Girl with a Pearl Earring (İnci Küpeli Kız), Hannibal Rising (Hannibal Doğuyor) ve Emperor (İmparator) filmlerinin yönetmeni İngiliz Peter Webber yapıyor.</figcaption>
      </figure>
      <figure>
        <img src="https://iatkv.tmgrup.com.tr/6f35fe/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f22%2fosmanli-tarihini-karalamaya-calisan-skandal-dizi-basladi-ates-kralliklarina-tepki-yagiyor-1574419330033.jpg&amp;mw=1000&amp;l=1"/>
        <figcaption><b>AL JAZEERA: BAE, TÜRKİYE'NİN TARİHİNİ ÇARPITIYOR</b><br/><br/>2019'un Arap dünyasındaki en büyük projesi olarak adlandırılan dizi Arap basınını da ikiye böldü. Bazı gazeteler dizinin belgelenmiş tarihi gerçekliği anlattığını savunurken bazıları da Türklerin tarihinin çarptırıldığını gündeme getirdi.</figcaption>
      </figure>
      <figure>
        <img src="https://iatkv.tmgrup.com.tr/6c6ef8/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f22%2fosmanli-tarihini-karalamaya-calisan-skandal-dizi-basladi-ates-kralliklarina-tepki-yagiyor-1574419337055.jpg&amp;mw=1000&amp;l=1"/>
        <figcaption>Suudi Arabistan, BAE ve Mısır'da iktidar yanlısı medya, övdükleri dizinin "Osmanlıların kanlı tarihini, tiranlığını, tutuculuğunu, suçluluğunu ve Arap tarihini yağmalamalarını ifşa ettiğini" söylüyor. BAE gazetesi Al-Abayan'a yazan Hasan Harp "Sanat hâlâ Arapların davalarına hizmet edebiliyor" ifadelerini kullanıyor.</figcaption>
      </figure>
      <figure>
        <img src="https://iatkv.tmgrup.com.tr/16c349/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f22%2fosmanli-tarihini-karalamaya-calisan-skandal-dizi-basladi-ates-kralliklarina-tepki-yagiyor-1574419271537.jpg&amp;mw=1000&amp;l=1"/>
        <figcaption>Mısır gazetesi Al-Watan'a yazan Naşva al-Hufi ise "Türkiye Osmanlı dönemindeki gibi ihanet ve siyasi zorbalık içinde" diyor ve ekliyor: "Tarihi gerçekten tekrar okuyup pek çok neslin kafasındaki konseptleri düzeltmemiz lazım."<br/><br/>Katar merkezli Al Jazeera ise internet sitesindeki haberinde "BAE Türkiye'nin tarihini çarpıtıyor" diyor. Arap dünyasına yayın yapan Resala Post'a yazan Muhammed Esad, BAE ve Suudi Arabistan'ın fonladığı dizinin "Müslümanların tarihini çarpıttığını" belirtiyor ve "Bu dizi tarihin yeniden, yanlış bir şekilde üretilmesidir" diye ekliyor.</figcaption>
      </figure>
      <figure>
        <img src="https://iatkv.tmgrup.com.tr/83ef3d/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f22%2fosmanli-tarihini-karalamaya-calisan-skandal-dizi-basladi-ates-kralliklarina-tepki-yagiyor-1574419279692.jpg&amp;mw=1000&amp;l=1"/>
        <figcaption><b>2018'DE TÜRK DİZİLERİ YAYINDAN KALDIRILMIŞTI</b><br/><br/>2018'in Mart ayında MBC bünyesindeki tüm kanallara talimat göndererek Türk dizilerini yayından kaldırdığını açıklamış ve bu hamle büyük bir tepki çekmişti.</figcaption>
      </figure>
      <figure>
        <img src="https://iatkv.tmgrup.com.tr/042b9d/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f22%2fosmanli-tarihini-karalamaya-calisan-skandal-dizi-basladi-ates-kralliklarina-tepki-yagiyor-1574419271642.jpg&amp;mw=1000&amp;l=1"/>
        <figcaption>Kararın ekonomik olduğuna yönelik açıklamalar yapılsa da o dönem Ankara-Riyad hattında yaşanan gerilimden dolayı böyle bir karar alındığına dair uluslararası basında haberler çıkmıştı.</figcaption>
      </figure>
    </article>
  </body>
</html>