<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/primar-sacalaseni-impuscat-vecina-pistol-airsoft-326811.html"/>
    <meta property="og:site_name" content="Observator"/>
    <meta property="article:published_time" content="2019-11-22T10:20:00+00:00"/>
    <meta property="og:title" content="Un primar din Maramureş a vrut să împuşte un iepure, însă a nimerit o vecină"/>
    <meta property="og:description" content="Un primar din Maramureş a intrat în atenţia poliţiştilor, după ce a împuşcat o vecină cu un pistol airsoft, în timp ce încerca să nimerească un iepure."/>
  </head>
  <body>
    <article>
      <h1>Un primar din Maramureş a vrut să împuşte un iepure, însă a nimerit o vecină</h1>
      <address><time datetime="2019-11-22T10:20:00+00:00">22 Nov 2019, 10:20</time> by <a rel="author">Alin Tarnovschi</a></address>
      <p>
        <b>
          <b>Un primar din Maramureş a intrat în atenţia poliţiştilor, după ce a împuşcat o vecină cu un pistol airsoft, în timp ce încerca să nimerească un iepure.</b>
        </b>
      </p>
      <p>Totul s-a întâmplat, ieri după-amiază, în comuna Săcălăşeni din Maramureş.</p>
      <p>Emilian Pop, primarul comunei, care locuieşte în satul Coruia, este pasionat de arme airsoft şi obişnuieşte să tragă după iepuri sau fazani.</p>
      <p>Ieri după-amiază, primarul a tras cu un pistol airsoft după un iepure, însă a împuşcat o bătrână de 67 de ani, o vecină care locuieşte la trei case de locuinţa edilului.</p>
      <p>Femeia a fost rănită uşor de proiectilul tras cu pistolul airsoft şi iniţial i-a fost teamă să sune la Ambulanţă.</p>
      <p>Totuşi, alţi localnici au fost cei care au anunţat Poliţia despre primarul care a împuşcat-o pe vecina sa.</p>
      <p>Potrivit <a href="https://vasiledale.ro/2019/11/21/acuzatii-grave-primarul-din-sacalaseni-acuzat-ca-si-a-impuscat-vecina-din-coruia-audio/">vasiledale.ro</a>, edilul ar fi negat că a împuşcat-o pe vecina sa şi a precizat că aceasta ar fi fost rănită de o pietricică.</p>
    </article>
  </body>
</html>