<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90267"/>
    <meta property="og:site_name" content="Denník politika"/>
    <meta property="article:published_time" content="2019-11-22T10:35:26+00:00"/>
    <meta property="og:title" content="Čína sa chce s USA dohodnúť na prvej fáze obchodnej dohody, ale je pripravená aj na odvetu"/>
    <meta property="og:description" content="22.11.2019 (Webnoviny.sk) – Čína sa chce s USA dohodnúť na prvej fáze obchodnej dohody, ak to ale bude potrebné, je pripravená na odvetu. Vyhlásil to v piatok čínsky prezident Si Ťin-Pching. Čínsky prístup k rokovaniam je „pozitívny“, uviedol na stretnutí s delegáciou amerických podnikateľov."/>
  </head>
  <body>
    <article>
      <h1>Čína sa chce s USA dohodnúť na prvej fáze obchodnej dohody, ale je pripravená aj na odvetu</h1>
      <address><time datetime="2019-11-22T10:35:26+00:00">22 Nov 2019, 10:35</time> by <a rel="author">Webnoviny</a></address>
      <p>22.11.2019 (Webnoviny.sk) – Čína sa chce s USA dohodnúť na prvej fáze obchodnej dohody, ak to ale bude potrebné, je pripravená na odvetu. Vyhlásil to v piatok čínsky prezident Si Ťin-Pching. Čínsky prístup k rokovaniam je „<i>pozitívny</i>“, uviedol na stretnutí s delegáciou amerických podnikateľov.</p>
      <p>„<i>Vždy sme hovorili, že nechceme začať obchodnú vojnu, ale nebojíme sa… Keď to bude potrebné, budeme sa brániť, veľmi aktívne sa ale usilujeme o to, aby obchodná vojna nebola</i>,“ povedal čínsky prezident. Ako dodal, základom dohody musí byť „<i>vzájomný rešpekt a rovnosť</i>“.</p>
      <p>Denník Wall Street Journal vo štvrtok informoval, že čínsky vicepremiér Liou Che pozval zástupcov USA do Pekingu na ďalšie rokovania. Čínske ministerstvo obchodu predtým zdôraznilo, že Peking sa stále usiluje o dohodu, ktorá je v záujme všetkých zúčastnených strán a správy o údajných komplikáciách v rozhovoroch označilo za nepodložené špekulácie.</p>
      <p>Viac k témam: <a href="https://www.webnoviny.sk/tag/obchodna-dohoda/"><u>obchodná dohoda</u></a><br/>Zdroj: Webnoviny.sk – <a href="https://www.webnoviny.sk/cina-sa-chce-s-usa-dohodnut-na-prvej-faze-obchodnej-dohody-ale-je-pripravena-aj-na-odvetu/"><u>Čína sa chce s USA dohodnúť na prvej fáze obchodnej dohody, ale je pripravená aj na odvetu</u></a> © SITA Všetky práva vyhradené.</p>
    </article>
  </body>
</html>