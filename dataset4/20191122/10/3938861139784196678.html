<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_vbili-uchasnika-mirnih-peregovoriv/939387"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T10:43:00+00:00"/>
    <meta property="og:title" content="Вбили учасника мирних переговорів"/>
    <meta property="og:description" content="Першого відомого на теренах України посла, князя антів Мезамира вбили авари 22 листопада 560-го. Він проводив переговори про мир та викуп полонених одноплемінників. Письмову згадку про подію залишив візантійський історик Менандр Протектор. &quot;Володарі антські перебувають у скрутному ..."/>
  </head>
  <body>
    <article>
      <h1>Вбили учасника мирних переговорів</h1>
      <address><time datetime="2019-11-22T10:43:00+00:00">22 Nov 2019, 10:43</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939387_w_300.jpg?v=0"/>
        <figcaption>Убили першого відомого слов'янського посла Фото: twitter</figcaption>
      </figure>
      <p>Першого відомого на теренах України посла, князя антів <b>Мезамира</b> вбили авари <b>22 листопада 560-го</b>. Він проводив переговори про мир та викуп полонених одноплемінників.</p>
      <p>Письмову згадку про подію залишив візантійський історик <b>Менандр Протектор</b>.</p>
      <p>"Володарі антські перебувають у скрутному становищі й втратили свої надії. Авари грабували і спустошували їхню землю. Гноблені набігами ворогів, анти відправили до аварів посланцем Мезаміра, сина Ідарізіева, брата Келагастова, і просили дозволити викуп деяких бранців зі свого народу. Посланник Мезамір, пустослов і хвалько, після прибуття до аварів закидав їх зарозумілими і навіть зухвалими промовами.</p>
      <p>Тоді Котрагір, який був пов'язаний родинними зв'язками з аварами і подавав проти антів дуже неприязні поради, чуючи, що Мезамір говорить пихатішою, ніж як пристойно посланнику, сказав кагану: "Ця людина має великий вплив між антами і може діяти проти того, хто хоч скільки-небудь є ворогом його народу. Потрібно вбити його, а потім без жодного страху напасти на ворожу землю".</p>
      <p>Авари, переконані словами Котрагіра, ухилилися від належної до посланця поваги, знехтували правами і вбили Мезаміра. З тих пір більше, ніж раніше стали авари розоряти землю антів, не перестаючи грабувати її та поневолювати жителів", - писав він.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/culture/_rosiya-namagayetsya-monopolizuvati-slovyanstvo-rezhiser-serialu-slovyani/921154"/>
      </related>
      <p>Сама згадка свідчила про зародження рис повноцінної держави у Східних Слов'ян VI ст.</p>
      <blockquote>Авари - тюркомовні племена, які заснували власну державу Аварський каганат на теренах Причорномор'я. Відомі, як найбільші вороги слов'ян та тим, що у 602 році знищили племінний союз антів. Внутрішня слабкість та повстання підкорених племен зумовили занепад військової могутності аварів. У 626 році головні сили аварів було вщент розбито під Константинополем. Велике повстання слов'янських племен на чолі з Само, активні дії франків проти аварів, а також внутрішні усобиці призвели до розпаду каганату.</blockquote>
    </article>
  </body>
</html>