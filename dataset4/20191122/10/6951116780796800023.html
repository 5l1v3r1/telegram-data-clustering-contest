<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/miley-cyrus-attaccata-elsa-pataky-liam-hemsworth/"/>
    <meta property="og:site_name" content="Novella 2000"/>
    <meta property="article:published_time" content="2019-11-22T10:34:42+00:00"/>
    <meta property="og:title" content="Miley Cyrus attaccata da Elsa Pataky, che difende Liam Hemsworth"/>
    <meta property="og:description" content="Dopo la separazione da Liam Hemsworth, Miley Cyrus viene attaccata dall'ex cognata Elsa Pataky, che prende le difese dell'attore."/>
  </head>
  <body>
    <article>
      <h1>Miley Cyrus attaccata da Elsa Pataky, che difende Liam Hemsworth</h1>
      <address><time datetime="2019-11-22T10:34:42+00:00">22 Nov 2019, 10:34</time> by <a rel="author" href="https://www.novella2000.it/author/vincenzo/" target="_blank">Vincenzo Chianese</a></address>
      <h3>Dopo la separazione da Liam Hemsworth, Miley Cyrus viene attaccata dall’ex cognata Elsa Pataky, che prende le difese dell’attore</h3>
      <p>Come è ormai ben noto, da diversi mesi a questa parte <b>Miley Cyrus</b> e <b>Liam Hemsworth</b> hanno annunciato la fine del loro matrimonio, dopo ben 10 anni di amore. <a href="https://www.instagram.com/mileycyrus/?hl=it">La cantante</a> e l’attore, dopo aver già superato una crisi qualche anno fa, lo scorso dicembre avevano deciso di sposarsi in gran segreto, per la gioia di tutti i fan che li hanno sempre sostenuti. Nel mentre entrambi, ad oggi, sembrerebbero aver voltato pagina, e che abbiano ritrovato la serenità. Mentre <b>Miley</b> è felicemente fidanzata con <b>Cody Simpson</b>, pare che <b>Liam</b> stia frequentando <b>Maddison Brown</b>. Adesso, però, a parlare è niente che meno che <b>Elsa Pataky</b>, moglie di <b>Chris Hemsworth</b>, che <b>attacca</b> non solo la <b>Cyrus</b>, sua ex cognata, ma prende anche le difese dell’attore. Scopriamo cosa ha dichiarato in merito e le sue parole contro l’ex act Disney.</p>
      <p>Dopo 10 lunghi di amore e pochi mesi di matrimonio, <b>Miley Cyrus</b> e <b>Liam Hemsworth</b> si sono ufficialmente separati. A quel punto in molti hanno addossato la colpa della rottura alla cantante, che <a href="https://www.novella2000.it/miley-cyrus-sfoga-verita-rottura-liam-hemsworth/">si è trovata così costretta ad intervenire, svelando la sua verità in merito</a>. Ad accentuare le critiche, però, è stata <a href="https://www.novella2000.it/miley-cyrus-kaitlynn-carter-retroscena-storia/">la breve relazione che la pop star ha avuto con la blogger <b>Kaitlynn Carter</b>, a poche ore dall’addio a suo marito</a>. La storia tra le due è durata solo una manciata di settimane, fino a quando entrambe non hanno deciso di ritornare ad essere amiche. Così <b>Miley</b> <a href="https://www.novella2000.it/miley-cyrus-fidanzata-nuova-fiamma/">si è legata al cantante <b>Cody Simpson</b>, col quale le cose sembrerebbero andare a gonfie vele</a>. Lo stesso <b>Liam</b> non è rimasto con le mani in mano. Dopo un lungo silenzio <a href="https://www.novella2000.it/liam-hemsworth-miley-cyrus-fidanzato/">l’attore è stato paparazzato in atteggiamenti intimi con <b>Maddison Brown</b>, facendo dunque intendere un flirt</a>.</p>
      <p>Escluso, quindi, un ritorno di fiamma tra <b>Miley Cyrus</b> e <b>Liam Hemsworth</b>, che sembrerebbero aver iniziato un nuovo capitolo della loro vita. Tuttavia adesso ad intervenire è <b>Elsa Pataky</b>, ex cognata della cantante e moglie di <b>Chris Hemsworth</b>. L’attrice spagnola ha <b>attaccato</b> duramente la <b>Cyrus</b>, nonostante le due siano sempre state molto unite, prendendo naturalmente le difese di <b>Liam</b>. Leggiamo le sue parole.</p>
      <h3>L’attacco di Elsa Pataky a Miley Cyrus, che si schiera con Liam Hemsworth</h3>
      <p>Qualche ora fa, inaspettatamente, a commentare la separazione tra <b>Miley Cyrus</b> e <b>Liam Hemsworth</b> è stata <b>Elsa Pataky</b>, moglie di <b>Chris</b>, fratello dell’attore australiano. La bella spagnola ha appena presentato la sua nuova linea di lingerie, e durante l’evento ha fatto un duro <b>attacco</b> alla cantante, prendendo naturalmente le difese di <b>Liam</b>. A riportare le parole di <b>Elsa</b> è stato dapprima <i>Hola</i>, ed in seguito <i>Vanity Fair Italia</i>. Questo il duro commento:</p>
      <blockquote>“Mio cognato, beh, dopo una relazione a cui ha dedicato 10 anni, è un po’ giù ma la sta affrontando bene. È un ragazzo forte e merita il meglio. Penso che meriti molto di più”</blockquote>
      <p>Come se non bastasse <b>Elsa Pataky</b>, dopo aver <b>attaccato Miley Cyrus</b>, ha svelato come <b>Liam Hemsworth</b> abbia ricevuto il totale appoggio della sua famiglia, in particolare di suo fratello <b>Chris</b>. Come sappiamo, infatti, dopo la rottura dalla cantante, l’attore si è rifugiato per qualche settimana in Australia, dai suoi parenti.</p>
      <blockquote>“La famiglia è sempre lì per proteggerti. Lui e suo fratello sono così vicini. Liam lo adoro. La cosa migliore è il suo senso dell’umorismo. Fa ridere tutta la famiglia”</blockquote>
      <p><b>Miley Cyrus</b> replicherà alle parole di <b>Elsa Pataky</b>? Non ci resta che rimanere in attesa di ulteriori aggiornamenti per scoprire cosa accadrà.</p>
      <related>
        <a href="https://www.novella2000.it/nicole-mazzocato-frecciatina-violeta-mangrinan-colloricchio-instagram/"/>
        <a href="https://www.novella2000.it/giulia-de-lellis-maria-de-filippi-commenta-libro-difende-critiche/"/>
        <a href="https://www.novella2000.it/amici-celebrities-2-si-fa-maria-de-filippi/"/>
      </related>
    </article>
  </body>
</html>