<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/entertainment/1562754/i-myrsini-sebastoy-apo-tis-agries-melisses-ginetai-porni-apo-panw"/>
    <meta property="og:site_name" content="NOOZ."/>
    <meta property="article:published_time" content="2019-11-22T10:00:00+00:00"/>
    <meta property="og:title" content="Η Μυρσίνη Σεβαστού από τις «Αγριες Μέλισσες» γίνεται «Πόρνη από πάνω»"/>
    <meta property="og:description" content="Η Κατερίνα Διδασκάλου επιστρέφει στη σκηνή με έναν μονόλογο που επί οκτώ χρόνια καθηλώνει κοινό και κριτικούς."/>
  </head>
  <body>
    <article>
      <h1>Η Μυρσίνη Σεβαστού από τις «Αγριες Μέλισσες» γίνεται «Πόρνη από πάνω»</h1>
      <address>
        <time datetime="2019-11-22T10:00:00+00:00">22 Nov 2019, 10:00</time>
      </address>
      <p>
        <b>Η Κατερίνα Διδασκάλου επιστρέφει στη σκηνή με έναν μονόλογο που επί οκτώ χρόνια καθηλώνει κοινό και κριτικούς.</b>
      </p>
      <p><b>«Η πόρνη από πάνω» </b>το έργο που σημάδεψε η Κατερίνα Διδασκάλου με την τέχνη της θα ανέβει για ένατη χρονιά στο Coronet.</p>
      <p><b>H Μυρσίνη Σεβαστού από τις «Αγριες Μέλισσες</b>» έχει έναν φορτωμένο χειμώνα με γυρίσματα για την καθημερινή σειρά που έχει κερδίσει τους τηλεθεατές, όπως δείχνουν οι μετρήσεις τηλεθέασης, αλλά και <b>μία παράσταση που κάνει πρεμιέρα Δευτέρα 2 Δεκεμβρίου.</b></p>
      <p>Η Ερατώ η νοικοκυρά από κάτω μιλάει για τον έρωτα, την απόρριψη, την προδοσία, τη βαναυσότητα σε βάρος των γυναικών, τους διεφθαρμένους δημόσιους λειτουργούς, την έλλειψη αυτοεκτίμησης.</p>
      <p>Με υπομονή και στωικότητα, ζει στο περιθώριο, <b>μέχρι την ημέρα που στο από πάνω διαμέρισμα μετακομίζει μια πόρνη και τότε η ζωή της αλλάζει με ένα μαγικό τρόπο.</b></p>
      <p>Η παράσταση που έχει αποσπάσει τις καλύτερες κριτικές από κοινό και κριτικούς, συνεχίζει την επιτυχημένη πορεία της για 9η σαιζόν στο CORONET THEATER.</p>
      <p><b>Ένα μοναδικό ρεσιτάλ ηθοποιίας από την Κατερίνα Διδασκάλου</b> που μας ταξιδεύει για 90 λεπτά από το γέλιο στη συγκίνηση, παραμένοντας κάθε στιγμή στην πραγματικότητα, για να οδηγήσει σε ένα τέλος έκπληξη.</p>
      <p>Σκηνοθεσία: Σταμάτης Πατρώνης Φωτισμοί: Σεμίνα Παπαλεξανδροπούλου</p>
      <p>Κοστούμια: Δημήτρης Ανδριανός</p>
      <p>Μουσική Επιμέλεια: Μιχάλης Ρουμπής, Ιωάννης - Ιόλαος Μανιάτης</p>
      <p>Βοηθός Σκηνοθέτη: Μιχάλης Ρουμπής</p>
      <p>Φωτογραφίες: Ανδρέας Αίσωπος</p>
      <p>Επικοινωνία - Δημόσιες Σχέσεις: Μαρκέλλα Καζαμία</p>
      <p>
        <b>«Η πόρνη από πάνω» του Αντώνη Τσιπιανίτη με την Κατερίνα Διδασκάλου στο θέατρο Coronet.</b>
      </p>
      <p><b>Πρεμιέρα</b> Δευτέρα 2 Δεκεμβρίου.</p>
      <p><b>Παραστάσεις</b> Δευτέρα στις 20:00, Τρίτη στις 21:00</p>
      <p><b>Διάρκεια</b>: 90 λεπτά (χωρίς διάλειμμα)</p>
      <p><b>Τιμές Εισιτηρίων</b>: Γενική Είσοδος 14,00 ευρώ - Φοιτητικό, Ανέργων, ΑΜΕΑ 10,00 ευρώ</p>
      <p><b>CORONET THEATER</b> Φρύνης 11, Παγκράτι, 116 34 Αθήνα, Τηλέφωνα: 210 70 12 123 - 210 70 12 511</p>
    </article>
  </body>
</html>