<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/borisov-shtiahme-da-se-prebiem-s-falkon-a-za-ninova-drebnava-ste-6102418"/>
    <meta property="og:site_name" content="Vesti"/>
    <meta property="article:published_time" content="2019-11-22T10:10:00+00:00"/>
    <meta property="og:title" content="Борисов: Щяхме да се пребием с &quot;Фалкон&quot;-а, за Нинова: Дребнава сте"/>
    <meta property="og:description" content="За срещата на ЕНП в Хърватия е имало свободен само &quot;Еърбъс&quot;, каза Борисов"/>
  </head>
  <body>
    <article>
      <h1>Борисов: Щяхме да се пребием с "Фалкон"-а, за Нинова: Дребнава сте</h1>
      <h2>За срещата на ЕНП в Хърватия е имало свободен само "Еърбъс", каза Борисов</h2>
      <address><time datetime="2019-11-22T10:10:00+00:00">22 Nov 2019, 10:10</time> by <a rel="author">Виолета Русенова</a></address>
      <aside>
        <a href="https://vbox7.com/emb/external.php?vid=3703b4350a&amp;autoplay=1">Видео</a>
      </aside>
      <p>„Себастиан Курц в момента не е никакъв, той не е канцлер на Австрия. Канцлерът на Германия беше с правителствен самолет, премиерът на Гърция беше с правителствен самолет, а ние щяхме да се пребием с този „Фалкон” и беше свободен само „Еърбъс”. Така премиерът Бойко Борисов отговори на обвиненията на Корнелия Нинова, че за срещата на ЕНП в Хърватия, Себастиан Курц е пътувал в икономическа класа, а нашият премиер с правителствения самолет. Той отиде в парламента. </p>
      <p>По думите му „този абсолютно ненужен самолет” е платен от правителство на БСП.</p>
      <p>„С мъки върнахме единия, този остана. А колко струва президентът Радев да отиде до Китай с него? Нали затова са купували от вашата партия тези самолети. Всички държави в Европа го правят. То пести време, пътуват делегации, върши се работа. Да ви покажа колко сте дребнава. Моите хора могат да излязат и да направят декларация и за заменките по ваше време", посочи Борисов.</p>
      <p>
        <a href="https://www.vesti.bg/bulgaria/falkon-yt-s-borisov-spuka-guma-pri-kacaneto-v-briuksel-6094184">"Фалкон"-ът с Борисов спука гума при кацането му в Брюксел</a>
      </p>
      <p>
        <a href="https://www.vesti.bg/bulgaria/incidenti/samoletyt-na-borisov-se-prizemi-avarijno-vyv-varna-6041879?page=2">Нова авария с правителствения самолет, Борисов е бил на борда</a>
      </p>
      <p>На 15 ноември технически проблем наложи аварийно приземяване на правителствения „Фалкон” в София. На борда е бил премиерът Бойко Борисов. При връщане от Солун навигационната система на машината отказала в небето над столицата. Наложило се пилотите да кацнат ръчно. Нямаше пострадали, а самолетът няма да лети, докато не бъде извършена пълна проверка и отстраняване на повредите. Разследването беше поето от звеното за авиационни инциденти към транспортното министерство. </p>
      <p>Този четвъртък пък хърватски вестник излезе със заглавие, че Себастиан Курц е пътувал до Загреб с икономична класа, а българският премиер – с „Еърбъс”.</p>
      <p><b>Отговорността на първия </b>се носи с оставка. Това каза лидерът на БСП Корнелия Нинова. „Аз за разлика от вас два пъти съм си я давал”, пък й отговори премиерът Бойко Борисов, който пристигна в Народното събрание.</p>
      <p>Нинова прочете декларация от името на парламентарна група, в която говори затова, че в последните седмици ни заливат няколко скандала и тревоги. „Скандалът с начина на провеждане на изборите, с водния режим в редица градове, проблеми в здравната система, напрежение около решението за болничните листове, корупционните скандали не спират от 288 къщи за гости само 23 се оказват изрядни, ще се окаже, че и тези, които са се осигурявали за две пенсии ще получат по-малко отколкото една. Всичко това буди тревоги и поставя въпроси”, каза тя. Първият - за управлението на държавата.</p>
      <p>Нинова прочете декларация, докато Борисов беше в залата, за да отговаря на нейно питане по времe на парламентарния контрол днес.</p>
      <p>„Г-н премиер, не можете да ми оспорвате правото да ви искам оставката както на правителството, така и вашата. Аз не говоря тук в лично качество, говоря от името на 1 млн. българи, които са подкрепили БСП за България и тя е тук с 80 народни представители. Не отнемайте на тези 1 млн. българи правото да имат мнение различно от вашето и да ви искат оставката”, каза Нинова.</p>
      <p>„Разбира се, че имате възможност и право да ми искате оставката, аз за разлика от вас два пъти съм си я давал и съм напускал управлението, а вие излъгахте тоя 1 млн., че ще си дадете оставката и след една седмица казахте няма да си я дам. Така че има една хубава поговорка, че в къщата на обесения въжето не трябва много да се размахва и думата оставка от ваша страна, когато употребявате, винаги трябва да се сещате за това, което направихте вие”, каза Борисов.</p>
      <p>
        <a href="https://www.vesti.bg/bulgaria/ninova-gerb-pari-postove-i-oblagi-da-sprat-promianata-v-bsp-6102253">Нинова: ГЕРБ - пари, постове и облаги, да спрат промяната в БСП</a>
      </p>
      <p>Нинова отговори на Борисов по въпроса за оставките и заяви: „Излъгах не 1 млн. българи, излъгах вас и няколко бизнесмени в България. Искате ли поименно да ви кажа с кого и как разговаряхте да ме смените от поста председател на БСП, искате ли да кажа колко пари хвърлихте в този процес за смяната на председателя на БСП, така че не българските граждани, гласували за БСП, а вас, уважаеми и няколко бизнесмени, които си знаят в какви разговори участваха за овладяването на БСП останахте излъгани. Е, съжалявам, няма да овладеете БСП поне не в скоро време”, заяви тя. </p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
      <related>
        <h4>По темата</h4>
        <a href="https://www.vesti.bg/bulgaria/problem-s-falkon-s-borisov-na-borda-spirat-go-6102142"/>
        <a href="https://www.vesti.bg/bulgaria/premieryt-dogodina-vtechnen-gaz-ot-sasht-6101920"/>
        <a href="https://www.vesti.bg/bulgaria/borisov-garantirame-spokojstvieto-na-evropa-6101694"/>
      </related>
    </article>
  </body>
</html>