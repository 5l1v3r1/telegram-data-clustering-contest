<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/business/detail/9620000112299"/>
    <meta property="og:site_name" content="MGR Online"/>
    <meta property="article:published_time" content="2019-11-22T10:58:00+00:00"/>
    <meta property="og:title" content="ทางด่วนมีกำไร! กทพ.เคาะโบนัส 5 เดือน – ปีใหม่63 เปิดทางด่วนฟรี 8 วัน"/>
    <meta property="og:description" content="บอร์ดกทพ.อนุมัติจ่ายโบนัสพนักงาน 5 ด. เผยปี 62 กำไรกว่า 6.7 พันล. และให้ของขวัญปีใหม่ 63 ใช้ทางด่วน บางนา-ชลบุรี และ บางพลี – สุขสวัสดิ์ ฟรี 8 ตั้งแต่ 27ธ.ค.62- 3 ม.ค. 63"/>
  </head>
  <body>
    <article>
      <h1>ทางด่วนมีกำไร! กทพ.เคาะโบนัส 5 เดือน – ปีใหม่63 เปิดทางด่วนฟรี 8 วัน</h1>
      <address><time datetime="2019-11-22T10:58:00+00:00">22 Nov 2019, 10:58</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011617601.JPEG"/>
      </figure>
      <p>นายสุรงค์ บูลกุล ประธานคณะกรรมการการทางพิเศษแห่งประเทศไทย(บอร์ดกทพ.) เปิดเผยว่า ที่ประชุมบอร์ดครั้งที่14/2562 เมื่อวันที่ 21 พ.ย.62 อนุมัติจัดสรรโบนัสประจำปี 2562 ในอัตรา 5 เท่าของเงินเดือน ขณะที่รายงานผลการดำเนินงาน กทพ.ประจำปีงบประมาณ 2562 มีกำไร ประมาณ 6,702 ล้านบาท<br/><br/>นอกจากนี้ บอร์ดกทพ.ยังเห็นชอบกำหนดอัตราค่าผ่านทาง ทางพิเศษ สายบูรพาวิถี (บางนา-ชลบุรี) และทางพิเศษสายกาญจนาภิเษก (บางพลี – สุขสวัสดิ์) ในช่วงเทศกาลปีใหม่ 2563 ฟรีรวม 8 วัน ตั้งแต่เวลา 00.01น.ของวันที่ 27 ธ.ค. 2562 ถึงเวลา 24.00 น.ของวันที่ 3 ม.ค. 2563 <br/><br/>และเห็นชอบโครงการให้ส่วนลดค่าผ่านทาง 5 บาท สำหรับรถ4 ล้อ ที่ใช้ระบบเก็บค่าผ่านทางพิเศษอัตโนมัติ (Easy Pass) สำหรับทางพิเศษเฉลิมมหานคร (ทางด่วนขั้นที่1 ) เฉพาะฝั่งขาเข้าเมือง จำนวน 4 ด่าน ได้แก่ ด่านดินแดง ด่านบางนา ด่านดาวคะนอง และด่านบางจาก และทางพิเศษศรีรัช ( ทางด่วนขั้นที่2) ฝั่งขาเข้า จำนวน 2 ด่าน ได้แก่ ด่านประชาชื่น และด่านอโศก 4 ระหว่างเวลา 04.00 -07.00 น. ระหว่าง วันที่ 6 ม.ค. 2562 - วันที่ 6 มี.ค. 2563 รวมเป็นเวลา 2 เดือน</p>
    </article>
  </body>
</html>