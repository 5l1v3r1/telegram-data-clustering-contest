<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Companii/247102/tranzactie-pe-piata-farmaceutica-bristol-myers-squibb-a-achizitionat-celgene-corporation-creand-o-companie-biofarmaceutica-de-to.html"/>
    <meta property="og:site_name" content="Wall-Street"/>
    <meta property="article:published_time" content="2019-11-22T10:40:05+00:00"/>
    <meta property="og:title" content="Tranzactie pe piata farmaceutica: Bristol-Myers Squibb a achizitionat Celgene Corporation, creand o companie biofarmaceutica de top"/>
    <meta property="og:description" content="Compania Bristol-Myers Squibb (NYSE:BMY) a finalizat preluarea Celgene Corporation (NASDAQ:CELG). Tranzatia s-a incheiat dupa primirea aprobarilor necesare din partea tuturor autoritatilor guvernamentale prevazute de catre acordul de fuziune si dupa aprobarea din partea actionarilor Bristol-Myers Squibb si Celgene, se precizeaza intr-un comunicat de presa."/>
  </head>
  <body>
    <article>
      <h1>Tranzactie pe piata farmaceutica: Bristol-Myers Squibb a achizitionat Celgene Corporation, creand o companie biofarmaceutica de top</h1>
      <address><time datetime="2019-11-22T10:40:05+00:00">22 Nov 2019, 10:40</time> by <a rel="author">Ivona Stog</a></address>
      <p>
        <b>Compania Bristol-Myers Squibb (NYSE:BMY) a finalizat preluarea Celgene Corporation (NASDAQ:CELG). Tranzatia s-a incheiat dupa primirea aprobarilor necesare din partea tuturor autoritatilor guvernamentale prevazute de catre acordul de fuziune si dupa aprobarea din partea actionarilor Bristol-Myers Squibb si Celgene, se precizeaza intr-un comunicat de presa.</b>
      </p>
      <p>Odata cu finalizarea achizitiei, in conformitate cu termenii acordului de fuziune, Celgene a devenit o filiala detinuta integral de catre Bristol-Myers Squibb Company. In baza fuziunii, actionarii Celgene au primit pentru fiecare actiune: 1,00 actiune Bristol-Myers Squibb, 50,00 dolari in numerar fara dobanda si un drept contingent tranzactionabil (Contingent Value Right / CVR), care va indreptati posesorul sa primeasca o plata de 9,00 dolari in numerar, daca se indeplinesc anumite etape ulterioare de reglementare. Actiunile Celgene nu se mai tranzactioneaza dupa inchiderea bursei de astazi. In data de 21 noiembrie 2019, actiunile nou emise ale Bristol-Myers Squibb si CVRurile vor fi tranzactionate in cadrul bursei din New York, CVRurile fiind comercializate sub simbolul „BMYRT.”</p>
      <p>„Aceasta este o zi importanta pentru Bristol-Myers Squibb, deoarece reunim stiinta de top, medicamentele inovatoare si talentul incredibil al Bristol-Myers Squibb si Celgene, pentru a crea un lider al companiilor farmaceutice,” a precizat Giovanni Caforio, M.D., Presedinte si Director Executiv al Bristol-Myers Squibb. „Impreuna cu francizele noastre de top in oncologie, hematologie, imunologie si boli cardiovasculare, si una dintre cele mai diverse si promitatoare linii de produse aflate in dezvoltare din industrie, stiu ca vom continua sa ne indeplinim viziunea de a transforma vietile pacientilor prin stiinta si cercetare. Sunt incantat de oportunitatile pentru angajatii nostri actuali si pentru noii colegi pe care ii primim in cadrul companiei, lucrand impreuna pentru a oferi pacientilor medicamente inovatoare.”</p>
      <p>De la data anuntarii tranzactiei, pe 3 ianuarie 2019, s-au realizat o serie de progrese concrete in ceea ce priveste indeplinirea principalilor indicatori de valoare ai fuziunii, inclusiv: progrese referitoare la brevetul pentru REVLIMID®, aprobarea din partea U.S. Food and Drug Administration (FDA) pentru INREBIC® (fedratinib) in tratamentul anumitor forme de mielofibroza, aprobarea din partea U.S. FDA pentru REBLOZYL® (luspatercept-aamt) in tratamentul anemiei la pacientii adulti cu beta talasemie si depunerea documentatiei spre aprobare pentru luspatercept si ozanimod in SUA si Europa. De asemenea, compania a facut un progres important si in ceea ce priveste planificarea unei integrari de succes. Pentru o perspectiva generala asupra companiei fuzionate si a etapelor indeplinite in asteptarea finalizarii tranzactiei.</p>
      <h3>Status actualizat cu privire la cesionarea OTEZLA®</h3>
      <p>Potrivit informarii din 26 august 2019, referitoare la procesul de aprobare a tranzactiei, Celgene a incheiat acordul de cesionare a drepturilor internationale asupra OTEZLA® (apremilast) catre Amgen (NASDAQ:AMGN), pentru 13.4 miliarde dolari in numerar, ca urmare a finalizarii fuziunii cu Bristol-Myers Squibb. Pe 15 noiembrie 2019, Bristol-Myers Squibb a anuntat decizia Comisiei Federala pentru Comert a SUA (FTC) de a accepta acordul propus, referitor la fuziunea in curs de finalizare a Bristol-Myers Squibb si Celgene, ceea ce a permis partilor sa incheie fuziunea. Bristol-Myers Squibb asteapta ca cesionarea OTEZLA sa fie finalizata imediat dupa incheierea fuziunii si planifica sa prioritizeze utilizarea incasarilor pentru reducerea datoriei.</p>
      <p>
        <a href="https://www.wall-street.ro/articol/Companii/243497/antibiotice-a-incheiat-primul-semestru-cu-un-profit-net-de-22-3-milioane-lei-in-crestere-cu-11.html">Citeste si:<br/>Antibiotice Iasi, profit net de 22,3 milioane lei, in crestere cu 11%</a>
      </p>
      <figure>
        <img src="https://img.wall-street.ro/image_thumbs/thumbs/a24/a24a7a299497cd8c5d35b91a92eb947a-400x250-00-65.jpg?v=1565250064"/>
      </figure>
      <p>Totodata, Bristol-Myers Squibb a anuntat decizia Comitetului Director de a autoriza rascumpararea a 7 miliarde dolari din actiunile Bristol-Myers Squibb.</p>
      <p>Cu ocazia acestei autorizatii, Bristol-Myers Squibb a incheiat acorduri de rascumparare accelerata a actiunilor (ASR) cu Morgan Stanley &amp; Co. LLC si Barclays Bank PLC pentru a reachizitiona, in total, 7 miliarde dolari din actiunile Bristol-Myers Squibb. Bristol-Myers Squibb preconizeaza ca va finanta aceasta rascumparare de actiuni cu numerar disponibil. Aproximativ 80% din actiunile ce vor fi reachizitionate in cadrul tranzactiei vor fi obtinute de Bristol-Myers Squibb pe 27 noiembrie 2019. Numarul total de actiuni rascumparate in final sub acest program va fi stabilit odata cu intelegerea finala si se va baza pe o reducere asupra pretului mediu ponderat in functie de volum a actiunilor Bristol-Myers Squibb pe durata perioadei de ASR. Bristol-Myers Squibb anticipeaza finalizarea tuturor rascumpararilor de actiuni pana la sfarsitul celui de-al doilea trimestru din 2020.</p>
      <p>Asa cum a fost anuntat anterior, in legatura cu finalizarea tranzactiei, Michael Bonney, Dr. Julia A. Haller si Phyllis Yale s-au alaturat comitetului director al Bristol-Myers Squibb, numarul membrilor comitetului crescand de la 11 la 14. Dl. Bonney si Dr. Haller au facut parte din comitetul director al Celgene pana la finalizarea tranzactiei. Cei trei directori noi aduc un set valoros de competente si o experienta semnificativa, utila pentru afacerea Bristol-Myers Squibb.</p>
      <p>
        <a href="https://www.wall-street.ro/articol/Companii/240670/piata-farmaceutica-din-romania-a-crescut-cu-13-4-in-2018-la-3-4-miliarde-euro.html">Citeste si:<br/>Piata farmaceutica din Romania a crescut in 2018 la 3,4 miliarde euro</a>
      </p>
      <figure>
        <img src="https://img.wall-street.ro/image_thumbs/thumbs/386/3869d6f928e9c71257b837e36e6ebf58-400x250-00-65.jpg?v=1556803017"/>
      </figure>
      <footer>Sursa foto: Shutterstock /Marian Weyo</footer>
    </article>
  </body>
</html>