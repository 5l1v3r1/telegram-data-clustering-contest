<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121291/historyczny-moment-w-gdansku-pociag-z-chin-dotarl-do-portu.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-22T10:27:00+00:00"/>
    <meta property="og:title" content="Historyczny moment w Gdańsku. Pociąg z Chin dotarł do portu"/>
    <meta property="og:description" content="Pierwszy w historii pociąg towarowy z chińskiego miasta Xi'an dotarł do Portu Gdańsk. Czas przejazdu wyniósł tylko 10 dni. W terminalu kontenery będą ładowane na samochody, inne pociągi lub na statki."/>
  </head>
  <body>
    <article>
      <h1>Historyczny moment w Gdańsku. Pociąg z Chin dotarł do portu</h1>
      <address>
        <time datetime="2019-11-22T10:27:00+00:00">22 Nov 2019, 10:27</time>
      </address>
      <h4>Pierwszy w historii pociąg towarowy z chińskiego miasta Xi'an dotarł do Portu Gdańsk. Czas przejazdu wyniósł tylko 10 dni. W terminalu kontenery będą ładowane na samochody, inne pociągi lub na statki.</h4>
      <p>Pociąg dotarł do portu wczoraj przed południem. Zainteresowanie trasą jest duże i to pomimo faktu, że transport kontenera koleją jest dwa razy droższy od transportu drogą morską. – Nasz pociąg jedzie z centralnych Chin do Gdańska 10 dni. Tymczasem w przypadku transportu z Xi'an do Gdańska tradycyjnie, drogą morską, mówimy o 45-50 dniach. W tym czasie wielu przedsiębiorców może dokonać kilku transportów i - pomimo większych kosztów - finalnie więcej zarobić – tłumaczył Łukasz Szutenberg z firmy Adampol, która jest operatorem pociągu.</p>
      <p>Do tej pory większość pociągów jeździła do niemieckiego Duisburga. Jednak transport do tego miasta trwa o cztery dni dłużej. – Cztery dni w sytuacji, w której odbiorcy zależy na szybkości transportu, to bardzo dużo. To jest nasza przewaga i trzeba ją zacząć wykorzystywać – mówił wiceprezes Zarządu Morskiego Portu Gdańsk Marcin Osowski.</p>
      <footer>/ Źródło: Radio Gdańsk <br/>/ kga</footer>
      <figure>
        <a href="https://www.pkobp.pl/?utm_source=do_rzeczy&amp;utm_medium=stopka&amp;utm_campaign=FF&amp;utm_term=pazdziernik">
          <img src="https://dorzeczy.pl/dorzeczy/_i/ad/ad-stripe-795x230-pko-2019-02.jpg"/>
        </a>
      </figure>
    </article>
  </body>
</html>