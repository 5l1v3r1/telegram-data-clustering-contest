<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/22/oppo-vyviji-vlastni-cipset-pro-mobilni-telefony-bude-mit-nazev-oppo-m1/"/>
    <meta property="og:site_name" content="GizChina.cz"/>
    <meta property="article:published_time" content="2019-11-22T10:00:30+00:00"/>
    <meta property="og:title" content="Oppo vyvíjí vlastní čipset pro mobilní telefony, bude mít název Oppo M1"/>
    <meta property="og:description" content="Podle stránek Letsgodigital společnost Oppo už nyní pracuje na vývoji vlastního čipsetu, který by měl mít obchodní název Oppo M1."/>
  </head>
  <body>
    <article>
      <h1>Oppo vyvíjí vlastní čipset pro mobilní telefony, bude mít název Oppo M1</h1>
      <address><time datetime="2019-11-22T10:00:30+00:00">22 Nov 2019, 10:00</time> by <a rel="author" href="https://gizchina.cz/author/marek_kucera/" target="_blank">Hana Kučerová</a></address>
      <p>Ohodnoťte článek</p>
      <p>Společnost Oppo patří k renomovaným čínských výrobcům s poměrně obsáhlým portfoliem. Jejich telefony se dobře prodávají, a to včetně přístrojů jejich řady Reno. Ta s úspěchem působí nejen na čínském trhu, ale telefony Reno si budují svou pozici i <a href="https://gizchina.cz/2019/10/04/oppo-reno-2-dorazi-do-evropy-16-rijna/">na evropských trzích</a>. Co však společnosti v portfoliu chybí, je vlastní procesor. To by se mohlo do budoucna změnit, protože podle <a href="https://nl.letsgodigital.org/smartphones/oppo-m1-smartphone-processor/">stránek Letsgodigital</a> společnost už nyní pracuje na vývoji vlastního čipsetu, který by měl mít obchodní název Oppo M1.</p>
      <p>Podle Letsgodigital podala společnost Oppo žádost o ochrannou známku Oppo M1, a to u Úřadu Evropské unie pro duševní vlastnictví (EUIPO). Z výpisu EUIPO je patrné, že jde o ochrannou známku pro nový čipset. Žádost byla podána 20. listopadu/novembra 2019, takže je jasné, že jde o čerstvou záležitost a nemůžeme očekávat nějaké bližší údaje o parametrech procesoru. Není také známo v jaké fázi vývoj nového procesoru právě je a ani to, kdy by mohl být představen. Dokonce ani není jasné, zda chystaný čipset bude výhradně používán u přístrojů Oppo, nebo jej společnost bude nabízet i třetím stranám, podobně jako Samsung své čipsety Exynos.</p>
      <figure>
        <img src="https://gizchina.cz/wp-content/uploads/2019/11/oppo-m1-770x492.jpg"/>
      </figure>
      <p>Sice někteří z horlivých tipařů odhadují, že by Oppo M1 mohl být alespoň rámcově představen na MWC v příštím roce, ale tyto úvahy jsou skutečně hodně odvážné. Jedno si však můžeme tipnut už dnes a nebudeme ani moc přehánět. Je pravděpodobné, že nový čipset by mohly využívat i společnosti Vivo a OnePlus u svých strojů. Spadají totiž do jedné skupiny výrobců, BBK. Je také známo, že Oppo dává nemalé investice do výzkumu a vývoje a s vlastním procesorem by tak mohlo zvýšit svou konkurence schopnost a vlastně i rámcovou nezávislost na výrobcích procesorů jako je Qualcomm a MediaTek.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/20/rada-huawei-p40-by-mohla-byt-uvedena-uz-zacatkem-pristiho-roku/"/>
        <a href="https://gizchina.cz/2019/11/20/xiaomi-mi-band-3i-by-se-mohl-objevit-uz-zitra/"/>
        <a href="https://gizchina.cz/2019/11/14/xiaomi-m1912g7be-dostava-certifikaci-3c-jde-o-poco-f2-nebo-redmi-k30/"/>
      </related>
    </article>
  </body>
</html>