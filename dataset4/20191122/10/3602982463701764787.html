<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/dartnieuws/gerwen-wil-1-ding-titel-terughalen/"/>
    <meta property="og:site_name" content="Sportnieuws"/>
    <meta property="article:published_time" content="2019-11-22T10:59:59+00:00"/>
    <meta property="og:title" content="Van Gerwen wil maar 1 ding: ‘Mijn titel terughalen’"/>
    <meta property="og:description" content="Michael van Gerwen gaat dit weekend voor niets minder dan de hoofdprijs op de Players Championship Finals. Vorig jaar verloor de Nederlander nog van Daryl Gurney in de finale, in 2013, ’14, ’15 en ’17 won hij het toernooi met de beste 64 van de wereld wél. “Natuurlijk was het teleurstellend om van Gurney te…"/>
  </head>
  <body>
    <article>
      <h1>Van Gerwen wil maar 1 ding: ‘Mijn titel terughalen’</h1>
      <address>
        <time datetime="2019-11-22T10:59:59+00:00">22 Nov 2019, 10:59</time>
      </address>
      <p>
        <b>Michael van Gerwen gaat dit weekend voor niets minder dan de hoofdprijs op de Players Championship Finals. Vorig jaar verloor de Nederlander nog van Daryl Gurney in de finale, in 2013, '14, '15 en '17 won hij het toernooi met de beste 64 van de wereld wél.</b>
      </p>
      <p>"Natuurlijk was het teleurstellend om van Gurney te verliezen vorig jaar, ik verlies niet veel finales", kijkt MvG terug. "Daryl trok alles uit de kast toen het erom ging, dus hij heeft het goed gedaan. Maar nu kom ik terug om mijn titel terug te pakken. Elk toernooi waar ik kom, wil ik winnen."<br/><br/>Ook omdat het de laatste test is voor het WK, wil Van Gerwen heel graag scoren. "Mijn doel is om een hoog niveau neer te zetten en mezelf nog meer vertrouwen te geven voor Ally Pally." Het WK darts begint half december.</p>
    </article>
  </body>
</html>