<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/743057"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T10:20:00+00:00"/>
    <meta property="og:title" content="อารมณ์เหนือเหตุผล จุดจบคนชอบรับบท'ชายใจตูบ'"/>
    <meta property="og:description" content="“เก่งกับหมา ซ่ากับคนแก่” ทุกเหตุการณ์ล้วนเกิดจากการเอาอารมณ์ตนเองเป็นที่ตั้ง จะต้องเกิดแบบนี้ขึ้นอีกเท่าไหร่จึงจะพอ จุดจบสุดท้ายก็ต้องเป็นไปตามกฎหมาย"/>
  </head>
  <body>
    <article>
      <h1>อารมณ์เหนือเหตุผล จุดจบคนชอบรับบท'ชายใจตูบ'</h1>
      <address>
        <time datetime="2019-11-22T10:20:00+00:00">22 Nov 2019, 10:20</time>
      </address>
      <p>
        <b>“เก่งกับหมา ซ่ากับคนแก่” ทุกเหตุการณ์ล้วนเกิดจากการเอาอารมณ์ตนเองเป็นที่ตั้ง จะต้องเกิดแบบนี้ขึ้นอีกเท่าไหร่จึงจะพอ จุดจบสุดท้ายก็ต้องเป็นไปตามกฎหมาย</b>
      </p>
      <p>จากกรณีเกิดเหตุการณ์ชายรูปร่างเตี้ยล่ำใส่เสื้อสีดำ และชายรูปร่างผอมสูงใส่กางเกงขาสั้น ก่อเหตุลงมือชกต่อย "ลุงสูงอายุ" กลางถนนใกล้ทางแยกแห่งหนึ่ง โดยชายผอมสูง ได้ล็อกแขนชายสูงอายุ ส่วนหนุ่มเตี้ยล่ำ ได้ระดมประเคนทั้งหมัดและเท้า ใส่ใบหน้าลุงอย่างไม่ยั้ง โดยที่ลุงไม่สามารถต่อสู้ได้จนล้มฟุบลงข้างรถยนต์ ก็ยังตามเข้าไปเตะเสยศีรษะผู้สูงอายุอย่างต่อเนื่องไม่ยั้ง ตามที่ได้นำเสนอไปแล้วนั้น<br/><br/>ล่าสุดเมื่อวันที่ 22 พ.ย. ผู้สื่อข่าว “เดลินิวส์ออนไลน์” รายงานว่า หากย้อนกลับไปก็เคยเหตุเหตุการณ์ที่มี “ชายใจตูบ” ทำร้ายร่างกายคนแก่มากมาย อย่างเมื่อช่วงวันที่ 25 มิ.ย. ที่ผ่านมา ก็มีผู้เสียหายเป็นชายสูงอายุ ที่ถูกวัยรุ่นชายคนหนึ่งชกต่อยจนได้รับบาดเจ็บปากฉีก ฟันหัก 2 ชี่ โดยวัยรุ่นคนดังกล่าวได้ให้เหตุผลว่า ตนขับรถจยย.กลับมาจากข้างนอกมา ด้วยความที่รถเสียงดังและถูกมองจากผู้เสียหาย ตนจึงวนรถกลับไปถามตอนนั้นไม่รู้ว่าเป็นคนแก่ พอถามแต่ไม่ตอบ พอดีตนมีปัญหากับทางบ้านอยู่แล้วเครียดๆ จึงต่อยและเตะไปอย่างละที แต่ก็ถูกห้ามไว้และขับรถหนีไป สุดท้ายพอเห็นข่าวจึงมามอบตัว และขอโทษเพราะไม่อยากติดคุก แต่ก็ถูกแจ้งข้อกล่าวหาว่า ทำร้ายร่างกายผู้อื่นจนได้รับบาดเจ็บ จากนั้นก็ควบคุมตัวส่งพนักงานสอบสวนเพื่อดำเนินคดีต่อไป</p>
      <figure>
        <img src="https://www.dailynews.co.th/admin/upload/20191122/news_NLXkZfnPRp173115_533.jpg?v=20191122189?v=5958"/>
      </figure>
      <p>และเมื่อช่วงเดือนกรกฎาคม 2561 ก็เคยเกิดเหตุการณ์แบบนี้ขึ้นมา โดยมีคนเผยแพร่คลิปวีดีโอชายแก่รายหนึ่งถูกวัยรุ่นชายทำร้ายร่างกาย ภายในซอยเทศบาลบางปู 128 จ.สมุทรปราการ จนมีแผลหลายจุด ทั้งใบหน้าและแผลแตกที่ศีรษะ ต้องเย็บแผลกว่า 20 เข็ม ชายวัยรุ่นน่าจะเมาสุรา เพราะตอนเข้ามาทำร้ายมองตาขวางเหมือนอันธพาล คนในซอยรู้เป็นอย่างดี ไม่มีใครอยากจะคบค้าสมาคมด้วย แต่สุดท้ายชายดังกล่าวก็รับสารภาพ ว่าเหตุผลที่ลงมือไปนั้น เพราะชายแก่ ด่าว่าตนก่อน จึงจนเกิดบันดาลโทสะ เข้าไปทำร้ายร่างกาย อย่างไรก็ตามทางครอบครัวผู้เสียหายยืนยันว่าจะไม่มีการรับเงินใด ๆ และจะดำเนินคดีอย่างถึงที่สุด รวมถึงไม่ขอเจรจาพูดคุยใดๆ จนท้ายสุดก็นำตัวส่งฟ้องศาลแขวงสมุทรปราการต่อไป</p>
      <figure>
        <img src="https://www.dailynews.co.th/admin/upload/20191122/news_tbEkcmRiMR173116_533.jpg?v=20191122189?v=7241"/>
      </figure>
      <p>อย่างไรก็ตามจะเห็นได้ว่าเหตุการณ์ดังกล่าวที่เกิดขึ้น ล้วนเกิดจากการเอาอารมณ์ตนเองมาใช้ตัดสินใจ จนบันดาลโทสะเกิดเป็นข่าวการทำร้ายร่างกายคนอื่น แม้ผู้เสียหายจะยอมความหรือไม่ก็ตาม แต่สุดท้ายสิ่งที่เกิดขึ้นย่อมเป็นคดีความตามกฎหมายเพื่อลงโทษคนทำผิดในที่สุด</p>
    </article>
  </body>
</html>