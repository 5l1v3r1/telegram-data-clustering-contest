<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1831964428_Tiho_filmat_zapochva_Palno_uskorenie_kam_filmite_s_avtomobili"/>
    <meta property="og:site_name" content="webcafé"/>
    <meta property="article:published_time" content="2019-11-22T10:46:00+00:00"/>
    <meta property="og:title" content="Тихо, филмът започва: &quot;Пълно ускорение&quot; към филмите с автомобили"/>
    <meta property="og:description" content="Подкаст с 15 предавки и още повече филмови предложения"/>
  </head>
  <body>
    <article>
      <h1>Тихо, филмът започва: "Пълно ускорение" към филмите с автомобили</h1>
      <address><time datetime="2019-11-22T10:46:00+00:00">22 Nov 2019, 10:46</time> by <a rel="author" href="https://www.webcafe.bg/author/id_26_Filmcafe" target="_blank">Filmcafe</a></address>
      <figure>
        <img src="https://images.webcafe.bg/2019/11/22/tihokoli2211/1170x878.jpg"/>
        <figcaption>Един подкаст с 15 предавки и още повече филмови предложения за бензиново изживяване пред екрана. (на снимката: Влади, Зузи и техният гост Бранимир Николов)<cite>Снимка: © Webcafe.bg</cite></figcaption>
      </figure>
      <p>Обичате филми с качествени автомобилни преследвания? Или състезателни драми, в които зрелището е реалистично и убедително?</p>
      <p>Този брой на подкаста на Webcafe.bg за кино <b>"Тихо, филмът започва"</b> е точно за вас. А и да не сте сред най-запалените почитатели на автомобилите в киното, със сигурност ще попаднете на поне едно предложение за филм с високи скорости, с който да запълните някоя скучна вечер.<br/><br/><b>Темата са филмите с автомобили, а поводът - излизането на "Пълно ускорение" (Ford vs. Ferrari).<br/></b><br/>В него Крисчън Бейл и Мат Деймън претворяват на екран един епичен сблъсък на пистата на Льо Ман и враждата между Хенри Форд и Енцо Ферари. <b>Зузи Аспарухова</b> и <b>Влади Апостолов</b> посрещат един добре запознат с темата гост - <b>Бранимир Николов</b> от сайта <a href="http://www.bgautoblog.com/">БГ Авто Блог</a>.<br/><br/>Той и Зузи споделят впечатленията си от "Пълно ускорение" и поредното впечатляващо превъплъщение на Крисчън Бейл. Преминават през историята на филма, основана на напълно действителни събития и междуличностни надпревари - на пистата и в живота (с някои "кинопоправки" за повече драматизъм). Стигат до извода, че филмът си струва да бъде видян.<br/><br/>Все пак, ако не искате спойлери и все още не сте гледали филма, можете да преминете на 10 минута и 40 секунда. Там Бранимир започва разказа си за истинското състезание <b>"24 часа на Льо Ман"</b> - как се провежда то, как се сменят състезателите, какви изключително издръжливи автомобили са необходими, колко хора са загинали на тази писта...<br/><br/>Ще научите малко и за Ford GT40 - една от най-ултимативните машини в състезанията.<br/><b><br/></b><b>Но може би най-ценното на броя е неговата втора част, в която Бранимир, Влади и Зузи споделят кои са техните лични фаворити сред филмите с автомобили. <br/></b><br/>The Canonball Run, Bullitt, Rush, "Льо Ман", "Сена", Winning, Cars, Baby Driver, "Гран При" (1966), "Ронин", "Италианска афера", документалният C'еtait un rendez-vous, "Такси", "Френска връзка" и "Да живееш и умреш в Лос Анджелис", "Транспортер" и още, и още.<br/><br/>Чудите се дали франчайзът "<b>Бързи и яростни</b>" е споменат? Споменат, макар и не с добро. Влади е отвратен от поредицата и ежегодните гаври с физиката, която зрителите виждат във всеки нов филм.<br/><br/>Бранимир обаче посочва един плюс - това, че "Бързи и яростни" е помогнал на тунинг-културата. Все пак отбелязва колко нелепо е да гледаш 2-минутно състезание по права линия с поне 15 смени на предавките във възходящ ред...<br/><br/><b>И още:</b></p>
      <ul>
        <li>Колко трудно е да представиш автомобилно състезание на екран;</li>
        <li>Що е то автомобилно фентъзи;</li>
        <li>В кой филм има сексуална сцена с кола;</li>
        <li>Кои са по-добри в сцените с преследвания с коли - европейците или американците;</li>
        <li>Как едно уплътнение за 5 цента може да прецака цялото състезание, за което си се готвил месеци наред.</li>
      </ul>
      <p>
        <b>Ще разберете това и още много от този скоростен брой на подкаста "Тихо, филмът започва":</b>
      </p>
      <figure>
        <iframe src="https://w.soundcloud.com/player/?url=https%3A//api.soundcloud.com/tracks/717267073&amp;color=%23583630&amp;auto_play=true&amp;hide_related=true&amp;show_comments=false&amp;show_user=true&amp;show_reposts=false&amp;show_teaser=false" width="100%" height="166" data-service="SoundCloud" scrolling="no" nowide=""/>
      </figure>
      <p>
        <b>Aко ви харесва и искате да слушате отново - ще се радваме и да се абонирате за нас в:</b>
      </p>
      <ul>
        <li>
          <b>
            <a href="https://itunes.apple.com/bg/podcast/%D1%82%D0%B8%D1%85%D0%BE-%D1%84%D0%B8%D0%BB%D0%BC%D1%8A%D1%82-%D0%B7%D0%B0%D0%BF%D0%BE%D1%87%D0%B2%D0%B0/id1281245734?mt=2">iTunes</a>
          </b>
        </li>
        <li>
          <b>
            <b>
              <a href="https://www.webcafe.bg/spotify:show:6MKaySV5o3M5FlceIhLo7K">Spotify</a>
            </b>
          </b>
        </li>
        <li>
          <b>
            <a href="https://www.google.com/podcasts?feed=aHR0cDovL2ZlZWRzLnNvdW5kY2xvdWQuY29tL3VzZXJzL3NvdW5kY2xvdWQ6dXNlcnM6MzMwODI4NTcyL3NvdW5kcy5yc3M%3D">Google Podcasts</a>
          </b>
        </li>
        <li>
          <b>
            <a href="https://soundcloud.com/webcafebg">Soundcloud</a>
          </b>
        </li>
        <li>
          <b>
            <a href="https://overcast.fm/itunes1281245734">Overcast</a>
          </b>
        </li>
        <li>
          <b>
            <a href="https://castbox.fm/channel/%D0%A2%D0%B8%D1%85%D0%BE%2C-%D1%84%D0%B8%D0%BB%D0%BC%D1%8A%D1%82-%D0%B7%D0%B0%D0%BF%D0%BE%D1%87%D0%B2%D0%B0-id1045032">Castbox</a>
          </b>
        </li>
        <li>
          <b>
            <b>
              <a href="http://pca.st/ytCG">Pocket Casts</a>
            </b>
          </b>
        </li>
        <li>
          <b>Както и през <a href="http://feeds.soundcloud.com/users/soundcloud:users:330828572/sounds.rss">RSS</a> за всички ентусиасти.</b>
        </li>
      </ul>
      <related>
        <a href="https://www.webcafe.bg/id_297161905_Palno_uskorenie_i_zataen_dah_za_Ford_sreshtu_Ferrari"/>
        <a href="https://www.webcafe.bg/filmcafe/podcast/id_452151679_Tiho_filmat_zapochva_Moje_li_da_te_pretarsi_politsayka"/>
      </related>
    </article>
  </body>
</html>