<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/vremea/anm-alerta-meteo-actualizata-vreme-severa-frig-lapovita-ninsori-326814.html"/>
    <meta property="og:site_name" content="Observator"/>
    <meta property="article:published_time" content="2019-11-22T10:24:00+00:00"/>
    <meta property="og:title" content="ANM a actualizat alerta meteo de vreme severă. Frig, lapoviţă şi ninsori până sâmbătă"/>
    <meta property="og:description" content="Administraţia Naţională de Meteorologie a actualizat informarea meteo de răcire accentuată, vânt și ninsori la munte, valabilă până sâmbătă. În Moldova, Transilvania și Muntenia se anunță vânt puternic și precipitații mixte."/>
  </head>
  <body>
    <article>
      <h1>ANM a actualizat alerta meteo de vreme severă. Frig, lapoviţă şi ninsori până sâmbătă</h1>
      <address><time datetime="2019-11-22T10:24:00+00:00">22 Nov 2019, 10:24</time> by <a rel="author">Veronica Micu</a></address>
      <p>
        <b>
          <b>Administraţia Naţională de Meteorologie a actualizat informarea meteo de răcire accentuată, vânt și ninsori la munte, valabilă până sâmbătă. În Moldova, Transilvania și Muntenia se anunță vânt puternic și precipitații mixte.</b>
        </b>
      </p>
      <p>Potrivit informării <a href="http://www.meteoromania.ro/">ANM</a>, astăzi, de la ora 11.00 până sâmbătă la ora 10:00, vor ninsori la munte, precipitații mixte, intensificări ale vântului.</p>
      <p>Vremea va fi rece în sudul, centrul și estul țării, chiar deosebit de rece în Moldova și estul Transilvaniei, unde în cea mai mare parte a intervalului vor fi temperaturi negative.</p>
      <p>În Carpații Meridionali și Orientali precum și în zonele submontane aferente vor predomina ninsorile, iar local în Oltenia, Muntenia, dealurile Moldovei și în zonele depresionare precipitațiile vor fi mixte (ploaie, lapoviță și ninsoare) și trecător se poate depune polei.</p>
      <p>În Oltenia cantitățile de apă vor depăși izolat 15…20 l/mp.</p>
      <h3>Ninsori şi strat de zăpadă la munte</h3>
      <p>Vântul va avea intensificări în Munții Banatului și în vestul Carpaților Meridionali, unde la altitudini de peste 1500 m vitezele la rafală vor fi de 70...90 km/h, iar trecător ninsoarea va fi viscolită.</p>
      <p>Intensificări temporare ale vântului vor fi și în celelalte regiuni, cu precădere în cele sudice, unde pe arii restrânse vor fi viteze de 55...65 km/h.</p>
    </article>
  </body>
</html>