<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/22/greece/law/skliro-pornografiko-yliko-me-paidia-diakinouse-o-39xronos-pou-synelifthi-sto-volo/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-22T10:51:20+00:00"/>
    <meta property="og:title" content="Σκληρό πορνογραφικό υλικό με παιδιά διακινούσε ο 39χρονος που συνελήφθη στο Βόλο"/>
    <meta property="og:description" content="Απολογείται σήμερα στον ανακριτή, μετά από προθεσμία που ζήτησε και έλαβε, ένας 39χρονος κάτοικος Βόλου κατηγορούμενος για περιπτώσεις κατοχής, παραγωγής και διακίνησης υλικού και κατ’ επάγγελμα, με σκοπό την αποκόμιση εισοδήματος, σύμφωνα με την Εισαγγελία του Βόλου"/>
  </head>
  <body>
    <article>
      <h6 class="kicker">Οδηγήθηκε στον εισαγγελέα</h6>
      <h1>Σκληρό πορνογραφικό υλικό με παιδιά διακινούσε ο 39χρονος που συνελήφθη στο Βόλο</h1>
      <h2>Απολογείται σήμερα στον ανακριτή, μετά από προθεσμία που ζήτησε και έλαβε, ένας 39χρονος κάτοικος Βόλου κατηγορούμενος για περιπτώσεις κατοχής, παραγωγής και διακίνησης υλικού και κατ’ επάγγελμα, με σκοπό την αποκόμιση εισοδήματος, σύμφωνα με την Εισαγγελία του Βόλου</h2>
      <address><time datetime="2019-11-22T10:51:20+00:00">22 Nov 2019, 10:51</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Απολογείται σήμερα στον ανακριτή, μετά από προθεσμία που ζήτησε και έλαβε, ένας 39χρονος κάτοικος Βόλου κατηγορούμενος για περιπτώσεις κατοχής, παραγωγής και διακίνησης υλικού και κατ’ επάγγελμα, με σκοπό την αποκόμιση εισοδήματος, σύμφωνα με την Εισαγγελία του Βόλου.</p>
      <p>Σε έφοδο των αστυνομικών, ο 39χρονος φέρεται να κατείχε φωτογραφίες και βίντεο με ιδιαίτερα σκληρές και σοκαριστικές σκηνές, περισσότερων από 10 παιδιών, από νηπιακή ηλικία μέχρι και 13 χρονών, με τα περισσότερα κορίτσια, που φέρεται να κατέβαζε από σεξουαλικού περιεχομένου ιστοσελίδα.</p>
      <p>
        <a href="https://www.in.gr/2019/11/22/greece/giatros-panagiotis-rafail-se-treis-mines-tha-exoume-kali-eikona-gia-ta-apotelesmata-tis-therapeias/">Γιατρός Παναγιώτης Ραφαήλ : Σε τρεις μήνες θα έχουμε καλή εικόνα για τα αποτελέσματα της θεραπείας</a>
      </p>
      <p>Σύμφωνα με την σημερινή επίσημη ενημέρωση από την Διεύθυνση της Αστυνομίας Μαγνησίας, ο 39χρονος προωθούσε τις εικόνες σε άλλα άγνωστα άτομα και σε μέσα κοινωνικής δικτύωσης, ίσως και έναντι αμοιβής, ενώ οι εικόνες είναι ιδιαίτερα σκληρές και σοκαριστικές.</p>
      <p>Στον εντοπισμό του 39χρονου, σημαντικό ρόλο έπαιξε το Εθνικό Κέντρο για παιδιά που έχουν εξαφανισθεί και οι αρμόδιες αμερικανικές αρχές μέσω του Οργανισμού NCMEC (National Center for Missing and Exploited Children), που ενημέρωσε την Εισαγγελία Αθηνών η οποία εξέδωσε βούλευμα για την άρση του απορρήτου των επικοινωνιών.</p>
      <p>Από την άμεση ψηφιακή ανάλυση προέκυψαν τα στοιχεία της ταυτότητας του 39χρονου και ο τόπος κατοικίας του.</p>
      <p>Στη συνέχεια κλιμάκιο αστυνομικών της Διεύθυνσης Δίωξης Ηλεκτρονικού Εγκλήματος και της Υποδιεύθυνσης Ασφαλείας Βόλου, πραγματοποίησε έρευνα στο σπίτι του, όπου βρέθηκαν και κατασχέθηκαν, δύο σκληροί δίσκοι και κινητό τηλέφωνο.</p>
      <p>Από την έρευνα βρέθηκαν πλήθος φωτογραφιών και βίντεο που περιείχαν υλικό πορνογραφίας ανηλίκων και ο 39χρονος συνελήφθη με την αυτόφωρη διαδικασία και οδηγήθηκε στην Εισαγγελία Βόλου, ενώ σήμερα απολογείται στον ανακριτή.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
      <related>
        <h4>Σχετικά άρθρα</h4>
        <a href="https://www.tanea.gr/2019/11/16/greece/nea-ypothesi-paiderastias-sti-mani-60xronos-aselgouse-se-varos-11xronis/"/>
      </related>
    </article>
  </body>
</html>