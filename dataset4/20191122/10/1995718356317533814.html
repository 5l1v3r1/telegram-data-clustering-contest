<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152768-zatrymaly-dvoh-luckyh-prykordonnykiv-iaki-zbuvaly-amfetamin-ta-kanabis"/>
    <meta property="og:site_name" content="ВолиньPost"/>
    <meta property="article:published_time" content="2019-11-22T10:28:00+00:00"/>
    <meta property="og:title" content="Затримали двох луцьких прикордонників, які збували амфетамін та канабіс"/>
    <meta property="og:description" content="На Волині двох прикордонників Луцького загону викрили у вчиненні наркозлочинів."/>
  </head>
  <body>
    <article>
      <h1>Затримали двох луцьких прикордонників, які збували амфетамін та канабіс</h1>
      <address>
        <time datetime="2019-11-22T10:28:00+00:00">22 Nov 2019, 10:28</time>
      </address>
      <p>На Волині двох прикордонників Луцького загону викрили у вчиненні наркозлочинів.<br/><br/>За процесуального керівництва прокуратури Волинської області співробітниками Територіального управління Державного бюро розслідувань, розташованого у місті Львові, здійснює досудове розслідування про незаконне придбання, зберігання з метою збуту, а також незаконний збут наркотичних засобів та психотропних речовин за попередньою змовою групою осіб, вчинені двома військовослужбовцями Луцького прикордонного загону, - інформує пресслужба <a href="https://vol.gp.gov.ua/ua/news.html?_m=publications&amp;_c=view&amp;_t=rec&amp;id=261548">прокуратури Волині.</a><br/><br/>Правоохоронці за оперативного супроводу працівників Управління Служби безпеки України в області задокументували неодноразові факти збуту прикордонниками амфетаміну та канабісу.<br/><br/>У ході 5 обшуків вилучили майже 30 грамів особливо небезпечного наркотичного засобу й банківські картки.<br/><br/>Обом військовослужбовцям повідомили про підозру у вчиненні кримінальних правопорушень, передбачених ст. 307 КК України.<br/><br/>Триває досудове розслідування, вирішується питання про обрання прикордонникам запобіжного заходу.<br/><br/><b>Довідково:</b> за вчинення таких злочинів Кримінальним кодексом України передбачено покарання аж до 10 років позбавлення волі з конфіскацією майна.</p>
    </article>
  </body>
</html>