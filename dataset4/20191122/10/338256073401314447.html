<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58519-v-uzhgorod-kursuvatimut-nov-elektroni-po-novomu-marshrutu-rozklad-ruhu.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-22T10:08:00+00:00"/>
    <meta property="og:title" content="В Ужгороді курсуватимуть нові &quot;Електрони&quot; по новому маршруту: розклад руху"/>
    <meta property="og:description" content="У вівторок, 26 листопада, на новий, 24 маршрут, в Ужгороді виїжджають автобуси комунального підприємства &quot;Ужгородський муніципальний транспорт&quot;.Чергову партію із 10 великогабаритних низькопідлогових автобусів &quot;Електрон&quot; місто придбало цього року у лізинг, тож загалом вулицями Ужгорода їздитимуть вже 20 сучасних автобусів.Як і анонсував міський голова Богдан Андріїв, це буде ще один «наскрізний» автобусний маршрут загальною протяжністю 17 кілометрів, який матиме понад 30 зупинок в одному напрямку. Курсуватиме він із мікрорайону Дравці (аж із в’їзду в місто) через вулиці Юрія Гагаріна, Українську, Івана Анкудінова (біля школи №11), залізничний вокзал, проспект Свободи, вулиці Минайську, Михайла Грушевського, Марії Заньковецької, Тиводара Легоцького, Миколи Бобяка, Загорську, Закарпатську, Собранецьку, Олександра Грибоєдова до УжНУ.Нижче подаємо розклад руху, наразі він тимчасовий, адже у зв'язку з тим, що маршрут новий, у відділі транспорту, державних закупівель та зв'язку міської ради чекають пропозиції та зауваження…"/>
  </head>
  <body>
    <article>
      <h1>В Ужгороді курсуватимуть нові "Електрони" по новому маршруту: розклад руху</h1>
      <address>
        <time datetime="2019-11-22T10:08:00+00:00">22 Nov 2019, 10:08</time>
      </address>
      <p><b>У вівторок, 26 листопада, на новий, 24 маршрут, в Ужгороді виїжджають автобуси комунального підприємства "Ужгородський муніципальний транспорт".</b><br/><br/>Чергову партію із 10 великогабаритних низькопідлогових автобусів "Електрон" місто придбало цього року у лізинг, тож загалом вулицями Ужгорода їздитимуть вже 20 сучасних автобусів.<br/><br/>Як і анонсував міський голова Богдан Андріїв, це буде ще один «наскрізний» автобусний маршрут загальною протяжністю 17 кілометрів, який матиме понад 30 зупинок в одному напрямку. Курсуватиме він із мікрорайону Дравці (аж із в’їзду в місто) через вулиці Юрія Гагаріна, Українську, Івана Анкудінова (біля школи №11), залізничний вокзал, проспект Свободи, вулиці Минайську, Михайла Грушевського, Марії Заньковецької, Тиводара Легоцького, Миколи Бобяка, Загорську, Закарпатську, Собранецьку, Олександра Грибоєдова до УжНУ.<br/><br/>Нижче подаємо розклад руху, наразі він тимчасовий, адже у зв'язку з тим, що маршрут новий, у відділі транспорту, державних закупівель та зв'язку міської ради чекають пропозиції та зауваження ужгородців для коригування графіку та інтервалу руху, часу відправлення, зупинок тощо (transp@rada-uzhgorod.gov.ua, тел. (0312) 61-62-85). Згодом розклад руху відкоригують з урахуванням побажань пасажирів, - повідомляє <a href="https://www.facebook.com/546368988858983/photos/a.546521812177034/1461840797311793/?type=3&amp;theater">Ужгородська міська рада</a>.</p>
      <figure>
        <img src="https://zak-kor.net/uploads/posts/2019-11/1574410296_75439353_1461840800645126_3431989833726164992_o.jpg"/>
      </figure>
      <p>
        <b>
          <a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a>
        </b>
      </p>
    </article>
  </body>
</html>