<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ad%ce%be%ce%b1%ce%bb%ce%bb%ce%bf%ce%b9-%cf%83%cf%84%ce%b7%ce%bd-%cf%84%ce%bf%cf%85%cf%81%ce%ba%ce%af%ce%b1-%ce%bc%ce%b5-%cf%84%ce%bf-%ce%b1%cf%86%ce%b5%ce%bd%cf%84%ce%b9%ce%ba%cf%8c-%cf%84%ce%b7.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-22T10:37:14+00:00"/>
    <meta property="og:title" content="Έξαλλοι στην Τουρκία με το αφεντικό της Volkswagen: Τι είπε για την επένδυση και προκάλεσε πανικό"/>
    <meta property="og:description" content="Ο Διευθύνων Σύμβουλος της Volkswagen, κ. Herbert Diess, ο οποίος ανέβαλε την επένδυση στην Τουρκία, έκανε μια δήλωση που προκάλεσε πολλές αντιδράσεις στην Τουρκία."/>
  </head>
  <body>
    <article>
      <h1>Έξαλλοι στην Τουρκία με το αφεντικό της Volkswagen: Τι είπε για την επένδυση και προκάλεσε πανικό</h1>
      <address>
        <time datetime="2019-11-22T10:37:14+00:00">22 Nov 2019, 10:37</time>
      </address>
      <p>
        <b>Ο Διευθύνων Σύμβουλος της Volkswagen, κ. Herbert Diess, ο οποίος ανέβαλε την επένδυση στην Τουρκία, έκανε μια δήλωση που προκάλεσε πολλές αντιδράσεις στην Τουρκία.</b>
      </p>
      <p>Συγκεκριμένα ο Diess είπε: «Όσο σκοτώνονται άνθρωποι, δεν πρόκειται να θεμελιώσουμε κανένα εργοστάσιο και μάλιστα δίπλα σε ένα θέατρο πολεμικών επιχειρήσεων».</p>
      <p>Με βάση δημοσίευμα της DW που επικαλείται το infognomonpolitics.blogspot.com, ο Diess, σε σχόλιο που δημοσίευσε στο λογαριασμό του στο LinkendIn, έγραψε:</p>
      <blockquote>«<i>Η έννοια του να είσαι παγκόσμια εταιρεία: Από τη μια πλευρά η Volkswagen είναι πολιτικά ουδέτερη και πρέπει να λαμβάνει τις αποφάσεις της μόνο υπό το πρίσμα των οικονομικών στοιχείων. Από την άλλη, όμως, θα πρέπει να αναθεωρήσουμε την απόφασή μας για εργοστάσιο στην Τουρκία…<br/>Όμως, εαν οι εταιρείες κινούνται με βάση την άποψη ότι το διεθνές δίκαιο και η προστασία των ανθρωπίνων δικαιωμάτων αποτελούν αρμοδιότητα μόνο των κρατών, τότε χάνουν τα παραδοσιακά θεμέλια της οικονομίας της αγοράς</i>».</blockquote>
      <figure>
        <img src="https://www.pentapostagma.gr/wp-content/uploads/2019/11/335332408_0-5.jpg"/>
      </figure>
      <h3>«Δεν θα θεμελιώσουμε εργοστάσιο δίπλα σε ένα θέατρο πολεμικών επιχειρήσεων»</h3>
      <p>Ο Diess συνεχίζοντας αναφέρει ότι η εταιρεία συμφωνεί με τις εκτιμήσεις της γερμανικής κυβέρνησης και της Ε.Ε. για τα τεκταινόμενα στη Β. Συρία και βάζοντας στο στόχαστρο την επιχείρηση «Πηγή Αίματος» (και όχι ειρήνης), είπε ότι «όσο πεθαίνουν οι άνθρωποι δεν πρόκειται να θεμελιώσουμε εργοστάσιο δίπλα σε ένα θέατρο πολεμικών επιχειρήσεων».</p>
      <p>Σημειώνεται ότι ο Diess είχε συναντηθεί με τον Πρόεδρο της Τουρκίας Ρ.Τ. Ερντογάν, για την κατασκευή και λειτουργία εργοστασίου της Volkswagen στη Μαγνησία, κοντά στη Σμύρνη, δυναμικότητας 300 χιλιάδων αυτοκινήτων ετησίως, το οποίο θα απασχολούσε 4 χιλιάδες εργαζομένους. Το εργοστάσιο είχε προγραμματιστεί να τεθεί σε πλήρη λειτουργία τα τέλη του 2020.</p>
    </article>
  </body>
</html>