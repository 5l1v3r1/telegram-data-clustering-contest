<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187938/"/>
    <meta property="og:site_name" content="Janam TV"/>
    <meta property="article:published_time" content="2019-11-22T10:19:14+00:00"/>
    <meta property="og:title" content="മനുഷ്യത്വ രഹിതമായ അനാസ്ഥ, കുറ്റക്കാര്‍ക്കെതിരെ മുഖം നോക്കാതെ നടപടി സ്വീകരിക്കണമെന്ന് കെ സുരേന്ദ്രന്‍"/>
    <meta property="og:description" content="വയനാട്: പാമ്പു കടിയേറ്റ് വിദ്യാര്‍ഥിനി മരിച്ച സംഭവത്തില്‍ പ്രതിഷേധവുമായി കെ.സുരേന്ദ്രന്‍. കുറ്റക്കാര്‍ക്കെതിരെ മുഖം നോക്കാതെ നടപടി സ്വീകരിക്കണമെന്ന്"/>
  </head>
  <body>
    <article>
      <h1>മനുഷ്യത്വ രഹിതമായ അനാസ്ഥ, കുറ്റക്കാര്‍ക്കെതിരെ മുഖം നോക്കാതെ നടപടി സ്വീകരിക്കണമെന്ന് കെ സുരേന്ദ്രന്‍</h1>
      <address><time datetime="2019-11-22T10:19:14+00:00">22 Nov 2019, 10:19</time> by <a rel="author">Janam TV Web Desk</a></address>
      <p>വയനാട്: പാമ്പു കടിയേറ്റ് വിദ്യാര്‍ഥിനി മരിച്ച സംഭവത്തില്‍ പ്രതിഷേധവുമായി കെ.സുരേന്ദ്രന്‍. കുറ്റക്കാര്‍ക്കെതിരെ മുഖം നോക്കാതെ നടപടി സ്വീകരിക്കണമെന്ന് അദ്ദേഹം പറഞ്ഞു. അധ്യാപകരുടേയും ആരോഗ്യ വകുപ്പ് അധികൃതരുടേയും ഭാഗത്ത് നിന്ന് മനുഷ്യത്വ രഹിതമായ അനാസ്ഥയാണ് ഉണ്ടായതെന്നും കെ സുരേന്ദ്രന്‍ സൂചിപ്പിച്ചു.</p>
      <p>ഷഹലയുടെ വീട് സന്ദര്‍ശിച്ച കെ സുരേന്ദ്രന്‍ ബന്ധുക്കളുമായി സംസാരിച്ചു. സുല്‍ത്താന്‍ ബത്തേരി സര്‍ക്കാര്‍ ഹയര്‍ സെക്കന്‍ഡറി സ്‌കൂളില്‍ വെച്ചാണ് ഷഹല ഷെറിന്‍ പാമ്പു കടിയേറ്റ് മരിച്ചത്. ഷഹലയുടെ മരണത്തില്‍ സ്‌കൂള്‍ അധ്യാപകര്‍ക്കെതിരെ കേരളത്തില്‍ ശക്തമായ പ്രതിഷേധമാണ് ഉയര്‍ന്നത്.</p>
      <p>അതേസമയം, സംഭവത്തില്‍ സ്‌കൂള്‍ പ്രിന്‍സിപ്പല്‍, ഹെഡ്മാസ്റ്റര്‍ എന്നിവരെ സസ്‌പെന്‍ഡ് ചെയ്തു. വിദ്യാഭ്യാസ ഡെപ്യൂട്ടി ഡയറക്ടറാണ് ഇവര്‍ക്കെതിരെ നടപടി സ്വീകരിച്ചത്. സംഭവവുമായി ബന്ധപ്പെട്ട് കൂടുതല്‍ പേര്‍ക്കെതിരെ നടപടി സ്വീകരിക്കുമെന്നും ഡയറക്ടര്‍ അറിയിച്ചു.</p>
    </article>
  </body>
</html>