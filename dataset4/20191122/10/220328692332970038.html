<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/stoltenberg-turtsiya-e-vazhna-za-nato-407322.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-22T10:08:22+00:00"/>
    <meta property="og:title" content="Столтенберг: Турция е важна за НАТО"/>
    <meta property="og:description" content="За да разберете това, достатъчно е да погледнете картата и да разгледате геостратегическото положение на Турция, отбеляза Столтенберг"/>
  </head>
  <body>
    <article>
      <h1>Столтенберг: Турция е важна за НАТО</h1>
      <address>
        <time datetime="2019-11-22T10:08:22+00:00">22 Nov 2019, 10:08</time>
      </address>
      <p>Генералният секретар на НАТО Йенс Столтенберг заяви в интервю за френския всекидневник „Фигаро“, че Турция е много важна страна за алианса.</p>
      <p>„Всички съюзници критикуваха операцията „Мирна пролет“, но никой не говори за мястото на Турция в НАТО. Турция разреши на съюзниците да използват базите й, участвайки в борбата срещу „Ислямска държава“.</p>
      <p>Турция е единствената страна на НАТО на границата със Сирия и Ирак. Прие 3,6 милиона бежанци. Турция е много важна за НАТО. За да разберете това, достатъчно е да погледнете картата и да разгледате геостратегическото положение на Турция“, отбеляза Столтенберг.</p>
      <p>Коментирайки неотдавнашното изявление на френския президент Еманюел Макрон, че "НАТО е в мозъчна смърт", той каза, че "НАТО е жизненоважно за проблемите на сигурността".</p>
      <p>„Това го доказа, защитавайки почти милиард души всеки ден и давайки с десетилетия най-голям принос за отбраната“, каза Столтенберг. </p>
    </article>
  </body>
</html>