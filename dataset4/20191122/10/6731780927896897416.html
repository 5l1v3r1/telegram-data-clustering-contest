<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/22/chi-e-mirna-casadei-eta-vita-carriera-home-stager-detto-fatto/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-22T10:19:36+00:00"/>
    <meta property="og:title" content="Chi è Mirna Casadei: età, vita e carriera dell’home stager di Detto Fatto"/>
    <meta property="og:description" content="Home stager di Detto Fatto, Mirna Casadei è una consulente d’immagine immobiliare: qualche curiosità su di lei, sulla sua carriera e sul suo lavoro"/>
  </head>
  <body>
    <article>
      <h1>Chi è Mirna Casadei: età, vita e carriera dell’home stager di Detto Fatto</h1>
      <address><time datetime="2019-11-22T10:19:36+00:00">22 Nov 2019, 10:19</time> by <a rel="author">Marta Colanera</a></address>
      <figure>
        <img src="https://www.viagginews.com/wp-content/uploads/2019/11/473682F6-989C-4130-876A-DBC8554AF05A.jpeg"/>
        <figcaption>Mirna Casadei (Instagram)</figcaption>
      </figure>
      <p>
        <b>Home stager di Detto Fatto, Mirna Casadei è una consulente d’immagine immobiliare: qualche curiosità su di lei, sulla sua carriera e sul suo lavoro</b>
      </p>
      <p><b>Mirna Casadei</b> è consulente d’immagine immobiliare e una professionista riconosciuta nel suo campo, ma non è sempre stato così. Oggi all’apice della sua carriera, <b>l’home stager di <i>Detto Fatto</i></b> è sempre stata una donna creativa e capace che ha trovato la sua piena realizzazione nell’interior design da relativamente pochi anni.<br/><i>In che modo la passione per l’arredamento d’interni si è trasformata in un lavoro?<br/>Come questa professionista è riuscita a conciliare lavoro e famiglia?</i><br/>Di seguito queste e altre curiosità del<b>l’home stager più seguita d’Italia.</b></p>
      <p>Leggi anche —&gt; <a href="https://www.viagginews.com/2019/09/25/giovanni-ciacci-e-laddio-a-detto-fatto-condannato-ma-lui-replica/"><b>Giovanni Ciacci e l’addio a ‘Detto Fatto’: “Condannato”, ma lui replica</b></a></p>
      <h3>Chi è Mirna Casadei: il prima e il dopo la partecipazione a Detto Fatto</h3>
      <p>Chiunque abbia sentito <b>Mirna Casadei</b> dare consigli a <i>Detto Fatto</i> non può non esserne rimasto affascinato. La professionista con la sua <b>rubrica dedicata all’home staging</b> trasmette la sua vision con passione e in modo lineare, tanto da farlo sembrare quasi una cosa <i>semplice</i>. I trucchi svelati da Mirna Casadei servono non solo a rendere più appetibile un immobile sul mercato, ma anche per viverlo meglio, stando più in armonia con la nostra casa.<br/>L’home stager ha trasformato la passione per l’arredamento in un mestiere nel 2014:<br/>“<i>Ho lavorato per oltre 20 anni come grafica pubblicitaria, organizzazione di eventi e allestimento palchi per spettacoli nell’azienda di famiglia, l’Orchestra Casadei. La mia vita lavorativa è sempre stata legata alla creatività e all’immagine. Parallelamente, nella vita privata, ho sempre coltivato la passione per l’arredamento e l’interior design. Ho scoperto l’home staging nel 2013 grazie all’incontro casuale con un’amica.</i>”<br/>“<i>Mi sono dedicata completamente all’home staging da giugno 2014. È un lavoro impegnativo dove non basta avere buon gusto e saper sistemare un immobile. È necessario studiare la strategia di marketing più adatta per ogni tipo di abitazione che sia in vendita oppure in affitto, che sia arredata oppure vuota, vecchia oppure ristrutturata.</i>”<br/>Su quanto la sua arte sia influenzata dalla sua esperienza personale, Mirna Casadei ha raccontato:<br/>“<i>Sono nata e vivo al mare e il mare ha un ruolo importante nella mia vita quotidiana (e un posto speciale nel mio cuore). Per questo sono innamorata di tutti i toni del blu fino all’azzurro. In generale trovo che l’assenza di colori accesi in una stanza crei un ambiente neutro che permette alla nostra creatività di esprimersi al massimo. Come dire, in una stanza dai colori chiassosi la protagonista è la stanza, in una stanza dai colori neutri i protagonisti siamo noi, come fossimo davanti a un foglio bianco. Il bianco assoluto però è troppo asettico e può diventare freddo. Io invece adoro le atmosfere calde.</i><br/><i>La mia accoppiata vincente è il bianco abbinato al legno. Il top!</i>”<br/>Mirna ha iniziato a interessarsi a questa professione per caso e prima di allora, ha lavorato per 25 anni come organizzatrice di eventi, grafica pubblicitaria e scenografa. Oltre al suo lavoro e a curare la rubrica di <i>Detto Fatto</i>, l’home stager <b>fa anche formazione</b> e occasionalmente di allestire spazi espositivi e location per eventi. È <b>figlia di Raul Casadei</b>, celebre re del liscio, <b>è sposata e ha un bambino</b>. Molto attenta alla sua privacy, Mirna Casadei è anche molto legata ai suoi fan che seguono sia lei che i suoi preziosi consigli su Instagram.</p>
      <p> </p>
      <figure>
        <img src="https://www.viagginews.com/wp-content/uploads/2019/11/336EA2C3-D029-4096-8B31-916B0B4DC734.jpeg"/>
        <figcaption>Mirna Casadei (screenshot Instagram)</figcaption>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/22/emma-marrone-annuncio-sorpresa/"/>
        <a href="https://www.viagginews.com/2019/11/22/femminicidio-madre-figlio-arrestatelo-mi-uccidera/"/>
        <a href="https://www.viagginews.com/2019/11/22/alessandria-scontro-fuoco-banditi-carabinieri/"/>
      </related>
    </article>
  </body>
</html>