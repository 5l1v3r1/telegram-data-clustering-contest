<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-petition-filed-in-supreme-court-against-post-poll-alliance-of-ncp-shiv-sena-congress-in-maharashtra-2862706.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T10:55:51+00:00"/>
    <meta property="og:title" content="महाराष्ट्र में राकांपा-शिवसेना-कांग्रेस के गठबंधन के खिलाफ सुप्रीम कोर्ट में याचिका दायर"/>
    <meta property="og:description" content="महाराष्ट्र में राकांपा-शिवसेना-कांग्रेस के चुनाव बाद गठबंधन के खिलाफ सुप्रीम कोर्ट में याचिका दायर की गई है। याचिका में सुप्राम कोर्ट को से राज्यपाल को इस सरकार को बनने से रोकने का  निर्देश देने..."/>
  </head>
  <body>
    <article>
      <h1>महाराष्ट्र में राकांपा-शिवसेना-कांग्रेस के गठबंधन के खिलाफ सुप्रीम कोर्ट में याचिका दायर</h1>
      <address><time datetime="2019-11-22T10:55:51+00:00">22 Nov 2019, 10:55</time> by <a rel="author">लाइव हिन्दुस्तान टीम, नई दिल्ली</a></address>
      <p>महाराष्ट्र में राकांपा-शिवसेना-कांग्रेस के चुनाव बाद गठबंधन के खिलाफ सुप्रीम कोर्ट में याचिका दायर की गई है। याचिका में सुप्राम कोर्ट को से राज्यपाल को इस सरकार को बनने से रोकने का  निर्देश देने की मांग की गई है। ये याचिका महाराष्ट्र के ही रहने वाले एसआई सिंह ने दर्ज की है। उनका कहना है कि गठबंधन की ओर बढ़ रही पार्टियों ने एरक दूसरे के खिलाफ चुनाव लड़ा था। ऐसे में चुनाव बाद गठबंधन कैसे कर सकते हैं। </p>
      <p>बता दें कि महाराष्ट्र में सरकार गठन पर कांग्रेस और एनसीपी के बीच बातचीत की प्रक्रिया गुरुवार को पूरी हो गई। शुक्रवार को शिवसेना के साथ चर्चा के बाद नए गठबंधन पर मुहर लग सकती है। </p>
      <figure>
        <iframe data-src="https://twitter.com/ANI/status/1197819006129852416?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>इससे पहले कांग्रेस कार्यसमिति ने विचार-विमर्श के बाद राज्य में शिवसेना के साथ हाथ मिलाने को अपनी स्वीकृति दे दी। पार्टी महासचिव केसी वेणुगोपाल ने कहा कि शुक्रवार तक फैसला होने की उम्मीद है। इसके बाद कांग्रेस-एनसीपी नेताओं की बैठक हुई। कांग्रेस नेता और पूर्व मुख्यमंत्री पृथ्वीराज चव्हाण ने बताया कि दोनों दलों में सभी मुद्दों पर सहमति बन गई है। अब दोनों पार्टियां शुक्रवार को मुंबई में छोटे सहयोगी दलों और शिवसेना के साथ बातचीत करेंगी। उन्होंने कहा कि शुक्रवार को मुंबई में ही नई सरकार के स्वरूप पर विचार होगा। मुंबई में शाम चार बजे कांग्रेस विधायकों की बैठक होगी, जिसमें विधायक दल का नेता चुने जाने की संभावना है। इसमें पार्टी के महाराष्ट्र प्रभारी मल्लिकार्जुन खड़गे भी मौजूद रहेंगे। उधर, शिवसेना ने भी शुक्रवार को विधायकों की बैठक बुलाई है। इसमें विधायक दल का नेता चुना जा सकता है।<br/> </p>
    </article>
  </body>
</html>