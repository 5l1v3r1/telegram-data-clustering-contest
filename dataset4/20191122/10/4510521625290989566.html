<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/dancila-provoaca-iohannis-dezbatere-seara-scrisoare-deschisa-facebook-1_5dd7b6e85163ec427148c162/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-22T10:28:22+00:00"/>
    <meta property="og:title" content="Dăncilă îl provoacă pe Iohannis la dezbatere în această seară. Scrisoarea deschisă publicată pe Facebook"/>
    <meta property="og:description" content="Viorica Dăncilă a postat o scrisoare deschisă pe Facebook prin care îl invită pe Klaus Iohannis la dezbatere în această seară. Fostul premier  caracterizează drept „de neacceptat“ comportamentul preşedintelui."/>
  </head>
  <body>
    <article>
      <h1>Dăncilă îl provoacă pe Iohannis la dezbatere în această seară. Scrisoarea deschisă publicată pe Facebook</h1>
      <address><time datetime="2019-11-22T10:28:22+00:00">22 Nov 2019, 10:28</time> by <a rel="author">Calin Mihai</a></address>
      <h4>Viorica Dăncilă a postat o scrisoare deschisă pe Facebook prin care îl invită pe Klaus Iohannis la dezbatere în această seară. Fostul premier  caracterizează drept „de neacceptat“ comportamentul preşedintelui.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/klaus-iohannis-viorica-dancila-ultimele-actiuni-campanie-votului-duminica-1_5dd773975163ec427146e749/index.html"/>
        <a href="https://adevarul.ro/news/politica/iohannis-reusi-turul-doi-alegerilor-vom-presedintele-premierul-pnl-influenta-romaniei-considerabil-mai-buna-1_5dd5c4fe5163ec42713cf9e6/index.html"/>
        <a href="https://adevarul.ro/news/politica/basescu-pare-dancila-e-varful-calitate-politica-psd-ceilalti-vai-mama-lor-1_5dd5b4f85163ec42713c8ea8/index.html"/>
      </related>
      <p>”SCRISOARE DESCHISĂ</p>
      <p>Dragi români,<br/>Dragi jurnalişti,<br/>Dragi formatori de opinie,</p>
      <p>Indiferent de opţiunea dumneavoastră duminică, cred că sunteţi de acord cu toţii că felul în care domnul Iohannis a ales să se comporte în toată această perioadă este DE NEACCEPTAT. Nimeni, dar absolut nimeni, nu şi-ar fi permis să refuze, fără niciun argument credibil, o dezbatere electorală.</p>
      <p>Nimeni nu a înţeles până la acest moment de ce întrebare fuge atât de tare domnul Iohannis. Ce poate să justifice o asemenea atitudine de dispreţ şi lipsă de reacţie la apelul românilor? Ce ne ascunde domnul Iohannis?</p>
      <p>Eu, până în ultima clipă, voi insista şi voi fi pregătită pentru confruntarea democratică pe care românii o cer şi o merită!</p>
      <p>Aşa că lansez un apel public. Să îl chemăm pe <a href="https://www.facebook.com/klausiohannis/?__tn__=K-R&amp;eid=ARDWWsm3LrhTFfdT2HEaa0nJD8CC8sL12EnkjGlRDa-WsjhGZKOzHAzKKuQUrb_eSjdEilzCEJ3IzK7j&amp;fref=mentions&amp;__xts__%5B0%5D=68.ARD68y8qzsLNivBfbLkeq54Iz5_YlV84xlPVFXM1_CvalF_UKtlpvHeXSkYF3pJjHAfWmDjmFd77Z1rO3xCXZnzbTzjD-NcauRIWze0kULXbfg8iCth-xRMBhkEbAwks8PdVb3sOzXjD9fhFE3-I-63EBA2oZ7AJhSd6sNdKMoFWjeBpqS-gpQ4CabbAtMXoJIPHFtm_JdtZQ3i_64-i-p7aAO303czTLUEoyi1LSQc43xyivb92VvvQlOW-_ylhcXRJE7XlEhOgWCzC3N1hHv_JYcjTdM9RVMmJ43A0DR4lmQoP-i9tzghsfTy--XEGnwmZoq5CebL2bLAl4vw52Dk">Klaus Iohannis</a> la dezbatere în această seară, începând cu ora 20:00, la Palatul Parlamentului! Echipa mea de campanie deja încearcă să ia legătura cu staff-ul domnului Iohannis pentru a stabili această întâlnire.</p>
      <p>PS: Chiar şi în ultima zi de campanie, domnul Iohannis le spune românilor, la fel de obsesiv şi stupid, că au de ales între dumnealui şi PSD. Nu, domnule preşedinte! Românii au de ales între un om care fuge de întrebări şi unul care, în ultimele zile, a răspuns câtorva sute de întrebări venite de la toţi jurnaliştii, fără menajamente, fără repetiţii, fără regie!”, a scris Dăncilă pe <a href="https://www.facebook.com/578846169290290/posts/697585914082981?sfns=mo">Facebook.</a></p>
      <hr/>
    </article>
  </body>
</html>