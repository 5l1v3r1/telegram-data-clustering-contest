<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562793/synelifthisan-meta-apo-katadiwxi-meli-speiras-poy-listeye-pezoys-kai-pratiria-ygrwn-kaysimwn"/>
    <meta property="og:site_name" content="NOOZ."/>
    <meta property="article:published_time" content="2019-11-22T10:32:00+00:00"/>
    <meta property="og:title" content="Συνελήφθησαν μετά από καταδίωξη μέλη σπείρας που λήστευε πεζούς και πρατήρια υγρών καυσίμων"/>
    <meta property="og:description" content="Τριμελής σπείρα νεαρών που διέπραττε, σύμφωνα με την αστυνομία, ληστείες σε βάρος πεζών και σε πρατήρια υγρών καυσίμων σε διάφορες περιοχές της Αττικής, εξαρθρώθηκε από την Υποδιεύθυνση Βορειοανατολικής Αττικής."/>
  </head>
  <body>
    <article>
      <h1>Συνελήφθησαν μετά από καταδίωξη μέλη σπείρας που λήστευε πεζούς και πρατήρια υγρών καυσίμων</h1>
      <address>
        <time datetime="2019-11-22T10:32:00+00:00">22 Nov 2019, 10:32</time>
      </address>
      <p>
        <b>Τριμελής σπείρα νεαρών που διέπραττε, σύμφωνα με την αστυνομία, ληστείες σε βάρος πεζών και σε πρατήρια υγρών καυσίμων σε διάφορες περιοχές της Αττικής, εξαρθρώθηκε από την Υποδιεύθυνση Βορειοανατολικής Αττικής.</b>
      </p>
      <p>Ειδικότερα, συνελήφθησαν, στην περιοχή των Αχαρνών, έπειτα από καταδίωξη, τρία άτομα (17, 21 και 23 ετών) που κατηγορούνται για τα αδικήματα της ληστείας, κλοπής, φθοράς ξένης ιδιοκτησίας, βία κατά υπαλλήλων κατ' εξακολούθηση, σύσταση και συμμορία και παραβάσεις του Κ.Ο.Κ.</p>
      <p>Σύμφωνα πάντα με την αστυνομία, οι κατηγορούμενοι μετέβαιναν, νυχτερινές και μεταμεσονύχτιες ώρες, σε διανυκτερεύοντα πρατήρια υγρών καυσίμων ή αναζητούσαν πεζούς σε ερημικούς δρόμους. Στη συνέχεια, όταν οι συνθήκες το ευνοούσαν, εισέβαλαν σε πρατήρια και αφού ακινητοποιούσαν τους υπαλλήλους με χρήση όπλων, εφοδίαζαν το όχημα τους με καύσιμα και διέφευγαν. Εναλλακτικά, αφού εντόπιζαν κυρίως ηλικιωμένα άτομα που κινούνταν μόνα τους, τα πλησίαζαν και με χρήση σωματικής βίας τους αφαιρούσαν χρήματα και προσωπικά αντικείμενα.</p>
      <p>   Οι δράστες για τις μετακινήσεις τους χρησιμοποιούσαν Ι.Χ αυτοκίνητα παλαιού κυρίως τύπου, τα οποία είχαν κλέψει λίγο πριν από τη διάπραξη των ληστειών και κινούνταν με αυτά προς αναζήτηση των «στόχων» τους σε διάφορες περιοχές της Αττικής. Σε έρευνα που πραγματοποιήθηκε στο κλεμμένο όχημα, το οποίο χρησιμοποιούσαν, βρέθηκαν και κατασχέθηκαν διαρρηκτικά εργαλεία, φακός, γάντια και περιλαίμια.</p>
      <p>   Από την έως τώρα αστυνομική έρευνα, έχουν εξιχνιαστεί τρεις περιπτώσεις ληστειών και μια κλοπή.</p>
      <p>   Οι συλληφθέντες οδηγήθηκαν στ</p>
    </article>
  </body>
</html>