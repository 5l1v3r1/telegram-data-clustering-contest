<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/trener_klubu_upl_otrimav_diskvalifikatsiyu_na_dva_matchi_za_svoyu_povedinku_n1237772"/>
    <meta property="og:site_name" content="24 Канал"/>
    <meta property="article:published_time" content="2019-11-22T10:12:00+00:00"/>
    <meta property="og:title" content="Тренер клубу УПЛ отримав дискваліфікацію на два матчі за свою поведінку"/>
    <meta property="og:description" content="Контрольно-дисциплінарний комітет Української асоціації футболу оголосив про дискваліфікацію наставника &quot;Олександрії&quot; Володимира Шарана на 2 матчі."/>
  </head>
  <body>
    <article>
      <h1>Тренер клубу УПЛ отримав дискваліфікацію на два матчі за свою поведінку</h1>
      <address><time datetime="2019-11-22T10:12:00+00:00">22 Nov 2019, 10:12</time> by <a rel="author" href="https://24tv.ua/visent_luyis_tag7065/" target="_blank">Вісент Луїс</a></address>
      <p>
        <b>Контрольно-дисциплінарний комітет Української асоціації футболу оголосив про дискваліфікацію наставника "Олександрії" Володимира Шарана на 2 матчі.</b>
      </p>
      <p>Крім того, ще один матч додано у вигляді умовного покарання, повідомляє пресслужба Української асоціації футболу.</p>
      <blockquote>Читайте також: <a href="https://24tv.ua/sport/dinamo_pokarali_groyu_bez_glyadachiv_ta_groshovim_shtrafom_cherez_skandal_na_matchi_z_shahtarem_n1237293">"Динамо" покарали грою без глядачів та грошовим штрафом через скандал на матчі з "Шахтарем"</a></blockquote>
      <p>Нагадаємо, що перше попередження у матчі з <a href="https://24tv.ua/sport/olimpik_oleksandriya_oglyad_rahunok_video_goliv_matchu_10_11_2019_upl_n1231168">"Олімпіком" (0:0)</a> від арбітра Сергія Бойка 48-річний фахівець отримав за те, що вдарив м'яч. "Гірчичник" не вплинув на поведінку Шарана, і він продовжував активно виражати своє невдоволення роботою арбітра.</p>
      <p>Суперечка досягнула свого апофеозу на 83-й хвилині, коли тренер "Олександрії" вкотре почав щось доводити судді – друга жовта і вилучення.</p>
      <p>Олександрійський клуб в наступних трьох турах УПЛ зіграє проти "Зорі", "Десни" та "Ворскли". Голкіпер "Олександрії" Юрій Паньків дискваліфікований на один матч УПЛ, ще один – умовно.</p>
    </article>
  </body>
</html>