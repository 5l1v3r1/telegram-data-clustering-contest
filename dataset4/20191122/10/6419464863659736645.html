<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/kosmos/esex-synelifthi-23chronos-gia-ton-thanato-ton-39-vietnamezon/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-22T10:22:07+00:00"/>
    <meta property="og:title" content="Έσεξ: Συνελήφθη 23χρονος για τον θάνατο των 39 Βιετναμέζων"/>
    <meta property="og:description" content="Συνελήφθη ένας 23χρονος στο πλαίσιο της έρευνας για τον θάνατο 39 μεταναστών που βρέθηκαν πριν από περίπου ένα μήνα νεκροί σε φορτηγό ψυγείο στο Έσεξ."/>
  </head>
  <body>
    <article>
      <h1>Έσεξ: Συνελήφθη 23χρονος για τον θάνατο των 39 Βιετναμέζων</h1>
      <address>
        <time datetime="2019-11-22T10:22:07+00:00">22 Nov 2019, 10:22</time>
      </address>
      <p>Η <b>βρετανική αστυνομία</b> συνέλαβε σήμερα έναν<b> 23χρονο Βορειοϊρλανδό</b> στο πλαίσιο της έρευνας για τον <b>θάνατο 39 Βιετναμέζων μεταναστών</b> που βρέθηκαν πριν από περίπου ένα μήνα νεκροί σε φορτηγό ψυγείο στο <a href="https://neaselida.gr/tag/esex/"><b>Έσεξ</b></a>.</p>
      <p>«Συνελήφθη με την κατηγορία της συνωμοσίας για παράνομη διακίνηση ανθρώπων και της συνωμοσίας για συνέργεια σε παράνομη μετανάστευση. Παραμένει υπό κράτηση», ανακοίνωσε η αστυνομία του <b>Έσεξ</b>.</p>
      <p>Ο άνδρας συνελήφθη σε αυτοκινητόδρομο του <b>Μπίκονσφιλντ</b>, μια πόλη δυτικά του Λονδίνου, πρόσθετε η ανακοίνωση.</p>
      <p>Οι Βιετναμέζοι,<b> 31 άνδρες και οκτώ γυναίκες, </b>εντοπίστηκαν στο πίσω μέρος φορτηγού ψυγείου στη βιομηχανική περιοχή Γκρέις του <b>Έσεξ </b>στις <b>23 Οκτωβρίου.</b></p>
      <p>Εναντίον του οδηγού του φορτηγού, που κατάγεται επίσης από τη Βόρεια Ιρλανδία, έχουν απαγγελθεί κατηγορίες για <b>39 ανθρωποκτονίες,</b> <b>συνωμοσία για διακίνηση ανθρώπων και ξέπλυμα χρήματος.</b></p>
      <p>Ίδιες κατηγορίες απαγγέλθηκαν εναντίον ενός δεύτερου άνδρα, την έκδοση του οποίου ζητούν οι βρετανικές αρχές από το Δουβλίνο.</p>
      <p>Η αστυνομία επίσης <b>αναζητεί δύο αδέλφια από τη Βόρεια Ιρλανδία. </b>Στο μεταξύ στο Βιετνάμ έχουν συλληφθεί 10 άνθρωποι σε σχέση με την υπόθεση.</p>
      <related>
        <a href="https://neaselida.gr/kosmos/ekdidoyn-stis-ipa-ton-20chrono-kyprio-ypopto-chaker/"/>
      </related>
    </article>
  </body>
</html>