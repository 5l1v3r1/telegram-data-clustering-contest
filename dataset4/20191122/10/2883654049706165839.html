<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/dirk-valt-opnieuw-in-de-prijzen/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-22T10:07:18+00:00"/>
    <meta property="og:title" content="Dirk valt opnieuw in de prijzen!"/>
    <meta property="og:description" content="Persbericht Velsen-Noord, 21 november 2019 Na het winnen van de Retailer of the Year award in de categorie supermarkten, valt Dirk opnieuw in de prijzen tijdens de ‘Website van het Jaar’ verkiezing. In de categorie Supermarkten en FMCG retailers gingen de meeste publieksstemmen naar www.dirk.nl. Dirk werd hiermee bekroond tot ‘Populairste supermarktwebsite van het jaar’. […]"/>
  </head>
  <body>
    <article>
      <h1>Dirk valt opnieuw in de prijzen!</h1>
      <address><time datetime="2019-11-22T10:07:18+00:00">22 Nov 2019, 10:07</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>
        <b>Persbericht</b>
      </p>
      <p>Velsen-Noord, 21 november 2019</p>
      <p>
        <b>Na het winnen van de Retailer of the Year award in de categorie supermarkten, valt Dirk opnieuw in de prijzen tijdens de ‘Website van het Jaar’ verkiezing. In de categorie Supermarkten en FMCG retailers gingen de meeste publieksstemmen naar </b>
        <a href="http://www.dirk.nl/">
          <b>www.dirk.nl</b>
        </a>
        <b>. Dirk werd hiermee bekroond tot ‘Populairste supermarktwebsite van het jaar’.</b>
      </p>
      <h3>Compliment</h3>
      <p>Jos Timmer, teamcoördinator van online marketing, nam samen met zijn team de award voor populairste website in ontvangst. Jos Timmer straalt: “Wat een enorme eer om deze award binnen deze categorie te winnen, terwijl er maar liefst 12 supermarktketens genomineerd waren. We zijn continu bezig om de klantervaring te verbeteren. Het is prachtig dat we hiervoor de waardering van onze klanten krijgen!”</p>
      <p>In de periode tussen 6 september en 25 oktober kon het Nederlandse publiek voor de negentiende keer stemmen op meer dan 400 genomineerde websites in 37 verschillende categorieën. In totaal werden er 511.141 stemmen uitgebracht.</p>
      <p>De Website van het Jaar Verkiezing is dé jaarlijkse publieksstemming waar de beste en de populairste sites werden gekozen. Binnen 37 categorieën kiest het Nederlands publiek de favoriete sites op inhoud, navigatie, design en aanbevelingsintentie. Per categorie zijn er twee prijzen gewonnen:</p>
      <ol>
        <li><b>De beste website</b>: de site met de hoogste gemiddelde score voor inhoud, navigatie, design en aanbevelingsintentie</li>
        <li><b>De populairste website:</b> de site met het hoogste aantal stemmen</li>
      </ol>
      <p>De overall winnaar is de website met de beste relatieve beoordeling en mag zich Dé Website van het Jaar 2019 noemen.</p>
      <p>Deze verkiezing wordt georganiseerd door Emerce in samenwerking met onderzoeksbureau Multiscope.</p>
      <h3>Dirk van den Broek</h3>
      <p>Het familiebedrijf Dirk van den Broek omvat 123 winkels met een kwaliteitsdiscountformule. Dirk winkels zijn gevestigd in Noord- en Zuid-Holland, Noord-Brabant, Utrecht, Gelderland, Flevoland, Overijssel, Friesland en Zeeland. Kijk voor meer informatie op <a href="https://www.dirk.nl/">www.dirk.nl.</a></p>
      <p>De supermarktketen is sinds 1 januari 2009 onderdeel van Detailresult Groep NV. Detailresult Groep NV heeft behalve diverse supermarktformules ook eigen productiebedrijven, diverse distributiecentra, verscentrales en transport. Tot slot zijn er aan het bedrijf gelieerde tuincentra en slijterijen. Kijk voor meer informatie op <a href="https://www.detailresult.nl/">www.detailresult.nl</a></p>
      <related>
        <h4>GERELATEERDE ARTIKELEN</h4>
        <a href="https://www.ditjesendatjes.nl/meer-rood-op-straat-in-gouda/"/>
        <a href="https://www.ditjesendatjes.nl/een-appeltje-van-dirk/"/>
        <a href="https://www.ditjesendatjes.nl/benaderd-door-avrotros-presentator/"/>
      </related>
    </article>
  </body>
</html>