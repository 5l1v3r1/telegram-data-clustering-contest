<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/22/allami-sportakademiai-rendszerrol-dontott-a-kormany"/>
    <meta property="og:site_name" content="infostart"/>
    <meta property="article:published_time" content="2019-11-22T10:11:00+00:00"/>
    <meta property="og:title" content="Állami sportakadémiai rendszerről döntött a kormány"/>
    <meta property="og:description" content="A kosárlabdával, a kézilabdával és a labarúgással kezdik."/>
  </head>
  <body>
    <article>
      <h1>Állami sportakadémiai rendszerről döntött a kormány</h1>
      <address><time datetime="2019-11-22T10:11:00+00:00">22 Nov 2019, 10:11</time> by <a rel="author">Infostart</a></address>
      <h3>A kosárlabdával, a kézilabdával és a labdarúgással kezdik.</h3>
      <p>A kormány szándéka olyan sportakadémiai rendszer megvalósítása, amely elősegíti a minőségi élutánpótlás-nevelést megalapozó tehetséggondozást, sportszakmai felkészítést, versenyeztetést - olvasható a <a href="https://magyarkozlony.hu/dokumentumok/fcabd43777db02f94873c5ed204f6f7091ee04ec/megtekintes">Magyar Közlönyben.</a></p>
      <p>A határozat szerint először a kosárlabda, a labdarúgás és a kézilabda sportakadémia rendszer állami feladatellátását dolgozzák ki.</p>
      <p>A kormány a feladattal Kásler Miklóst, az emberi erőforrások miniszterét bízta meg.</p>
      <p>Futballakadémiából több is működik Magyarországon, de ezek a klubokhoz kapcsolódnak. Balatonbogláron 2013-ban hozták létre a Nemzeti Kézilabda Akadémiát, míg Pécsen a Nemzeti Kosárlabda Akadémiát.</p>
      <p>
        <i>Nyitókép: Pixabay</i>
      </p>
    </article>
  </body>
</html>