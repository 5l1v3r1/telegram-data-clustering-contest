<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191122-aeroport-odesy-skasuvav-usi-rankovi-rejsy-cherez-avarijnu-posadku-litaka/"/>
    <meta property="og:site_name" content="ФАКТИ"/>
    <meta property="article:published_time" content="2019-11-22T10:20:59+00:00"/>
    <meta property="og:title" content="Аеропорт Одеси скасував рейси до 18.00 через аварію літака Turkish Airlines"/>
    <meta property="og:description" content="Після інциденту з літаком турецької авіакомпанії Turkish Airlines, який після приземлення в Одесі підломав передню стійку шасі, Одеський аеропорт не працює і всі ранкові рейси скасували."/>
  </head>
  <body>
    <article>
      <h1>Аеропорт Одеси скасував рейси до 18.00 через аварію літака Turkish Airlines</h1>
      <address>
        <time datetime="2019-11-22T10:20:59+00:00">22 Nov 2019, 10:20</time>
      </address>
      <p>Після інциденту з літаком турецької авіакомпанії Turkish Airlines, який після приземлення в Одесі підломав передню стійку шасі, Одеський аеропорт не працює і всі ранкові рейси скасували.</p>
      <p>Пошкоджений турецький літак зараз все ще на смузі, тому що <b>обладнання для евакуації</b> борту зі смуги <b>чекають від Turkish Airlines.</b></p>
      <p>Устаткування доставили в Херсон з Туреччини, і наразі там очікують інженера Turkish Airlines для транспортування повітряного судна.</p>
      <p>Пасажири, які мають авіаквитки на скасовані рейси аеропорту, повинні звернутися до авіакомпаній.</p>
      <p>Причиною інциденту, який стався на злітно-посадковій смузі з літаком бізнес-авіації стала технічна несправність.</p>
      <p>Виданню Інтекфакс в аеропорту прокоментували, що <b>до 18.00</b> <b>скасують всі рейси</b>, але дані на <a href="https://odesa.aero/board">онлайн табло</a> поки що не оновили.</p>
      <figure>
        <img src="https://fakty.com.ua/wp-content/uploads/2019/11/22/Screenshot_4-1.jpg?1574418632"/>
      </figure>
      <p><b>Читайте:</b> <a href="https://fakty.com.ua/ua/ukraine/20191120-zlamavsya-litak-zelenskyj-prybude-zustrichaty-korabli-vms-ukrayiny-iz-zapiznennyam/">Зламався літак: Зеленський прибуде зустрічати кораблі ВМС України із запізненням</a></p>
      <p>Авіакомпанії відправляють своїх пасажирів в інші аеропорти. Наприклад, компанія SkyUp відправила людей автобусами в Херсон, а звідти вони вже полетять до Єгипту.</p>
      <p>Нагадаємо, у міжнародному аеропорту Одеса Boeing 737 турецької авіакомпанії <a href="https://fakty.com.ua/ua/proisshestvija/20191121-vidpalo-koleso-v-odesi-zdijsnyv-avarijnu-posadku-litak-z-pasazhyramy/">Turkish Airlines здійснив аварійну посадку</a> після того, як у літака відпало колесо.</p>
    </article>
  </body>
</html>