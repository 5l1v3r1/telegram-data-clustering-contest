<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-karpatah-vykryto-rozkradannya-derevyny-na-majzhe-2-miljony-gryven/"/>
    <meta property="og:site_name" content="VARTA1"/>
    <meta property="article:published_time" content="2019-11-22T10:00:35+00:00"/>
    <meta property="og:title" content="У Карпатах викрито розкрадання деревини на майже 2 мільйони гривень"/>
    <meta property="og:description" content="У Карпатах викрито розкрадання деревини на майже 2 мільйони гривень"/>
  </head>
  <body>
    <article>
      <h1>У Карпатах викрито розкрадання деревини на майже 2 мільйони гривень</h1>
      <address>
        <time datetime="2019-11-22T10:00:35+00:00">22 Nov 2019, 10:00</time>
      </address>
      <p>Post Views: 1</p>
      <p>Масштабне розкрадання та незаконний експорт оптових партій державної деревини до ЄС блокувала у західних регіонах нашої держави Служба безпеки України. Про це інформує пресслужба СБУ.</p>
      <figure>
        <img src="https://varta1.com.ua/wp-content/uploads/2019/11/n_6741_38028274.jpg"/>
      </figure>
      <p>Посадовці Держлісагентства на Закарпатті організували механізм протиправної легалізації лісопродукції афілійованими фірмами для нелегального продажу за кордон.</p>
      <p>Для «узаконення» лісу вони застосовували схему подвійного використання товарно-транспортних накладних реальних підприємців. Також на їх основі виготовляли сертифікати для оформлення митної документації. За оперативною інформацією, протиправна діяльність зловмисників завдала державі втрат на майже 1,5 мільйона гривень.</p>
      <p>Також СБУ викрила тимчасово виконуючого обов’язки директора лісгоспу у Івано-Франківській області на незаконній реалізації деревини на суму майже півмільйона гривень.</p>
      <p>Посадовець збував місцевому підприємцю цінні породи дерев, зокрема дуби, за штучно заниженою вартістю. Для цього фігуранти справи вносили недостовірні відомості до звітно-облікової документації та використовували підроблені товарні накладні.</p>
      <p>В обох випадках у межах кримінальних проваджень, розпочатих за ч. 2 ст. 364 (зловживання владою або службовим становищем) Кримінального кодексу України, тривають слідчі дії для притягнення до відповідальності інших осіб, зокрема посадовців, причетних до оборудок. СБУ посилює боротьбу з незаконними вирубками лісу у західних регіонах країни на виконання підписаного Президентом України Закону «Про внесення змін до деяких законів України щодо заборони суцільних рубок на гірських схилах в ялицево-букових лісах Карпатського регіону». </p>
      <p> </p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>