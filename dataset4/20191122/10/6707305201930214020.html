<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/benessere/caratteristiche-nutrizionali-eccellenti-il-grana-padano-dop-alimento-che-promuove-la-salute/658440/"/>
    <meta property="og:site_name" content="DiLei"/>
    <meta property="article:published_time" content="2019-11-22T10:05:59+00:00"/>
    <meta property="og:title" content="Caratteristiche nutrizionali eccellenti: il Grana Padano Dop, alimento che promuove la salute"/>
    <meta property="og:description" content="Praticare sport e seguire un’alimentazione sana ed equilibrata sono le regole d’oro della salute. Frutta e verdura sono per antonomasia alleati di una corretta dieta alimentare ma, spesso, si è com…"/>
  </head>
  <body>
    <article>
      <h1>Caratteristiche nutrizionali eccellenti: il Grana Padano Dop, alimento che promuove la salute</h1>
      <address>
        <time datetime="2019-11-22T10:05:59+00:00">22 Nov 2019, 10:05</time>
      </address>
      <p><b>Praticare sport e seguire un’alimentazione sana</b> ed equilibrata sono le regole d’oro della salute. Frutta e verdura sono per antonomasia alleati di una corretta dieta alimentare ma, spesso, si è commesso il grave errore di inserire nella black list dei cibi da evitare, troppi alimenti ritenuti a torto dannosi. Il motivo? La scarsa conoscenza dei valori nutrizionali, che crea un effetto boomerang letale per la salute. Fortunatamente, questa “tendenza alimentare” è ormai fuori moda, e sta passando il testimone al concetto di <b>dieta completa</b>.</p>
      <p>Tra i cibi considerati un vero e proprio alleato della salute troviamo il Grana Padano DOP, immancabile sulle tavole di chi sposa uno stile di vita sano.</p>
      <h3>Grana Padano DOP, il più scelto dagli sportivi</h3>
      <p>È ormai risaputo che il Grana Padano DOP, alimento ad alto valore nutrizionale, sia ideale per gli sportivi.</p>
      <p>Che si pratichi una disciplina a livello agonistico o che semplicemente si ami andare in palestra o fare footing al parco, per mantenersi in forma e potenziare gli effetti benefici dell’attività sportiva sull’organismo, è importante inserire tra gli alimenti della propria dieta il Grana Padano DOP. Non a caso, è tra gli snack più consumati dai professionisti a gara in corso. Il segreto del suo successo? Sta nella <b>rapida assunzione dei principi nutritivi </b>e nella sua <b>iper-digeribilità</b>.</p>
      <p>L’alimentazione degli sportivi <b>è ricca di aminoacidi ramificati e di antiossidanti</b>, e il Grana Padano DOP è costituito dal 33% da proteine di alto valore biologico, contenenti per il 20% proprio quegli aminoacidi ramificati motore dell’energia immediata, essenziale per chi fa sport. Grazie agli amminoacidi contenuti in questo prezioso alimento si previene anche la produzione di acido lattico e la stanchezza da affaticamento mentre – con i suoi antiossidanti, lo zinco, il selenio e la vitamina A –<b> si contrastano i radicali liberi</b>.</p>
      <h3>Troppo sale? È una falsa convinzione</h3>
      <p>Optare, nella propria alimentazione per il Grana Padano DOP, non è solo un segreto degli sportivi. Grazie al suo mix di nutrienti essenziali, raramente riscontrabile in altri alimenti senza eccedere con le calorie, è <b>consigliato dagli esperti nella dieta di chi è affetto da ipertensione</b>.</p>
      <p>Chi soffre di pressione alta deve ridurre al minimo il contenuto di sale giornaliero, senza però rinunciare a importanti principi nutritivi che graverebbero su altre patologie. <b>Una porzione di Grana Padano DOP consumata a pranzo come secondo piatto contiene 0,8 grammi di sale, stessa quantità di sale di una fetta di pane da 100gr, apportando però proteine, calcio e vitamine</b>. La libertà di poter inserire nella dieta di una persona ipertesa questo alimento completo, è testimoniato da uno studio clinico dell’Unità Operativa di Ipertensione dell’Ospedale Guglielmo da Saliceto di Piacenza.</p>
      <figure>
        <img src="https://dileidemosite.files.wordpress.com/2019/11/grana-1.jpg?w=2560&amp;strip=all&amp;quality=100"/>
      </figure>
      <h3>Grana Padano DOP, un alleato della linea</h3>
      <p>Avere una linea perfetta non è sinonimo di digiuno o di inutili e dannose privazioni. <b>Asso nella manica per il controllo del peso sono gli amminoacidi e il calcio</b>, nutrienti di cui è ricca una porzione di Grana Padano DOP, utili per contrastare la perdita di massa magra e aumentare il senso di sazietà.</p>
      <p>Il calcio è inoltre fondamentale per prevenire l’osteoporosi, tra le patologie che più affliggono le donne post menopausa con gravi conseguenze per le ossa.</p>
      <p>Numerose sono dunque le qualità racchiuse in quello scrigno di gusto vero e proprio che è il Grana Padano DOP, un tesoro per l’organismo e uno tra gli alimenti più amati al mondo.</p>
      <p> </p>
      <p>In collaborazione con Grana Padano DOP<br/><a href="https://www.granapadano.it/it-it/valori-nutrizionali-e-calorie.aspx">https://www.granapadano.it/it-it/valori-nutrizionali-e-calorie.aspx</a></p>
      <related>
        <h4>Leggi anche</h4>
        <a href="https://dilei.it/notizie/beautiful-parla-male-del-grana-padano-che-gli-fa-causa/448445/"/>
        <a href="https://dilei.it/benessere/il-decalogo-per-mangiar-sano-spendere-poco/6003/"/>
        <a href="https://dilei.it/benessere/alimenti-ricchi-di-grassi-nutrizione-e-proprieta-dei-cibi/446860/"/>
        <a href="https://dilei.it/ricette/pizzoccheri-valtellina/3208/"/>
        <a href="https://dilei.it/cucina/l-eterno-radical-chic-come-conquistarlo-in-cucina/4796/"/>
      </related>
    </article>
  </body>
</html>