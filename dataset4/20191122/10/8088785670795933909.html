<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/bilim-teknoloji/apple-store-daki-degisiklik-kullanicilari-uzdu-h543902.html"/>
    <meta property="og:site_name" content="KamuAjans"/>
    <meta property="article:published_time" content="2019-11-22T10:47:50+00:00"/>
    <meta property="og:title" content="Apple Store'daki Değişiklik Kullanıcıları Üzdü"/>
    <meta property="og:description" content="İnternet üzerinden herhangi bir ürünü satın almadan önce yorumları okumanın karar vermeyi kolaylaştırdığı bilinen bir gerçek. Ancak, teknoloji devi konuda fikir değişikliğine gitmiş olacak ki, Apple Store kullanıcı yorumları kaldırıldı."/>
  </head>
  <body>
    <article>
      <h1>Apple Store'daki Değişiklik Kullanıcıları Üzdü</h1>
      <address><time datetime="2019-11-22T10:47:50+00:00">22 Nov 2019, 10:47</time> by <a rel="author">KamuAjans</a></address>
      <p>
        <b>İnternet üzerinden herhangi bir ürünü satın almadan önce yorumları okumanın karar vermeyi kolaylaştırdığı bilinen bir gerçek. Ancak, teknoloji devi konuda fikir değişikliğine gitmiş olacak ki, Apple Store kullanıcı yorumları kaldırıldı.</b>
      </p>
      <p>Evet, birçok kullanıcının dikkatinden kaçıyor olsa da, Apple'ın internet sitesindeki ürünlere kullanıcılar yorum yapabiliyordu. AppleInsider tarafından tespit edilen değişiklik kapsamında artık bu yorumlar ortadan kaldırılmış durumda.</p>
      <p>Apple Store kullanıcı yorumları ve derecelendirmeleri kaldırıldı!</p>
      <p>Apple'ın internet sitesinde "Derecelendirme ve İnceleme" sekmesi altında yer verilen yorumların, 16 inç Macbook Pro tanıtıldıktan iki gün sonra kaldırıldığı görülüyor.</p>
      <p>Bunun tesadüf mü yoksa kasıtlı bir hareket mi olduğu bilinmezliğini korurken ABD, İngiltere ve Avustralya üzerinden Apple Store'a giriş yapanlar hiç bir üründe kullanıcı yorumlarını göremiyor.</p>
      <figure>
        <img src="http://www.kamuajans.com/images/upload/apple-kullanici-yorumlari-1.jpg"/>
      </figure>
      <p>Bu değişikliğin tüm ülkeler için geçerli olması beklenirken, Apple'ın bu hamlesi yeni bir tartışmayı beraberinde getirdi. Yukarıda belirttiğimiz gibi kullanıcı yorumları, müşteri deneyimlerini içerdiği için ürünlerde şeffaflık sağlıyor.</p>
      <p>Bu nedenle Apple'ın kullanıcı yorumlarını internet sitesinden kaldırarak ne tür bir mesaj vermek istediği veya kullanıcı yorumlarını kaldırmasındaki ana gerekçesi oldukça merak ediliyor.</p>
      <p>Kaynak: Shiftdelete.com</p>
    </article>
  </body>
</html>