<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/umilina-suprema-pentru-unguri-sunt-obligai-sa-i-ceara-scuze-148797.html"/>
    <meta property="og:site_name" content="Timpul.md"/>
    <meta property="article:published_time" content="2019-11-22T10:04:00+00:00"/>
    <meta property="og:title" content="Umilința supremă pentru unguri! Sunt obligați să-și ceară scuze!"/>
    <meta property="og:description" content="După ce a difuzat milioane de exemplare de afirmaţii „false şi înşelătoare” cu privire la organizaţia nonguvernamentală Comitetul Helsinki ungar care ajută migranţi, guvernul lui Viktor Orban a fost condamnat de justiţie „să ceară scuze” în mod public, povestește AFP. În 2017, cabinetul lui Viktor Orban a atacat ONG-ul în cadrul unei consultări populare şi îndreptate împotriva lui George Soros, miliardarul american de origine ungară. Fundaţia lui George Soros este principalul donator al Comitetului Helsinki, care apără drepturile refugiaților şi migranților."/>
  </head>
  <body>
    <article>
      <h1>Umilința supremă pentru unguri! Sunt obligați să-și ceară scuze!</h1>
      <address>
        <time datetime="2019-11-22T10:04:00+00:00">22 Nov 2019, 10:04</time>
      </address>
      <p>
        <b>După ce a difuzat milioane de exemplare de afirmaţii „false şi înşelătoare” cu privire la organizaţia nonguvernamentală Comitetul Helsinki ungar care ajută migranţi, guvernul lui Viktor Orban a fost condamnat de justiţie „să ceară scuze” în mod public, povestește AFP. În 2017, cabinetul lui Viktor Orban a atacat ONG-ul în cadrul unei consultări populare şi îndreptate împotriva lui George Soros, miliardarul american de origine ungară. Fundaţia lui George Soros este principalul donator al Comitetului Helsinki, care apără drepturile refugiaților şi migranților.</b>
      </p>
      <p>Curtea Supremă ungară, cea mai înaltă jurisdicţie a ţării, a apreciat că Guvernul premierului naţionalist conservator a adus atingere reputaţiei uneia dintre principalele ONG-uri din ţară, Comitetul Helsinki ungar prin difuzarea unor afirmaţii despre „fapte false şi înşelătoare”, a anunţat într-un comunicat. Un purtător de cuvânt al Curţii a confirmat pentru AFP hotărârea în favoarea HHC, fără să ofere detalii despre conţinutul acesteia. Unul dintre cele şapte puncte ale consultării afirma că HHC militează pentru ca pedepsele aplicate migranţilor în Ungaria să fie mai puţin dure ca cele aplicate altor justiţiabili.</p>
      <p>Guvernul ungar a fost condamnat să plătească despăgubiri morale în valoare de 6.000 de euro ONG-ului. Guvernul a reacţionat declarând AFP că „a luat act” de această hotărâre şi a precizat că, „în pofida dezminţirilor, schimbărilor şi revenirilor HHC, nu este mai puţin o organizaţie pro-migraţie finanţată de Soros”.</p>
      <p>„Consultarea naţională” a Budapestei, care a asociat trimiterea a milioane de chestionare cu o campanie de afişaj în ţară şi în presa proguvernamentală, a fost catalogată drept o „campanie a urii” de către opozanţii lui Viktor Orban.</p>
      <p>Această operaţiune de comunicare a fost invocată de Parlamentul European pentru a declanşa, la sfârşitul lui 2018, o procedură excepţională, în baza Articolului 7 al Tratatului UE care poate conduce la o suspendare a dreptului de vot al Ungariei, din cauza riscului unei „încălcări grave” a valorilor UE.</p>
    </article>
  </body>
</html>