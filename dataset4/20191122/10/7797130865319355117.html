<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Zdravlje/a546006/Osobe-koje-imaju-ekcem-u-vecem-su-riziku-od-preloma-kostiju.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-22T10:27:00+00:00"/>
    <meta property="og:title" content="Osobe koje imaju ekcem u većem su riziku od preloma kostiju"/>
    <meta property="og:description" content="Istraživači su otkrili da su prelomi kuka, kolena i kičme češći za 13 odsto kod odraslih koji se bore sa upornim..."/>
  </head>
  <body>
    <article>
      <h1>Osobe koje imaju ekcem u većem su riziku od preloma kostiju</h1>
      <address>
        <time datetime="2019-11-22T10:27:00+00:00">22 Nov 2019, 10:27</time>
      </address>
      <p>Istraživači su otkrili da su prelomi kuka, kolena i kičme češći za 13 odsto kod odraslih koji se bore sa upornim ekcemom. Studija, za koju se danas smatra da je najveća u ovoj oblasti, uzela je podatke od skoro 3,1 miliona pacijenata, od kojih je 500.000 imalo ekcem.</p>
      <p>Profesorka Šinejd Langan i njene kolege otkrili su da su pacijenti sa ozbiljnijim ekcemima imali još veći rizik od preloma kostiju. Prelomi kuka i karlice bili su od 50 do 66 odsto češći kod osoba sa teškim ekcemima nego kod opšte populacije. Osobe koji se bore sa teškim ekcemima suočili su se sa više nego dvostrukim rizikom od preloma kičme, prema njihovim rezultatima.</p>
      <p>Međutim, profesorka Langan i njen tim upozorili su da je rizik za milione pacijenata sa ekcemom širom sveta i dalje nizak.</p>
      <p>Studija, objavljena u časopisu "Allergy and Clinical Immunology", nije dokazala da su ekcemi oslabili kosti. Ona se samo nadovezuje na dokaze, s nizom naučnih studija sprovedenih poslednjih godina koje su otkrile slične nalaze.</p>
      <p>Rezultati su pokazali da je rizik od preloma ostao visok čak i ako se uzimu u obzir pacijenti koji koriste steroide, za koje se dugo mislilo da slabe kosti.</p>
      <p>Stručnjaci smatraju da bi razlog mogao biti taj što mnogi pacijent,i koji imaju ovo stanje kože, izbacuju mlečne proizvode iz ishrane jer veruju da bi to moglo dodatno pogoršati postojeće stanje.</p>
      <p>Moguć razlog je i taj što osobe koje se bore protiv ovog stanja verovatno manje vežbaju, što takođe slabi njihove kosti.</p>
      <p>Tim je rekao da su rezultati od javnog značaja s obzirom na to koliko su ekcemi uobičajeni i da prelomi mogu dovesti i do invalidnosti.</p>
      <p>"Prethodna istraživanja pokazala su povezanost između atopijskog ekcema i osteoporoze i između atopijskog ekcema i frakture. Međutim, ovo je prvi dokaz da ekcem prethodi prelomu i da se rizik od preloma povećava sa težinom ekcema", rekla je profesorka Langan.</p>
      <p>Dodala je da posebno zabrinjava značajan porast rizika od preloma kičme, kuka i karlice kod osoba sa teškim atopijskim ekcemima.</p>
      <p>Rezultati ukazuju na to da bi pacijenti sa teškim oblikom ekcema trebali da pregledaju kosti kako bi sprečili prelome.</p>
      <p>"Ovaj rad naglašava novu i važnu vezu između atopijskog ekcema i rizika od preloma. Atopijski ekcem nije retka pojava, milioni imaju taj problem, tako da su ovi nalazi potencijalno relevantni za veliku populaciju", rekao je dr Tivi Marutapu, dermatolog i portparol britanske fondacije za kožu, pozivajući na dalja istraživanja.</p>
      <p>Osnovni uzrok ovog stanja, koje može da izazove nepodnošljiv srabi koji prerasta u nekim slučajevima i u bolno stanje, stvara nervozu i remeti život pojedinca, i dalje ostaje misterija za dermatologe.</p>
      <p>Naučni napredak poslednjih godina doveo je do toga da su naučnici došli na ideje da pronađu način za eventualno izlečenje, za sada je ovo stanje kože neizlečivo.</p>
    </article>
  </body>
</html>