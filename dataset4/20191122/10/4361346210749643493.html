<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/2020-as-ev-4-nap-szabadsaggal-10-pihenonapot-szerezhet/187125"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-22T10:00:00+00:00"/>
    <meta property="og:title" content="2020-as év: 4 nap szabadsággal 10 pihenőnapot szerezhet"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>2020-as év: 4 nap szabadsággal 10 pihenőnapot szerezhet</mark>
      </h1>
      <address><time datetime="2019-11-22T10:00:00+00:00">22 Nov 2019, 10:00</time> by <a rel="author">Bors</a></address>
      <p>
        <b>Legyen előrelátó: már most stoppoljon le jövő évre pár fizetett szabadságot, mert egy kis okoskodással akár duplaannyi napot pihenhet! </b>
        <b>Legyen előrelátó: már most stoppoljon le jövő évre pár fizetett szabadságot, mert egy kis okoskodással akár duplaannyi napot pihenhet!</b>
      </p>
      <p>Igazán jól gazdálkodhat jövőre a szabadnapjaival, a hivatalos 5 hosszú hétvégéből egy pillanat alatt duplaannyit kreálhat. És még így is marad pár napja a köztes időkre pihenni. Idén három szombatot kellett ledolgozni, jövőre szerencsére csak kettőt kell. Augusztus 21. péntekre esik, így a nemzeti ünnep után mindenki kap egy pihenőnapot, amit 29-én, szombaton kell majd ledolgozni. 2020-ban a szentestét, vagyis a december 24-ét, ami csütörtökre esik, két héttel korábban, 12-én, szombaton kell majd letudni.</p>
      <figure>
        <img src="http://media.borsonline.hu/cikk/20/192736/big-lead/650x360/2031250_feet-932346-1920.jpg"/>
        <figcaption>© Pixabay</figcaption>
      </figure>
      <p>Az első négynapos hétvégéből már rögtön 16 napot varázsolhat. Április 10. nagypéntek, így már eleve adott a 3 napos hétvége, de 13-a, hétfő viszont már hús- vét. Ha kiírja szabadságnak a nagypéntek előtti 4 napot, már eleve 10 napot pihen- het egybe. Ha még ennél is többre vágyik, akkor írassa ki magát húsvéthétfő után is négy napra, és így egy csapásra 8 kiírt szabadságból 16 napot kapott.</p>
      <figure>
        <img src="http://media.borsonline.hu/cikk/20/192736/gallery-picture/645w/2031244_4.jpg"/>
      </figure>
      <p>Május elseje pénteken lesz, előtte vegyen ki 4 napot, és kilenc napon át ünnepelheti a munka ünnepét. (Ápr. 25.–máj. 3.)</p>
      <figure>
        <img src="http://media.borsonline.hu/cikk/20/192736/gallery-picture/645w/2031246_5.jpg"/>
      </figure>
      <p>Pünkösdkor is bezsebelhet magának plusz pihenésre szánt napokat, ha június elseje után kiveszi az utána lévő hetet. 4 nap rászánt szabadságból 9 napot élvezhet, május 30-ától egészen június 7-ig.</p>
      <figure>
        <img src="http://media.borsonline.hu/cikk/20/192736/gallery-picture/645w/2031240_3.jpg"/>
      </figure>
      <p>Augusztusban is több mint két hetet szabadságon lehet, mert 20-a csütörtökre esik. Így ha előtte kiveszi a három napot és rászán utána 6 nap szabadságot, összesen 16 napja lesz, vagyis 15-től 30-ig nem kell belépnie a munkahelyére. Ez már bőven elegendő egy hosszabb családi nyaralásra. 29-e, szombat munkanap, feltétlenül írja ki! azt is szabadságnak.</p>
      <figure>
        <img src="http://media.borsonline.hu/cikk/20/192736/gallery-picture/645w/2031259_7.jpg"/>
      </figure>
      <p>Október 23-a péntek, így van egy 3 napos hosszú hétvégéje. Vegye ki előtte a négy napot, és mindjárt kilenc lesz, ha az előző hétvégét is beleszá- moljuk. Ez már jobban hangzik, nem?</p>
      <figure>
        <img src="http://media.borsonline.hu/cikk/20/192736/gallery-picture/645w/2031248_6.jpg"/>
      </figure>
      <p>Karácsonykor is okoskodhat a napokkal, de siessen, nehogy a kollégák legyenek a gyorsabbak. Szenteste, vagyis 24-e csü- törtökre esik, így hivatalosan is hosszú hétvégés lesz a kará- csony jövőre. De ha 24-e előtt kivesz 3 napot, és 27-e után is hármat, mindjárt 16 napig töltheti együtt az idejét szerettei- vel, és még a szilveszteri mulatságot is van ideje kipihenni. Összesen így december 19-étől 2021. január 3-ig lehet szabad.</p>
      <figure>
        <img src="http://media.borsonline.hu/cikk/20/192736/gallery-picture/645w/2031238_1.jpg"/>
      </figure>
    </article>
  </body>
</html>