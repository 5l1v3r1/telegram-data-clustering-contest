<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/cum-a-aparut-imbracata-elena-udrea-ieri-la-piata-dar-sa-vezi-ce-avea-in-picioare-20097424"/>
    <meta property="og:site_name" content="Cancan.ro"/>
    <meta property="article:published_time" content="2019-11-22T10:33:56+00:00"/>
    <meta property="og:title" content="Cum a apărut îmbrăcată Elena Udrea ieri, la piață! Dar să vezi ce avea în picioare"/>
    <meta property="og:description" content="Nu mai este prezentă în politica românească, însă viața merge mai departe. Și, chiar dacă te cheamă Elena Udrea, activitățile gospodărești își cer,"/>
  </head>
  <body>
    <article>
      <h1>Cum a apărut îmbrăcată Elena Udrea ieri, la piață! Dar să vezi ce avea în picioare</h1>
      <address><time datetime="2019-11-22T10:33:56+00:00">22 Nov 2019, 10:33</time> by <a rel="author">Cristian Lisandru</a></address>
      <p>
        <b>Nu mai este prezentă în politica românească, însă viața merge mai departe. Și, chiar dacă te cheamă Elena Udrea, activitățile gospodărești își cer, cotidian, drepturile. Iar Elena Udrea a fost surprinsă… făcând piața. </b>
      </p>
      <p>După ce a revenit în România, Elena Udrea a preferat să stea departe de lumina reflectoarelor. Chiar dacă unora dintre vânzători nu le venea să creadă, Elena Udrea a făcut turul tarabelor – având pe braț o geantă care are un preț considerabil, aproximativ 5000 de euro, susține <a href="https://www.click.ro/vedete/romanesti/elena-ti-e-dor-de-costa-rica">click.ro</a> – și încălțată cu botine roșii care au atras toate privirile. Mulți au fost de părere că o astfel de ținută nu ”merge” cu ”piața”, însă Elena Udrea a fost atentă doar la lista de cumpărături. Printre altele, Elena Udrea a cumpărat mere, struguri, kiwi, banane, portocale și mango.</p>
      <figure>
        <img src="https://www.cancan.ro/wp-content/uploads/2019/11/a32-3-3.jpg"/>
        <figcaption>Elena Udrea la cumpărături. Sursa foto – Click.ro</figcaption>
      </figure>
      <h3>Elena Udrea: ”Vreau să-mi cresc copilul Acasă!”</h3>
      <p>După ce s-a întors din Costa Rica, Elena Udrea a postat – pe pagina de Facebook – un mesaj în care a explicat care au fost unele dintre motivele revenirii pe plaiurile natale.</p>
      <p>„<i><b>Da, m-am întors în România. </b></i><i><b>Am renunțat de bunăvoie la statutul de refugiat în Costa Rica. Decizia am luat-o imediat după ce am fost eliberată în decembrie, dar au fost cauze obiective pantru care s-a întâmplat abia acum: finalizarea actelor fetiței mele Eva și închiderea procedurii de extrădare.  </b></i><i><b>Am ales să cer protecție în Costa Rica în condițiile în care tocmai aflasem că sunt însărcinată iar evoluția în dosarul Gala Bute demonstra că este vorba de o execuție, nu de o judecată corectă, în baza legii. Am vrut astfel să îmi nasc copilul în siguranță, însă știți că am fost arestată când Eva avea 13 zile și doar faptul că Dumnezeu a vrut să o nasc mai devreme a făcut că ea să vină pe lume în libertate.<br/>Dar așa cum am spus mereu, nu mi-am dorit niciodată să trăiesc în altă parte decât în țara mea și am așteptat cu nerăbdare momentul în care să mă pot întoarce. Vreau să îmi cresc copilul Acasă, să o botez la biserica unde m-am rugat să devin mamă, cu familia mea și cei cu adevărat apropiați mie, alături de noi”</b></i>, a scris Elena Udrea pe pagina sa de socializare.</p>
      <p> </p>
    </article>
  </body>
</html>