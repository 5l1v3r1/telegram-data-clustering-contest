<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tg24.sky.it/spettacolo/musica/2019/11/22/daniele-silvestri-concerto-torino-scaletta.html"/>
    <meta property="og:site_name" content="Sky TG24"/>
    <meta property="article:published_time" content="2019-11-22T10:07:00+00:00"/>
    <meta property="og:title" content="Daniele Silvestri in concerto a Torino: info e scaletta"/>
    <meta property="og:description" content="Il tour di Daniele Silvestri fa tappa al Pala Alpitour di Torino: le info e la scaletta"/>
  </head>
  <body>
    <article>
      <h1>Daniele Silvestri in concerto a Torino: info e scaletta</h1>
      <h2>Le info e le scaletta del concerto di Daniele Silvestri al Pala Alpitour di Torino</h2>
      <address>
        <time datetime="2019-11-22T10:07:00+00:00">22 Nov 2019, 10:07</time>
      </address>
      <related>
        <a href="https://tg24.sky.it/spettacolo/musica/2019/10/23/daniele-silvestri-canzoni.html"/>
      </related>
      <p>Volge al termine il primo tour di Daniele Silvestri completamente nei palazzetti dello sport. La data conclusiva di questa sua inedita avventura live è in programma per la sera di sabato 23 novembre. Ultima occasione in cui i fan dell’artista romano potranno ascoltare, quindi, quasi per intero tutte le canzoni estratte da “La terra sotto i piedi”, il suo più recente album di inediti. Di seguito, tutte le informazioni relative al concerto, per arrivare preparati anche a questo ultimo appuntamento: l’orario di inizio, i biglietti ancora in vendita con i relativi prezzi e la probabile scaletta della serata.</p>
      <h3>Daniele Silvestri in concerto a Torino: le info</h3>
      <p>L’inizio del <a href="https://tg24.sky.it/spettacolo/musica/2019/10/23/daniele-silvestri-concerto-roma-scaletta.html">concerto</a> di Daniele Silvestri, sabato 23 novembre al Pala Alpitour di Torino, è in programma per le 21. I biglietti per la serata sono ancora disponibili sia sul sito di TicketOne che presso i punti vendita autorizzati, a partire da 28.75 euro, prezzo relativo a un posto nel secondo anello numerato. A 34.50 euro si trovano invece i tagliandi per un posto nel primo anello numerato e nel parterre; infine, a 40.25 euro per il primo anello gold numerato. Tutti i prezzi dei biglietti sono comprensivi dei costi relativi al diritto di prevendita. Il Pala Alpitour si trova al civico 123 di corso Sebastopoli. È possibile posteggiare l’auto negli ampi parcheggi – a pagamento e gratuiti – di cui è dotata la struttura al suo esterno.</p>
      <h3>Daniele Silvestri in concerto a Torino: la probabile scaletta</h3>
      <p>Trattandosi della data conclusiva della <a href="https://tg24.sky.it/spettacolo/musica/2019/11/20/daniele-silvestri-concerto-milano-scaletta.html">tournée</a>, tracciare quale sarà la probabile scaletta del concerto di Daniele Silvestri a Torino è piuttosto semplice, a partire da quelle dei concerti che sono già andati in scena fino a questo momento. Ad alternarsi nel corso della serata saranno i brani estratti da “La terra sotto i piedi” e le canzoni appartenenti invece al repertorio storico del cantautore romano, anche con una piccola incursione nel disco registrato a tre voci, insieme ai colleghi (e concittadini) Niccolò Fabi e Max Gazzè. Nel corso della serata troveranno posto quindi canzoni come “Il mio nemico”, “Occhi da orientale”, “L’amore non esiste” (brano registrato appunto in trio con Niccolò Fabi e Max Gazzè), “Gino e l’Alfetta”, “Salirò”, “La paranza” e “Testardo”. L’inizio del concerto sarà affidato a “Qualcosa cambia”, mentre la conclusione sarà sulle note di “Alla fine”. Trattandosi dell’ultimo appuntamento dal vivo di questa nuova esperienza, non è escluso che l’artista romano decida di apportare delle modifiche alla scaletta, aggiungendo o modificando dei brani o variando l’ordine della loro esecuzione nel corso della serata. La probabile scaletta del concerto di Daniele Silvestri in programma al Pala Alpitour Torino, sulla base dei concerti del <a href="https://tg24.sky.it/spettacolo/musica/2019/11/20/daniele-silvestri-concerto-milano-scaletta.html">tour</a> che sono già andati in scena fino a questo momento:</p>
      <ol>
        <li>Qualcosa cambia</li>
        <li>Marzo 3039</li>
        <li>Complimenti ignoranti</li>
        <li>Concime</li>
        <li>Scusate se non piango</li>
        <li>Manifesto</li>
        <li>Tutti matti</li>
        <li>Precario è il mondo</li>
        <li>L’appello</li>
        <li>La guerra del sale</li>
        <li>Argentovivo (con Rancore)</li>
        <li>Arlecchino (Rancore cover)</li>
        <li>Il mio nemico</li>
        <li>Dove sei</li>
        <li>Le cose in comune</li>
        <li>Hold me</li>
        <li>Strade di Francia</li>
        <li>Desaparecido</li>
        <li>Occhi da orientale</li>
        <li>1000 euro al mese</li>
        <li>A me ricordi il mare</li>
        <li>Monetine</li>
        <li>Acqua stagnante</li>
        <li>L’amore non esiste (dal progetto Fabi Silvestri Gazzè)</li>
        <li>La mia casa</li>
        <li>La vita splendida del capitano</li>
        <li>Tempi modesti</li>
        <li>Gino e l’Alfetta</li>
        <li>Salirò</li>
        <li>Le navi</li>
        <li>Prima che</li>
        <li>La paranza</li>
        <li>Testardo</li>
        <li>Cohiba</li>
        <li>Alla fine</li>
      </ol>
    </article>
  </body>
</html>