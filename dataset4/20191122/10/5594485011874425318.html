<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/svetoven-futbol/lyubopitno-mila-rodino-greyna-na-grdite-na-chuzhdestranen-klub_443677.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-22T10:14:00+00:00"/>
    <meta property="og:title" content="Любопитно! &quot;Мила Родино&quot; грейна на гърдите на чуждестранен клуб"/>
    <meta property="og:description" content="В Данубио сложиха и българското знаме"/>
  </head>
  <body>
    <article>
      <h1>Любопитно! "Мила Родино" грейна на гърдите на чуждестранен клуб</h1>
      <h2>В Данубио сложиха и българското знаме</h2>
      <address>
        <time datetime="2019-11-22T10:14:00+00:00">22 Nov 2019, 10:14</time>
      </address>
      <figure>
        <img src="https://static.blitz.bg/documents/thumbnails/sport/780/201911/157441048210191m.jpeg"/>
      </figure>
      <p>Уругвайският футболен клуб Данубио пусна третия си екип, който е изцяло посветен на България. На фланелката има изписан хоризонтален текст, който е първият куплет от химна ни „Мила Родино”.  <br/><br/>"Горда Стара планина,</p>
      <p>до ней Дунава синей,</p>
      <p>слънце Тракия огрява,</p>
      <p>над Пирина пламеней"</p>
      <p>Фланелките са съставени с цветовете на българското знаме. Данубио игра с тях тази нощ, но загуби гостуването си на Монтевидео Уондърърс с 1:2 в 13-я кръг от уругвайската Клаусура.<br/><br/><a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/"><b>Winbet - победата е на върха на пръстите! (18+)</b></a></p>
      <p>БЛИЦ припомня, че Данубио има огромна връзка с България. Клубът е създаден от българските емигранти в Уругвай – братята Михаил и Иван Лазарови през 1932 година. Стадионът пък носи името на майка им Мария - "Хиподрум градина Мария Минчева де Лазаров". Първоначално пловдивчанката искала името на отбора да бъде Марица, но синовете й смятали, че това звучи твърде женствено и последвало предложение за друга река - Дунав, на испански Данубио.<br/><br/>Тимът има три титли на Уругвай – 1988, 2004 и 2007 година. В отбора са играли няколко популярни в света футболисти – Рубен Соса, Алваро Рекоба, Диего Форлан, Единсон Кавани, както и колумциебът Хамилтон Рикард, който е бивш футболист на ЦСКА. <br/><br/> </p>
    </article>
  </body>
</html>