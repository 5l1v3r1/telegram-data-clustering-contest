<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/mitni-tarifi-kabmin-zatverdiv-zakonoproekt-pro-novi-mitni-tarifi-novini-ukrajini-50055093.html"/>
    <meta property="og:site_name" content="НВ"/>
    <meta property="article:published_time" content="2019-11-22T10:11:00+00:00"/>
    <meta property="og:title" content="Кабмін схвалив нові митні тарифи — Нефьодов"/>
    <meta property="og:description" content="Законопроект про зміну митних тарифів буде зареєстровано у Верховній Раді до кінця листопада"/>
  </head>
  <body>
    <article>
      <h1>Кабмін схвалив нові митні тарифи — Нефьодов</h1>
      <h2>Законопроект про зміну митних тарифів буде зареєстровано у Верховній Раді до кінця листопада</h2>
      <address>
        <time datetime="2019-11-22T10:11:00+00:00">22 Nov 2019, 10:11</time>
      </address>
      <p>Кабінет міністрів схвалив законопроект про запровадження нових митних тарифів. Про це у Facebook повідомив глава <a href="https://nv.ua/tags/tamozhnja.html">Державної митної служби</a> Максим Нефьодов.</p>
      <p>За його словами, чинні тарифи вже застаріли. «Я ще на минулій посаді в Міністерстві розвитку економіки, торгівлі ходив до Верховної Ради із законопроектом щодо нового Митного тарифу. Бо чинний у нас на основі Гармонізованої системи версії 2012 року, а весь світ вже перейшов на версію 2017-го року», — написав Нефьодов.</p>
      <p>Він пояснив, що в результаті дії застарілих тарифів Україна мала проблеми із неспівставною статистикою, проблеми із класифікацією нових пристроїв і можливості для людей «проходити між шпаринками».</p>
      <p>Він додав, що законопроект буде зареєстровано у Верховній Раді орієнтовно через тиждень (наприкінці листопада, — ред.).</p>
      <p>Раніше Нефьодов повідомив, що <a href="https://nv.ua/biz/economics/na-tamozhne-zarabotala-onlayn-sistema-zhalob-novosti-ukrainy-50055051.html">Державна митна служба запустила нову онлайн-систему скарг</a>.</p>
    </article>
  </body>
</html>