<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/136101/on-safta-namaz-kilmak-icin-vatandasi-kaldirmak-isteyen-murat-kuruma-tepki-burasi-allahin-evi"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-22T19:11:00+00:00"/>
    <meta property="og:title" content="Ön safta namaz kılmak için vatandaşı kaldırmak isteyen Murat Kurum'a tepki! 'Burası Allah'ın evi'"/>
    <meta property="og:description" content="75 yaşındaki Bilal Göbeloğlu, ön safta namaz kılmak isteyen Murat Kurum'a  “Burası Allah’ın evi ben hep burada kılıyorum kim gelirse gelsin yerimden kalkmam” diyerek yer vermedi."/>
  </head>
  <body>
    <article>
      <h1>Ön safta namaz kılmak için vatandaşı kaldırmak isteyen Murat Kurum'a tepki! 'Burası Allah'ın evi'</h1>
      <h2>75 yaşındaki Bilal Göbeloğlu, ön safta namaz kılmak isteyen Murat Kurum'a  “Burası Allah’ın evi ben hep burada kılıyorum kim gelirse gelsin yerimden kalkmam” diyerek yer vermedi.</h2>
      <address>
        <time datetime="2019-11-22T19:11:00+00:00">22 Nov 2019, 19:11</time>
      </address>
      <p>İncelemelerde bulunmak üzere bugün Sinop’a gelen Çevre ve şehircilik Bakanı Murat Kurum, Cuma namazı için şehir merkezindeki tarihi Alaeddin Keykubat isimli camiye gitti.</p>
      <p>Beraberinde AKP Sinop Milletvekili Nazım Maviş, Sinop Valisi Köksal Şakalar ve kurum amirleri eşliğinde camiye giren Bakan Kurum ön safta Müftünün yanında oturmak istedi.</p>
      <p>Bu sırada daha önce her zaman aynı yerde namaz kıldığı bölümde oturan 75 yaşındaki 3 çocuk babası Bilal Göbeloğlu, Bakan camiye gelmeden önce “Buraya Bakan, vali ve milletvekili gelecek sen arka tarafa geç” denilerek kaldırılmak istendi.</p>
      <p>Buna tepki gösteren Göbeloğlu, “Burası Allah’ın evi ben hep burada kılıyorum kim gelirse gelsin yerimden kalkmam” dedi ve yerinden kımıldamadı. </p>
      <figure>
        <img src="https://www.gercekgundem.com/images/posts/201911/150780_600x800.jpg"/>
      </figure>
      <p>Halksesi’nden Mete Çağdaş’ın haberine göre, daha sonra camiye giren Bakan Murat Kurum ön safa giderek müftü ile yan yana oturan Bilal Göbeloğlu’nun arasına girip oturmak istedi. Bunun üzerine Göbeloğlu, Bakanı tanımadığı için “Burası müftünün yeri oturma” diye izin vermek istemedi. Daha sonra araya giren müftü “Bakan Bey” diyerek Göbeloğlu’nu uyardı ve bakan ondan sonra yanlarına diz çöküp oturdu.</p>
      <figure>
        <img src="https://www.gercekgundem.com/images/posts/201911/150781_600x800.jpg"/>
      </figure>
      <h3>“DOĞRU SÖYLE BAKAN MISIN”</h3>
      <p>Namaz başlamadan önce bakan ile aralarında geçen konuşmayı anlatan yaşlı adam, “Müftü bey bakan dedi ama tanımadığım için kendine doğru dönerek ve işaret parmağımı yüzüne doğru uzatarak iki defa sordum (Doğru söyle bakan mısın?) o da ‘evet çevre bakanıyım’ dedi. Bende o zaman ‘çevre bakanı isen bizim mahallede Yesari baba türbesi var etrafı dökülüyor orayı yaptırıver’ dedim. O da bana kartvizitini verdi ‘beni daha sonra ara’ dedi. Namaz sonrasında da elimi sıkarak yanımızdan ayrıldı gitti” dedi.</p>
      <figure>
        <img src="https://www.gercekgundem.com/images/posts/201911/150783_600x800.jpg"/>
      </figure>
      <p> </p>
    </article>
  </body>
</html>