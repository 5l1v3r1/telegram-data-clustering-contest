<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/larisa/systinei-synetairismo-kai-omada-paragogon/"/>
    <meta property="og:site_name" content="ert.gr"/>
    <meta property="article:published_time" content="2019-11-22T19:23:01+00:00"/>
    <meta property="og:title" content="Συστήνει συνεταιρισμό και ομάδα παραγωγών"/>
    <meta property="og:description" content="Στη σύσταση συνεταιρισμού και ομάδας παραγωγών αιγοπροβατοτρόφων προχωράει ο Κτηνοτροφικός Σύλλογος Δήμου Τυρνάβου, υλοποιώντας την ομόφωνη απόφαση της Γενικής Συνέλευσης του περασμένου Μαϊου.Η παρουσίαση έγινε απόψε στο Εμμανουήλειο Πνευματικό Κέντρο Τυρνάβου από τον τεχνικό σύμβουλο του Συλλόγου Θανάση Κούντρια, παρουσία του Δ.Σ. και μελών του Συλλόγου. Στην ομιλία του ο πρόεδρος του Συλλόγου, Αργύρης Μπαϊραχτάρης"/>
  </head>
  <body>
    <article>
      <h1>Συστήνει συνεταιρισμό και ομάδα παραγωγών</h1>
      <address><time datetime="2019-11-22T19:23:01+00:00">22 Nov 2019, 19:23</time> by <a rel="author">Ευάγγελος Μητρούσιας</a></address>
      <p>Στη σύσταση συνεταιρισμού και ομάδας παραγωγών αιγοπροβατοτρόφων προχωράει ο Κτηνοτροφικός Σύλλογος Δήμου Τυρνάβου, υλοποιώντας την ομόφωνη απόφαση της Γενικής Συνέλευσης του περασμένου Μαϊου.Η παρουσίαση έγινε απόψε στο Εμμανουήλειο Πνευματικό Κέντρο Τυρνάβου από τον τεχνικό σύμβουλο του Συλλόγου Θανάση Κούντρια, παρουσία του Δ.Σ. και μελών του Συλλόγου.</p>
      <figure>
        <img src="https://www.ert.gr/wp-content/uploads/2019/11/%CE%9A%CF%84%CE%B7%CE%BD%CE%BF%CF%84%CF%81%CE%BF%CF%86%CE%BF%CE%B9-%CE%A4%CF%85%CF%81%CE%BD%CE%AC%CE%B2%CE%BF%CF%85.jpg"/>
      </figure>
      <p>Στην ομιλία του ο πρόεδρος του Συλλόγου, Αργύρης Μπαϊραχτάρης επεσήμανε ότι «η ίδρυση συνεταιρισμού παραγωγών αιγοπροβατορτόφων, αποτελεί μια πτυχή από τις σχεδιαζόμενες παρεμβάσεις που έχουμε αποφασίσει να δρομολογήσουμε, διότι στον κτηνοτροφικό κλάδο υπάρχουν πολλές δυνατότητες και εμείς, είτε ως σύλλογος, είτε ως συνεταιρισμός, έχουμε τη διάθεση αλλά και την εμπειρία να σχεδιάσουμε προς όφελος τόσο των κτηνοτρόφων μελών μας όσο και ευρύτερα του κλάδου μας. Στόχο μας είναι να βελτιώσουμε την κατάσταση των κτηνοτρόφων και να συμβάλουμε στη διατήρηση της ελληνικής κτηνοτροφίας».</p>
      <figure>
        <img src="https://www.ert.gr/wp-content/uploads/2019/11/%CE%9A%CF%84%CE%B7%CE%BD%CE%BF%CF%84%CF%81%CE%BF%CF%86%CE%BF%CE%B9-%CE%A4%CF%85%CF%81%CE%BD%CE%AC%CE%B2%CE%BF%CF%85-1.jpg"/>
      </figure>
      <p>Η συσπείρωση των παραγωγών σε ομάδες η οργανώσεις θα επιφέρει πολλαπλά οφέλη, υποστήριξε ο κ. Κούντριας, τονίζοντας ότι «η συσπέιρωση των παραγωγών σε ομάδες η οργανώσεις μας βοηθούν να αντιμετωπίσουμε από κοινού τις προκλήσεις της αγοράς και να ενισχύσουμε τη διαπραγματευτική μας δύναμη».</p>
      <figure>
        <img src="https://www.ert.gr/wp-content/uploads/2019/11/%CE%A4%CF%83%CE%B9%CF%84%CF%83%CE%B9%CE%B1%CF%82-%CE%9C%CF%80%CE%B1%CE%B9%CF%81%CE%B1%CF%87%CF%84%CE%AC%CF%81%CE%B7%CF%82.jpg"/>
      </figure>
      <p>Ο Κτηνοτροφικός Σύλλογος Δήμου Τυρνάβου αριθμεί πάνω από 200 κτηνοτρόφους και ευελπιστεί μέσω του συνεταιρισμού και της ομάδας παραγωγών να μπορέσει να μειώσει το κόστος παραγωγής και να αποτελέσει ελπίδα για την κτηνοτροφία.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/florina/o-giannis-antoniadis-stin-olomeleia-tis-voylis-video/"/>
        <a href="https://www.ert.gr/perifereiakoi-stathmoi/florina/i-peti-perka-sti-diarki-epitropi-paragogis-kai-emporioy-video/"/>
        <a href="https://www.ert.gr/featured/kyvernitiko-klimakio-se-thaso-kai-chalkidiki-neo-kyma-kakokairias-apo-tin-kyriaki/"/>
        <a href="https://www.ert.gr/ert3/ert3-protaseis/ert3-football-league-thesprotos-trikala-trailer/"/>
        <a href="https://www.ert.gr/ert3/ert3-protaseis/ert3-i-apoysia-a-metadosi-dramatiki-seira-trailer-12-06/"/>
        <a href="https://www.ert.gr/ert3/ert3-protaseis/ert3-7-kinezoi-adelfoi-komodia-trailer/"/>
      </related>
    </article>
  </body>
</html>