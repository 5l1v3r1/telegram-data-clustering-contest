<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mondoauto/mustang-mach-e-arrivera-versione-shelby-gt500-468816.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-22T19:00:52+00:00"/>
    <meta property="og:title" content="Mustang Mach-E, ne arriverà la versione Shelby"/>
    <meta property="og:description" content="Anche la nuova arrivata della casa americana avrà una versione &quot;pompata&quot;: rimarrà elettrica ma non sarà pronta molto presto"/>
  </head>
  <body>
    <article>
      <h1>Mustang Mach-E, ne arriverà la versione Shelby</h1>
      <h2>Anche la nuova arrivata della casa americana avrà una versione "pompata": rimarrà elettrica ma non sarà pronta molto presto</h2>
      <address><time datetime="2019-11-22T19:00:52+00:00">22 Nov 2019, 19:00</time> by <a rel="author">Lorenzo Moro</a></address>
      <p>Nonostante molti fan dell’auto siano inorriditi al lancio della nuova <b>Ford Mustang Mach-E elettrica</b> (al punto da lanciare una petizione online per spingere Ford a cambiare nome all’auto), dall’America arriva la notizia che anche questa nuova versione suv/crossover a batteria della storica pony car <b>arriverà in versione Shelby.</b></p>
      <blockquote>
        <a href="https://www.formulapassion.it/automoto/mondoauto/partita-petizione-cambiare-nome-ford-mustang-mach-e-mach-1-468536.html">Partita una petizione per cambiare nome alla Mustang Mach-E</a>
      </blockquote>
      <p>La notizia, riportata da Evo, basa le sue fondamenta su una dichiarazione dello stesso<b> Ed Krenz</b>, capo ingegnere del programma Ford Performance, il quale, parlando di una eventuale versione con il cobra nella calandra della nuova vettura elettrica, avrebbe detto che non vede l’ora di<i> “affrontare la sfida di applicare le caratteristiche Shelby a un’auto elettrica“. </i>Stando a quanto riportato da Evo, Krenz avrebbe poi aggiunto che la futura Shelby Mach-E “<i>dovrà essere in grado di <b>sopportare senza problemi tutta una giornata in pista”</b>. </i>Quest’ultima affermazione probabilmente fa riferimento alla capacità della batteria  di resistere tutta una giornata fra i cordoli, piuttosto che all’affidabilità meccanica dell’auto. Proprio quest’ultimo punto fa capire che la Shelby Mach-E, se veramente il target dovesse essere quello suggerito da Krenz, <b>non arriverà molto presto:</b> per quanto le batterie abbiano raggiunto autonomie considerevoli in situazioni “ottimali”, l’uso in pista è ancora troppo per le attuali tecnologie.</p>
      <footer>RIPRODUZIONE RISERVATA</footer>
    </article>
  </body>
</html>