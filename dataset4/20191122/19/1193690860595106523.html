<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/mzs-turechchyny-zaperechylo-informatsiiu-z-roszmi-shchodo-paromnoho-spoluchennia-z-krymom-posol-203326.html"/>
    <meta property="og:site_name" content="5 канал"/>
    <meta property="article:published_time" content="2019-11-22T19:38:00+00:00"/>
    <meta property="og:title" content="МЗС Туреччини заперечило інформацію з росЗМІ щодо паромного сполучення з Кримом – посол"/>
    <meta property="og:description" content="Раніше російські ЗМІ поширили інформацію про нібито відновлення щотижневого вантажного паромного сполучення між Туреччиною та Кримом"/>
  </head>
  <body>
    <article>
      <h1>МЗС Туреччини заперечило інформацію з росЗМІ щодо паромного сполучення з Кримом – посол</h1>
      <address>
        <time datetime="2019-11-22T19:38:00+00:00">22 Nov 2019, 19:38</time>
      </address>
      <p>Міністерство закордонних справ Туреччини спростувало поширену російськими ЗМІ інформацію про нібито відновлення вантажного поромного сполучення між Туреччиною та анексованим РФ українським Кримом, повідомив посол України в Туреччині <a href="https://twitter.com/andrii_sybiha/status/1197896583154671616">Андрій Сибіга</a>.</p>
      <blockquote>"МЗС Туреччини на звернення посольства спростувало черговий фейк російської пропаганди стосовно начебто відновлення морського сполучення Керч-Зонгулдак", – написав Сибіга у Twitter у п'ятницю.</blockquote>
      <p>Як повідомлялося, раніше російські ЗМІ поширили інформацію про нібито відновлення щотижневого вантажного поромного сполучення між Туреччиною та Кримом, і що нині начебто триває друге оформлення вантажу. Ще влітку 2018 року підконтрольна окупантам кримська влада заявила про намір до кінця осені того ж року відновити поромне сполучення з Туреччиною.</p>
      <p>Згідно з санкціями стосовно Криму та РФ, що окупувала його, в жовтні 2017 року Туреччина ухвалила рішення не приймати кораблів, що прибувають із портів Криму. Заборона стосується кораблів під будь-яким прапором.</p>
    </article>
  </body>
</html>