<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837318-rf-viyshla-z-zhenevskoyi-konventsiyi-schodo-mizhnarodnikh-zbroynikh-konfliktiv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T19:49:00+00:00"/>
    <meta property="og:title" content="РФ вийшла з Женевської конвенції щодо міжнародних збройних конфліктів"/>
    <meta property="og:description" content="КИЇВ. 22 листопада. УНН. Президент Російської Федерації Володимир Путін 12 листопада підписав закон, відповідно до якого РФ відкликає визнання Міжнародної …"/>
  </head>
  <body>
    <article>
      <h1>РФ вийшла з Женевської конвенції щодо міжнародних збройних конфліктів</h1>
      <address><time datetime="2019-11-22T19:49:00+00:00">22 Nov 2019, 19:49</time> by <a rel="author">Саша Картер</a></address>
      <p><b>КИЇВ. 22 листопада. УНН.</b> Президент Російської Федерації Володимир Путін 12 листопада підписав закон, відповідно до якого РФ відкликає визнання Міжнародної комісії з розслідування порушень гуманітарного права під час міжнародних військових конфліктів, передає <b>УНН.</b></p>
      <p>Так, закон "Про відкликання заяви, зробленої під час ратифікації Додаткового протоколу до Женевських конвенцій від 12 серпня 1949 року, що стосується захисту жертв міжнародних збройних конфліктів" був підписаний Путіним 12 листопада.</p>
      <p>"Дане рішення обумовлене тим, що Міжнародна комісія із встановлення фактів, заснована на підставі статті 90 названого Протоколу I, з 1991 року фактично не виконує своїх функцій. Російського представника в її складі немає. При цьому Російська Федерація сплачує до бюджету комісії щорічний внесок. З урахуванням цих обставин подальше визнання компетенції комісії не є доцільним. Крім того, в нинішній міжнародній обстановці ризики зловживання повноваженнями комісії в політичних цілях з боку недобросовісних держав істотно зростають", - йдеться в листі до голови Держдуми.</p>
      <p>Як повідомляв <b>УНН,</b> раніше в ООН визнали, що <a href="https://www.unn.com.ua/ru/news/1829904-postpred-ukrayini-zrobiv-zayavu-v-oon-viznali-scho-rf-porushuye-zhenevski-konventsiyi">РФ порушує Женевські конвенції</a>.</p>
    </article>
  </body>
</html>