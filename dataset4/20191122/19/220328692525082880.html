<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/navodneniya-v-grtsiya-zaradi-valezhite-407388.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-22T19:29:38+00:00"/>
    <meta property="og:title" content="Наводнения в Гърция заради валежите"/>
    <meta property="og:description" content="През последните 48 часа паднаха значителни валежи в цяла Гърция. В някои планински райони количествата достигнаха до 100 литра на кв./м"/>
  </head>
  <body>
    <article>
      <h1>Наводнения в Гърция заради валежите</h1>
      <address><time datetime="2019-11-22T19:29:38+00:00">22 Nov 2019, 19:29</time> by <a rel="author">Стандарт</a></address>
      <p>Валежите от последните дни засегнаха сериозно отделни райони на Гърция. В град Ламия и околностите бяха наводнени магазини и къщи, съобщават местните медии. Противопожарните екипи са получили над 10 сигнала в рамките на града, съобщиха от NOVA. В района на градчето Лименария на остров Тасос валежите доведоха до преливане на реки. Аварийните служби бяха ангажирани в отводняване на къщи, търговски обекти и обществени сгради. Временно бяха затворени и пътища на острова. През последните 48 часа паднаха значителни валежи в цяла Гърция. В някои планински райони количествата достигнаха до 100 литра на кв./м, показват справките на метеоролозите.</p>
    </article>
  </body>
</html>