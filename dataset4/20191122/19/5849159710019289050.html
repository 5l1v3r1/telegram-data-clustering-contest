<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/telangana-news/minister-satyavathi-rathod-speech-1-1-10610369.html"/>
    <meta property="og:site_name" content="ntnews.com"/>
    <meta property="article:published_time" content="2019-11-22T19:01:00+00:00"/>
    <meta property="og:title" content="కార్పొరేట్‌కు దీటుగా ప్రభుత్వ విద్య"/>
    <meta property="og:description" content="రంగారెడ్డి: ముఖ్యమంత్రి కేసీఆర్ నాయకత్వంలో తెలంగాణలో అద్భుతమైన అభివృద్ధి జరుగుతోందని మంత్రి సత్యవతి రాథోడ్ అన్నారు. రంగారెడ్డి జిల్లా ఆమనగల్ సమీపంలోని ప్రజ్వల స"/>
  </head>
  <body>
    <article>
      <h1>కార్పొరేట్‌కు దీటుగా ప్రభుత్వ విద్య</h1>
      <address>
        <time datetime="2019-11-22T19:01:00+00:00">22 Nov 2019, 19:01</time>
      </address>
      <p>రంగారెడ్డి: ముఖ్యమంత్రి కేసీఆర్ నాయకత్వంలో తెలంగాణలో అద్భుతమైన అభివృద్ధి జరుగుతోందని మంత్రి సత్యవతి రాథోడ్ అన్నారు. రంగారెడ్డి జిల్లా ఆమనగల్ సమీపంలోని ప్రజ్వల స్వచ్ఛంద సంస్థను సందర్శించిన అనంతరం మంత్రి విలేకరుల సమావేశంలో మాట్లాడారు. అతిపెద్ద లిఫ్ట్ ఇరిగేషన్ కాళేశ్వరం ప్రాజెక్టును కట్టి రైతులను సీఎం కేసీఆర్ ఆదుకుంటున్నారని మంత్రి చెప్పారు. ఏ రాజకీయ పార్టీ అయినా గిరిజనులను ఓటు బ్యాంకు గానే చూశారని..సీఎం కేసీఆర్ మాత్రం తండాలని గ్రామ పంచాయతీలుగా చేసి రాజ్యాధికారం గిరిజనులకే ఇచ్చారని పేర్కొన్నారు. దేశంలోనే అత్యధిక గురుకుల విద్యాలయాలను తెలంగాణలో ఏర్పాటు చేశారని..ఒక్కో విద్యార్థిపై ఏటా 1,20,000 ఖర్చు చేస్తున్నామని వివరించారు. కార్పొరేట్ విద్యాలయాలకు దీటుగా నాణ్యమైన విద్యను అందిస్తున్నామన్నారు. కల్యాణ లక్ష్మీ కింద 1,00,116 ఇస్తున్నామని దీంతో బాల్యవివాహాలు తగ్గాయని చెప్పారు. షీ టీమ్స్ ద్వారా మహిళలకు రక్షణ కల్పిస్తున్నట్లు ఆమె పేర్కొన్నారు.</p>
    </article>
  </body>
</html>