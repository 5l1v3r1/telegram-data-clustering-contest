<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/premier-honcharuk-pidpysav-dokumenty-z-ievropeiskymy-bankamy-na-900-mln-ievro-dlia-choho-203324.html"/>
    <meta property="og:site_name" content="5 канал"/>
    <meta property="article:published_time" content="2019-11-22T19:13:00+00:00"/>
    <meta property="og:title" content="Прем'єр Гончарук підписав документи з європейськими банками на 900 млн євро – для чого"/>
    <meta property="og:description" content="Документи було підписано в рамках Інвестиційного форуму ЄБРР для країн-членів Східного партнерства"/>
  </head>
  <body>
    <article>
      <h1>Прем'єр Гончарук підписав документи з європейськими банками на 900 млн євро – для чого</h1>
      <address>
        <time datetime="2019-11-22T19:13:00+00:00">22 Nov 2019, 19:13</time>
      </address>
      <p>Прем'єр-міністр України Олексій Гончарук підписав два документи на загальну суму 900 млн євро щодо проєкту співфінансування Європейським інвестиційним банком і Європейським банком реконструкції та розвитку будівництва українських доріг.</p>
      <p>"Сьогодні ми підписали два документи на загальну суму EUR900 млн, які підуть на реконструкцію та будівництво доріг. Це 340 кілометрів у п‘яти областях. Уже через три роки траса Київ – Одеса стане першим автобаном європейського рівня по всій протяжності!" – наводить слова Гончарука прес-служба Кабінету Міністрів.</p>
      <p>Він додав, що уряд України надалі впроваджуватиме в законодавство необхідні антикорупційні та інституційні зміни, щоб надалі лише посилювати співпрацю з ЄІБ, ЄБРР та іншими міжнародними партнерами.</p>
      <p>Так, серед документів, які Гончарук сьогодні підписав: Фінансова угода "Європейські дороги України III" між Україною та ЄІБ на EUR450 млн і Меморандум про взаєморозуміння між Кабміном і ЄБРР про спільну реалізацію проєкту "Розвиток транс'європейської транспортної мережі" на ще EUR450 млн.</p>
      <p>"Документи було підписано в рамках Інвестиційного форуму ЄБРР для країн-членів Східного партнерства, який відбувся 22 листопада в Лондоні, Велика Британія", – зазначили в уряді.</p>
      <p>Як повідомляв 5.UA, <a href="https://www.5.ua/suspilstvo/puls-uhody-teper-kozhen-mozhe-monitoryty-vykonannia-asotsiatsii-z-yes-podrobytsi-203141.html">Олексій Гончарук розповів</a>, що уряд відкриває систему моніторингу виконання угоди про асоціацію з Євросоюзом, яка досі була доступна лише для працівників Кабміну. Програмне забезпечення під назвою "Пульс угоди" буде в мережі інтернет у вільному доступі.</p>
      <p> </p>
    </article>
  </body>
</html>