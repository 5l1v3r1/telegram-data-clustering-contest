<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/ssha-vveli-sankciji-proti-ministra-v-irani-cherez-vidklyuchennya-internetu-50055236.html"/>
    <meta property="og:site_name" content="НВ"/>
    <meta property="article:published_time" content="2019-11-22T19:27:00+00:00"/>
    <meta property="og:title" content="США ввели санкції через відключення інтернету в Ірані"/>
    <meta property="og:description" content="США внесли до санкційного списку міністра зв’язку і комунікацій Ірану Мохаммада Джавада Азері Джахромі, який причетний до відключення інтернету по всій країні."/>
  </head>
  <body>
    <article>
      <h1>США ввели санкції через відключення інтернету в Ірані</h1>
      <h2>США внесли до санкційного списку міністра зв’язку і комунікацій Ірану Мохаммада Джавада Азері Джахромі, який причетний до відключення інтернету по всій країні.</h2>
      <address>
        <time datetime="2019-11-22T19:27:00+00:00">22 Nov 2019, 19:27</time>
      </address>
      <p>Про це <a href="https://www.state.gov/the-united-states-holds-iranian-officials-accountable-for-crackdown-on-protestors/">повідомив</a> держсекретар США Майк Помпео.</p>
      <p>Він наголосив, що влада Ірану блокувала доступ в інтернет протягом декількох днів, позбавивши іранський народ свободи самовираження і спілкування. При цьому лідери іранського режиму забезпечили собі і своїм близьким винятковий доступ в інтернет і до соціальних мереж.</p>
      <p>«Це лицемірство підтримує корумповану релігійну мафію і пригнічує іранський народ. Жодна країна, жодна компанія не повинні підтримувати цензуру режиму і порушення прав людини», - заявив Помпео.</p>
      <p>Протести в Ірані почалися 15 листопада після того, як уряд оголосив про підвищення цін на бензин і нормування продажів.</p>
      <p>Водії на знак протесту зупиняли автомобілі на головних дорогах Тегерана, блокуючи рух транспорту.</p>
      <p>Силовики використовували вогнепальну зброю, водомети і сльозогінний газ для розгону демонстрантів, а також били їх кийками.</p>
      <p>З 17 листопада в Ірані почали <a href="https://nv.ua/ukr/world/countries/protesti-v-irani-vlada-iranu-blokuye-internet-cherez-protesti-novini-svitu-50054006.html">блокувати доступ в інтернет.</a> Через п'ять днів влада <a href="https://nv.ua/ukr/world/countries/protesti-v-irani-rozblokuvannya-internetu-50055001.html">почала відновлювати доступ в</a> <a href="https://nv.ua/ukr/world/countries/protesti-v-irani-rozblokuvannya-internetu-50055001.html">стаціонарний інтернет</a> в деяких районах.</p>
      <p>За повідомленнями, <a href="https://nv.ua/ukr/world/countries/v-irani-na-protestah-zaareshtuvali-tisyachu-lyudey-zmi-50054024.html">щонайменше 1000 осіб були заарештовані</a> і понад <a href="https://nv.ua/ukr/world/countries/benzinovi-protesti-v-irani-ponad-100-zagiblih-50054488.html">100 демонстрантів були вбиті</a> під час зіткнень з силами безпеки.</p>
    </article>
  </body>
</html>