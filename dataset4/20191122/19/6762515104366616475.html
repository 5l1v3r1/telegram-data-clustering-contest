<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/pilka-nozna/fortuna-1-liga/fortuna-i-liga-wigry-stal-miedz-sandecja-podbeskidzie-bielsko-biala-chojniczanka/2v9lxd6"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-22T19:06:54+00:00"/>
    <meta property="og:title" content="Chojniczanka na dnie, pierwsza porażka Miedzi w Legnicy"/>
    <meta property="og:description" content="Sandecja niespodziewanie wywiozła komplet punktów z Legnicy, a Chojniczanka przegrała po raz czwarty z rzędu i spadła na ostatnie miejsce w tabeli."/>
  </head>
  <body>
    <article>
      <h1>Chojniczanka na dnie, pierwsza porażka Miedzi w Legnicy</h1>
      <address>
        <time datetime="2019-11-22T19:06:54+00:00">22 Nov 2019, 19:06</time>
      </address>
      <p>
        <b>Sandecja niespodziewanie wywiozła komplet punktów z Legnicy, a Chojniczanka przegrała po raz czwarty z rzędu i spadła na ostatnie miejsce w tabeli.</b>
      </p>
      <p>
        <a href="https://plebiscyt.przegladsportowy.pl/">Głosuj na Roberta Lewandowskiego w 85. Plebiscycie „Przeglądu Sportowego” &gt;&gt;</a>
      </p>
      <p>Mielczanie objęli prowadzenie już w pierwszej minucie, kiedy to Bartosz Nowak pokonał Jana Balawejdera. Po przerwie gospodarze zaczęli częściej utrzymywać się przy piłce, ale to Stal podwyższyła prowadzenie. W 74. minucie Nowak trafił do bramki z jedenastu metrów. Sędzia podyktował rzut karny po faulu na Adrianie Paluchowskim. W doliczonym czasie gry były gracz Ruchu Chorzów skompletował hat-tricka, co mogło być niemałym zaskoczeniem. Tym bardziej, że w sześciu ostatnich spotkaniach nie wpisał się na listę strzelców.</p>
      <p>Do sporej niespodzianki doszło w Legnicy, gdzie Sandecja odniosła wysokie zwycięstwo. Do tej pory Miedź nie przegrała przed własną publicznością, Sandecja była najgorzej spisującym się na wyjazdach zespołem ligi, a gospodarze dominowali na boisku w pierwszej połowie. Mimo to po przerwie gracze Tomasza Kafarskiego wyszli na prowadzenie ze sprawą Macieja Korzyma, a później do bramki trafili także Radosław Kanach i Michał Walski. Wynik meczu w doliczonym czasie gry ustalił Valerijs Sabala.</p>
      <p>Nie zawiodło natomiast Podbeskidzie, które pokonało Chojniczankę przed własną publicznością. W drugiej połowie spotkania Radosława Janukiewicza pokonali Filip Modelski i Karol Danielak, którego w poprzednim sezonie w składzie Arki Gdynia nie widział obecny trener gości, Zbigniew Smółka. Przyjście nowego trenera nie odmieniło gry Chojniczanki, która przegrała po raz czwarty z rzędu i po zwycięstwie Odry Opole spadła na ostatnie miejsce w tabeli. Gracze Piotra Plewnii przegrywali z Puszczą na wyjeździe po trafieniu skutecznego w tym sezonie Jose Embalo, ale ostatecznie potrafili wygrać drugi raz z rzędu. Puszcza na ligowe zwycięstwo czeka od 18 października.</p>
      <related>
        <a href="http://onet.tv/s/przegladsportowy/szymanski-chce-czerpac-z-gry-w-kadrze-jak-najwiecej/glrvqh"/>
      </related>
      <p><b>Wigry Suwałki - Stal Mielec 0:3</b> (0:1)</p>
      <p>Nowak (1, 74 - z karnego, 90+2)</p>
      <p><b>Miedź Legnica - Sandecja Nowy Sącz 1:3 </b>(0:0)</p>
      <p>Sabala (90+2) - Korzym (47), Kanach (51), Walski (67)</p>
      <p><b>Podbeskidzie Bielsko-Biała - Chojniczanka Chojnice 2:1</b> (0:0)</p>
      <p>Modelski (57), Danielak (69) - Kuzimski z karnego (82)</p>
      <p><b>Puszcza Niepołomice - Odra Opole 1:2 </b>(1:1)</p>
      <p>Embalo (25) - Janus (27), Bonecki (59)</p>
    </article>
  </body>
</html>