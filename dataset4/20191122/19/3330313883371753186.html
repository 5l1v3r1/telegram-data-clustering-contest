<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904776/onana-sprak-met-club-ze-zeiden-dat-het-lastig-was-voor-zwarte-mensen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T19:31:00+00:00"/>
    <meta property="og:title" content="Onana sprak met club: 'Ze zeiden dat het lastig was voor zwarte mensen'"/>
    <meta property="og:description" content="André Onana weet wat het is om racistisch bejegend te voelen en kan zich dus goed verplaatsen in Excelsior-speler Ahmad Mendes Moreira, die afgelopen zondag verbaal belaagd werd door aanhang van FC Den Bosch. Sinds dat incident is er de afgelopen week veel aandacht besteed aan racisme in de voetballerij. &quot;Ik ben eraan gewend, vooral bij uitwedstrijden&quot;, vertelt Onana aan de NOS. &quot;Vorig jaar keerden de supporters in Utrecht zich tegen me. Dan ben je gewend als je zwart bent. Ik probeer het te negeren.&quot; Droevige Onana constateert: 'Sommige clubs vertrouwen zwarte doelmannen niet' Onana: 'Moeten de supporters accepteren, of Ajax moet een andere keeper opstellen'"/>
  </head>
  <body>
    <article>
      <h1>Onana sprak met club: 'Ze zeiden dat het lastig was voor zwarte mensen'</h1>
      <address>
        <time datetime="2019-11-22T19:31:00+00:00">22 Nov 2019, 19:31</time>
      </address>
      <p>
        <b>André Onana weet wat het is om racistisch bejegend te voelen en kan zich dus goed verplaatsen in Excelsior-speler Ahmad Mendes Moreira, die afgelopen zondag verbaal belaagd werd door aanhang van FC Den Bosch. Sinds dat incident is er de afgelopen week veel aandacht besteed aan racisme in de voetballerij.</b>
      </p>
      <p>"Ik ben eraan gewend, vooral bij uitwedstrijden", vertelt Onana aan de <a href="https://nos.nl/artikel/2311581-ook-onana-ervaart-racisme-op-hollandse-velden-ben-je-gewend-als-je-zwart-bent.html">NOS</a>. "Vorig jaar keerden de supporters in Utrecht zich tegen me. Dan ben je gewend als je zwart bent. Ik probeer het te negeren."</p>
      <p>"Ik wil de club niet noemen, maar twee jaar geleden sprak ik met een club. Zij zeiden: <i>Het is hier lastig voor zwarte mensen</i>. Dus ik ken het wel. Welke club het was hou ik liever voor mezelf", vertelt Onana. Het is niet duidelijk of Onana daarom zelf een streep heeft gezet door een eventuele transfer.</p>
      <p>"Maar ik weet hoe het gaat, dus ik kijk er niet van op. Het is het lot van een keeper, vooral als je zwart bent." Dat Onana vaak de klos is bij supporters is in zijn ogen een combinatie van keeper zijn en een donkere huidskleur hebben. "Ik heb hier ook wel een paar dingen meegemaakt die beter hadden gekund."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904678/droevige-onana-constateert-sommige-clubs-vertrouwen-zwarte-doelmannen-niet-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904711/onana-moeten-de-supporters-accepteren-of-ajax-moet-een-andere-keeper-opstellen-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>