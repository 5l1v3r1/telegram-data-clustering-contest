<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/22/foto-salvini-facebook-oscura-pagina-lega-protesta/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-22T19:58:29+00:00"/>
    <meta property="og:title" content="Foto pro Salvini | Facebook oscura la pagina | la Lega protesta: “E’ Censura”"/>
    <meta property="og:description" content="La Lega muove guerra a Facebook dopo che il social ha oscurato la pagina di Laura Manginelli, consigliere comunale, per aver postato una foto pro Salvini."/>
  </head>
  <body>
    <article>
      <h1>Foto pro Salvini | Facebook oscura la pagina | la Lega protesta: “E’ Censura”</h1>
      <address><time datetime="2019-11-22T19:58:29+00:00">22 Nov 2019, 19:58</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/Facebook-oscura-pagina.jpg"/>
      </figure>
      <p>La Lega muove guerra a Facebook dopo che il social ha oscurato la pagina di Laura Manginelli, consigliere comunale, per aver postato una foto pro Salvini.</p>
      <p><b>Facebook</b> in questi ultimi anni è stato uno strumento potente per la campagna elettorale di <b>Matteo Salvini</b>. Attraverso il social il leader leghista ha guadagnato una buona parte dei suoi consensi, ma adesso la Lega sta pensando di adire a vie legali contro il noto social network. Questa repentina reazione è dovuta a quanto successo a <b>Laura Manginelli</b>, la più giovane consigliera del Comune di Bari con i suoi 18 anni.</p>
      <p>La ragazza aveva postato una foto in favore di Salvini, nella quale utilizzava il suo volto come strumento di propaganda. Nella foto Laura infatti presentava sulle guance il tricolore e sulla fronte una scritta in blu “<b>Salvini Premier</b>“. Dopo qualche ora che la foto era online, il suo profilo è stato oscurato. La giovane politica ha cercato di capire quale fosse il motivo di quella improvvisa censura, ma non le è stata data alcuna risposta.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Facebook oscura la pagina di Laura Manginelli, la Lega tuona: “Non accettiamo la censura”</h3>
      <p>A rendere pubblico l’accaduto è stato <b>Davide Bellomo</b>, coordinatore della Lega per il nord barese: “Non vedo cosa ci sia di male o volgare in quella foto al punto da oscurare una pagina Facebook”, afferma perplesso all’agenzia <b>Dire</b> per poi aggiungere: “Nulla è chiaro e alla consigliera non sono state fornite motivazioni e senza ricevere risposta al reclamo presentato. Siamo al paradossale, è una autentica censura”.</p>
      <p>Se la pagina non verrà ripristinata o non verranno fornite delle spiegazioni a riguardo, il coordinatore è pronto a presentare un ricorso o ricorrere alle vie legali: “Se pensano di poter imbavagliare così i sostenitori della <b>Lega</b>, pensano male. La politica oggi si esercita anche attraverso i media e i social network e noi della Lega non siamo disposti a tirarci indietro”.</p>
      <figure>
        <img src="https://www.viagginews.com/wp-content/uploads/2019/11/Laura-Manginelli.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/22/adolescente-ammala-vacanza-scopre-tumore/"/>
        <a href="https://www.viagginews.com/2019/11/22/vittorio-garrone-chi-e-compagno-antonella-clerici/"/>
        <a href="https://www.viagginews.com/2019/11/22/chi-e-antonella-clerici-eta-carriera-vita-privata-compagno/"/>
      </related>
    </article>
  </body>
</html>