<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/primaria-capitalei-250-de-blocuri-nu-au-apa-calda-si-caldura/"/>
    <meta property="og:site_name" content="Europa FM"/>
    <meta property="article:published_time" content="2019-11-22T19:44:10+00:00"/>
    <meta property="og:title" content="Primăria Capitalei: 250 de blocuri nu au apă caldă și căldură"/>
    <meta property="og:description" content="Potrivit Primăriei Capitalei, vineri seara, 250 de blocuri nu beneficiază de apă caldă și căldură"/>
  </head>
  <body>
    <article>
      <h1>Primăria Capitalei: 250 de blocuri nu au apă caldă și căldură</h1>
      <address>
        <time datetime="2019-11-22T19:44:10+00:00">22 Nov 2019, 19:44</time>
      </address>
      <p>Potrivit Primăriei Capitalei, vineri seara, 250 de blocuri nu beneficiază de apă caldă și căldură</p>
      <p>Odată cu răcirea vremii, a început procesul de încărcare a sistemului, iar punctele termice de la capătul rețelei se încarcă mai greu.</p>
      <p>Cele 8.300 de blocuri racordate la RADET sunt situate în sectoarele 1, 2, 3 și 6.</p>
      <p>Potrivit municipalității, „această situație este cauzată de faptul că, odată cu răcirea vremii a început procesul de încărcare a sistemului (operațiune care nu se putea efectua înainte de perioada de consum), iar punctele termice de la capătul rețelei, adică zonele unde nu mai există CET-uri – Colentina și Pantelimon – se încarcă mai greu”.</p>
      <p>În aceste zone se pot resimți fluctuații, însă nu sunt avarii.</p>
      <p>Echipele RADET sunt în teren 24 de ore din 24 și până mâine, 23 noiembrie, situația va fi remediată în cel mai scurt timp.</p>
    </article>
  </body>
</html>