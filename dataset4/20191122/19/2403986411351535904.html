<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/tsina_na_gaz_u_2020_uryad_proponuye_7_griven_za_1_kubometr_do_kintsya_opalyuvalnogo_sezonu_n1238222"/>
    <meta property="og:site_name" content="24 Канал"/>
    <meta property="article:published_time" content="2019-11-22T19:50:00+00:00"/>
    <meta property="og:title" content="Ціна на газ у 2020: уряд пропонує 7 гривень за 1 кубометр до кінця опалювального сезону"/>
    <meta property="og:description" content="Припинення дії газового договору України з Росією з початку 2020 року може спровокувати значне підвищення ціни на газ як на європейському, так і на українському ринках. Тому уряд, аби українці не відчули цінового удару по кишені, запропонує людям з 1 січня купувати газ &quot;за застрахованою ціною&quot; – тобто, за фіксованою ціною, яка не зміниться до кінця опалювального сезону."/>
  </head>
  <body>
    <article>
      <h1>Ціна на газ у 2020: уряд пропонує 7 гривень за 1 кубометр до кінця опалювального сезону</h1>
      <address><time datetime="2019-11-22T19:50:00+00:00">22 Nov 2019, 19:50</time> by <a rel="author" href="https://24tv.ua/oles_drukach_tag6154/" target="_blank">Олесь Друкач</a></address>
      <p>
        <b>Припинення дії газового договору України з Росією з початку 2020 року може спровокувати значне підвищення ціни на газ як на європейському, так і на українському ринках. Тому уряд, аби українці не відчули цінового удару по кишені, запропонує людям з 1 січня купувати газ "за застрахованою ціною" – тобто, за фіксованою ціною, яка не зміниться до кінця опалювального сезону.</b>
      </p>
      <p>Страхова ціна, яку пропонує уряд – приблизно 7 гривень за 1 кубометр газу (це з урахуванням ПДВ). Про це 24 каналу розповів міністр енергетики та захисту навколишнього середовища Олексій Оржель.</p>
      <blockquote>Дивіться також: <a href="https://24tv.ua/ukrayina_gotova_do_zupinki_tranzitu_gazu_z_rosiyi__eksklyuzivne_intervyu_z_ministrom_orzhelem_n1236400">Україна готова до зупинки транзиту газу з Росії, – ексклюзивне інтерв’ю з міністром Оржелем</a></blockquote>
      <aside>З 1 січня людям запропонують певну страхову ціну на газ. Вона буде навіть меншою, ніж ціна газу у першому кварталі 2019 року (8,5 гривні за кубометр – 24 канал), і буде фіксованою до кінця опалювального сезону,<cite>– наголосив міністр.</cite></aside>
      <p>Зауважимо, що в листопаді 2019 року для населення газ коштує приблизно 6 гривень (з ПДВ) за 1 кубометр. Оржель не виключає, що таку ціну можна буде зберегти, але все може обернути "як в плюс, так і в мінус". Тож чи купувати газ за страховою ціною – вирішуватиме сам споживач.</p>
      <blockquote><a href="https://24tv.ua/kabmin_hoche_zaprovaditi_strahovu_tsinu_na_gaz_shho_tse_take_ta_yaki_riziki_n1233713">Детально про страхову ціну на газ: що це таке та які ризики </a>– у матеріалі 24 каналу.</blockquote>
      <figure>
        <img src="https://24tv.ua/resources/photos/news/201911/1234516_10102062.png?201911134333"/>
      </figure>
    </article>
  </body>
</html>