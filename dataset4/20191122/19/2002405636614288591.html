<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/284071,w-restauracji-the-farm-zjesz-najlepsze-steki-w-warszawie-choc-nie-tylko"/>
    <meta property="og:site_name" content="na:Temat"/>
    <meta property="article:published_time" content="2019-11-22T19:22:34+00:00"/>
    <meta property="og:title" content="Ta restauracja sprawia, że dla stołecznego łasucha wypad na Warmię i Mazury... przestaje mieć sens"/>
    <meta property="og:description" content="Hej, stołeczny mieszczuchu – marzysz o wypadzie na Warmię i Mazury, ale w tym momencie nie możesz wybrać się w te sielskie rejony albo po prostu nie chcesz zmarnować wielu godzin w korkach? Oto warszawska restauracja, w której ponoć można zakosztować tego, co w dawnych Prusach najlepsze i zrelaksować się niemal tak, jak podczas wypoczynku w sercu Puszczy Boreckiej. Sprawdźmy to."/>
  </head>
  <body>
    <article>
      <h1>Ta restauracja sprawia, że dla stołecznego łasucha wypad na Warmię i Mazury... przestaje mieć sens</h1>
      <address><time datetime="2019-11-22T19:22:34+00:00">22 Nov 2019, 19:22</time> by <a rel="author">Redakcja naTemat</a></address>
      <p>Hej, stołeczny mieszczuchu – marzysz o wypadzie na Warmię i Mazury, ale w tym momencie nie możesz wybrać się w te sielskie rejony albo po prostu nie chcesz zmarnować wielu godzin w korkach? Oto warszawska restauracja, w której ponoć można zakosztować tego, co w dawnych Prusach najlepsze i zrelaksować się niemal tak, jak podczas wypoczynku w sercu Puszczy Boreckiej. Sprawdźmy to.<br/><br/><br/>Dotarłem na Mokotowską 8, do lokalu <a href="https://www.facebook.com/The-Farm-Restaurant-239403283671992/?ref=page_internal">The Farm</a>, określanego mianem "ambasady Warmii i Mazur w stolicy". Na początek parę słów o nietypowym układzie wnętrz, które pomieszczą około pięćdziesięciu gości: po przekroczeniu drzwi restauracji trafia się do sali głównej z antresolą. Wchodząc głębiej, znajdziemy się w korytarzu, po prawej stronie mając kuchnię, a po lewej delikatesy z wielką ladą, wypełnioną mięsem, serami i innymi specjałami. Znajdziemy tu m.in. kimchi, kombuchę czy najprawdziwszy zakwas.</p>
      <figure>
        <img src="https://cdn.natemat.pl/bb6e13ad0e57ead8583abfebbd32191b,1600,1600,0,0.jpg"/>
        <figcaption>
          <cite>Materiały prasowe</cite>
        </figcaption>
      </figure>
      <p>Dalej można znaleźć nieco stolików barowych oraz – na samym końcu – gratkę dla miłośników klimatów naprawę kameralnych: klimatyczną, mieszczącą piętnaście osób Salę Dębową, gdzie jedną ze ścian zdobi wielka mapa dawnych Prus. Za atmosferę odpowiadają tutaj (jak zresztą w całym lokalu) stuletnie deski, miedź i cegła.</p>
      <figure>
        <img src="https://cdn.natemat.pl/d74b3157cd051da834c42b1cd4ee32ee,1600,1600,0,0.jpg"/>
        <figcaption>
          <cite>Materiały prasowe</cite>
        </figcaption>
      </figure>
      <p><b>The Farm, czyli co?</b><br/>Kluczem do rozszyfrowania tej anglojęzycznej nazwy jest pewne gospodarstwo rolne, należące do właścicieli restauracji. Liczy kilkaset hektarów i znajduje się w pobliżu Gołdapi, tuż przy Puszczy Boreckiej. To właśnie stamtąd do Warszawy przyjeżdża "klejnot koronny" tego lokalu, czyli wyśmienita wołowina pochodząca od krów szkockiej rasy Aberdeen Angus.Choć nie tylko: gospodarstwo posiada również ekologiczny ogród i sad, z których warzywa i owoce trafiają wprost na Mokotowską.<br/><br/>Reszta produktów jest zamawiana u zaprzyjaźnionych dostawców. Rewelacyjnt sery to dzieła Thorstena Butha, pochodzącego z niemieckiej Fryzji a osiadłego na Warmii, "serowara zagrodowego".<br/><br/>Ryby pochodzą zarówno z mazurskich i warmińskich jezior, jak i rodzinnego gospodarstwa rybackiego w zachodniopomorskiej Zielenicy. Wszelakie produkty mączne bazują natomiast na produktach dostarczanych przez Stowarzyszenie Warmińskich Chłopów Bosych. W ich wyroby, takie jak właśnie mąka, powidła czy apetyczne syropy można zresztą zaopatrzyć się również w Delikatesach.</p>
      <figure>
        <img src="https://cdn.natemat.pl/aec22fdff3731ec87fc861a9519a8eed,1600,1600,0,0.jpg"/>
        <figcaption>
          <cite>Materiały prasowe</cite>
        </figcaption>
      </figure>
      <p>Oto miejsce, w którym nie ma mowy o żadnych przemysłowych "gotowcach", dlatego w lokalu można podziwiać słoje z tworzonymi na miejscu kiszonkami; ba! nawet zamawiając keczap do frytek, otrzymujesz naturalny sos pomidorowy, zrobiony w The Farm.<br/><br/>Właśnie wgryzam się z kromkę żytniego chleba, posmarowanego smalcem tworzonym przy pomocy... maszyny do lodów. Efekt: konsystencja jest tak aksamitna, że przypomina bitą śmietanę. Przy okazji trafiam na składnik nie-lokalny, czyli sól wulkaniczną z Islandii.</p>
      <figure>
        <img src="https://cdn.natemat.pl/7de3e35603ebbc90fbb3260404322830,1600,1600,0,0.jpg"/>
        <figcaption>
          <cite>Materiały prasowe</cite>
        </figcaption>
      </figure>
      <p>Choć w The Farm w sposób wręcz obsesyjny podchodzi się do jakości produktów, to oczywiście równie ważny jest odpowiedni sposób ich przygotowania. Za owo zadanie odpowiada ekipa pod wodzą Krzysztofa Chwiały.<br/><br/><br/>Ten uznany szef kuchni nigdyś pracował w Londynie i Abu Zabi, natomiast dziś odpowiada za to, aby kubki smakowe gości trafiających na Mokotowską 8 doznawały orgazmicznych wręcz doznań. Zaznaczmy w tym miejscu: mimo ogromnego wyboru mięsa klasy premium, lokal nie jest po prostu kolejną stekownią na gastronomicznej mapie Warszawy. W menu znajdują się również pozycje będące naprawdę łakomymi kąskami dla wegetarian i mnóstwo dań o autentycznie sezonowym charakterze.</p>
      <figure>
        <img src="https://cdn.natemat.pl/65fcca3b89e113b3160322226ce2f9d4,1600,1600,0,0.jpg"/>
        <figcaption>
          <cite>Materiały prasowe</cite>
        </figcaption>
      </figure>
      <p>Karta zmienia się dość dynamicznie, ale nie mogę nie opisać wrażeń po październikowych odwiedzinach w restauracji. Na co zwróciłem szczególną uwagę? Z przystawek polecałbym tatara z pomidorów (gwoli formalności: pochodzą z gospodarstwa w położonym nieopodal Jeziora Pierścień Tłokowie), serwowanego z domowym serem ricotta oraz ziołami. Jeżeli przejść do dań głównych "robotę zrobiło" risotto z serem, kurkami i salsą ziołową. Dla miłośników ryb, strzałem w dziesiątkę byłby filet z pstrąga (przywiezionego ze wspominanej wcześniej Zielenicy) z bisque rakowym i wędzonym kawiorem.<br/><br/>Jeżeli masz ochotę na świetnie przyrządzoną rybę, strzałem w dziesiątkę będzie filet z pstrąga (przywiezionego ze wspominanej wcześniej Zielenicy) z bisque rakowym i wędzonym kawiorem.</p>
      <figure>
        <img src="https://cdn.natemat.pl/3a4108d773cad8eed6c59843a736b5af,1600,1600,0,0.jpg"/>
        <figcaption>
          <cite>Materiały prasowe</cite>
        </figcaption>
      </figure>
      <p><b>Wartości dodane</b><br/>Opowiadając o The Farm, nie można pominąć zarówno szerokiej karty win (co istotne, menedżer restauracji jest sommelierem) oraz cydrów Kwaśne Jabłko. Niewielu rzeczy jestem pewien jak tego, że owo eko-siedlisko na Warmii tworzy najlepsze jabłeczniki w Polsce. Kropka.<br/><br/>Wróćmy jeszcze na moment do pewnego miejsca w restauracji, które sprawia, że jest ona naprawdę wyjątkowa: chodzi tu o delikatesy, w których możesz albo kupić nie tylko świetną wołowinę, jagnięcinę wieprzowinę czy drób, ale również nabiał, sól wulkaniczną z Islandii czy przetwory – na przykład wspomniane powidła albo miody. Wszystko można nabyć na wynos.<br/><br/>To właśnie Delikatesy są również punktem wyjścia dla wyjątkowej oferty lunchowej The Farm. Wystarczy, że wybierzesz kawałek mięsa i określisz wielkość porcji, a rzeźnik odkroi go i przekaże do znajdującej się po sąsiedzku kuchni, gdzie zostanie przyrządzony według zaleceń gościa.</p>
      <figure>
        <img src="https://cdn.natemat.pl/1636162c0532fdca2f52d098df327ce4,1600,1600,0,0.jpg"/>
        <figcaption>
          <cite>Materiały prasowe</cite>
        </figcaption>
      </figure>
      <p>Od poniedziałku do piątku, do godziny szesnastej, płaci się wyłącznie za składniki. <br/><br/>Sprawia to, że The Farm rozbija bank w dziedzinie oferty lunchowej: za nieco ponad 20 zł można zjeść tutaj naprawdę konkretnego steka z warzywami. Jak na realia warszawskie to oferta więcej niż kusząca.<br/><br/><i>PS<br/>The Farm jest miejscem, w którym myląc Warmię i Mazury, popełnia się wielkie faux pas. Jednak na szczęście – według oficjalnych zapewnień przedstawicieli restauracji – nie jest się za coś takiego wypraszanym z lokalu.</i></p>
      <blockquote>Materiał powstał przy współpracy z restauracją The Farm.</blockquote>
    </article>
  </body>
</html>