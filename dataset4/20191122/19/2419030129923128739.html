<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/sport/20191122/turnster-volleman-naar-vloerfinale-in-cottbus/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-22T19:28:56+00:00"/>
    <meta property="og:title" content="Turnster Volleman naar vloerfinale in Cottbus"/>
    <meta property="og:description" content="COTTBUS (ANP) - Turnster Tisha Volleman heeft zich bij de wereldbekerwedstrijden in het Duitse Cottbus als eerste geplaatst voor de vloerfinale op zondag. Ze kwam tijdens de kwalificaties tot 13,533 punten. Op basis van haar uitvoeringsscore van 8,333 punten wist Volleman de Italiaanse Lara Mori achter zich te houden. Mori behaalde eveneens 13,533 punten, maar kwam in de uitvoering tot 8,033 punten."/>
  </head>
  <body>
    <article>
      <h1>Turnster Volleman naar vloerfinale in Cottbus</h1>
      <address><time datetime="2019-11-22T19:28:56+00:00">22 Nov 2019, 19:28</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Turnster Tisha Volleman heeft zich bij de wereldbekerwedstrijden in het Duitse Cottbus als eerste geplaatst voor de vloerfinale op zondag. Ze kwam tijdens de kwalificaties tot 13,533 punten. Op basis van haar uitvoeringsscore van 8,333 punten wist Volleman de Italiaanse Lara Mori achter zich te houden. Mori behaalde eveneens 13,533 punten, maar kwam in de uitvoering tot 8,033 punten.</b>
      </p>
      <p>Sara van Disseldorp, twaalfde met 12,733 punten, haalde de finale op vloer niet.</p>
      <p>Op balk kwamen Volleman en Van Disseldorp niet verder dan respectievelijk de 26e plaats (12,000) en de 31e plek (11,566). De Chinese Li Qi plaatste zich met 14,500 punten als eerste voor de balkfinale.</p>
      <p>Bij de mannen eindigde Jermain Grunberg als 23e op het onderdeel brug met 12,266 punten. De Chinees You Hao behaalde 15,166 punten voor de eerste plaats.</p>
    </article>
  </body>
</html>