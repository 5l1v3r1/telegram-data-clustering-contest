<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/social/update-o-noua-evacuare-la-timisoara-dupa-ce-locatarii-unui-bloc-au-simtit-miros-de-insecticid-isu-nu-au-fost-identificate-substante-toxice-in-bloc-oamenii-se-pot-intoarce-in-locuinte-1924404022002019111919177917"/>
    <meta property="og:site_name" content="News.ro"/>
    <meta property="article:published_time" content="2019-11-22T19:40:00+00:00"/>
    <meta property="og:title" content="UPDATE - O nouă evacuare la Timişoara, după ce locatarii unui bloc au simţit miros de insecticid. ISU: Nu au fost identificate substanţe toxice în bloc; oamenii se pot întoarce în locuinţe"/>
    <meta property="og:description" content="Pompierii din Timişoara au intervenit, vineri seară, pentru evacuarea unei scări de bloc, din sudul oraşului, după ce locatarii au anunţat că au simţit miros de insecticid. Au fost evacuate zece persoane, dintre care cinci copii. Ulterior, reprezentanţii Inspectoratului pentru Situaţii de Urgenţă Timiş au anunţat că locatarii blocului de pe strada Inului se vor putea întoarce în apartamentele lor."/>
  </head>
  <body>
    <article>
      <h1>UPDATE - O nouă evacuare la Timişoara, după ce locatarii unui bloc au simţit miros de insecticid. ISU: Nu au fost identificate substanţe toxice în bloc; oamenii se pot întoarce în locuinţe</h1>
      <address><time datetime="2019-11-22T19:40:00+00:00">22 Nov 2019, 19:40</time> by <a rel="author">Liliana Iedu</a></address>
      <p>
        <b>Pompierii din Timişoara au intervenit, vineri seară, pentru evacuarea unei scări de bloc, din sudul oraşului, după ce locatarii au anunţat că au simţit miros de insecticid. Au fost evacuate zece persoane, dintre care cinci copii. Ulterior, reprezentanţii Inspectoratului pentru Situaţii de Urgenţă Timiş au anunţat că locatarii blocului de pe strada Inului se vor putea întoarce în apartamentele lor.</b>
      </p>
      <related>
        <a href="https://www.news.ro/eveniment/timisoara-nu-au-fost-identificate-substante-toxice-in-blocul-in-care-locatarii-au-reclamat-miros-de-insecticid-oamenii-se-pot-intoarce-in-locuinte-1922400922022019112119177973?utm_source=News&amp;utm_medium=Click%2BCitesteSi&amp;utm_campaign=CitesteSi%2Bnews"/>
      </related>
      <p>Potrivit reprezentanţilor Inspectoratului pentru Situaţii de Urgenţă Timiş, pompierii au primit, vineri seară, o solicitare de intervenţie în Timisoara, pe strada Inului nr 4, după ce locatarii au simţit un miros puternic de insecticid</p>
      <p>”A fost alertat imediat Detaşamentul 2 Timişoara, pentru o prima intervenţie şi evacuare a persoanelor din imobil, echipajul de prim ajutor SMURD B si echipajul CBRN. Au fost evacuate un numar de 10 persoane, 5 adulţi, 5 minori”, transmite ISU Timiş.</p>
      <p>Este vorba despre scara unui bloc cu parter şi patru etaje, cu un număr de 16 apartamente.</p>
      <blockquote>”În urma detecţiei cu echipajul CBRN nu s-au înregistrat valori de substanţe toxice pe aparatura de detecţie. La locul intervenţiei acţionează 1 echipaj CBRN, o autospeciala de stingere, 1 echipaj de prim ajutor SMURD B, ofiţerul de serviciu şi 2 echipaje de poliţie”, mai transmite ISU Timiş.</blockquote>
      <p>Pompierii au fost alertaţi în jurul orei 18:35.</p>
      <p>De asemenea, ISU Timiş a precizat că, în acest moment, mai sunt internate trei persoane, dintre care doi copii la Spitalul ”Louis Ţurcanu” şi un adult la Spitalul Judeţean.</p>
      <p>Starea persoanelor internate este general bună.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>