<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426287/h-bia-einai-bia-as-milhsoyme-anoixta-sthn-plateia-kyproy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-22T19:35:01+00:00"/>
    <meta property="og:title" content="“Η βία είναι βία. Ας μιλήσουμε ανοιχτά”, στην πλατεία Κύπρου"/>
    <meta property="og:description" content="Οι Δομές Υποστήριξης Γυναικών μαζί με τον κ. Στράτο Καρίκη, αντιδήμαρχο Παιδείας Προσχολικής Αγωγής, Οικολογίας, Ισότητας και Μετανάστευσης, στο πλαίσιο της Παγκόσμιας ημέρας για την Εξάλειψη της Βίας κατά των Γυναικών, μια ακόμη χρονιά θα δώσουν το ηχηρό &quot;παρών&quot; τους με το μήνυμα: «Η βία είναι βία. Ας μιλήσουμε ανοιχτά»."/>
  </head>
  <body>
    <article>
      <h1>“Η βία είναι βία. Ας μιλήσουμε ανοιχτά”, στην πλατεία Κύπρου</h1>
      <address>
        <time datetime="2019-11-22T19:35:01+00:00">22 Nov 2019, 19:35</time>
      </address>
      <p>
        <b>Οι Δομές Υποστήριξης Γυναικών μαζί με τον κ. Στράτο Καρίκη, αντιδήμαρχο Παιδείας Προσχολικής Αγωγής, Οικολογίας, Ισότητας και Μετανάστευσης, στο πλαίσιο της Παγκόσμιας ημέρας για την Εξάλειψη της Βίας κατά των Γυναικών, μια ακόμη χρονιά θα δώσουν το ηχηρό "παρών" τους με το μήνυμα: «Η βία είναι βία. Ας μιλήσουμε ανοιχτά».</b>
      </p>
      <p>Μόνο μέσα από το σπάσιμο της σιωπής η κάθε γυναίκα μπορεί να απεντάξει την έμφυλη βία και να ζήσει ομαλή καθημερινότητα. Για το λόγο αυτό είναι πολύ σημαντική η ενημέρωση και ευαισθητοποίηση των πολιτών κάθε ηλικίας.<br/>Στο πλαίσιο αυτό τη Δευτέρα 25 Νοεμβρίου στις 11:30 π.μ. θα υπάρξει ανοιχτή διαδραστική εκδήλωση στο πεζόδρομο της πλατείας Κύπρου. Την εκδήλωση έχουν αγκαλιάσει και συμμετέχουν κατά αλφαβητική σειρά οι:</p>
      <p>• ΑΡΣΙΣ</p>
      <p>• ΔΙΕΚ Γ.Ν. Ρόδου</p>
      <p>• Ύπατη Αρμοστεία του ΟΗΕ</p>
      <p>• Επιτροπή Ανθρωπίνων Δικαιωμάτων Δικηγορικού Συλλόγου Ρόδου</p>
      <p>• Επιτροπή Ισότητας των Φύλων Πανεπιστημίου Αιγαίου</p>
      <p>• ΚΕΘΕΑ</p>
      <p>• Κέντρο Κοινότητας Δήμου Ρόδου με Παράρτημα Ρομά</p>
      <p>• Κέντρο Πρόληψης ΔΙΟΔΟΣ</p>
      <p>• Μαμάδες στη Ρόδο</p>
      <p>• ΧΕΝ</p>
      <p>• 1ο Γυμνάσιο Ρόδου</p>
      <p>• 6ο Γυμνάσιο Ρόδου</p>
      <p>• Europe Direct Δωδεκανήσου της ΑΝΔΩ ΑΕ</p>
      <p>Την εκδήλωση θα πλαισιώσουν φιλικά οι μουσικοί: Γιάννης Παπαθεοδώρου και Κλεοπάτρα Τερλόγκου, τραγούδι, Λευτέρης Τσακίρογλου, πλήκτρα.</p>
      <p>
        <b>25 Νοεμβρίου<br/>Ώρα 11:30<br/><br/>Πλατεία Κύπρου</b>
      </p>
    </article>
  </body>
</html>