<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/oikonomia/125849/skylakakis-epidoma-thermansis-tha-diatethei-kai-tin-periodo-2020-2021"/>
    <meta property="og:site_name" content="Insider"/>
    <meta property="article:published_time" content="2019-11-22T19:50:00+00:00"/>
    <meta property="og:title" content="Σκυλακάκης: Το επίδομα θέρμανσης θα διατεθεί και την περίοδο 2020-2021"/>
    <meta property="og:description" content="«Επισημαίνω, ότι το επίδομα θέρμανσης θα διατεθεί και για την περίοδο 2020-2021» αναφέρει σε ανακοίνωση ο υφυπουργός Οικονομικών."/>
  </head>
  <body>
    <article>
      <h1>Σκυλακάκης: Το επίδομα θέρμανσης θα διατεθεί και την περίοδο 2020-2021</h1>
      <h2>«Επισημαίνω, ότι το επίδομα θέρμανσης θα διατεθεί και για την περίοδο 2020-2021» αναφέρει σε ανακοίνωση ο υφυπουργός Οικονομικών.</h2>
      <address>
        <time datetime="2019-11-22T19:50:00+00:00">22 Nov 2019, 19:50</time>
      </address>
      <p>«Συνεχίζουν να έχουν μετεκλογική τρικυμία εν κρανίω οι υπεύθυνοι της οικονομικής πολιτικής του ΣΥΡΙΖΑ. Τους θυμίζουμε την πραγματικότητα. Ο <a href="https://www.insider.gr/hristika/125838/epidoma-thermansis-ola-osa-prepei-na-gnorizete"><b>μέσος όρος του επιδόματος θέρμανσης</b></a>, που λαμβάνουν φέτος οι πολίτες είναι μεγαλύτερος σε σχέση με τις προηγούμενες χρονιές για όλες τις κατηγορίες πολιτών. Το επίδομα δίνεται νωρίτερα από κάθε άλλη χρονιά και οι δικαιούχοι δεν χρειάζεται να ξοδεύουν 1.600-2.400 ευρώ πετρέλαιο για να πάρουν 250-320 ευρώ επίδομα, όπως συνέβαινε επί ΣΥΡΙΖΑ. Τώρα μπορούν να λάβουν τα ίδια χρήματα, δίνοντας από 500-640 ευρώ για πετρέλαιο» αναφέρει ο<b> υφυπουργός Οικονομικών Θεώδορος Σκυλακάκης</b>.</p>
      <p>Φέτος, δηλαδή, όλοι λαμβάνουν το ίδιο επίδομα (ανά κατηγορία Δήμου και οικογενειακή κατάσταση) ανεξάρτητα από το αν έχουν ή όχι μετρητά στη διάθεσή τους. Μπορούν να ζεσταθούν και οι πιο φτωχοί.</p>
      <p><b>Επισημαίνω, ότι το επίδομα θέρμανσης θα διατεθεί και για την περίοδο 2020-2021</b>, το αργότερο μέχρι το πρώτο δεκαήμερο του Ιανουαρίου του 2021. Και όλοι γνωρίζουν, πλην του ΣΥΡΙΖΑ, ότι επί των ημερών του οι δικαιούχοι το έπαιρναν τμηματικά, στο τέλος της χειμερινής περιόδου. Και αν δεν είχαν λεφτά στην τσέπη, κρύωναν».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/oikonomia/125092/stelehonetai-neo-sdoe-50-apospaseis-sti-dieythynsi-ereynon-oikonomikoy"/>
        <a href="https://www.insider.gr/eidiseis/oikonomia/124896/staikoyras-aisiodoxos-gia-tin-poreia-tis-4is-axiologisis"/>
        <a href="https://www.insider.gr/eidiseis/oikonomia/124895/poies-elafrynseis-fernei-forologiko-nomoshedio"/>
      </related>
    </article>
  </body>
</html>