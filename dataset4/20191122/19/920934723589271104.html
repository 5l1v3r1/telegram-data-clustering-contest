<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svetandroida.cz/twitter-skryte-odpovedi/"/>
    <meta property="og:site_name" content="Svět Androida"/>
    <meta property="article:published_time" content="2019-11-22T19:08:52+00:00"/>
    <meta property="og:title" content="Twitter zavádí kontroverzní funkci pro skrývání odpovědí"/>
    <meta property="og:description" content="Autoři tweetů mají nově možnost skrýt pod svými příspěvky reakce ostatních. Skrývání odpovědí na Twitteru se pochopitelně okamžitě stalo terčem kritiky."/>
  </head>
  <body>
    <article>
      <h1>Twitter zavádí kontroverzní funkci pro skrývání odpovědí</h1>
      <address><time datetime="2019-11-22T19:08:52+00:00">22 Nov 2019, 19:08</time> by <a rel="author" href="https://www.svetandroida.cz/muj-profil/marrahouser/?profiletab=posts" target="_blank">Marek Houser</a></address>
      <p>Boj s trolly a názorovými protivníky na sociálních sítích postoupil na další level. Sociální síť Twitter celosvětově <b>zavádí funkci pro skrývání odpovědí</b>. Autoři tweetů mají nově možnost skrýt pod svými příspěvky reakce ostatních. Zavedená funkce se pochopitelně <b>okamžitě stala terčem kritiky</b>, neboť může na sociální síti citelně pokřivit komunikaci. Skrývání odpovědí na Twitteru by mohlo být zneužito k plošnému <b>potlačování protinázorů a kritiky</b>, čímž by vznikal mylný dojem o autorovi a jeho obsahu. Stejnému problému už roky čelí například Facebook.</p>
      <figure>
        <a href="https://www.svetandroida.cz/media/2019/11/skryvani-odpovedi-na-twitteru.gif">
          <img src="https://www.svetandroida.cz/media/2019/11/skryvani-odpovedi-na-twitteru-360x360.gif"/>
        </a>
        <figcaption>Animace se spustí po kliknutí</figcaption>
      </figure>
      <p>Funkce, která je na této sociální síti <b>bezpochyby jednou z nejrevolučnějších</b>, se doposud testovala jen na vybraném publiku v Kanadě, USA a Japonsku. Nyní je skrývání odpovědí na <a href="https://www.svetandroida.cz/tag/twitter/">Twitteru</a> zavedeno celosvětově. Skrytá odpověď <b>nebude smazána</b>, ale bude pro další účastníky konverzace v základním náhledu neviditelná. Zobrazit si ji budou moci po kliknutí na ikonku pro zobrazení skrytých odpovědí. I tak je to ale dost <b>komplikovaná cesta</b>, jak se ke kompletní diskuzi dostat.</p>
      <figure>
        <img src="https://www.svetandroida.cz/media/2019/11/skryvani-odpovedi-na-twitteru-screen.jpg"/>
      </figure>
      <p>Ale nebudeme pouze sýčkovat, funkce <b>má jistě i své opodstatnění</b> a může se vám hodit proti otravným uživatelům, kteří se chovají skutečně nevhodně. Pokud byste se dostali do situace, kdy vám v boji proti trollům nebo spamerům nebude stačit ani pravidelné skrývání, je nově dostupná také <b>možnost zablokování konkrétního uživatele</b>. Bude tedy na trpělivosti autorů původních tweetů, jak striktně se chopí moderování odpovědí pod nimi. Jsme hodně zvědaví, zda se tato nová praktika na Twitteru nezvrhne.</p>
      <h3>Twitter</h3>
      <p>
        <a href="https://play.google.com/store/apps/details?id=com.twitter.android">
          <pic src="https://lh3.googleusercontent.com/wIf3HtczQDjHzHuu7vezhqNs0zXAG85F7VmP7nhsTxO3OHegrVXlqIh_DWBYi86FTIGk=s180" width="80" height="80"/>
          <br/>
        </a>
        <a href="https://play.google.com/store/apps/developer?id=Twitter,+Inc.">Twitter, Inc.<br/></a>
        <a href="https://play.google.com/store/apps/details?id=com.twitter.android">Instalovat (Free)</a>
      </p>
      <h3>Měli jste někdy potřebu skrýt něčí odpověď na Twitteru?</h3>
      <p>Zdroj: <a href="https://androidcommunity.com/twitter-rolling-out-hide-replies-feature-improved-2fa-for-everyone-20191122/">acommunity</a></p>
      <related>
        <h4>Mohlo by vás zajímat</h4>
        <a href="https://www.mp.cz/mobilni-telefon-samsung-galaxy-s10e-g970fz-128gb-dual-sim-white-p-97355?utm_source=svetandroida&amp;utm_medium=banner-s10e-a&amp;utm_campaign=Samsung-listopad"/>
      </related>
      <related>
        <a href="https://www.mp.cz/mobilni-telefon-samsung-galaxy-s10-g973fz-128gb-dual-sim-black-p-97392?utm_source=svetandroida&amp;utm_medium=banner-s10-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/facebook-aplikace-stazeni/?utm_source=svetandroida&amp;utm_medium=mohlobyvaszajimat&amp;utm_campaign=1"/>
      </related>
      <related>
        <a href="https://www.svetandroida.cz/instagram-tmavy-rezim/?utm_source=svetandroida&amp;utm_medium=mohlobyvaszajimat&amp;utm_campaign=2"/>
      </related>
      <related>
        <a href="https://www.svetandroida.cz/ciselny-soused-trend/?utm_source=svetandroida&amp;utm_medium=mohlobyvaszajimat&amp;utm_campaign=3"/>
      </related>
      <related>
        <a href="https://www.mp.cz/mobilni-telefon-samsung-galaxy-a70-a705f-dual-sim-blue-p-99350?utm_source=svetandroida&amp;utm_medium=banner-a70-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/twitter-lights-out/?utm_source=svetandroida&amp;utm_medium=mohlobyvaszajimat&amp;utm_campaign=5"/>
      </related>
      <related>
        <a href="https://www.svetandroida.cz/pocophone-f2-launcher/?utm_source=svetandroida&amp;utm_medium=mohlobyvaszajimat&amp;utm_campaign=6"/>
      </related>
      <related>
        <a href="https://www.svetandroida.cz/galaxy-fold-podpora-aplikaci/?utm_source=svetandroida&amp;utm_medium=mohlobyvaszajimat&amp;utm_campaign=7"/>
      </related>
      <related>
        <a href="https://www.svetandroida.cz/google-pixel-4-oficialne-vzhled/?utm_source=svetandroida&amp;utm_medium=mohlobyvaszajimat&amp;utm_campaign=8"/>
      </related>
      <related>
        <a href="https://www.svetandroida.cz/vypnout-upozorneni-cookie-opera/?utm_source=svetandroida&amp;utm_medium=mohlobyvaszajimat&amp;utm_campaign=9"/>
      </related>
      <related>
        <a href="https://www.svetandroida.cz/vlc-nejde-instalovat-huawei-telefony/?utm_source=svetandroida&amp;utm_medium=mohlobyvaszajimat&amp;utm_campaign=10"/>
      </related>
    </article>
  </body>
</html>