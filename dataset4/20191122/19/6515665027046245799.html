<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/drustvo/3362729/stizu-resenja-iz-poreske-uprave-evo-koliko-morate-da-platite-za-registrovano-oruzje"/>
    <meta property="og:site_name" content="kurir.rs"/>
    <meta property="article:published_time" content="2019-11-22T19:32:00+00:00"/>
    <meta property="og:title" content="STIŽU REŠENJA IZ PORESKE UPRAVE: Evo koliko morate da platite za registrovano oružje"/>
    <meta property="og:description" content="BEOGRAD - Poreska uprava saopštila je danas da je počelo uručenje rešenja o porezu na registrovano oružje za ovu godinu.Porez za oružje za ličnu bezbednost za koje je izdat oružni list za držanje oružja ili kolekcionarska dozvola iznosi 3.670, dinara, a ukoliko ..."/>
  </head>
  <body>
    <article>
      <h6 class="kicker">obaveze</h6>
      <h1>STIŽU REŠENJA IZ PORESKE UPRAVE: Evo koliko morate da platite za registrovano oružje</h1>
      <address>
        <time datetime="2019-11-22T19:32:00+00:00">22 Nov 2019, 19:32</time>
      </address>
      <p>BEOGRAD - Poreska uprava saopštila je danas da je počelo uručenje rešenja o porezu na registrovano oružje za ovu godinu.</p>
      <p>Porez za oružje za ličnu bezbednost za koje je izdat oružni list za držanje oružja ili kolekcionarska dozvola iznosi 3.670, dinara, a ukoliko je uz to izdata i dozvola za nošenje - 18.280 dinara.</p>
      <p>Za automatsku pušku porez je 13.530 dinara, a za poluautomatsku 5.430 dinara.</p>
      <p>Prema Zakonu o porezima na upotrebu, držanje i nošenje dobara, obveznik poreza na oružje je osoba na koje glasi oružni list ili kolekcionarska dozvola, kao i dozvola za nošenje oružja.</p>
      <p>Porez na registrovano oružje rešenjem utvrđuje Poreska uprava, na osnovu podataka koje dostavlja Ministarstvo unutrašnjih poslova koje je izdalo oružani list, a rok za plaćanje je 15 dana od dostavljanja rešenja.</p>
      <p>(Kurir.rs/FoNet)</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3362603/pusku-drzao-u-torbi-potresno-svedocenje-ucenice-iz-plane-usao-je-naoruzan-ispod-jakne-imao-pancir-pa-izgovorio-ovo"/>
        <a href="https://www.kurir.rs/crna-hronika/3359339/hapsenje-u-krusevcu-krivicna-prijava-za-dvojicu-krusevljana-i-beogradjanina-u-stanovima-krili-citav-arsenal-oruzja-i-municije"/>
        <a href="https://www.kurir.rs/vesti/drustvo/3355803/nikad-jaci-srbija-za-tri-godine-ulozila-830-miliona-evra-u-vojsku"/>
      </related>
    </article>
  </body>
</html>