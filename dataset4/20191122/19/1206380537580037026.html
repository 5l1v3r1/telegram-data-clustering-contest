<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/ana-geislerova-a-jeji-sestry-rusovlase-divky-dobyly-ceskou-umeleckou-scenu"/>
    <meta property="og:site_name" content="eXtra.cz"/>
    <meta property="article:published_time" content="2019-11-22T19:23:00+00:00"/>
    <meta property="og:title" content="Aňa Geislerová a její sestry: Rusovlasé dívky dobyly českou uměleckou scénu"/>
    <meta property="og:description" content="V českém showbyznysu nenalezneme moc rusovlasých krásek. Věře a Petru Geislerovým se podařilo obohatit českou scénu hned o tři zrzky, za což jsme jim všichni vděční. Narodily se jim tři krásné a navíc ještě talentované dcery Lenka, Aňa a Ester. Dvě z nich se věnují herectví a jedna je výtvarnice."/>
  </head>
  <body>
    <article>
      <h6 class="kicker">krásné zrzky</h6>
      <h1>Aňa Geislerová a její sestry: Rusovlasé dívky dobyly českou uměleckou scénu</h1>
      <address><time datetime="2019-11-22T19:23:00+00:00">22 Nov 2019, 19:23</time> by <a rel="author">Michaela Vlčková</a></address>
      <slideshow>
        <figure>
          <img src="https://www.extra.cz/images/thumbs/ad/c1/adc1ca9-247523-sedghjkop-0d0000000-0d0000000-1d0000000-1d0000000-sector_2560x0-shrink.png"/>
          <figcaption>
            <cite>archiv</cite>
          </figcaption>
        </figure>
        <figure>
          <img src="https://www.extra.cz/images/thumbs/e8/e9/e8e9746-247524-cfgvhjioplu-2560x0-shrink.png"/>
          <figcaption>Ester si zahrála v novém filmu LOVEní.<cite>csfd</cite></figcaption>
        </figure>
        <figure>
          <img src="https://www.extra.cz/images/thumbs/3f/52/3f5218d-220595-a-2560x0-shrink.png"/>
          <figcaption>Ztvárnila hlavní postavu.<cite>Oficiální zdroj</cite></figcaption>
        </figure>
        <figure>
          <img src="https://www.extra.cz/images/thumbs/37/b8/37b8654-218731-k-2560x0-shrink.png"/>
          <figcaption>Na obrazovkách televize Nova poběží už dnes premiéra.<cite>Bontonfilm</cite></figcaption>
        </figure>
        <figcaption>
          <a href="https://www.extra.cz/ana-geislerova-a-jeji-sestry-rusovlase-divky-dobyly-ceskou-umeleckou-scenu/galerie/4">+ Dalších 6 fotografií</a>
        </figcaption>
      </slideshow>
      <p>
        <b>V českém showbyznysu nenalezneme moc rusovlasých krásek. Věře a Petru Geislerovým se podařilo obohatit českou scénu hned o tři zrzky, za což jsme jim všichni vděční. Narodily se jim tři krásné a navíc ještě talentované dcery Lenka, Aňa a Ester. Dvě z nich se věnují herectví a jedna je výtvarnice.</b>
      </p>
      <p>Snad všichni znají trio rusovlasých krásek sester Geislerových. Kdo je nezná, měl by zbystřit, protože tyhle tři rozhodně stojí za zmínku. Lenka (44), Aňa (43) a Ester (35) se narodily do umělecké rodiny. Jejich matkou je Věra, která je akademickou malířkou. Otec <a href="https://www.extra.cz/tema/petr-geisler">Petr Geisler</a>, který je už bohužel po smrti, byl lékař a také syn herečky Růženy Lysenkové. Takže se dalo předpokládat, že jejich děti se narodí s nějakým talentem. A tak se i stalo, protože všechny tři se zvládly prosadit.</p>
      <p>Nejstarší <a href="https://www.extra.cz/tema/lenka-geislerova">Lenka</a>, přezdívaná Lela, uspěla v umělecké sféře, a to jako výtvarnice a komiksová malířka. Lenka vystudovala Střední grafickou školu a zůstala v oboru. Vypracovala návrhy transparentů a pracovala jako výtvarnice plakátu například pro film Krysař. Krom toho se věnuje i zpěvu a rapování.</p>
      <related>
        <a href="https://www.extra.cz/ana-geislerova-jako-predator-thriller-amnestie-brzy-vtrhne-do-ceskych-kin"/>
      </related>
      <p>Prostřední sestrou je <a href="https://www.extra.cz/tema/ana-geislerova">Aňa</a>. Z celého tria je nejvíce slavná. Je jednou z nejznámějších a nejúspěšnějších českých hereček. To, jak moc je skvělá ve své práci, dokazují i tři České lvy, které se jí podařilo získat. Aňu můžeme vidět například ve snímku Nevinnost nebo v novém filmu <a href="https://www.extra.cz/tema/amnestie-film">Amnestie</a>.</p>
      <p>Třetí a také nejmladší sestrou je pak <a href="https://www.extra.cz/tema/ester-geislerova">Ester</a>. Ta započala svou kariéru jako modelka, když v roce 2002 vyhrála národní soutěž Elite Model Look. Pak se začala spíše věnovat herectví. Ester můžeme sledovat v legendárním filmu Snowboarďáci nebo třeba Nevinné lži. Za zmínku určitě stojí i nový film <a href="https://www.extra.cz/tema/loveni-film">LOVEní</a>, který byl nedávno představen v kinech a už dnes bude mít premiéru v televizi Nova. Ester tam ztvárnila hlavní roli a diváci se mají určitě na co těšit.</p>
      <p>
        <b>Podívejte se do fotogalerie na tyto tři krásky.</b>
      </p>
    </article>
  </body>
</html>