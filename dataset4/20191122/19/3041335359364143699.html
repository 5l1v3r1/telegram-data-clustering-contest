<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/22/world/amazonios-exase-9-762-tetragonika-xiliometra-vlastisis-se-12-mines/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-22T19:53:31+00:00"/>
    <meta property="og:title" content="Αμαζόνιος: Έχασε 9.762 τετραγωνικά χιλιόμετρα βλάστησης σε 12 μήνες"/>
    <meta property="og:description" content="Η αποψίλωση του τροπικού δάσους του Αμαζονίου της Βραζιλίας αυξήθηκε κατά 29,5% σε 12 μήνες. Πρόκειται για τους υψηλότερους ρυθμούς από το 2008, σύμφωνα με τον αρμόδιο οργανισμό της χώρας, Inpe."/>
  </head>
  <body>
    <article>
      <h6 class="kicker">Βραζιλία</h6>
      <h1>Αμαζόνιος: Έχασε 9.762 τετραγωνικά χιλιόμετρα βλάστησης σε 12 μήνες</h1>
      <h2>Η αποψίλωση του τροπικού δάσους του Αμαζονίου της Βραζιλίας αυξήθηκε κατά 29,5% σε 12 μήνες. Πρόκειται για τους υψηλότερους ρυθμούς από το 2008, σύμφωνα με τον αρμόδιο οργανισμό της χώρας, Inpe.</h2>
      <address><time datetime="2019-11-22T19:53:31+00:00">22 Nov 2019, 19:53</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Η αποψίλωση του τροπικού δάσους του Αμαζονίου της Βραζιλίας αυξήθηκε κατά 29,5% σε 12 μήνες. Πρόκειται για τους υψηλότερους ρυθμούς από το 2008, σύμφωνα με τον <a href="http://www.inpe.br/noticias/noticia.php?Cod_Noticia=5294">αρμόδιο οργανισμό της χώρας, Inpe</a>.</p>
      <p>Το τροπικό δάσος έχασε 9.762 τετραγωνικά χιλιόμετρα (3,769 τετραγωνικά μίλια) της βλάστησής του μεταξύ Αυγούστου 2018 και Ιουλίου 2019.</p>
      <p>
        <a href="https://www.in.gr/2019/11/22/plus/perierga/lygizei-gramma-7xronis-agie-vasili-thelo-spiti-kai-fai/">«Ράγισε» καρδιές το γράμμα 7χρονης στον Άη Βασίλη</a>
      </p>
      <p>O ακροδεξιός πρόεδρος της χώρας, Μπολσονάρου, έχει αμφισβητήσει στο παρελθόν την ακρίβεια των στοιχείων που παρείχε η Inpe. Ωστόσο οι επιστήμονες τονίζουν πως από τότε, που ανήλθε στην εξουσία, η αποψίλωση του Αμαζονίου έχει επιταχυνθεί, καθώς ο νέος πρόεδρος βάζει την ανάπτυξη πάνω από την διατήρηση του φυσικού πλούτου.</p>
      <p>Ως το τελευταίο μεγάλο τροπικό δάσος στον πλανήτη, ο Αμαζόνιος είναι ζωτικής σημασίας για την αποθήκευση διοξειδίου του άνθρακα και τη μάχη κατά της κλιματικής αλλαγής. Την τελευταία δεκαετία οι προηγούμενες κυβερνήσεις της Βραζιλίας είχαν δώσει έμφαση στην προστασία του και είχαν περιορίσει τους ρυθμούς της αποψίλωσης με αυστηρότερους ελέγχους και τσουχτερά πρόστιμα.</p>
      <p>Επί Μπολσονάρου καταγράφεται δραματική πτώση στις κατασχέσεις ξυλείας, ενώ οι καταδίκες για περιβαλλοντικά εγκλήματα και τα πρόστιμα σπανίζουν.</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>