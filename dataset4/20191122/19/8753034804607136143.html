<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/e8vK39/samtlige-norske-hoppere-klare-for-sesongaapningen"/>
    <meta property="og:site_name" content="Aftenbladet"/>
    <meta property="article:published_time" content="2019-11-22T19:20:44+00:00"/>
    <meta property="og:title" content="Samtlige norske hoppere klare for sesongåpningen"/>
    <meta property="og:description" content="Robert Johansson var best av de norske i kvalifiseringen til søndagens storbakkerenn i Wisla i Polen. Seks av seks nordmenn kvalifiserte seg."/>
  </head>
  <body>
    <article>
      <h1>Samtlige norske hoppere klare for sesongåpningen</h1>
      <h2>Robert Johansson var best av de norske i kvalifiseringen til søndagens storbakkerenn i Wisla i Polen. Seks av seks nordmenn kvalifiserte seg.</h2>
      <address><time datetime="2019-11-22T19:20:44+00:00">22 Nov 2019, 19:20</time> by <a rel="author">NTB</a></address>
      <p>Johansson hoppet 121 meter og ble beste norske på 5.-plass. Kvalifiseringen ble vunnet av tyske Karl Geiger, som landet på 133 meter.</p>
      <p>Thomas Aasen Markeng var nest best av de norske som nummer 17. Han hoppet 124 meter, men med betydelig bedre fart enn de aller beste.</p>
      <aside>
        <a href="https://www.aftenbladet.no/article/sa-Ad5zdA.html">Hopp-Norge jubler over historisk utvikling – gir «Lundby-effekten» æren</a>
      </aside>
      <p>Robin Pedersen landet på 118 meter og gikk dermed også enkelt videre på 22.-plass. Klare for rennet er også Marius Lindvik, Daniel-André Tande og Johann André Forfang. De to sistnevnte hoppet bare 111 og 114 meter, men gikk likevel videre med god margin.</p>
      <p>Lørdag skal det hoppes lagkonkurranse i Polen, før sesongens første individuelle renn er på søndag.</p>
    </article>
  </body>
</html>