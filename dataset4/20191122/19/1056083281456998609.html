<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100312/%D8%A8%D8%A7%D9%86%D9%88%D8%A7%D9%86-%D9%88-%D8%A2%D9%82%D8%A7%DB%8C%D8%A7%D9%86-%D8%A7%DB%8C%D8%B1%D8%A7%D9%86-%D9%82%D9%87%D8%B1%D9%85%D8%A7%D9%86-%D9%85%D8%B3%D8%A7%D8%A8%D9%82%D8%A7%D8%AA-%D8%A8%DB%8C%D9%86-%D8%A7%D9%84%D9%85%D9%84%D9%84%DB%8C-%DA%A9%D8%A7%D8%B1%D8%A7%D8%AA%D9%87-%D8%A2%D8%B3%D8%AA%D8%A7%D8%B1%D8%A7"/>
    <meta property="og:site_name" content="ایسنا"/>
    <meta property="article:published_time" content="2019-11-22T19:02:23+00:00"/>
    <meta property="og:title" content="بانوان و آقایان ایران قهرمان مسابقات بین المللی کاراته آستارا"/>
    <meta property="og:description" content="ایسنا/گیلان تیم های بانوان و آقایان جمهوری اسلامی ایران، قهرمان مسابقات بین المللی کاراته «سبک شوتوکان تن شین کان» شدند."/>
  </head>
  <body>
    <article>
      <h1>بانوان و آقایان ایران قهرمان مسابقات بین المللی کاراته آستارا</h1>
      <address><time datetime="2019-11-22T19:02:23+00:00">22 Nov 2019, 19:02</time> by <a rel="author">رامین بشرویه</a></address>
      <p>ایسنا/گیلان تیم های بانوان و آقایان جمهوری اسلامی ایران، قهرمان مسابقات بین المللی کاراته «سبک شوتوکان تن شین کان» شدند.</p>
      <p>حمیدرضا صادقی، دبیر کمیته برون مرزی فدراسیون کاراته جمهوری اسلامی ایران پس از اتمام این مسابقات که با حضور هفت تیم در بندر مرزی آستارا برگزار شد، اظهار کرد: رقابت های مذکور با حضور ۶۳۰ کاراته کا از هفت کشور در رده های سنی خردسالان، نونهالان، نوجوانان، جوانان، امید، بزرگسالان و پیشکسوتان برگزار شد.</p>
      <p>وی ادامه داد: در بخش بانوان ۲۳۰ کاراته کا و در بخش آقایان، ۴۰۰ کارته کا در بخش های کومیته انفرادی و کاتای انفرادی و تیمی حضور داشتند که کیفیت این رقابت ها را ارتقا داده بود.</p>
      <p>صادقی با بیان اینکه در بخش بانوان پنج تیم ایران، افغانستان، آذربایجان، هندوستان و پاکستان به روی تاتمی رفتند، ادامه داد: در بخش تیمی جمهوری اسلامی ایران به مقام قهرمانی دست یافت و تیم های هندوستان و پاکستان در جایگاه دوم و سوم ایستادند.</p>
      <p>وی اضافه کرد: در بخش آقایان تیم های ایران، عراق، آذربایجان، ارمنستان، هندوستان، پاکستان و افغانستان شرکت کردند که تیم ایران قهرمان شد و تیم های ارمنستان و پاکستان مکان های دوم و سوم را به خود اختصاص دادند.</p>
      <p>به گزارش ایسنا، این رقابت ها روزهای ۳۰ آبان و یک آذر ماه ۱۳۹۸ در سالن ۱۲۰۰ نفری انقلاب بندر مرزی آستارا برگزار شد.</p>
      <p>انتهای پیام</p>
    </article>
  </body>
</html>