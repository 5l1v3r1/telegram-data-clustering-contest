<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/mansur-yavastan-burs-projesi-257522h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T19:36:00+00:00"/>
    <meta property="og:title" content="Mansur Yavaş'tan burs projesi!"/>
    <meta property="og:description" content="Ankara Büyükşehir Belediyesi, Başkentin Güneşleri Projesi ile Başkentte öğrenim gören üniversitelilere burs desteği sağlayacak. 'Gelecek aydınlık günler için bir güneş de sen ol' sloganıyla başlatılan projeyle binlerce öğrenciye destek olunması hedefleniyor."/>
  </head>
  <body>
    <article>
      <h1>Mansur Yavaş'tan burs projesi!</h1>
      <address><time datetime="2019-11-22T19:36:00+00:00">22 Nov 2019, 19:36</time> by <a rel="author">Yeni Çağ Gazetesi</a></address>
      <p>
        <b>Ankara Büyükşehir Belediyesi, Başkentin Güneşleri Projesi ile Başkentte öğrenim gören üniversitelilere burs desteği sağlayacak. 'Gelecek aydınlık günler için bir güneş de sen ol' sloganıyla başlatılan projeyle binlerce öğrenciye destek olunması hedefleniyor.</b>
      </p>
      <p>Ankara Büyükşehir Belediye Başkanı Mansur Yavaş, Başkentlilere ilkler yaşatmayı sürdürüyor.</p>
      <p>Projelerine tam gaz devam eden Başkan Yavaş'ın en hassas olduğu konulardan biri de üniversite öğrencilerinin sorunları.</p>
      <p>Cumhuriyetin başkenti olmasının yanında bir eğitim şehri olma özelliği de taşıyan Ankara'yı, üniversiteli gençlerin öğrenimlerini daha rahat koşullarda sürdürebilecekleri bir yapıya kavuşturmak için kolları sıvayan Yavaş, yeni bir projeye daha imza attı.</p>
      <p>Ankara'da öğrenim gören üniversite öğrencilerine burs verilmesini teşvik için başlatılan Başkentin Güneşleri Projesi, maddi imkânsızlık yaşayan öğrencilere umut ışığı olacak.</p>
      <p>Ankara Büyükşehir Belediyesi'nin (ABB) resmi internet sitesinden yapılan açıklamada, projeye ilişkin detaylı bilgiye yer verildi. Öğrenciler ile burs vermek isteyen gönüllülerin aynı sayfada başvuru yapabileceği projeyle binlerce üniversiteliye Türkiye'nin daha aydınlık bir geleceğe kavuşması için katkı sunulması hedefleniyor.</p>
      <related>
        <a href="https://www.yenicaggazetesi.com.tr/mansur-yavas-belediyecilikte-yolsuzluk-kelimesinin-koku-kazinacak-257296h.htm"/>
        <a href="https://www.yenicaggazetesi.com.tr/aksener-genclere-seslendi-sizler-cumhuriyetsiniz-254221h.htm"/>
        <a href="https://www.yenicaggazetesi.com.tr/mansur-yavastan-gokcek-hakkinda-suc-duyurusu-251108h.htm"/>
      </related>
    </article>
  </body>
</html>