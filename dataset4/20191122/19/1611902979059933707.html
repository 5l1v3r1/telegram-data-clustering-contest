<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/22/wyjatkowo-slodka-kradziez-w-tyrolu-zniknelo-20-ton-czekolady-milka/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-22T19:05:56+00:00"/>
    <meta property="og:title" content="Wyjątkowo słodka kradzież. W Tyrolu zniknęło 20 ton czekolady „Milka”"/>
    <meta property="og:description" content="Austriacka policja usiłuje odzyskać prawie dwadzieścia ton czekolad Milka o wartości około 50 000 euro, które zniknęły przy eksporcie do Belgii."/>
  </head>
  <body>
    <article>
      <h1>Wyjątkowo słodka kradzież. W Tyrolu zniknęło 20 ton czekolady „Milka”</h1>
      <address><time datetime="2019-11-22T19:05:56+00:00">22 Nov 2019, 19:05</time> by <a rel="author" href="https://nczas.com/author/bd/" target="_blank">BD</a></address>
      <p>
        <b>Austriacka policja usiłuje odzyskać prawie dwadzieścia ton czekolad Milka o wartości około 50 000 euro, które zniknęły przy eksporcie do Belgii.</b>
      </p>
      <p>Ciężarówka, która miała przewieźć świeżo wyprodukowany produkt w fabryce Milki w Bludenz na zachodzie kraju, okazała się TIR-em „spreparowanym” przez złodziei. Samochód miał skradzione tablice rejestracyjne.</p>
      <p>Zlecenie transportu okazuje się przy tym mocno skomplikowane. Ładunkiem miała się zająć firma z Tyrolu, która wynajęła do tego przedsiębiorstwo z Węgier. To z kolei zleciło transport podwykonawcy z Czech.</p>
      <p>Auto, które pojawiło się pod odbiór przesyłki z magazynu fabryki w Austrii miało należeć właśnie do czeskiego przewoźnika. Kierowca przekazał, jak się okazało sfałszowane zamówienie, odbioru słodkiego ładunku z Bludenz Austrian Milka.</p>
      <p>Czekolada nie dotarła do celu, policja szuka zarówno kierowcy jak i ciężarówki. Według tyrolskiej policji kradzież takich ilości czekolady to sytuacja dość wyjątkowa, chociaż apetyt złodziei na Milkę dawał o sobie znać i wcześniej.</p>
      <p>Fioletowa Milka została zarejestrowana w 1901 roku. Marka należy obecnie do amerykańskiej grupy Mondelez International. Nazwa „Milka” pochodzi ze skrótu w języku niemieckim nazw dwóch głównych składników czekolady, czyli mleka (Milch – Mil) i kakao (Kakao – ka).</p>
      <p>Źródło: Ouest France</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/22/niemcy-kryzys-w-cdu-chadecy-nie-chca-by-przyjaciolka-merkel-przejela-po-niej-urzad-kanclerza/"/>
        <a href="https://nczas.com/2019/11/22/znalezli-a-nastepnie-ukryli-dla-siebie-skarb-wikingow-pojda-siedziec-na-8-i-10-lat/"/>
        <a href="https://nczas.com/2019/11/22/w-odmetach-lewackiego-szalenstwa-wedlug-amnesty-international-aborcja-jest-prawem-czlowieka-foto/"/>
        <a href="https://nczas.com/2019/11/22/serbia-oskarza-bulgarie-o-szpiegostwo-balkany-nigdy-sie-nie-zmienia-w-tle-jak-zwykle-rosja/"/>
        <a href="https://nczas.com/2019/11/22/jak-ciagnac-dotacje-z-unii-wirtualne-krowy-falszywe-farmy-na-korsyce-650-kontroli-w-sprawie-wyludzen-i-oszustw/"/>
        <a href="https://nczas.com/2019/11/22/europa-pierwszej-predkosci-wlasciciel-fabryki-mydla-otwiera-basen-w-niemczech-bedzie-segregacja-wstep-tylko-dla/"/>
        <a href="https://nczas.com/2019/11/22/efekt-tuska-wegierski-fidesz-rozwazy-opuszczenie-pseudochadeckiej-grupy-epl/"/>
        <a href="https://nczas.com/2019/11/22/ale-awantura-w-ruch-poszly-piesci-w-rosyjskiej-tv-doszlo-do-karczemnej-bijatyki-politycznych-ekspertow-na-wizji-video/"/>
        <a href="https://nczas.com/2019/11/22/afere-tasmowa-wstrzasa-hiszpania-skazany-policjant-ujawnia-nagrania-kompromitujace-prezesa-realu-madryt-rodzine-krolewska-politykow-biznesmenow-foto/"/>
      </related>
    </article>
  </body>
</html>