<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1070450/honor-v30-potwierdzenie-specyfikacji-antutu/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-22T19:00:39+00:00"/>
    <meta property="og:title" content="Honor V30 i V30 Pro potwierdzają specyfikację. Wydajne potwory z dużymi bateriami i błyskawicznym ładowaniem"/>
    <meta property="og:description" content="Nowy przeciek potwierdza specyfikacje Honora V30 i Honora V30 Pro. To bardzo wydajne smartfony, które mają duże bateria i świetne aparaty. Warto będzie je kupić?"/>
  </head>
  <body>
    <article>
      <h1>Honor V30 i V30 Pro potwierdzają specyfikację. Wydajne potwory z dużymi bateriami i błyskawicznym ładowaniem</h1>
      <address><time datetime="2019-11-22T19:00:39+00:00">22 Nov 2019, 19:00</time> by <a rel="author" href="https://www.gsmmaniak.pl/author/konradba/" target="_blank">Konrad Bartnik</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/11/honor-v30-render.png"/>
        <figcaption>Fot. GSMarena</figcaption>
      </figure>
      <p>Nowy przeciek potwierdza specyfikacje Honora V30 i Honora V30 Pro. To bardzo wydajne smartfony, które mają duże bateria i świetne aparaty. Warto będzie je kupić?</p>
      <p><b>Honor V30 i Honor V30 Pro</b> nie mają już przed nami żadnych tajemnic. Poprzednio poznaliśmy wydajność, znamy również wygląd urządzeń. Dzisiejszy przecie precyzuje specyfikację i sprawia, że na premierę czekamy z jeszcze większą niecierpliwością. Nie dość, że są bardzo mocne i ładne, to jeszcze oczarują Cię możliwościami aparatu.</p>
      <h3>Jaki będzie Honor V30 i V30 Pro?</h3>
      <p>O<a href="https://www.gsmmaniak.pl/1066328/honor-v30-wyglad-5g/"> wyglądzie urządzenia pisaliśmy już kilkukrotnie</a>, tutaj skupię się więc na podzespołach. Sercem urządzenia będzie oczywiście <b>Kirin 990</b>, ale dostępne warianty pamięci traktuję jako rozczarowanie. Wersja z 6 GB RAM wydaje mi się nieco zbyteczna pod koniec 2019 roku – mówię tutaj oczywiście o segmencie tanich flagowców z Chin. Na szczęście na rynek trafi <b>również wariant z 8 GB</b>. Smartfon osiąga świetne wyniki w AnTuTu – niemal 480 tysięcy punktów to jeden z najwyższych wyników na rynku.</p>
      <figure>
        <a href="https://www.gsmmaniak.pl/1070450/honor-v30-potwierdzenie-specyfikacji-antutu/attachment/honor-v30-antutu/">
          <img src="https://cdn2.techmaniak.pl/wp-content/uploads/gsmmaniak/2019/11/honor-v30-antutu.png"/>
        </a>
        <figcaption>Fot. AnTutu</figcaption>
      </figure>
      <p>Co ciekawe, to podstawowy Honor V30 posiada nieco większe ogniwo, które według przecieku ma cechować się pojemnością <b>4200 mAh</b>. Biorąc pod uwagę wyniki Huawei P30 Pro w codziennym użytkowaniu, czas pracy z dala od gniazdka będzie świetny. V30 Pro ma mieć ogniwo <b>4100 mAh</b>, co można tłumaczyć <b>sobie obecnością bezprzewodowego ładowania</b>. Jeśli chodzi o ładowanie, to będzie szybko. Oba modele mają otrzymać wsparcie dla adapterów o mocy do 40 W.</p>
      <figure>
        <img src="https://cdn2.techmaniak.pl/wp-content/uploads/gsmmaniak/2019/11/v30-1-medium.png"/>
        <figcaption>Honor V30/fot. XDA</figcaption>
      </figure>
      <p>Czas na kilka słów o zapleczu fotograficznym. Co dość ciekawe, złożą się na nie trzy aparaty, co przy obecnych standardach wydaje się niewielką ilością. Nie o liczbę, a o jakość tu przecież chodzi. Główny sensor o rozdzielczości 60 MP to już w zasadzie pewniak, a towarzyszyć będzie mu najprawdopodobniej szeroki kąt oraz teleobiektyw, który w przypadku <b>V30 Pro ma posiadać OIS</b>.</p>
      <h3>Kiedy premiera?</h3>
      <p>Wszystkim zainteresowanym przyjdzie poczekać już tylko kilka dni, bo <b>premiera smartfonów z serii Honor V30 odbędzie się już 26 listopada</b>. Czekacie?</p>
      <p>
        <i>Źródło <a href="https://www.gsmarena.com/honor_v30_pro_appears_on_antutu_gets_compared_with_mate_30_pro-news-40223.php">1</a>, <a href="https://www.gizmochina.com/2019/11/22/honor-v30-v30-pro-specifications-leaks-as-launch-nears/">2</a></i>
      </p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1069926/honor-v30-wydajnosc-geekbench/"/>
        <a href="https://www.gsmmaniak.pl/1069212/honor-v30-design-podsumowanie/"/>
        <a href="https://www.gsmmaniak.pl/1068510/honor-v30-wyglad-specyfikacja/"/>
        <a href="https://www.gsmmaniak.pl/1068534/honor-9x-polska-sprzedaz-czy-warto-kupic/"/>
      </related>
    </article>
  </body>
</html>