<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-4/business/inverno-cairo-nervosismo-urbanetto-palpabile-caso-219497.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-22T19:51:39+00:00"/>
    <meta property="og:title" content="Un inverno al cairo - urbanetto"/>
    <meta property="og:description" content="     DAGONEWS      URBANO CAIRO NELLA PUBBLICITA' DI AMART SUL CORRIERE DELLA SERA     I rapporti tra Banca Intesa e Urbano Cairo sono pessimi. La causa, civile e penale, intentata da RCS e Cairo a Blackstone, un colosso dei fondi mondiali, azionista anche di Intesa, per la vendita e"/>
  </head>
  <body>
    <article>
      <h1>Un inverno al cairo - urbanetto</h1>
      <address>
        <time datetime="2019-11-22T19:51:39+00:00">22 Nov 2019, 19:51</time>
      </address>
      <hr/>
      <p>
        <b>DAGONEWS</b>
      </p>
      <figure>
        <a href="https://www.dagospia.com/mediagallery/Dago_fotogallery-255922/1153062.htm">
          <img src="https://cdn-static.dagospia.com/img/foto/05-2019/urbano-cairo-nella-pubblicita-di-amart-sul-corriere-della-sera-1153062.jpg"/>
        </a>
        <figcaption>URBANO CAIRO NELLA PUBBLICITA' DI AMART SUL CORRIERE DELLA SERA</figcaption>
      </figure>
      <p>I rapporti tra Banca Intesa e Urbano Cairo sono pessimi. La causa, civile e penale, intentata da RCS e Cairo a Blackstone, un colosso dei fondi mondiali, azionista anche di Intesa, per la vendita e affitto di via Solferino, si sta trasformando in un macigno che incombe pericolosamente sulla testa di Cairo.</p>
      <p>L'Ad di Intesa, Carlo Messina, che ha garantito la scalata di Cairo al <i>Corriere</i> è d'altronde l'uomo attraverso cui deve passare ogni decisione del vispo editore: ha in mano qualche centinaio di milioni di debito Rcs.</p>
      <figure>
        <a href="https://www.dagospia.com/mediagallery/Dago_fotogallery-255922/896756.htm">
          <img src="https://cdn-static.dagospia.com/img/foto/05-2017/wu-xiaohui-di-anbang-con-stephen-schwarzman-di-blackstone-896756.jpg"/>
        </a>
        <figcaption>Wu Xiaohui di Anbang con Stephen Schwarzman di Blackstone</figcaption>
      </figure>
      <p>Il continuo minacciare una discesa nel campo politico di Urbanetto ha creato scompiglio nel mondo finanziario milanese, perché vorrebbe dire cedere il suo gruppo a un altro editore.</p>
      <figure>
        <a href="https://www.dagospia.com/mediagallery/Dago_fotogallery-255922/981290.htm">
          <img src="https://cdn-static.dagospia.com/img/foto/02-2018/blackstone-981290.jpg"/>
        </a>
        <figcaption>BLACKSTONE</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255922/1110141.htm">
          <img src="https://cdn-static.dagospia.com/img/foto/01-2019/carlo-messina-1110141.jpg"/>
        </a>
        <figcaption>carlo messina</figcaption>
      </figure>
      <p>Nelle ultime settimane invece è scattato un po' l'effetto ''al lupo al lupo'': ormai non ci crede quasi nessuno, soprattutto dopo la nascita del partito di Renzi e pure l'arrivo di Calenda a rosicchiare quel centro sempre più micragnoso. Lui però non molla: pur mancandogli la potenza di fuoco che aveva Publitalia all'epoca, al momento sogna di ereditare Forza Italia da Berlusconi, sempre che ne rimanga qualcosa tra carfagnani, salviniani e fedelissimi del Banana.</p>
      <figure>
        <a href="https://www.dagospia.com/mediagallery/Dago_fotogallery-255922/1241490.htm">
          <img src="https://cdn-static.dagospia.com/img/foto/11-2019/matteo-salvini-foto-di-bacco-7-1241490.jpg"/>
        </a>
        <figcaption>matteo salvini foto di bacco (7)</figcaption>
      </figure>
      <p>C'è chi dice che voglia incontrare Salvini in gran segreto per parlare del futuro del centrodestra, soprattutto se il governo dovesse precipitare nel gennaio 2020 all'indomani del voto in Emilia: potrebbe essere Urbanetto la stampella moderata del fronte sovranista di IoSonoGiorgia e del Capitone?</p>
      <p>Il giornale in ogni caso non gli darebbe grosse soddisfazioni: da editore è riuscito a intervenire pesantemente nelle strategie commerciali, ma sulla linea editoriale no. L'anti-salvinismo è forte in via Solferino, e difficilmente cambierebbe se il suo editore diventasse l'alleato della Lega.</p>
      <figure>
        <a href="https://www.dagospia.com/mediagallery/Dago_fotogallery-255922/454810.htm">
          <img src="https://cdn-static.dagospia.com/img/foto/04-2013/marco-tronchetti-provera-231391.jpg"/>
        </a>
        <figcaption>Marco Tronchetti Provera Giada Tronchetti Provera Diego Della Valle foto Marie Claire</figcaption>
      </figure>
      <p>Il nervosismo di Cairo è palpabile: il caso Blackstone incombe e non sa bene in che direzione muoversi. E Milano potentona si sta già scatenando su eventuali scenari prossimo venturi, voci del tipo: per risolvere la grana milionaria della causa Blackstone, Intesa potrebbe spingere Cairo all'uscita da RCS e al suo posto potrebbe arrivare Marco Tronchetti Provera, al fianco di Della Valle, Cattaneo e Montezemolo belli carichi della vendita agli americani di NTV_Italo.</p>
      <figure>
        <a href="https://www.dagospia.com/mediagallery/Dago_fotogallery-255922/1090887.htm">
          <img src="https://cdn-static.dagospia.com/img/foto/12-2018/urbano-cairo-corriere-della-sera-1090887.jpg"/>
        </a>
        <figcaption>URBANO CAIRO CORRIERE DELLA SERA</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255922/939220.htm">
          <img src="https://cdn-static.dagospia.com/img/foto/09-2017/flavio-cattaneo-luca-cordero-di-montezemolo-939220.jpg"/>
        </a>
        <figcaption>FLAVIO CATTANEO LUCA CORDERO DI MONTEZEMOLO</figcaption>
      </figure>
    </article>
  </body>
</html>