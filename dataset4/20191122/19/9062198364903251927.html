<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3385399/konut-satislari-72-ilde-duserken-bayburtta-yukseldi"/>
    <meta property="og:site_name" content="Milli Gazete"/>
    <meta property="article:published_time" content="2019-11-22T19:41:00+00:00"/>
    <meta property="og:title" content="Konut satışları 72 ilde düşerken, Bayburt'ta yükseldi"/>
    <meta property="og:description" content="Satışlarda en yüksek artış yüzde 8,4 ile Bayburt’ta, en yüksek düşüş de yüzde 30,3 ile Bingöl’de görüldü."/>
  </head>
  <body>
    <article>
      <h1>Konut satışları 72 ilde düşerken, Bayburt'ta yükseldi</h1>
      <h2>Konut satışları yılın 10 ayında geçen yılın aynı dönemine göre yüzde 12,2 düşerken; sadece 9 ilde konut satışları arttı, 72 ilde ise satışlar düştü.</h2>
      <address>
        <time datetime="2019-11-22T19:41:00+00:00">22 Nov 2019, 19:41</time>
      </address>
      <p>Satışlarda en yüksek artış yüzde 8,4 ile Bayburt’ta, en yüksek düşüş de yüzde 30,3 ile Bingöl’de görüldü.</p>
      <p>Türkiye İstatistik Kurumu (TÜİK) verilerinden derlediği bilgiye göre, yılın 10 ayında 2018’in aynı dönemine kıyasla konut satışları yüzde 12,2 düşerek 1 milyon 8 bin 283’e geriledi. Söz konusu dönemde 9 ilde konut satışları artarken, 72 ilde de düşüş görüldü. Söz konusu dönemde konut satışlarında en fazla artış yüzde 8,4 ile Bayburt’ta yaşandı. Bayburt’u, yüzde 6,9 ile Bolu, yüzde 6,7 ile Iğdır ve yüzde 3,5 ile Muş izledi. Bayburt’ta 501, Bolu’da 6 bin 387 ve Iğdır’da 1234 konut satıldı. En yüksek artışın görüldüğü diğer iller ise yüzde 3,3 ile Tokat, yüzde 1,4 ile Şanlıurfa, yüzde 0,4 ile Artvin, yüzde 0,3 ile Nevşehir ve yüzde 0,1 ile Kilis olarak sıralandı. Konut satışlarının en fazla gerilediği kent yüzde 30,3 ile Bingöl oldu. Burdur’da yüzde 29,3, Tunceli’de yüzde 29,2, Gümüşhane’de ise yüzde 27,5 azalış yaşandı. Söz konusu dönemde Bingöl’de 1862, Burdur’da 2 bin 509, Tunceli’de 721 ve Gümüşhane’de 908 konut satışı gerçekleşti. </p>
      <h3>İSTANBUL VE ANKARA’DA DÜŞÜŞ 30 BİNİ AŞTI</h3>
      <p>Türkiye’de nüfus açısından en büyük kentlerindeki konut satışlarında yaşanan düşüşler dikkati çekti. İstanbul, Ankara, Kocaeli, Aydın ve İzmir’de yüzde 10 ve üzerinde düşüş yaşandı.</p>
      <p>Söz konusu dönemde konut satış adetleri İstanbul’da 191 bin 456’dan 172 bin 434’e, Ankara’da 111 bin 232’den 97 bin 896’ya, Kocaeli’nde 30 bin 165’ten 23 bin 665’e, Aydın’da 28 bin 424’ten 22 bin 838’e ve İzmir’de 63 bin 939’dan 58 bin 509’a geriledi.</p>
    </article>
  </body>
</html>