<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134904-jocyte-suzaide-paskutines-rungtynes-moteru-lygoje.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-22T19:08:00+00:00"/>
    <meta property="og:title" content="Jocytė sužaidė paskutines rungtynes Moterų lygoje"/>
    <meta property="og:description" content="Kauno „Aistės-LSMU“ (1-1) dar pirmajame kėlinyje įgijo dviženklę persvarą ir iškovojo pergalę Moterų lygos A diviziono rungtynėse Klaipėdoje. Roko Kondratavičiaus auklėtinės penktadienį svečiuose 60:46 (19:4, 19:18, 9:15, 13:9) pranoko „Neptūno“ (2-2) ekipą. Kaunietės dvikovą pradėjo spurtu 15:2 ir anksti pabėgo nuo varžovių, kurios per visą likusį dvikovos laiką taip ir nebuvo priartėjusios labiau nei per 9 taškus. „Neptūno“ ..."/>
  </head>
  <body>
    <article>
      <h1>Jocytė sužaidė paskutines rungtynes Moterų lygoje</h1>
      <address>
        <time datetime="2019-11-22T19:08:00+00:00">22 Nov 2019, 19:08</time>
      </address>
      <p>Nuotr.: Matas Baranauskas</p>
      <figure>
        <a href="https://www.basketnews.lt/paveikslelis-207514-any1000x1000.jpg">
          <img src="https://www.basketnews.lt/paveikslelis-207514-any630x500.jpg"/>
        </a>
      </figure>
      <p>Nuotr. Matas Baranauskas</p>
      <p>Kauno „Aistės-LSMU“ (1-1) dar pirmajame kėlinyje įgijo dviženklę persvarą ir iškovojo pergalę Moterų lygos A diviziono rungtynėse Klaipėdoje. Roko Kondratavičiaus auklėtinės penktadienį svečiuose <b>60:46</b> (19:4, 19:18, 9:15, 13:9) pranoko „Neptūno“ (2-2) ekipą.</p>
      <p>Kaunietės dvikovą pradėjo spurtu 15:2 ir anksti pabėgo nuo varžovių, kurios per visą likusį dvikovos laiką taip ir nebuvo priartėjusios labiau nei per 9 taškus.</p>
      <p>„Neptūno“ ekipa, kurio vertėsi be lyderės Linos Mikelevičienės, ypatingai strigo su pataikymu iš toli – tikslą pasiekė vos 2 tritaškiai iš 21.</p>
      <p>Tuo metu „Aistės-LSMU) realizavo 7 tritaškius š 25.</p>
      <p>Ši dvikova paskutinė Moterų lygoje buvo „Neptūno“ talentui Justei Jocytei. Gynėja per beveik 25 minutes pelnė 7 taškus (2/6 dvitaškiai, 0/2 tritaškiai, 3/4 baudos), atkovojo 3 kamuolius, atliko 2 rezultatyvius perdavimus, blokavo metimą, po kartą suklydo ir prasižengė.</p>
      <p>Per ketverias Moterų lygos rungtynes J. Jocytė vidutiniškai pelnydavo po 11,8 taško, atkovodavo po 4,5 taško ir atlikdavo po 3,3 rezultatyvaus perdavimo.</p>
      <p>
        <i>„Neptūnas“: Rusnė Būgaitė 12, Brigita Gudelionytė 8, Justė Jocytė ir Dalia Donskichytė po 7.</i>
      </p>
      <p>
        <i>„Aistės-LSMU“: Kristina Masionytė 19, Rasa Knyzaitė 12, Ieva Bagdanavičienė 8.</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-206672-crop100x150.jpg"/>
      </figure>
      <p><a href="https://www.basketnews.lt/zaidejai/14786-rasa-knyzaite.html">Rasa Knyzaitė</a> Taškai: 12 Naudingumas: 18 Rezultatyvūs perdavimai: 5 Baudų metimai: 75% 3/4</p>
    </article>
  </body>
</html>