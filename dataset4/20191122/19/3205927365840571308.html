<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/mpasket/294151-epiteloys-mphkan"/>
    <meta property="og:site_name" content="gavros.gr"/>
    <meta property="article:published_time" content="2019-11-22T19:00:00+00:00"/>
    <meta property="og:title" content="Επιτέλους μπήκαν!"/>
    <meta property="og:description" content="Οι «ερυθρόλευκοι» στην Ο2 Arena σημείωσαν την κορυφαία τους επίδοση στο τρίποντο για φέτος, καθώς είχαν 14 εύστοχα σουτ (στα 27) και 51.9% ευστοχία από τα 6,75μ."/>
  </head>
  <body>
    <article>
      <h1>Επιτέλους μπήκαν!</h1>
      <address><time datetime="2019-11-22T19:00:00+00:00">22 Nov 2019, 19:00</time> by <a rel="author">ΘΕΟΦΙΛΟΣ ΤΥΡΙΝΤΖΗΣ</a></address>
      <p>Ο Ολυμπιακός στο Βερολίνο εκτέλεσε σε άριστο βαθμό το πλάνο του, έπαιξε πολύ ωραίο μπάσκετ, με κίνηση, passing game, ταχύτητα σημειώνοντας 99 πόντους και μοιράζοντας 23 ασίστ. Ο Κεστούτις Κεμζούρα μετά το ματς είπε πως στόχος της ομάδας, πέρα από το αμυντικό τρανζίσιον ήταν να κτυπήσουν στη ρακέτα της Άλμπα καθώς διαθέτουν μεγαλύτερη ποιότητα.</p>
      <p>Το έπραξαν άριστα, μετακίνησαν την άμυνα της Άλμπα και βρήκαν πολύ καλές προϋποθέσεις παράλληλα για τρίποντο, «σκοτώνοντας» τη γερμανική ομάδα από τα 6.75μ. Οι «ερυθρόλευκοι» στην Ο2 Arena σημείωσαν την κορυφαία τους επίδοση στο τρίποντο για φέτος, καθώς είχαν 14 εύστοχα σουτ (στα 27) και 51.9% ευστοχία από τα 6,75μ. Οκτώ παίκτες τους μάλιστα σημείωσαν τρίποντο με τον Πολ να έχει 4/7 ενώ από 2 σημείωσαν οι Σπανούλης, Πρίντεζης και Παπανικολάου.</p>
      <p>Είναι η πρώτη φορά δε, σε αυτά τα 10 παιχνίδια, που ο Ολυμπιακός πετυχαίνει διψήφιο αριθμό τριπόντων και φυσικά φτάνει και ξεπερνάει το 50% ευστοχίας.</p>
      <p>Το καλύτερό του ποσοστό ήταν με τη Βαλένθια, όπου είχε 9/19 ήτοι 47,4%, ενώ φανταστείτε πως με την ΤΣΣΚΑ που νίκησε στη Μόσχα είχε 7/23 (30,4%). Εννιά τρίποντα είχε πετύχει και στην Μπασκόνια, (9/26 με 34,6%) ενώ το χειρότερό του ήταν το 20% με τη Ζενίτ (6/30 σε παράταση).</p>
      <related>
        <h4>Διαβάστε επίσης</h4>
        <a href="https://www.gavros.gr/article/mpasket/294163-magnhtikh-to-sabbato-o-rint"/>
        <a href="https://www.gavros.gr/article/mpasket/294174-ta-lathh-toy-gyrisan-mpoymerangk-hellip-eytyxws"/>
        <a href="https://www.gavros.gr/article/mpasket/294148-dhmhtrh-gera-partoys-ta-lefta-pic"/>
        <a href="https://www.gavros.gr/article/mpasket/294145-kleidi-h-dhmioyrgia-toy-rotsesti"/>
      </related>
    </article>
  </body>
</html>