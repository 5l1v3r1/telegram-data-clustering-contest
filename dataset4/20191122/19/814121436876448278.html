<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/prime-time/10273840/daniel-olbrychski-mial-wypadek-na-skuterze-zostal-przewieziony-do-szpitala.html"/>
    <meta property="og:site_name" content="Wprost"/>
    <meta property="article:published_time" content="2019-11-22T19:57:00+00:00"/>
    <meta property="og:title" content="Daniel Olbrychski miał wypadek na skuterze. Został przewieziony do szpitala"/>
    <meta property="og:description" content="Daniel Olbrychski miał wypadek na skuterze niedaleko stadniny w Żółwinie – poinformował Polsat News. Aktor został przewieziony do szpitala."/>
  </head>
  <body>
    <article>
      <h1>Daniel Olbrychski miał wypadek na skuterze. Został przewieziony do szpitala</h1>
      <address>
        <time datetime="2019-11-22T19:57:00+00:00">22 Nov 2019, 19:57</time>
      </address>
      <p>
        <b>Daniel Olbrychski miał wypadek na skuterze niedaleko stadniny w Żółwinie – poinformował Polsat News. Aktor został przewieziony do szpitala.</b>
      </p>
      <p>Daniel Olbrychski miał wypadek na skuterze. Jak informuje Polsat News, z nieoficjalnych informacji wynika, że aktor jechał środkiem drogi, bez włączonych świateł. Doszło do zderzenia z Oplem Zafirą. W wyniku zdarzenia aktor nie stracił przytomności. Pomocy udzielili mu ratownicy z Zespołu Ratownictwa Medycznego w Otrębusach. Daniel Olbrychski został przetransportowany do szpitala.</p>
      <p>Jak się jednak okazuje, aktor jest w dobrym stanie. – Mąż miał niegroźny wypadek. Został przewieziony do szpitala, gdzie założono mu opatrunek na głowę. Jeszcze dzisiaj będzie na premierze filmu „Van Gogi" – powiedziała żona aktora Krystyna Demska-Olbrychska w rozmowie z polsatnews.pl.</p>
      <p>Dziennikarze wspomnianego źródła skontaktowali się także z Komendą Stołeczną Policji w tej sprawie. - Około godziny 16:30 w Żółwinie na ul. Słonecznej doszło do zderzenia motoroweru z samochodem marki Opel. Obaj kierujący byli trzeźwi – stwierdziła podinsp. Magdalena Bieniak z zespołu prasowego komendy”.</p>
      <related>
        <h4>Czytaj także:</h4>
        <a href="https://www.wprost.pl/prime-time/10273835/susan-sarandon-miala-powazny-wypadek-opublikowala-polityczne-przeslanie.html"/>
      </related>
      <footer>Źródło: <a href="http://www.polsatnews.pl/">Polsat News</a></footer>
    </article>
  </body>
</html>