<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/kosmos/arthro/tramp_ean_den_stamatousa_ton_kinezo_proedro_tha_eixan_eisbalei_sto_xongk_kongk_1_000_000_kinezoi_stratiotes_se_14_lepta-589035/"/>
    <meta property="og:site_name" content="Real.gr"/>
    <meta property="article:published_time" content="2019-11-22T19:10:00+00:00"/>
    <meta property="og:title" content="Στο νοσοκομείο ο Mπερλουσκόνι έπειτα από πτώση στο Συνέδριο του ΕΛΚ - ΒΙΝΤΕΟ"/>
    <meta property="og:description" content="Στις διαδηλώσεις που γίνονται στο Χονγκ Κονγκ αναφέρθηκε ο πρόεδρος των ΗΠΑ, Ντόναλντ Τραμπ, διαβεβαιώνοντας ότι ο κινεζικός στρατός δεν επενέβη για να καταστείλει τους διαδηλωτές, επειδή εκείνος το ζήτησε από τον Κινέζο ομόλογό του."/>
  </head>
  <body>
    <article>
      <h1>
        <a href="https://www.real.gr/kosmos/arthro/sto_nosokomeio_o_mperlouskoni_epeita_apo_ptosi_sto_synedrio_tou_elk_binteo-589016/">Στο νοσοκομείο ο Mπερλουσκόνι έπειτα από πτώση στο Συνέδριο του ΕΛΚ - ΒΙΝΤΕΟ</a>
      </h1>
      <address><time datetime="2019-11-22T19:10:00+00:00">22 Nov 2019, 19:10</time> by <a rel="author">ant1news.gr</a></address>
      <p>
        <b>Στις διαδηλώσεις που γίνονται στο Χονγκ Κονγκ αναφέρθηκε ο πρόεδρος των ΗΠΑ, Ντόναλντ Τραμπ, διαβεβαιώνοντας ότι ο κινεζικός στρατός δεν επενέβη για να καταστείλει τους διαδηλωτές, επειδή εκείνος το ζήτησε από τον Κινέζο ομόλογό του.</b>
      </p>
      <p>«Εάν δεν ήμουν εγώ, το Χονγκ Κονγκ θα είχε εξαλειφθεί σε 14 λεπτά. Εκείνος (Σι Τζινπίνγκ) έχει αναπτύξει ένα εκατομμύριο στρατιώτες εκτός του Χονγκ Κονγκ, δεν επενέβησαν για τον μοναδικό λόγο ότι εγώ του το ζήτησα», σημείωσε ο Τραμπ κατά τη διάρκεια τηλεφωνικής συνέντευξης, διάρκειας σχεδόν μιας ώρας, στο τηλεοπτικό δίκτυο Fox News.</p>
      <p>«Ο μοναδικός λόγος που δεν επεμβαίνει είναι διότι δεν θέλει να επηρεάσει την εμπορική συμφωνία», υποστήριξε ο Ρεπουμπλικανός πρόεδρος. «Θα κάνατε ένα μεγάλο λάθος. Θα είχε έναν φοβερά αρνητικό αντίκτυπο στην εμπορική συμφωνία», συνέχισε ο ίδιος, αναφερόμενος σε μια συνομιλία που λέει ότι είχε με τον Κινέζο πρόεδρο.</p>
      <p>Επιπλέον, ο πρόεδρος των ΗΠΑ είπε σήμερα ότι μια εμπορική συμφωνία με την Κίνα είναι «ενδεχομένως πολύ κοντά», σπεύδοντας, εντούτοις, να διαβεβαιώσει ότι στηρίζει τόσο τους πολίτες του Χονγκ Κονγκ όσα και τον Κινέζο πρόεδρο.</p>
      <p>«Πρέπει να σταθούμε στο πλευρό του Χονγκ Κονγκ, όμως είμαι επίσης δίπλα στον πρόεδρο Σι. Είναι φίλος μου, είναι ένας φανταστικός άνθρωπος», υπογράμμισε ο Αμερικανός πρόεδρος.</p>
    </article>
  </body>
</html>