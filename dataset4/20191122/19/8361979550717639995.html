<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/zamah-na-babchenka-boris-german-yde-do-yespl-novini-ukrajini-50055232.html"/>
    <meta property="og:site_name" content="НВ"/>
    <meta property="article:published_time" content="2019-11-22T19:02:00+00:00"/>
    <meta property="og:title" content="Організатор «вбивства» Бабченка анонсував позов проти України до ЄСПЛ"/>
    <meta property="og:description" content="Засуджений за організацію спроби вбивства російського журналіста Аркадія Бабченка Борис Герман заявив, що позиватиметься проти України до Європейського суду з прав людини."/>
  </head>
  <body>
    <article>
      <h1>Організатор «вбивства» Бабченка анонсував позов проти України до ЄСПЛ</h1>
      <h2>Засуджений за організацію спроби вбивства російського журналіста Аркадія Бабченка Борис Герман заявив, що позиватиметься проти України до Європейського суду з прав людини.</h2>
      <address>
        <time datetime="2019-11-22T19:02:00+00:00">22 Nov 2019, 19:02</time>
      </address>
      <p>Про це він розповів в інтерв'ю <a href="https://tsn.ua/ukrayina/ya-stavivsya-do-derzhavi-ukrayina-yak-do-druga-organizator-vbivstva-babchenka-zbirayetsya-yti-v-yespl-1447941.html">ТСН.</a></p>
      <p>«До Європейського [суду] піду, і у мене є чому йти. Йти він буде довго, але це ж не тягне ношу. Поживемо — побачимо. Я ставився до держави України як до друга», — розповів він.</p>
      <p>Герман додав, що його звільнили від відбування покарання через проблеми з серцем та цукровий діабет.</p>
      <p>«Це [колонія] не місце для хворих. А далі я подивлюся, що я буду робити, далі життя підкаже. Може, я візьмуся до чогось іншого, може, я переїду жити до іншої країни і там займатимусь чимось. Куди мені працювати, мені колотися треба весь час», — резюмував він.</p>
      <p>22 листопада <a href="https://nv.ua/ukr/ukraine/events/vbivstvo-babchenka-organizator-viyshov-na-volyu-novini-ukrajini-50055181.html">Борис Герман вийшов з в’язниці.</a> Київський апеляційний <a href="https://nv.ua/ukr/ukraine/events/vbivstvo-babchenka-borisa-germana-zvilnili-z-v-yaznici-novini-ukrajini-50053374.html">суд звільнив його від відбування покарання</a> у в’язниці у зв’язку зі станом здоров’я.</p>
      <p>Бориса Германа <a href="https://nv.ua/ukr/ukraine/events/orhanizator-vbivstva-babchenko-zasudiv-do-4-5-rokiv-pozbavlennja-voli-2491752.html">було засуджено до 4,5 років позбавлення волі</a> за організацію замаху на вбивство на російського журналіста Аркадія Бабченка.</p>
      <p>За даними СБУ, українця завербували російські спецслужби.</p>
    </article>
  </body>
</html>