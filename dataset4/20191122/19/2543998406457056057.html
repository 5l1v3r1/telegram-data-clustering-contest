<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/tenis/170632/nole-ljudino-postoji-osecaj-koji-moze-meri-ovim"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T19:37:00+00:00"/>
    <meta property="og:title" content="Nole, ljudino: Ne postoji osećaj koji može da se meri sa ovim!"/>
    <meta property="og:description" content="Najboljem srpskom teniseru Novaku Đokoviću, kao i celom timu Srbije, teško je pala eliminacija od Rusije u četvrtfinalu Dejvis kupa."/>
  </head>
  <body>
    <article>
      <h1>Nole, ljudino: Ne postoji osećaj koji može da se meri sa ovim!</h1>
      <h2>Najboljem srpskom teniseru Novaku Đokoviću, kao i celom timu Srbije, teško je pala eliminacija od Rusije u četvrtfinalu Dejvis kupa.</h2>
      <address><time datetime="2019-11-22T19:37:00+00:00">22 Nov 2019, 19:37</time> by <a rel="author">Republika</a></address>
      <p>U odlučujućem meču u dublu Novak Đoković i Troicki izgubili su od Hačanova i Rubljova sa 6:4, 4:6, 7:6 (10-8), uz tri propuštene meč lopte.<br/><br/>- Ovi momci su familija – nisu ni kolege ni prijatelji, već porodica. Drago mi je što postoji motivacija i inspiracija kod Filipa i Ducija da budu predvodnici narednog talasa, imamo i Kecmanovića i Đerea, nismo u lošoj situaciji posle ovog kvarteta. Imamo kvaliteta da se takmičimo na najvišem nivou- rekao je Đoković.</p>
      <p>Bio je to poslednji turnir u karijeri Janka Tipsarevića, a konferencija za medije bila je vrlo emotivna, skoro svim članovima tima zasuzile su oči.<br/><br/>- Lično, trudiću se da igram kad god budem mogao. Ova nedelja u kalendaru je nezgodna, opterećuje, ali sa druge strane, ne postoji osećaj koji može da se meri sa ovim. Ne govorim to samo zato što sam ovde sada, to kažem svima i iskreno. Ja sam imao sreću da osvojim sve najveće turnire u istoriji ovog sporta, na tome sam jako zahvalan, ali ne postoji osećaj kao igranje u ovom timu za Srbiju. Stvarno ne postoji, iskreno. I onaj veseli osećaj, pozitivni, i ovaj negativni. Bol i patnja su tu, emotivni smo, stalo nam je do predstavljanja zemlja i između sebe. Ovakvi trenuci činiće nas još prisnijim i još bližim- dodao je Đoković.</p>
      <related>
        <h4>Pročitajte još:</h4>
        <a href="http://republika.rs/sport/tenis/170620/Svi-rasplakali-zbog-jednog-coveka"/>
        <a href="http://republika.rs/sport/tenis/170615/Troicki-raspao-Ovo-najgori-osecaj-mom-zivotu"/>
        <a href="http://republika.rs/sport/tenis/170578/VIDEO-Novak-Viktor-pobesneli-sudija-nije-znao-sta-snaslo"/>
        <a href="http://republika.rs/sport/tenis/170549/Rafa-slozio-Novakom-vidim-drugo-resenje"/>
      </related>
    </article>
  </body>
</html>