<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.e15.cz/byznys/technologie-a-media/czech-news-center-zanedlouho-zpoplatni-distribuci-deniku-e15-1364469"/>
    <meta property="og:site_name" content="E15.cz"/>
    <meta property="article:published_time" content="2019-11-22T19:11:00+00:00"/>
    <meta property="og:title" content="Czech News Center zanedlouho zpoplatní distribuci deníku E15"/>
    <meta property="og:description" content="Ekonomický deník E15 od ledna zpoplatní svou distribuci v tradičních výdejních stojanech. Partneři, kteří si distribuci novin tímto způsobem objednají, zaplatí za výtisk od dvou do tří korun podle toho, kolik kusů budou odebírat. Dosud se tímto způsobem E15 šířila bezplatně. Uvedla to Adéla Šefránková z vydavatelství Czech News Center (CNC)."/>
  </head>
  <body>
    <article>
      <h1>Czech News Center zanedlouho zpoplatní distribuci deníku E15</h1>
      <address><time datetime="2019-11-22T19:11:00+00:00">22 Nov 2019, 19:11</time> by <a rel="author">ČTK, pab</a></address>
      <p>
        <b>Ekonomický deník E15 od ledna zpoplatní svou distribuci v tradičních výdejních stojanech. Partneři, kteří si distribuci novin tímto způsobem objednají, zaplatí za výtisk od dvou do tří korun podle toho, kolik kusů budou odebírat. Dosud se tímto způsobem E15 šířila bezplatně. Uvedla to Adéla Šefránková z vydavatelství Czech News Center (CNC).</b>
      </p>
      <p>E15 tak podle Šefránkové reaguje na proces změn na mediálním trhu. "Vyhledávače i sociální sítě chrlí levnou, často zcela zbytnou a nehodnotnou kvantitu, jíž uživatele zavalují. Chceme všemi kroky dokumentovat, že obsah má hodnotu, která má i ekonomický rozměr," uvedla. Cena za výtisk je kalkulovaná na základě nákladů na tisk a distribuci.</p>
      <p>Deník zároveň posílí svůj celorepublikový prodej ve stáncích, kde již nyní stojí deset korun a dále bude zvyšovat počet článků v online placeném obsahu na portále E15.cz pod značkou E15 Premium. Již třetím rokem budou vycházet magazíny E15 Premium, které mají dvouměsíční periodicitu a prodávají se ve stáncích za 99 korun za kus.</p>
      <related>
        <a href="https://www.e15.cz/tema/miliardari/nejbohatsi-cesi/e15-pokrtila-magazin-elita-byznysu-na-oslavu-dorazily-ceske-podnikatelske-spicky-1364447"/>
      </related>
      <p>E15 má tištěný náklad okolo 25 tisíc výtisků na vydání. Čtenost se pohybuje okolo 81 tisíc lidí.</p>
      <p>Zpoplatnění obsahu je v současnosti trend u velké části dosud bezplatných internetových titulů. Naposled zavedl placenou sekci zpravodajský web iDNES.cz.</p>
      <related>
        <a href="https://www.e15.cz/magazin/kultura/czech-press-photo-fotograf-e15-michael-tomes-skoncil-v-portretech-treti-1364467"/>
      </related>
      <related>
        <a href="https://www.e15.cz/byznys/technologie-a-media/do-kellnerovy-ppf-prichazi-exmanazer-agrofertu-kadanik-ma-mit-na-starosti-media-1364428"/>
      </related>
      <related>
        <h4>Související články</h4>
        <a href="https://www.e15.cz/byznys/technologie-a-media/medialni-trh-se-meni-denik-e15-prestane-byt-zdarma-1362674"/>
        <a href="https://www.e15.cz/byznys/technologie-a-media/dvacet-zasadnich-sdeleni-pro-budoucnost-pohledy-tonyho-blaira-zakladatele-revolutu-ci-robotky-sophie-1364055"/>
        <a href="https://www.e15.cz/domaci/agregator-novinek-zdroj-cz-a-zpravodajsky-server-info-cz-se-spojily-1355360"/>
        <a href="https://www.e15.cz/byznys/prumysl-a-energetika/e-on-distribuce-a-zapadoslovenska-distribucna-ziskaly-miliardy-na-inteligentni-site-1355763"/>
        <a href="https://www.e15.cz/byznys/prumysl-a-energetika/sdruzeni-investoru-dokoncilo-prevzeti-firmy-innogy-grid-holding-1362867"/>
      </related>
    </article>
  </body>
</html>