<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/bolgesel/trabzonda-huseyin-kazaz-ve-hamamizade-kullanim-ucretlerine-zam-h698636.html"/>
    <meta property="og:site_name" content="61 SAAT"/>
    <meta property="article:published_time" content="2019-11-22T19:20:40+00:00"/>
    <meta property="og:title" content="Trabzon’da Hüseyin Kazaz ve Hamamizade kullanım ücretlerine zam"/>
    <meta property="og:description" content="Trabzon Büyükşehir Belediyesinin, Hamamizade İhsanbey Kültür Merkezi ve Hüseyin Kazaz Kültür Merkezi’nin kullanım ücretlerine zam yapıldı. Nikah Merasimlerine de zam yapılmıştı ancak gelen itirazlar sonrasında bu zamlar geri çekildi. Nikah merasimleri geçen yıl ki tarifeden ücretlendirilecek. "/>
  </head>
  <body>
    <article>
      <h1>Trabzon’da Hüseyin Kazaz ve Hamamizade kullanım ücretlerine zam</h1>
      <h2>Trabzon Büyükşehir Belediyesinin, Hamamizade İhsanbey Kültür Merkezi ve Hüseyin Kazaz Kültür Merkezi’nin kullanım ücretlerine zam yapıldı. Nikah Merasimlerine de zam yapılmıştı ancak gelen itirazlar sonrasında bu zamlar geri çekildi. Nikah merasimleri geçen yıl ki tarifeden ücretlendirilecek. </h2>
      <address>
        <time datetime="2019-11-22T19:20:40+00:00">22 Nov 2019, 19:20</time>
      </address>
      <p>
        <b>61SAAT HABER SERVİSİ</b>
      </p>
      <p>Trabzon Büyükşehir Belediyesinin Hamizade İhsanbey Kültür Merkezi ve Hüseyin Kazaz Kültür Merkezi’de bulunan salonların kullanım amacına göre ücretlerine zam yapıldı. Trabzon Büyükşehir Belediyesinin bugün Trabzon Büyükşehir Belediye Meclisinde oy çokluğu ile kabul edilen Gelir Tarifesine göre Hamazide İhsanbey Kültür Merkezinde bulunan 3 salona, Hüseyin Kazaz Kültür Merkezide bulunan 1 salonun kullanımına Nikah Merasimleri haricinde zam yapıldı. Nikah Merasimlerine yapılan zam ise, CHP Grup Başkan Vekili Turgay Şahin ve meclis üyelerinin itirazlarıyla geri çekildi. Nikah Merasimlerine yapılan zamla ilgili söz alan Şahin, “Şu Trabzon Belediyesinin gerek Hüseyin Kazaz, gerekse Hamamizade’sinde fakirden başka kim nikah kıyar. Zaten parası olan Zorlu’da orda burada kıyıyor. Bir nikah merasimi Bin 350 liradan bin 650’liraya önerilmiş. Ya el insaf ya.. Bu ülke fakir.. Sosyal devlettir.. Bin 350 lirayı bile fazla görüyorum. Hiç olmazsa bunlara zam yapmayın, sıfır zam yapın. Hüseyin Kazaz Merkezine. Nikah merasimleri diğer yerlerde seans, orada saat. Var mı böyle bir şey? Orada ki nikah merasiminde saat olarak geçmişsiniz. Seansın saati belli değildir, nikah merasimi bitene kadar.. Adamın nikahı 5 saat sürmüşse çıktığında 2 bin 500 TL zam diyeceksiniz. Gelelim tiyatroya. Bir öğrenciye tiyatro bedava olmalı. Buradan kar edilmez arkadaş. Bunlar bu belediyenin çerez parası.. Ben bunlarda zamların sıfırlanmasını talep ediyorum. Belki düşürürseniz idareye zimmet çıkar, ama bunların bu yıl ki tarifeyle hiç zamlanmamasını temenni ediyorum” dedi. <br/>Yeni zamlarla birlikte Trabzon Büyükşehir Belediyesinin kültür merkezlerinin kiralama ücretleri şu şekilde oldu: Hamizade İhsanbey Kültür Merkezi</p>
      <p>Salon 1 - 440 koltuklu: <br/>Sinema, Tiyatro ve Konser : 1700 Liradan, 2000 TL <br/>Provalar: 200 Liradan 230 Liraya <br/>Nikah Merasimleri: Seans Başına Bin 320 Lira (Zam Yapılmadı)<br/>Toplantı ve Konferans 990 Liradan 1200 Liraya <br/>Ticari Amaçlı Toplantı Saat Başı: 1705 Liradan 2000 Liraya</p>
      <p>Salon 2 - 310 Koltuk: Sinema, Tiyatro ve Konser : 1540 Liradan 1750 liraya<br/>Provalar: 165 Liradan 200 Liraya<br/>Nikah Merasimleri: 990 Lira (Zam Yapılmadı) <br/>Toplantı ve Konferans: 770 Liradan 900 Liraya <br/>Ticari Amaçlı Toplantı Saat Başı: 1540 Liradan 1750 liraya</p>
      <p>Salon 3 - 110 Koltuk: Sinema, Tiyatro ve Konser : 660 Liradan 800 Liraya<br/>Provalar: 100 Liradan 120 Liraya<br/>Nikah Merasimleri: 450 Lira (Zam Yapılmadı)<br/>Toplantı ve Konferans: 420 Liradan 500 Liraya <br/>Ticari Amaçlı Toplantı Saat Başı: 660 Liradan 750 Liraya</p>
      <p>Hüseyin Kazaz Kültür Merkezi <br/>Sinema, Tiyatro ve Konser : 330 Liradan 380 Liraya<br/>Provalar: 55 Liradan 70 Liraya<br/>Nikah Merasimleri: 400 Lira (Zam Yapılmadı) <br/>Toplantı ve Konferans: 165 Liradan 200 Lira <br/>Ticari Amaçlı Toplantı Saat Başı: 1100 Liradan 1250 Liraya</p>
      <p>Belediyenin Tiyatro faaliyetlerinde öğrenci: 1,5 Liradan 2 Liraya Sivil 2,5 Lirada 3 Liraya çıkarıldı.</p>
    </article>
  </body>
</html>