<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/sportas/jubiliejaus-proga-varzesi-baseino-takeliuose-1751939/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-22T19:01:00+00:00"/>
    <meta property="og:title" content="Jubiliejaus proga varžėsi baseino takeliuose"/>
    <meta property="og:description" content="Reklama"/>
  </head>
  <body>
    <article>
      <h1>Jubiliejaus proga varžėsi baseino takeliuose</h1>
      <address><time datetime="2019-11-22T19:01:00+00:00">22 Nov 2019, 19:01</time> by <a rel="author" href="https://www.ve.lt/autoriai/paulius-matulevicius/" target="_blank">Paulius MATULEVIČIUS</a></address>
      <p>Reklama</p>
      <p>
        <b>Klaipėdos plaukimo mokyklos jubiliejus įprasmintas gražiomis tarptautinėmis varžybomis "Gintaro taurė", kuriose 50 m Klaipėdos baseine varžėsi apie 300 plaukikų (tarp jų ir povandeninio sporto atstovai) iš Rusijos, Latvijos ir Lietuvos. Šia proga netrūko sveikinimų, gražių kalbų ir puikių emocijų.</b>
      </p>
      <p>"Širdis džiaugiasi matant šį vieną pačių naujausių statinių Klaipėdoje. Tai tarsi gražus Klaipėdos plaukimo mokyklos jubiliejaus įprasminimas. Tai - savotiškas palikimas Klaipėdos sportui", - apie 2018 metų vasarą duris atvėrusį 50 m Klaipėdos baseiną kalbėjo Klaipėdos meras Vytautas Grubliauskas.</p>
      <p>Jo teigimu, tai, kad klaipėdiečiai gali treniruotis ir sportuoti viename šiuolaikiškiausių ir geriausių baseinų Lietuvoje - puiku.</p>
      <p>Šiuo metu laikinai direktoriaus funkcijas atlieka direktoriaus pavaduotoja ugdymui Aldona Vaitkienė pasidžiaugė, kad rezultatai iškalbingi.</p>
      <p>"Tarp mūsų išaugo 35 sporto meistrai, per 50 kandidatų į sporto meistrus, daugybė Lietuvos čempionų ir rekordininkų, Baltijos šalių ir tarptautinių varžybų nugalėtojų bei prizininkų. Galime didžiuotis ir olimpiečiu Pavelu Suškovu. Tikrai yra kuo pasidžiaugti", - kalbėjo A. Vaitkienė.</p>
      <p>Jos teigimu, "Gintaro" baseine treniruojasi apie 600 vaikų ir paauglių nuo 7 iki 19 metų, tarp jų ir povandeninio sporto atstovai.</p>
      <p>Reklama</p>
      <p>"Vakarų eksprese" jau nrašėme, kad nuo 2018 metų vasaros Klaipėdos plaukikai treniruojasi ne tik "Gintaro" sporto centre (S. Daukanto g. 24), bet ir naujajame 50 m Klaipėdos baseine (Dubysos g. 12). Šio naujojo baseino su sveikatingumo centru statybos prasidėjo 2016 metų rugsėjo mėnesį. Bendra baseino statybos rangos darbų sutarties vertė - 16,6 mln. eurų. 11,6 mln. eurų projektui įgyvendinti buvo skirta iš ES struktūrinių fondų, 1 mln. eurų - iš valstybinių lėšų. Klaipėdos miesto savivaldybės indėlis - 4 mln. eurų.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/sportas/klaipedos-plaukimo-sportui---neeiline-sukaktis-1751656/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/klaipeda/klaipedoje-baigesi-baseinu-nykimo-era-1644951/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/klaipeda/uz-taisykliu-pazeidimus-neliko-kam-atsakyti-1612897/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/klaipeda/per-vaiku-varzybas-sprogusi-lempa-krito-i-baseina-1588145/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/gintaro-baseinui-vadovaus-asta-dirgeliene-1498091/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/klaipeda/gintaro-direktorius-ruosiasi-pensijon-1468798/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/klaipeda/klaipedoje---dziaugsmo-asaros-baseine-1458787/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/klaipeda/neigaliuosius-vilioja-baseinas-1328436/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>