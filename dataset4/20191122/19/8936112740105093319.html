<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/skoki-narciarskie,408/skoki-narciarskie-wisla-2019-wyniki-kwalifikacji-kto-wystapi-w-konkursie-ps-w-wisle,987495.html"/>
    <meta property="og:site_name" content="TVN24"/>
    <meta property="article:published_time" content="2019-11-22T19:58:00+00:00"/>
    <meta property="og:title" content="Udane kwalifikacje w Wiśle. Ośmiu Polaków awansowało do konkursu"/>
    <meta property="og:description" content="Rozpoczął się 41. sezon Pucharu Świata w skokach narciarskich. W piątek na skoczni imienia Adama Małysza w Wiśle przeprowadzono kwalifikacje do niedzielnego konkursu indywidualnego. Wystąpi w nim a..."/>
  </head>
  <body>
    <article>
      <h1>Udane kwalifikacje w Wiśle. Ośmiu Polaków awansowało do konkursu</h1>
      <address>
        <time datetime="2019-11-22T19:58:00+00:00">22 Nov 2019, 19:58</time>
      </address>
      <slideshow>
        <figure>
          <img src="https://r-scale-c0.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/3781b2c8-e9df-43d2-b86f-890dcbcf5d62.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/52db0ff9-a291-4a17-8c02-fc9e433f8870-480p.mp4" autoplay="" loop=""/>
          <figcaption>Dawid Kubacki najlepszy z Polaków w kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/aa756f59-e584-4ded-a445-580fc798367b-480p.mp4" autoplay="" loop=""/>
          <figcaption>Karl Geiger wygrał kwalifikacje do niedzielnego konkursu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/ce5e9185-845a-49d8-bd16-e8bcbaf58f97-480p.mp4" autoplay="" loop=""/>
          <figcaption>Skok Piotra Żyły w kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/70527e95-0d78-48cb-a06a-a2fa66cc786b-480p.mp4" autoplay="" loop=""/>
          <figcaption>Skok Kamila Stocha w kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/b91af086-6268-467c-b2fe-72ce31a1e936-480p.mp4" autoplay="" loop=""/>
          <figcaption>Rozmowa z Kamilem Stochem po kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/7568545b-1973-4288-896f-478cf7cf9fea-480p.mp4" autoplay="" loop=""/>
          <figcaption>Rozmowa z Dawidem Kubackim po kwalifikacjach</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/0fd25aaf-db39-41c5-85b0-fd781973d962-480p.mp4" autoplay="" loop=""/>
          <figcaption>Rozmowa z Adamem Małyszem po kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/46d56efa-c925-4ee3-aa56-c50c98618c3e-480p.mp4" autoplay="" loop=""/>
          <figcaption>Rozmowa z trenerem Michalem Doleżalem po kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/20c50bf9-6c0e-46d4-872e-53c969fe8f7f-480p.mp4" autoplay="" loop=""/>
          <figcaption>Kolejny upadek w Wiśle. Marius Lindvik zrobił to samo co...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/ff3f5efb-d237-4d75-90a3-ec83c7eeb3ed-480p.mp4" autoplay="" loop=""/>
          <figcaption>Pierwszy upadek w nowym sezonie PŚ. Pech Deckera Deana</figcaption>
        </figure>
        <figcaption>Dawid Kubacki był najepszy z Polaków Foto: PAP/EPA | Video: Eurosport</figcaption>
      </slideshow>
      <h3>Rozpoczął się 41. sezon Pucharu Świata w skokach narciarskich. W piątek na skoczni imienia Adama Małysza w Wiśle przeprowadzono kwalifikacje do niedzielnego konkursu indywidualnego. Wystąpi w nim aż ośmiu Polaków.</h3>
      <p>
        <a href="https://www.eurosportplayer.com/">
          <b>Cały sezon Pucharu Świata w skokach narciarskich w usłudze Eurosport Player</b>
        </a>
      </p>
      <p>Lista startowa kwalifikacji liczyła 71 zawodników. W tym gronie było aż trzynastu Polaków. W ekipie Biało-Czerwonych, oprócz gwiazd z Kamilem Stochem na czele, zobaczyliśmy też dwóch debiutantów - Pawła Juroszka i Adama Niżnika. Młodzi skoczkowie furory nie zrobili, zajmując miejsca na końcu stawki.</p>
      <figure>
        <img src="https://r-scale-00.dcs.redcdn.pl/scale/o2/tvn/web-content/m/p1/v/de03beffeed9da5f3639a621bcab5dd4/46d56efa-c925-4ee3-aa56-c50c98618c3e/S/000.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Rozmowa z trenerem Michalem Doleżalem po kwalifikacjach w Wiśle<cite>Wideo: Eurosport</cite></figcaption>
      </figure>
      <h3>Najlepszy z Polaków Kubacki</h3>
      <related>
        <a href="https://eurosport.tvn24.pl/skoki-narciarskie,408/najpierw-amerykanin-potem-norweg-bolesne-upadki-w-kwalifikacjach-w-wisle,987523.html"/>
      </related>
      <p>Nowy trener Polaków Michal Doleżal może być jednak zadowolony. Kwalifikację osiągnęło aż ośmiu jego podopiecznych. Najlepiej z nich zaprezentował się Dawid Kubacki, który po skoku na odległość 123 metrów uzyskał notę 126 pkt. Dało mu to siódmą lokatę w stawce.</p>
      <p>Z kwalifikacji mogli cieszyć się także: Kamil Stoch - 11. (117 m - 122,9 pkt), Jakub Wolny - 19. (116,5 m - 114,9 pkt), Piotr Żyła - 21. (113,5 m - 113 pkt), Maciej Kot - 26. (115,5 m - 107,5 pkt), Stefan Hula - 28. (116 m - 106,9 pkt), Paweł Wąsek 41. (113 m - 98,5 pkt) i Aleksander Zniszczoł 46. (109,5 m - 95,2 pkt).</p>
      <p>Zaledwie pół punktu zabrakło do szczęścia Klemensowi Murańce. Jego los podzielili też Andrzej Stękała, Tomasz Pilch (zdyskwalifikowany) oraz wspomniani Juroszek i Niżnik.</p>
      <h3>Geiger błysnął formą</h3>
      <p>Trzeba przyznać, że warunki na skoczni nie należały do najłatwiejszych. Mimo wielkich wysiłków organizatorów na stworzonym ze sztucznego śniegu zeskoku było miękko i ślisko. Przez to w piątek kilku zawodników wywróciło się na treningach i w kwalifikacjach, ale na szczęście niegroźnie. W miarę upływu konkursu coraz bardziej przeszkadzał też zmienny wiatr, przez co skracany był rozbieg.</p>
      <figure>
        <img src="https://r-scale-80.dcs.redcdn.pl/scale/o2/tvn/web-content/m/p1/v/de03beffeed9da5f3639a621bcab5dd4/ff3f5efb-d237-4d75-90a3-ec83c7eeb3ed/S/000.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Pierwszy upadek w nowym sezonie PŚ. Pech Deckera Deana<cite>Wideo: Eurosport</cite></figcaption>
      </figure>
      <p>W piątek z warunkami najlepiej poradzili sobie Niemiec Karl Geiger, który uzyskał najlepszą odległość wieczoru 133 m i notę 138,6 pkt. Drugi był Szwajcar Kilian Peier (125,5 m - 132,8 pkt), a trzeci Austriak Daniel Huber (122 m – 128 pkt). Przed rokiem w konkursie w Wiśle najlepszy okazał się Jewgienij Klimow, ale tym razem Rosjanin ledwo zakwalifikował się do niedzielnego konkursu. W sobotę zawody drużynowe.</p>
      <figure>
        <img src="https://r-scale-20.dcs.redcdn.pl/scale/o2/tvn/web-content/m/p1/v/de03beffeed9da5f3639a621bcab5dd4/aa756f59-e584-4ded-a445-580fc798367b/S/000.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Karl Geiger wygrał kwalifikacje do niedzielnego konkursu<cite>Wideo: Eurosport</cite></figcaption>
      </figure>
      <h3>Długi sezon</h3>
      <p>Polska najlepszych skoczków ponownie będzie gościć w Zakopanem (25-26 stycznia). W Pucharze Świata 2019/20 zaplanowano łącznie 36 konkursów, w tym sześć drużynowych. Rywalizacja zakończy się 15 marca w Vikersund. To jednak nie będzie ostatni akord sezonu. Ten tradycyjnie wybrzmi w słoweńskiej Planicy, gdzie pięć dni później rozpoczną się mistrzostwa świata w lotach.</p>
      <p>
        <b>
          <a href="https://eurosport.tvn24.pl/skoki-narciarskie,408/skoki-narciarskie-wisla-2019-wyniki-kwalifikacji-na-zywo-i-relacja-live,987468.html">TAK RELACJONOWALIŚMY PIĄTKOWE KWALIFIKACJE</a>
        </b>
      </p>
      <p>
        <b>Transmisje z Pucharu Świata w Wiśle:</b>
      </p>
      <p>Sobota, 23 listopada, 15:10, konkurs drużynowy</p>
      <p>Niedziela, 24 listopada, 10:45, konkurs indywidualny</p>
      <p>
        <b>
          <a href="https://www.eurosportplayer.com/">Cały sezon Pucharu Świata w skokach narciarskich na żywo w Eurosporcie i Eurosport Playerze</a>
        </b>
      </p>
      <p>Autor: dasz / Źródło: eurosport.pl</p>
    </article>
  </body>
</html>