<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904778/hazard-moet-vrede-nemen-met-plekje-op-de-bank-bij-dortmund-witsel-start-wel.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T19:36:00+00:00"/>
    <meta property="og:title" content="Hazard moet vrede nemen met plekje op de bank bij Dortmund, Witsel start wel"/>
    <meta property="og:description" content="Borussia Dortmund krijgt vrijdagavond de eer om de Bundesliga opnieuw op gang te trappen na de interlandperiode. Terwijl Thorgan Hazard bij de Rode Duivels twee keer mocht starten, kreeg Axel Witsel in de thuismatch tegen Cyprus rust. Dat heeft zijn weerslag op het duel van Dortmund."/>
  </head>
  <body>
    <article>
      <h1>Hazard moet vrede nemen met plekje op de bank bij Dortmund, Witsel start wel</h1>
      <address>
        <time datetime="2019-11-22T19:36:00+00:00">22 Nov 2019, 19:36</time>
      </address>
      <p>
        <b>Borussia Dortmund krijgt vrijdagavond de eer om de Bundesliga opnieuw op gang te trappen na de interlandperiode. Terwijl Thorgan Hazard bij de Rode Duivels twee keer mocht starten, kreeg Axel Witsel in de thuismatch tegen Cyprus rust. Dat heeft zijn weerslag op het duel van Dortmund.</b>
      </p>
      <p>In het duel tegen SC Paderborn start Witsel namelijk in de basis, waar Hazard tevreden moet zijn met een plekje op de bank. Dortmund-trainer Lucien Favre kiest voor Jadon Sancho en Marco Reus op de flanken. Mogelijk laat hij Hazard aan de kant vanwege de vermoeidheid die hij de voorbije interlands heeft opgestapeld.</p>
      <figure>
        <iframe data-src="https://twitter.com/BVB/status/1197945416798617602?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Hazard verruilde Borussia Mönchengladbach deze zomer voor Dortmund en werd vrij snel een vaste waarde in het elftal. Inmiddels begon onze landgenoot al acht keer in de basis. Vlak voor de interlandbreak was dat ook het geval op bezoek bij Bayern München, maar die wedstrijd beviel Dortmund erg slecht. De Duitse <i>Rekordmeister </i>haalde het met zware 4-0-cijfers.</p>
      <aside>Lees meer<br/><a href="https://www.voetbalprimeur.be/nieuws/903672/-dortmund-en-3-engelse-clubs-zetten-diatta-van-club-brugge-op-verlanglijst-.html?itm_source=www.voetbalprimeur.be&amp;itm_medium=highlighted-content">'Dortmund en 3 Engelse clubs zetten Diatta van Club Brugge op verlanglijst'<br/></a><a href="https://www.voetbalprimeur.be/nieuws/904100/blijft-thorgan-hazard-in-de-basisploeg-e-n-van-de-toekomstige-bazen-.html?itm_source=www.voetbalprimeur.be&amp;itm_medium=highlighted-content"> Blijft Thorgan Hazard in de basisploeg? "Eén van de toekomstige bazen"</a></aside>
    </article>
  </body>
</html>