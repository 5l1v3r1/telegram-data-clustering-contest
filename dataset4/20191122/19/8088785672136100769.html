<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/faydali-bilgiler/bankada-unutulan-paralar-nasil-sorgulanirogrenilir-h521686.html"/>
    <meta property="og:site_name" content="KamuAjans"/>
    <meta property="article:published_time" content="2019-11-22T19:35:33+00:00"/>
    <meta property="og:title" content="Bankada Unutulan Paralar Nasıl Sorgulanır/Öğrenilir?"/>
    <meta property="og:description" content="Bankada Unutulan Para Sorgulama - Geçmişte atalarımız tüm maddi varlıklarını yastık altında saklardı. Hala günümüzde deyim olarak kullanılan yastık altı cümlesinin günümüzdeki eş değeri banka hesapları oldu. Hayatın idame için gerekli olan para ve diğer madeni değerli materyalleri artık yastık altında değil güvendiğimiz bankaların hesaplarında veya kasalarında saklıyoruz."/>
  </head>
  <body>
    <article>
      <h1>Bankada Unutulan Paralar Nasıl Sorgulanır/Öğrenilir?</h1>
      <address><time datetime="2019-11-22T19:35:33+00:00">22 Nov 2019, 19:35</time> by <a rel="author">KamuAjans</a></address>
      <p>
        <b>Bankada Unutulan Para Sorgulama - Geçmişte atalarımız tüm maddi varlıklarını yastık altında saklardı. Hala günümüzde deyim olarak kullanılan yastık altı cümlesinin günümüzdeki eş değeri banka hesapları oldu. Hayatın idame için gerekli olan para ve diğer madeni değerli materyalleri artık yastık altında değil güvendiğimiz bankaların hesaplarında veya kasalarında saklıyoruz.</b>
      </p>
      <p>Para ve altın alışverişinde etkin rol alan bankalar (kamu,özel) gerek nakit ihtiyacında gerekse mal varlığımızı koruması açısından güvendiğimiz kuruluşlardır. Her ne kadar geçmişte bankalar hortumlanıp milyonlarca kişi mağdur edilsede günümüzde hem çalışanların maaşları ödenmesinde hem emeklilerin maaşlarını rahat ve güvenilir çekmesinde etkin rol alan bankalar para giriş çıkışlarıyla yaşamın olağan akışında etkin rol almaktadır.</p>
      <p>Yapılan son düzenleme ile bankalarda bulunan hesaplarda herhangi bir hareketlilik yaşanmadığı takdirde hesap içerisindeki paralar TMSF'ye aktarılıyor. Bu paraların ödenebilmesi adına yılın belli dönemlerinde kimlik bilgileriyle hangi bankalarda hesabınız olduğuna dair sorgulama yapılabiliyor. Yapılan açıklamalara göre bankalarda son 10 yılda 115 milyon lira unutuldu.</p>
      <p><b>HANGİ HESAPLAR TMSF'YE DEVREDİLECEK?<br/></b><br/>Bankacılık Kanunu'nun 62'nci maddesi gereğince; Son 10 yılda hareket görmeyen banka hesapları TMSF'ye devredilecek yani 2010 yılından bugüne kadar hareketlenme olmayan banka hesapları tüm varlıklarıyla TMSF'ye devredilecek.</p>
      <p><b>HANGİ BANKADA HESABIM VAR NASIL SORGULARIM?<br/></b><br/>Eğer geçmişte banka hesabı açıp açmadığınızı unutup sorgulamak istiyorsanız Türkiye Bankalar Birliği ve Türkiye Katılım Bankaları Birliği sayfalarından sorgulama yapabilirsiniz. Ayrıca belli dönemlerde bankalar kendi websitelerinin anasayfasında sorgulama bölümü açabiliyor.</p>
    </article>
  </body>
</html>