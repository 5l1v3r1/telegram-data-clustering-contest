<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/hatay/evi-yanan-kanser-hastasi-kadin-yardim-bekliyor-h375145.html"/>
    <meta property="og:site_name" content="HABER 61"/>
    <meta property="article:published_time" content="2019-11-22T19:54:34+00:00"/>
    <meta property="og:title" content="Evi yanan kanser hastası kadın yardım bekliyor"/>
    <meta property="og:description" content="Hatay'da kanser hastası kadının evinde yangın çıktı."/>
  </head>
  <body>
    <article>
      <h1>Evi yanan kanser hastası kadın yardım bekliyor</h1>
      <h2>Hatay'da kanser hastası kadının evinde yangın çıktı.</h2>
      <address>
        <time datetime="2019-11-22T19:54:34+00:00">22 Nov 2019, 19:54</time>
      </address>
      <p><a href="https://www.haber61.net/haberleri/hatay">Hatay</a>'ın Defne ilçesinde çıkan yangında evi ağır hasar gören 43 yaşında kanser hastası kadın, destek bekliyor.</p>
      <p>Harbiye Mahallesi Mozaik Sokak'ta tek katlı iki odalı evde, 80 yaşındaki babası ve kız kardeşiyle yaşayan Necmiye Gürcü'nün evi, 3 gün önce elektrik kontağından çıkan yangında ağır hasar gördü.</p>
      <p>Eşyalarının neredeyse tamamı yanan Gürcü, babası ve kız kardeşiyle evlerinin bahçesine Hatay Büyükşehir Belediyesi tarafından kurulan çadıra yerleşti.</p>
      <p>Ailesiyle zor günler geçiren hasta kadın, evinin onarılması için yetkililerden ve hayırseverlerden yardım istiyor.</p>
      <p>Gürcü, yaptığı açıklamada, babasının yaşlılık maaşı ve seyyar satıcılıktan elde ettikleri gelirle geçimlerini sağladıklarını söyledi.</p>
      <p>Evinin yandığını komşularından öğrendiğini dile getiren Gürcü, "Her şeyimiz, elbiselerimiz bile yandı. Yetkililerden ve yardımseverlerden yardım bekliyoruz. Zor durumdayız." dedi.</p>
    </article>
  </body>
</html>