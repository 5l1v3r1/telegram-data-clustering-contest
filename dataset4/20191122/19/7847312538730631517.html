<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474237-hold-dla-kidawy-w-wo-kogo-przeraza-wizja-prezydentki"/>
    <meta property="og:site_name" content="wPolityce.pl"/>
    <meta property="article:published_time" content="2019-11-22T19:58:59+00:00"/>
    <meta property="og:title" content="Hołd dla Kidawy-Błońskiej w &quot;WO&quot;: &quot;Kogo przeraża wizja prezydentki?&quot;; &quot;Kiedy przystąpiła do ostrej gry, zaczęła zbierać baty&quot;"/>
    <meta property="og:description" content="&quot;Póki Małgorzata Kidawa-Błońska służyła za parawan zakrywający nielubianego Schetynę, miała powszechną przychylność. Kiedy przystąpiła do ostrej politycznej gry, zaczęła zbierać baty&quot; - stwierdziła dziennikarka &quot;WO&quot;."/>
  </head>
  <body>
    <article>
      <h1>Hołd dla Kidawy-Błońskiej w "WO": "Kogo przeraża wizja prezydentki?"; "Kiedy przystąpiła do ostrej gry, zaczęła zbierać baty"</h1>
      <address><time datetime="2019-11-22T19:58:59+00:00">22 Nov 2019, 19:58</time> by <a rel="author" href="https://wpolityce.pl/autorzy/810-tego-jeszcze-nie-grali" target="_blank">Tego jeszcze nie grali</a></address>
      <p>
        <b>Dziennikarka „Wysokich Obcasów” Natalia Waloch w swoim tekście postanowiła złożyć swoisty hołd Małgorzacie Kidawie-Błońskiej i pochwalić ją za to, że jest kobietą, która ubiega się o urząd prezydenta.</b>
      </p>
      <blockquote>Póki Małgorzata Kidawa-Błońska służyła za parawan zakrywający nielubianego Schetynę, miała powszechną przychylność. Kiedy przystąpiła do ostrej politycznej gry, zaczęła zbierać baty. Dla wielu wizja, że kobieta miałaby być prezydentką, osobą, której salutować musieliby generałowie, jest nie do przyjęcia</blockquote>
      <p>— stwierdziła. Zwróciła uwagę na krytykę, jaka spadła na Kidawę-Błońską za to, że negatywnie zareagowała na wieść, iż jednak będzie miała konkurencję w prawyborach.</p>
      <p>CZYTAJ TAKŻE: <a href="https://wpolityce.pl/polityka/473904-kidawa-blonska-wolalabym-sie-dowiedziec-o-tym-od-jaskowiaka">Zgrzyt w Platformie! Kidawa-Błońska zaskoczona kandydaturą Jaśkowiaka: „Wolałabym się dowiedzieć o tym od niego”</a></p>
      <blockquote>Czytam w mediach społecznościowych posty i komentarze o tym, że jeśli Małgorzata Kidawa-Błońska się „obraża” na Jacka Jaśkowiaka, że nie poinformował jej o starcie w wyborach prezydenckich, to ma zerowe szanse na wygraną z Andrzejem z Dudą</blockquote>
      <p>— napisała.</p>
      <blockquote>Kidawa-Błońska po prostu zaczęła ostrzej politycznie grać. Przyjęła rolę kandydatki Koalicji na prezydentkę, więc obnażyła pewne ambicje, a to pierwszy krok do tego, żeby kobieta miała przechlapane</blockquote>
      <p>— dodała.</p>
      <blockquote>Kidawa-Błońska może dla kogoś nie być wymarzoną kandydatką, ale żadna kobieta nie zasługuje na to, żeby jeździł po niej walec szowinizmu, uprzedzeń i - nazwijmy to za Cordelią Fine - płciowych urojeń</blockquote>
      <p>— stwierdziła dziennikarka „WO”.</p>
      <p>
        <b>Czyżby dla niektórych największą zaletą Małgorzaty Kidawy-Błońskiej jako kandydatki na prezydenta był po prostu fakt, że jest kobietą?</b>
      </p>
      <p>as/wysokieobcasy.pl</p>
    </article>
  </body>
</html>