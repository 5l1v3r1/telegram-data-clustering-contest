<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://torino.repubblica.it/cronaca/2019/11/22/news/torino_investita_da_un_auto_la_ciclista_vittoria_bussi_detentrice_del_record_dell_ora_femminile-241664614/"/>
    <meta property="og:site_name" content="Repubblica.it"/>
    <meta property="article:published_time" content="2019-11-22T19:33:00+00:00"/>
    <meta property="og:title" content="Torino investita da un'auto la ciclista Vittoria Bussi, detentrice del record dell'ora femminile"/>
    <meta property="og:description" content="Nazionale, stava allenandosi a Moncalieri, si è fratturata una clavicola"/>
  </head>
  <body>
    <article>
      <h1>Torino investita da un'auto la ciclista Vittoria Bussi, detentrice del record dell'ora femminile</h1>
      <h2>Nazionale, stava allenandosi a Moncalieri, si è fratturata una clavicola</h2>
      <address><time datetime="2019-11-22T19:33:00+00:00">22 Nov 2019, 19:33</time> by <a rel="author">CRISTINA PALAZZO</a></address>
      <p>È stata investita da un'auto a Moncalieri, Vittoria Bussi ciclista professionista della nazionale italiana di specialità, detentrice del record  femminile dell'ora. L'atleta 32enne nata a Roma e residente a Torino stava attraversando piazza Caduti per la Libertà in sella alla sua bici quando un'auto le avrebbe tagliato la strada e gettata a terra. La ciclista è stata portata subito all'ospedale Santa Croce: è stata ricoverata per una sospetta frattura alla clavicola sinistra e domani farà una visita ortopedica per appurarla. Sul posto sono intervenuti i carabinieri di Nichelino. L'automobilista ha ammesso la responsabilità dell'incidente.<br/><br/> Bussi è laureata in matematica all'Università La Sapienza  Detiene ill record dell'ora femminile: 48,007 chilometri metri, stabilito al terzo tentativo il 13 settembre 2018 ad Aguascalientes in Messico, quando ha superato di 27 metri la distanza percorsa nel 2016 dalla statunitense Evelyn Stevens<br/>Atleta valida attiva anche nelle corse a cronometro su strada, si è classificata seconda a i campionati italiani di specialità nel 2018 e nel 2019, preceduta in entrambe le occasioni da Elena Cecchini. Nel 2019 è stata anche convocata in Nazionale per le prove a cronometro dei campionati europei di Alkmaar e dei camponati del mondo nello Yorkshire.<br/><br/><br/> <br/><br/> </p>
    </article>
  </body>
</html>