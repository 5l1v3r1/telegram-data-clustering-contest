<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/gazdasag/20191122-heti-befektetesi-otletek-cfd.html"/>
    <meta property="og:site_name" content="Origo"/>
    <meta property="article:published_time" content="2019-11-22T19:01:00+00:00"/>
    <meta property="og:title" content="Így vehetjük saját kézbe a befektetéseinket"/>
    <meta property="og:description" content="Néhány gombnyomással nyithatunk kereskedési pozíciót, senki sem befolyásolja döntésünket."/>
  </head>
  <body>
    <article>
      <h1>Így vehetjük saját kézbe a befektetéseinket</h1>
      <address><time datetime="2019-11-22T19:01:00+00:00">22 Nov 2019, 19:01</time> by <a rel="author">Origo</a></address>
      <p>
        <b>Sok kisbefektető össze van zavarodva azzal kapcsolatban, hogy mi a különbség a részvények, határidős termékek, árupiaci termékek vagy kriptovaluták vétele, és a CFD-ikkel való kereskedés között. A legfontosabb különbség például egy részvény és egy részvény CFD között, hogy a részvény CFD kereskedés esetében nem vásárolunk meg semmilyen tulajdonjogot, mégis tudunk az árfolyamával kereskedni, már viszonylag kedvező kondíciók mellett. Az Admiral Markets elemzése alapján bemutatjuk a CFD kereskedés szabályait - heti befektetési ötletek.</b>
      </p>
      <h3>Mi a CFD kereskedés - A CFD jelentése</h3>
      <p>A CFD a Contract for difference szó rövidítése, valójában</p>
      <aside>a CFD jelentése egy tőkeáttételes szerződés, amelyet a brókercég és a kereskedő köt kétoldalú alapon.</aside>
      <p>A kereskedési pozíció bezárásával a kontraktusnak vége, és amennyiben a befektető profitot realizált az instrumentum árfolyamán, a brókercég fogja kifizetni neki a kontraktus záró- és nyitóárának különbözetét.</p>
      <p>Másrészről, ha a befektető veszteséggel lép ki a kereskedésből, a kontraktus záró- és nyitóára közötti különbséget ő fogja fizetni a brókercégnek, azaz a számlája ezzel az összeggel csökkenni fog. Ezért fontos, hogy a befektetéseket diverzifikáljuk, több kisebb pozícióba szálljunk be.</p>
      <figure>
        <img src="https://cdn.nwmgroups.hu/s/img/i/1908/20190801revolut-fintech-startup-tozsde-befektetes3.jpg?w=644&amp;h=241"/>
        <figcaption>
          <cite>Forrás: Revolut</cite>
        </figcaption>
      </figure>
      <p>Erre a <a href="https://admiralmarkets.hu/education/articles/forex-basics/mi-a-cfd-kereskedes-jelentese">CFD kereskedés</a> (CFD trading) tökéletesen alkalmas, hiszen lehetőséget kínál a mögöttes eszköz tényleges áránál alacsonyabb összeggel történő beszállásra. A CFD ára az alapul szolgáló részvény árából származik.</p>
      <p>A CFD kereskedésnél mindkét irányban vehetünk fel pozíciót, akkor is, ha úgy gondoljuk, hogy az árfolyam növekedni, de akkor is, ha szerintünk csökkenni fog.</p>
      <p><i><b>1. Long kereskedés (vételi megbízás): </b></i>Amennyiben a kereskedő úgy gondolja, hogy a CFD mögöttes eszközének értéke növekedni fog, akkor long kereskedési pozíciót fog nyitni. Ez azt jelenti, hogy alacsonyabb áron vesz, majd miután az árfolyam emelkedik, magasabb áron ad el, ezzel profitot termel. Amennyiben a piac megfordul és az árfolyam esik, akkor viszont veszteség keletkezik.</p>
      <p><i><b>2. Short kereskedés (eladási megbízás): </b></i>Amennyiben a kereskedő úgy gondolja, hogy a CFD mögöttes eszközének értéke csökkenni fog, megnyithat egy eladási pozíciót. A kereskedő az adott időben eladja az eszközt, majd amennyiben az árfolyam esik, az eredmény pozitív lesz. Amennyiben az árfolyam emelkedik, úgy veszteséges lesz a tranzakció.</p>
      <figure>
        <img src="https://cdn.nwmgroups.hu/s/img/i/1909/20190903tozsdekrizis-gazdasagi-valsag-valsag-ertekpapirpiac.jpg?w=644&amp;h=322"/>
        <figcaption>
          <cite>Fotó: Mudra László [origo]</cite>
        </figcaption>
      </figure>
      <p> <i><b>A CFD kereskedés előnyei</b></i></p>
      <p><i><b>1.</b></i> Spekulálhatunk az árak növekedésére vagy akár csökkenésére is. Tehát a befektetőknek lehetőségük van a <i>CFD vételével</i> (long pozíció felvétellel) arra törekedni, hogy profitáljanak a növekvő részvényárakból; vagy <i>eladásával</i> arra (short pozíció felvételével), hogy profitáljanak a csökkenő árakból.</p>
      <p><i><b>2.</b></i> Tőkeáttétel: alacsonyabb tőkével is beszállhatunk a piacra, mint ami a mögöttes eszköz valódi értéke lenne abban az esetben, ha tulajdonjogot is kellene vásárolni. Az érmének persze két oldala van: jelentősen magasabb lehet a potenciális nyereség és veszteség is. </p>
      <p>
        <i>Nézzünk egy példát: </i>
      </p>
      <p>
        <i>Ha egy részvénynek a vételi ára 25,26 USD és 100 részvényt veszünk ezen az áron, a tranzakció költsége 2526 USD lesz. Egy hagyományos brókernél 50 százalékos marginnal a kereskedés legalább 1263 USD kiadást jelentene. Egy CFD brókernél gyakran csak 5 százalékos a margin követelmény, így 126,30 USD-vel is be lehet szállni a pozícióba. (A margin jelentése fedezet, letét, így a margin kereskedés, egy olyan kereskedési típust jelöl, amelynek során nem szükséges a teljes pozícióval megegyező mértékű számlaegyenleggel rendelkeznünk, hanem mindössze egy fedezeti vagy letéti összeg (margin) szükséges a pozíciónyitáshoz.)</i>
      </p>
      <figure>
        <img src="https://cdn.nwmgroups.hu/s/img/i/1908/20190801revolut-fintech-startup-tozsde-befektetes1.jpg?w=644&amp;h=430"/>
        <figcaption>
          <cite>Forrás: Revolut</cite>
        </figcaption>
      </figure>
      <p> <i><b>3.</b></i> Saját magunk kezelhetjük a tranzakciót: én döntöm el, hogy mikor nyitom és zárom be a pozíciót, én keresem a belépési lehetőségeket. Senki nem mondja meg, mibe fektessek, mit csináljak a pénzemmel. Ez talán elsőre idegenül hangzik, de gondoljunk bele, hosszú távon melyik a jobb. Ha ki vagyunk szolgáltatva egy másik személynek, akiről nem tudjuk, milyen érdekek alapján ad tanácsokat, vagy az az előnyösebb, ha mi magunk megtanulunk egy módszert, ami által saját magunk kezelhetjük a pénzünket, és mi magunk ismerjük fel, mi folyik a CFD piacon.</p>
      <p><i><b>4. </b></i>Diverzifikálhatjuk a portfóliónkat: több piacon is kivehetjük a részünket az árak mozgásaiból. </p>
      <p><i><b>5.</b></i> Hedging lehetőség: ha a kereskedés nem olyan kimenetelű, mint amilyet szerettünk volna, nyithatunk ugyanolyan pozíciót az ellenkező irányba.</p>
      <aside>A CFD kereskedés során egy platformon keresztül hozzáférhetünk online a tőkepiacokhoz.</aside>
      <p>Néhány gombnyomással megnyithatunk egy kereskedési pozíciót, attól függően, hogy az árfolyamnak milyen irányú mozgására spekulálunk.</p>
      <p>Tájékoztatás<br/>A jelen oldalon található információk és elemzések a szerzők magánvéleményét tükrözik. A jelen oldalon megjelenő írások nem valósítanak meg a 2007. évi CXXXVIII. törvény (Bszt.) 4. § (2). bek 8. pontja szerinti befektetési elemzést és a 9. pont szerinti befektetési tanácsadást.<br/>Bármely befektetési döntés meghozatala során az adott befektetés megfelelőségét csak az adott befektető személyére szabott vizsgálattal lehet megállapítani, melyre a jelen oldal nem vállalkozik és nem is alkalmas. Az egyes befektetési döntések előtt éppen ezért tájékozódjon részletesen és több forrásból, szükség esetén konzultáljon személyes befektetési tanácsadóval!</p>
      <related>
        <h4>KAPCSOLÓDÓ CIKKEK</h4>
        <a href="https://www.origo.hu/gazdasag/20191011-heti-befektetesi-otletek-etfek.html"/>
        <a href="https://www.origo.hu/gazdasag/20191115-heti-befektetesi-otletek-mibe-fektetnek-a-milliardosok.html"/>
        <a href="https://www.origo.hu/gazdasag/20190711-heti-befektetesi-otletek-palladium.html"/>
      </related>
    </article>
  </body>
</html>