<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/916016.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-22T19:28:00+00:00"/>
    <meta property="og:title" content="Ето я групата на Локо за дербито в Разград, Бруно маха утре един от състава"/>
    <meta property="og:description" content="Представителният отбор на Локомотив (Пловдив) вече е в Разград, където в събота (23 ноември) гостува..."/>
  </head>
  <body>
    <article>
      <h1>Ето я групата на Локо за дербито в Разград, Бруно маха утре един от състава</h1>
      <address>
        <time datetime="2019-11-22T19:28:00+00:00">22 Nov 2019, 19:28</time>
      </address>
      <p>Представителният отбор на Локомотив (Пловдив) вече е в Разград, където в събота (23 ноември) гостува на Лудогорец (Разград) в дербито на 17-ия кръг на първенството. Мачът между първия и втория във временното класиране е от 17:30 часа.</p>
      <p>Тази вечер "черно-белите“ проведоха своето занимание на един от терените на базата на Лудогорец, известна като "Гвездо на орли".</p>
      <p>От сметките за мача отпада <a href="https://www.plovdiv24.bg/sport/persons/5212.html">Стивън Езе</a>. Както <b>Plovdiv24.bg</b> вече информира читателите си, <b><a href="https://www.plovdiv24.bg/sport/sport/915881.html">бранителят претърпя операция преди повече от седмица и не е възстановен, за да може да вземе участие в срещата.</a></b></p>
      <p>Наставникът <a href="https://www.plovdiv24.bg/sport/persons/5205.html">Бруно Акрапович</a> взе 19 футболисти в Разград. В последния момент ще отпадне един измежду Уирис Густаво и Мустафа Абдулахи. И двамата са с паспорти на страни извън Европейския съюз и единият ще е излишен, тъй като <a href="https://www.plovdiv24.bg/sport/persons/5218.html">Милош Петрович</a> и Парвиз Умарбаев са сигурни за разширения състав.</p>
      <p>
        <b>Групата на Локомотив:</b>
      </p>
      <p><a href="https://www.plovdiv24.bg/sport/persons/5164.html">Мартин Луков</a>, <a href="https://www.plovdiv24.bg/sport/persons/716.html">Илко Пиргов</a>, Йосип Томашевич, Дейвид Малембана, Лукас Масоеро, Диниш Алмейда, Мустафа Абдулахи, <a href="https://www.plovdiv24.bg/sport/persons/5218.html">Милош Петрович</a>, Николай Николаев, Уирис Густаво, Парвизджон Умарбаев, Петър Витанов, Един Бахтич, <a href="https://www.plovdiv24.bg/sport/persons/39.html">Георги Илиев</a>, <a href="https://www.plovdiv24.bg/sport/persons/81.html">Димитър Илиев</a>, <a href="https://www.plovdiv24.bg/sport/persons/1428.html">Момчил Цветанов</a>, <a href="https://www.plovdiv24.bg/sport/persons/5075.html">Бирсент Карагарен</a>, <a href="https://www.plovdiv24.bg/sport/persons/5228.html">Ален Ожболт</a>, <a href="https://www.plovdiv24.bg/sport/persons/5214.html">Анте Аралица</a>.</p>
    </article>
  </body>
</html>