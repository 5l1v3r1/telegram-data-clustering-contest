<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legia.net/news/clj-ostatni-mecz-w-tym-roku/75837"/>
    <meta property="og:site_name" content="Legia.Net"/>
    <meta property="article:published_time" content="2019-11-22T19:15:00+00:00"/>
    <meta property="og:title" content="CLJ: Ostatni mecz w tym roku"/>
    <meta property="og:description" content="Legia Warszawa zmierzy się w Rembertowie z Hutnikiem Kraków w ramach szesnastej kolejki Centralnej Ligi Juniorów. Aktualnie, legioniści zajmują drugą pozycję w tabeli z dorobkiem 33 punktów, natomiast rywale są sklasyfikowani na ostatniej pozycji."/>
  </head>
  <body>
    <article>
      <h1>CLJ: Ostatni mecz w tym roku</h1>
      <address><time datetime="2019-11-22T19:15:00+00:00">22 Nov 2019, 19:15</time> by <a rel="author">Maciej Ziółkowski</a></address>
      <p>
        <b>Legia Warszawa zmierzy się w Rembertowie z Hutnikiem Kraków w ramach szesnastej kolejki Centralnej Ligi Juniorów. Aktualnie, legioniści zajmują drugą pozycję w tabeli z dorobkiem 33 punktów, natomiast rywale są sklasyfikowani na ostatniej pozycji.</b>
      </p>
      <p>Warszawiacy w poprzednim tygodniu zwyciężyli u siebie 4:2 z Lechią Gdańsk po golach <b>Gabora Grabowskiego</b>, <b>Łukasza Rytelewskiego</b>, <b>Jakuba Kwiatkowskiego </b>oraz <b>Patryka Pierzaka</b>. Krakowianie przegrali natomiast na wyjedzie 0:4 z Pogonią Szczecin.</p>
      <p>Obecnie, zespół prowadzony przez <b>Leszka Janiczaka</b> plasuje się na ostatniej, szesnastej pozycji z dorobkiem czterech punktów (jedno zwycięstwo, jeden remis, trzynaście porażek). Trzech zawodników w szeregach drużyny przeciwnej ma na swoim koncie po dwa trafienia: <b>Mateusz Ferenc</b>, <b>Igor Łanecki</b> i <b>Alan Piskorz</b>.</p>
      <p>Kadra Legii na mecz z krakowianami liczy szesnastu piłkarzy. Z trzecioligowych rezerw, do pomocy zszedł jeden zawodnik, bramkarz <b>Gabriel Kobylak</b>. Co ciekawe, na liście powołanych znalazło się trzech piłkarzy, którzy do tej pory występowali w młodszych ekipach, czyli <b>Bartosz Ślendak</b> (’03), <b>Miłosz Pacek</b> (’03) oraz <b>Wiktor Kamiński </b>(’04). Ostatni z wymienionych miał niedawno okazję trenować z „jedynką”. Zabrakło m.in. <b>Jerzego Munika</b>, który doznał urazu stopy w ostatnim meczu. Kapitan drużyny najprawdopodobniej wróci do zajęć w poniedziałek. "Wojskowym" nie pomoże także Kwiatkowski, który zmaga się z kontuzją łokcia. </p>
      <p>Spotkanie z Hutnikiem odbędzie się w sobotę, 23 listopada o godzinie 12:00 w Rembertowie.</p>
      <p><b>Bramkarze: </b>Gabriel Kobylak, Jakub Kowynia</p>
      <p><b>Obrońcy: </b>Kamil Rokosz, Łukasz Rytelewski, Dawid Barnowski, Hubert Derlatka, Filip Szewczyk</p>
      <p><b>Pomocnicy:</b> Patryk Pierzak, Kacper Gościniarek, Kajetan Staniszewski, Jakub Czajkowski, Gabor Grabowski, Bartosz Ślendak</p>
      <p><b>Napastnicy: </b>Szymon Włodarczyk, Wiktor Kamiński, Miłosz Pacek</p>
    </article>
  </body>
</html>