<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/kypriako/598672/xoris-spexar-i-trimeris-sto-verolino"/>
    <meta property="og:site_name" content="SIGMALIVE"/>
    <meta property="article:published_time" content="2019-11-22T19:41:00+00:00"/>
    <meta property="og:title" content="Χωρίς Σπέχαρ η Τριμερής στο Βερολίνο"/>
    <meta property="og:description" content="Χωρίς την παρουσία Σπέχαρ και της ομάδας των Ηνωμένων Εθνών στην Κύπρο η τριμερής στο Βερολίνο.   Χωρίς την παρουσία στο Βερολίνο οιωνδήποτε μελών..."/>
  </head>
  <body>
    <article>
      <h1>Χωρίς Σπέχαρ η Τριμερής στο Βερολίνο</h1>
      <address><time datetime="2019-11-22T19:41:00+00:00">22 Nov 2019, 19:41</time> by <a rel="author">SigmaLive</a></address>
      <p>Χωρίς την παρουσία Σπέχαρ και της ομάδας των Ηνωμένων Εθνών στην Κύπρο η τριμερής στο Βερολίνο.</p>
      <p>Χωρίς την παρουσία στο Βερολίνο οιωνδήποτε μελών της ομάδας των Ηνωμένων Εθνών που ασχολείται με το Κυπριακό στην αποστολή των καλών υπηρεσιών του ΓΓ του ΟΗΕ στην Κύπρο θα πραγματοποιηθεί στην γερμανική πρωτεύουσα, την ερχόμενη Δευτέρα, η συνάντηση του ΓΓ του ΟΗΕ, Αντόνιο Γκουτέρες, με τον Πρόεδρο της Δημοκρατίας, Νίκο Αναστασιάδη, και τον Τ/κ ηγέτη, Μουσταφά Ακιντζί, σύμφωνα με πληροφορίες του ΚΥΠΕ.</p>
      <p>Συγκεκριμένα, όπως πληροφορείται το ΚΥΠΕ ενώ στο Βερολίνο θα βρίσκεται, ως αναμένεται, μαζί με τον ΓΓ του ΟΗΕ, η Ειδική του Απεσταλμένη, Τζέιν Χολ Λουτ, δεν θα μεταβεί εκεί για την τριμερή συνάντηση ούτε η Ειδική Αντιπρόσωπός του ΓΓ του ΟΗΕ και Αναπληρώτρια Ειδική του Σύμβουλος, Ελίζαμπεθ Σπέχαρ, αλλά ούτε και οποιοδήποτε άλλο μέλος της ομάδας της αποστολής των καλών υπηρεσιών του ΓΓ στην Κύπρο που ασχολείται με το Κυπριακό.</p>
      <p>Ως εκ τούτου, αναφέρθηκε στο ΚΥΠΕ, όλες οι ερωτήσεις των δημοσιογράφων για τα θέματα της τριμερούς συνάντησης τυγχάνουν χειρισμού από τα γραφεία του διεθνούς οργανισμού στην Νέα Υόρκη.</p>
    </article>
  </body>
</html>