<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/rosoneri-prodaju-defanzivca-tri-kluba-u-igri-na-san-siro-stize-pojacanje-iz-pl-393464.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-22T19:40:00+00:00"/>
    <meta property="og:title" content="&quot;Rosoneri&quot; prodaju defanzivca, tri kluba u igri, na &quot;San Siro&quot; stiže pojačanje iz PL?"/>
    <meta property="og:description" content="Jasno je da će Milan biti veoma aktivan tokom januara."/>
  </head>
  <body>
    <article>
      <h1>"Rosoneri" prodaju defanzivca, tri kluba u igri, na "San Siro" stiže pojačanje iz PL?</h1>
      <h2>Jasno je da će Milan biti veoma aktivan tokom januara.</h2>
      <address><time datetime="2019-11-22T19:40:00+00:00">22 Nov 2019, 19:40</time> by <a rel="author">Nikola Miloradović</a></address>
      <p>Rikardo Rodrigez je na izlaznim vratima Milana, Teo Ernandez je preuzeo njegovu poziciju uz levu aut liniju, pa će "Rosoneri" pokušati da unovče iskusnog defanzivca u januaru.<br/><br/>Prema izveštajima iz Italije, tri ekipe su pokazale interesovanje za bivšeg igrača Volfsburga.<br/><br/>U pitanju su dve ekipe iz Bundeslige, Borusija Dortmund i Šalke, ali i ekipa Evertona, koja ima kadrovskih problema zbog povreda.</p>
      <figure>
        <img src="https://www.sportske.net/text_images/201707/rr375521137020170727211037.jpg"/>
      </figure>
      <p>Interesantno je da bi upravo "Karamele" mogle da pojačaju "Rosonere" tokom januara.<br/><br/>Naime, Mino Rajola nudi ekipi Milana Moaza Kena sa "Gudisona", kao alternativu za Zlatana Ibrahimovića.<br/><br/>Iskusni Šveđanin traži veliki novac, a navodno bi mogao da dobije i ponudu iz Premijer lige, pa bi "Rosoneri" mogli da odustanu i okrenu se mladom napadaču Evertona, koji je letos stigao u Liverpul iz Juventusa, ali nije opravdao očekivanja.</p>
      <figure>
        <img src="https://www.sportske.net/text_images/201903/ken640558572020190324105909.jpg"/>
      </figure>
      <p>Ipak, "Karamele" su za njegove usluge platile 27,5 miliona evra, pa ne žele tek tako da ga se odreknu, zainteresovane strane, među kojima je i Roma, bi mogle da ga dobiju na pozajmicu.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/transferi/dzeko-ili-mandzukic-pitanje-je-sad-393413.html"/>
        <a href="https://www.sportske.net/vest/transferi/sastanak-mendesa-i-bobana-ko-ce-biti-sledece-pojacanje-milana-393409.html"/>
        <a href="https://www.sportske.net/vest/transferi/frka-u-milanu-murinjo-se-sprema-da-im-ukrade-veliko-pojacanje-393392.html"/>
        <a href="https://www.sportske.net/vest/domaci-fudbal/nije-gotovo-partizan-ima-novu-ponudu-za-pavlovica-jos-primamljiviju-393384.html"/>
        <a href="https://www.sportske.net/vest/transferi/italijanska-formula-florenci-menja-boje-za-mesec-dana-393359.html"/>
      </related>
    </article>
  </body>
</html>