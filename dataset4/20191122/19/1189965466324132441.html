<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/politics/260300/nees-dieykriniseis-apo-to-ypoik-gia-to-epidoma-thermansis-pote-tha-pistothei"/>
    <meta property="og:site_name" content="LiFO"/>
    <meta property="article:published_time" content="2019-11-22T19:16:00+00:00"/>
    <meta property="og:title" content="Νέες διευκρινίσεις από το ΥΠΟΙΚ για το επίδομα θέρμανσης - Πότε θα πιστωθεί"/>
    <meta property="og:description" content="Νέες διευκρινίσεις για το επίδομα πετρελαίου θέρμανσης έδωσε το υπουργείο Οικονομικών"/>
  </head>
  <body>
    <article>
      <h1>Νέες διευκρινίσεις από το ΥΠΟΙΚ για το επίδομα θέρμανσης - Πότε θα πιστωθεί</h1>
      <h2>Νέες διευκρινίσεις για το επίδομα πετρελαίου θέρμανσης έδωσε το υπουργείο Οικονομικών</h2>
      <address><time datetime="2019-11-22T19:16:00+00:00">22 Nov 2019, 19:16</time> by <a rel="author">NEWSROOM</a></address>
      <p>
        <b>Νέες διευκρινίσεις για τη χορήγηση του επιδόματος <a href="https://www.lifo.gr/tags/%CF%80%CE%B5%CF%84%CF%81%CE%AD%CE%BB%CE%B1%CE%B9%CE%BF+%CE%B8%CE%AD%CF%81%CE%BC%CE%B1%CE%BD%CF%83%CE%B7%CF%82">πετρελαίου θέρμανσης</a> της χειμερινής περιόδου 2019 - 2020 έδωσε το <a href="https://www.lifo.gr/tags/%CE%A5%CF%80%CE%BF%CF%85%CF%81%CE%B3%CE%B5%CE%AF%CE%BF+%CE%BF%CE%B9%CE%BA%CE%BF%CE%BD%CE%BF%CE%BC%CE%B9%CE%BA%CF%8E%CE%BD">υπουργείο Οικονομικών</a>.</b>
      </p>
      <p>Μεταξύ άλλων αναφέρεται ότι το επίδομα ολόκληρης της χειμερινής περιόδου θα δοθεί «εμπροσθοβαρώς και προσαυξημένο» πριν τη λήξη του 2020, ενώ για τη χειμερινή περίοδο 2020-2021 θα διατεθεί κατά το πρώτο δεκαήμερο του Ιανουαρίου 2021. «Σε σύγκριση με πέρυσι, η επιδότηση αυξάνεται στο 50% επί του σχετικού κόστους που καταβάλει ο δικαιούχος για τις αγορές πετρελαίου θέρμανσης, από 15% που ίσχυε το 2018-2019», αναφέρει το υπουργείο Οικονομικών.</p>
      <p>Παράλληλα, το υπουργείο Οικονομικών διευκρινίζει ότι δεν αλλάζουν οι δήμοι που περιλαμβάνονται στις αντίστοιχες ζώνες αλλά «θα λάβουν οι ορεινοί δήμοι σε κάθε ζώνη υψηλότερο επίδομα κατά 20%, ενώ για πρώτη φορά θα λάβουν και ορεινές κοινότητες πεδινών δήμων, υψηλότερο επίδομα κατά 20%, όπως προβλέπεται για τους ορεινούς δήμους».</p>
      <p>
        <b>Ακολουθεί ολόκληρη η ανακοίνωση του υπουργείου Οικονομικών</b>
      </p>
      <p>-Το επίδομα ολόκληρης της χειμερινής περιόδου θα δοθεί εμπροσθοβαρώς και προσαυξημένο, σε όλους τους δικαιούχους πριν τα τέλη του τρέχοντος έτους.</p>
      <p>-Το επίδομα της χειμερινής περιόδου 2019-2020 θα πιστωθεί στους λογαριασμούς των δικαιούχων μέχρι τις 31 Δεκεμβρίου 2019. Για τη χειμερινή περίοδο 2020-2021 το επίδομα θα διατεθεί στο πρώτο δεκαήμερο του Ιανουαρίου 2021 το αργότερο.</p>
      <p>-Ο προγραμματισμός με βάση την πολιτική ΣΥΡΙΖΑ ήταν να πάρουν οι πολίτες το επίδομα της περιόδου 2019-2020, τμηματικά μέχρι τον Ιούνιο του 2020 και αντίστοιχα για την περίοδο 2020-2021, τμηματικά μέχρι τον Ιούνιο του 2021.</p>
      <p>-Σε σύγκριση με πέρυσι, η επιδότηση αυξάνεται στο 50% επί του σχετικού κόστους που καταβάλει ο δικαιούχος για τις αγορές πετρελαίου θέρμανσης, από 15% που ίσχυε το 2018-2019.</p>
      <p>-Επιδίωξη είναι το επίδομα να ωφελήσει κυρίως αυτούς που έχουν πραγματικά ανάγκη. Για παράδειγμα, φέτος κάποιος που μπορεί να λάβει επίδομα 250 ευρώ πρέπει να αγοράσει πετρέλαιο για 500 ευρώ, ενώ με το προηγούμενο σύστημα έπρεπε να δαπανήσει 1.600 ευρώ με τα ίδια κριτήρια. Φέτος όλοι λαμβάνουν το ίδιο επίδομα (ανά κατηγορία Δήμου και οικογενειακή κατάσταση) ανεξάρτητα από το αν έχουν ή όχι μετρητά στη διάθεσή τους. Μπορούν να ζεσταθούν δηλαδή και οι πιο φτωχοί.</p>
      <p>-Με αυτό τον τρόπο νοικοκυριά που δεν έχουν την δυνατότητα να καταναλώσουν μεγάλες ποσότητες θα λάβουν σημαντικά υψηλότερο επίδομα. Επιπροσθέτως προβλέπεται αύξηση του επιδόματος κατά 10% για κάθε εξαρτώμενο τέκνο, ώστε να είναι το επίδομα ακόμη πιο δίκαιο κοινωνικά.</p>
      <p>-Πέρυσι είχε δοθεί επίδομα ύψους 0,16 ευρώ ανά λίτρο πετρελαίου εσωτερικής καύσης θέρμανσης και υπήρχαν συγκεκριμένα όρια κατανάλωσης με βάση τα τετραγωνικά της κατοικίας και την γεωγραφική ζώνη. Ωστόσο αυτό είχε ως συνέπεια να επιδοτείται ένα μικρό μόνο μέρος του κόστους που κατέβαλε ο δικαιούχος (περί του 0,15%), ενώ νοικοκυριά που δεν είχαν την οικονομική δυνατότητα να καταναλώσουν το μέγιστο επιτρεπτό, λάμβαναν πολύ μικρότερη επιδότηση.</p>
      <p>-Δεν αλλάζουν οι δήμοι που περιλαμβάνονται στις αντίστοιχες ζώνες. Ωστόσο, φέτος θα λάβουν οι ορεινοί δήμοι σε κάθε ζώνη υψηλότερο επίδομα κατά 20%, ενώ για πρώτη φορά θα λάβουν και ορεινές κοινότητες πεδινών δήμων, υψηλότερο επίδομα κατά 20%, όπως προβλέπεται για τους ορεινούς δήμους.</p>
      <p>-Το επίδομα θα δοθεί κατόπιν αίτησης του δικαιούχου στην σχετική εφαρμογή του TAXISNET, την οποία θα πρέπει να συμπληρώσει έως τις 20 Δεκεμβρίου 2019 και θα πρέπει να πραγματοποιήσει τις σχετικές αγορές από τις 15 Οκτωβρίου έως τις 31 Δεκεμβρίου 2019.</p>
      <p>Συμπερασματικά, τα εισοδηματικά και περιουσιακά κριτήρια για τη χορήγηση του επιδόματος παραμένουν τα ίδια με πέρυσι, ωστόσο το επίδομα θα είναι σημαντικά αυξημένο όπως παρατίθεται στο ακόλουθο συγκριτικό πίνακα:</p>
      <p>Επίδομα που θα δοθεί τον χειμώνα 2019/2020 Νοικοκυριό χωρίς τέκνα Νοικοκυριό με 1 τέκνο Νοικοκυριό με 2 τέκνα Νοικοκυριό με 3 τέκνα Νοικοκυριό με 4 ή περισσότερα τέκνα</p>
      <p>ΖΩΝΗ Α</p>
      <p>Ορεινοί δήμοι 250 275 300 325 350</p>
      <p>Μη ορεινοί δήμοι 200 220 240 260 280</p>
      <p>ΖΩΝΗ Β</p>
      <p>Ορεινοί δήμοι 180 198 216 234 252</p>
      <p>Μη ορεινοί δήμοι 144 158 173 187 202</p>
      <p>ΖΩΝΗ Γ</p>
      <p>Ορεινοί δήμοι 110 121 132 143 154</p>
      <p>Μη ορεινοί δήμοι 88 97 106 114 123</p>
      <p>ΖΩΝΗ Δ</p>
      <p>Ορεινοί δήμοι 80 88 96 104 112</p>
      <p>Μη ορεινοί δήμοι 64 70 77 83 90</p>
      <p>Μέσο επίδομα που δόθηκε τον χειμώνα 2018/2019 Νοικοκυριό χωρίς τέκνα Νοικοκυριό με 1 τέκνο Νοικοκυριό με 2 τέκνα Νοικοκυριό με 3 τέκνα Νοικοκυριό με 4 ή περισσότερα τέκνα</p>
      <p>ΖΩΝΗ Α</p>
      <p>Ορεινοί δήμοι 183 203 213 221 230</p>
      <p>Μη ορεινοί δήμοι 171 181 185 202 196</p>
      <p>ΖΩΝΗ Β</p>
      <p>Ορεινοί δήμοι 152 165 170 182 192</p>
      <p>Μη ορεινοί δήμοι 143 159 165 173 179</p>
      <p>ΖΩΝΗ Γ</p>
      <p>Ορεινοί δήμοι 102 112 116 114 118</p>
      <p>Μη ορεινοί δήμοι 75 85 89 94 96</p>
      <p>ΖΩΝΗ Δ</p>
      <p>Ορεινοί δήμοι 62 68 71 74 74</p>
      <p>Μη ορεινοί δήμοι 55 63 65 67 66</p>
      <p>
        <i>Με πληροφορίες από ΑΠΕ-ΜΠΕ</i>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/greece/259978/anoikse-i-platforma-gia-to-epidoma-thermansis-mexri-tis-20-dekemvrioy-oi-aitiseis"/>
      </related>
    </article>
  </body>
</html>