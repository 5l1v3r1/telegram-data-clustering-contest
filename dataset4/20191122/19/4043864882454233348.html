<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/22/7232778/"/>
    <meta property="og:site_name" content="Українська правда"/>
    <meta property="article:published_time" content="2019-11-22T19:56:19+00:00"/>
    <meta property="og:title" content="Коломойський: ПриватБанк буде повернутий мені найближчим часом"/>
    <meta property="og:description" content="Колишній власник Приватбанку Ігор Коломойський впевнений, що скоро поверне собі цей банк"/>
  </head>
  <body>
    <article>
      <h1>Коломойський: ПриватБанк буде повернутий мені найближчим часом</h1>
      <address>
        <time datetime="2019-11-22T19:56:19+00:00">22 Nov 2019, 19:56</time>
      </address>
      <p>Колишній власник Приватбанку Ігор Коломойський впевнений, що скоро поверне собі цей банк</p>
      <p><b>Джерело:</b> коментар Коломойського <a href="https://www.kyivpost.com/ukraine-politics/kolomoisky-boasts-privatbank-will-be-returned-to-me-soon.html?cn-reloaded=1">Kyiv Post</a>.</p>
      <p><b>Пряма мова:</b> "Міжнародний валютний фонд знає, що ПриватБанк буде повернуто (мені) найближчим часом".</p>
      <p><b>Деталі:</b> Керівник Офісу Президента, у свою чергу, заявив виданню, що Коломойський просто намагається привернути до себе увагу.</p>
      <p>
        <b>Нагадаємо:</b>
      </p>
      <ul>
        <li>Уряд країни 18 грудня 2016 року, посилаючись на пропозицію НБУ і колишніх акціонерів Приватбанку, найбільшими з яких на той момент були Коломойський і Геннадій Боголюбов, <a href="https://www.pravda.com.ua/news/2016/12/21/7130587/">ухвалив рішення про націоналізацію</a> Приватбанку і влив у його капітал понад 155 млрд грн.</li>
        <li>Коломойський у суді <a href="https://www.epravda.com.ua/news/2019/04/9/646845/index.amp">вимагає</a> повернути йому акції Приватбанку. </li>
        <li>До націоналізації Коломойському належали 41,6572% акцій Приватбанку, Triantal Investments Ltd - 16,5748% акцій.</li>
        <li>Екс-власники банку вважають проведену націоналізацію, в результаті якої вони повністю позбулися своїх акцій, незаконною, тоді як Приватбанк і держава вимагають від них додаткового відшкодування шкоди.</li>
        <li>Наразі сторони ведуть судові суперечки, як в Україні, так і в зарубіжних юрисдикціях.</li>
        <li>В Офісі президента Зеленського на зустрічі з послами країн "Великої сімки" <a href="https://www.epravda.com.ua/news/2019/10/23/652898/">заявили</a>, що якими б не були судові рішення, підстав для повернення Приватбанку колишнім акціонерам немає.</li>
        <li>Українська влада на законодавчому рівні <a href="https://www.epravda.com.ua/news/2019/11/22/654030/">може заборонити</a> повернення банків власникам — таку умову висунув МВФ.</li>
      </ul>
      <related>
        <a href="https://www.pravda.com.ua/news/2019/11/22/7232743/"/>
        <a href="https://www.pravda.com.ua/news/2019/11/15/7232049/"/>
        <a href="https://www.epravda.com.ua/news/2019/11/14/653705/"/>
      </related>
    </article>
  </body>
</html>