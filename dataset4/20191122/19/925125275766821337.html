<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/o-g-solskjaeras-kalbos-apie-galima-pochettino-atvykima-manes-tikrai-nejaudina/73352"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-22T19:30:30+00:00"/>
    <meta property="og:title" content="O. G. Solskjaeras: &quot;Kalbos apie galimą Pochettino atvykimą manęs tikrai nejaudina&quot;"/>
    <meta property="og:description" content="Londono &quot;Tottenham&quot; šią savaitę atsisveikino su ilgamečiu savo treneriu Mauricio Pochettino, kurį pakeitė Jose Mourinho."/>
  </head>
  <body>
    <article>
      <h1>O. G. Solskjaeras: "Kalbos apie galimą Pochettino atvykimą manęs tikrai nejaudina"</h1>
      <address>
        <time datetime="2019-11-22T19:30:30+00:00">22 Nov 2019, 19:30</time>
      </address>
      <p>Londono "Tottenham" šią savaitę atsisveikino su ilgamečiu savo treneriu Mauricio Pochettino, kurį pakeitė Jose Mourinho.</p>
      <p>Po argentiniečio atleidimo imta kalbėti, kad jis gali atsidurti prie "Manchester United" vairo. Vis tik tokios spekuliacijos nejaudina "raudonųjų velnių" stratego Ole Gunnaro Solskjaero, kuris nekreipia dėmesio į sklandančius gandus.</p>
      <p>"Kalbos apie galimą Pochettino atvykimą manęs tikrai nejaudina. Aš turiu patį geriausią darbą pasaulyje.</p>
      <p>Jei esi treneris, turintis ar neturintis darbo, tu visuomet nori atsidurti šiame klube. Man visiškai nesvarbu, kas vyksta kitur. Privalau koncentruotis tik ties "Manchester United" reikalais.</p>
      <p>Nuolat bendrauju su klubo vadovais apie tai, kokia kryptimi turi judėti komanda. Tai, kad kitos komandos keičia trenerius, tikrai nedaro jokios įtakos mūsų planams", - spaudos konferencijoje kalbėjo O. G. Solskjaeras.</p>
    </article>
  </body>
</html>