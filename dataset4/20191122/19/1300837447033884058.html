<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/sport/basket/2019/11/22/basket-tornei-pre-olimpici-italia-con-brasile_bcd93fb2-e6a2-4c49-ac15-03e1501b98f4.html"/>
    <meta property="og:site_name" content="ANSA.it"/>
    <meta property="article:published_time" content="2019-11-22T19:03:51+00:00"/>
    <meta property="og:title" content="Basket: tornei pre-olimpici, Italia con Brasile"/>
    <meta property="og:description" content="Per gli azzurri, in Fascia 2, anche Polonia e Rep. Ceca (ANSA)"/>
  </head>
  <body>
    <article>
      <h1>Basket: tornei pre-olimpici, Italia con Brasile</h1>
      <h2>Per gli azzurri, in Fascia 2, anche Polonia e Rep. Ceca</h2>
      <address><time datetime="2019-11-22T19:03:51+00:00">22 Nov 2019, 19:03</time> by <a rel="author">Redazione ANSA</a></address>
      <p>Ventiquattro squadre a caccia degli ultimi quattro posti per il torneo di basket all'Olimpiade. Il sogno Tokyo 2020, per l'Italia del basket, passerà da uno dei quattro tornei pre olimpici in programma dal 23 al 28 giugno.<br/>    Oggi la Fiba ha reso note le fasce di merito in base alle quali verrà effettuato il sorteggio mercoledì prossimo 27 novembre a Mies. Secondo il ranking FIBA, aggiornato al termine del Mondiale 2019, gli azzurri sono stati inseriti nella Fascia 2, insieme a Brasile, Polonia e Repubblica Ceca. Le 24 nazionali a caccia degli ultimi quattro posti per Tokyo 2020 saranno divise in quattro tornei da sei formazioni ciascuno. In ogni torneo, le squadre verranno divise in due gironcini da tre squadre ciascuno con gare di sola andata. Le prime due classificate per ogni gironcino disputeranno le semifinali e la finale. La vincitrice di ogni torneo staccherà il pass per l'Olimpiade di Tokyo 2020.<br/>    Già qualificate per i Giochi al momento sono Giappone (Paese ospitante), Spagna, Argentina, Francia, Australia, Stati Uniti, Nigeria e Iran.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>