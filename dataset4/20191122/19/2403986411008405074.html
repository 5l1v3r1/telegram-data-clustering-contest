<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/krizhane_sertse_de_divitis_kazkovu_istoriyu_v_kiyevi_n1238188"/>
    <meta property="og:site_name" content="24 Канал"/>
    <meta property="article:published_time" content="2019-11-22T19:50:00+00:00"/>
    <meta property="og:title" content="Крижане серце: де дивитись казкову історію в Києві"/>
    <meta property="og:description" content="21 листопада в український прокат вийшла друга частина діснеївського мультфільма &quot;Крижане серце 2&quot;, знятого за мотивами відомої казки Ганса Крістіана Андерсена &quot;Снігова Королева&quot;. Протягом двох тижнів подивитися анімаційну історію буде можна у всіх кінотеатрах країни, а вже в січні Disney представить своє шоу в Києві й на ковзанах. Розповідаємо деталі майбутніх вистав."/>
  </head>
  <body>
    <article>
      <h1>Крижане серце: де дивитись казкову історію в Києві</h1>
      <address><time datetime="2019-11-22T19:50:00+00:00">22 Nov 2019, 19:50</time> by <a rel="author" href="https://24tv.ua/ulyana_koritska_tag5553/" target="_blank">Уляна Журба</a></address>
      <p>
        <b>21 листопада в український прокат вийшла друга частина діснеївського мультфільма "Крижане серце 2", знятого за мотивами відомої казки Ганса Крістіана Андерсена "Снігова Королева". Протягом двох тижнів подивитися анімаційну історію буде можна у всіх кінотеатрах країни, а вже в січні Disney представить своє шоу в Києві й на ковзанах. Розповідаємо деталі майбутніх вистав.</b>
      </p>
      <p>Робота над обома частинами "Крижаного серця" тривала кілька років. Усе тому, що Disney супервідповідально ставиться до всього, що презентує глядачам. Для того, щоб снігова магія була відтворена у стрічці максимально реалістично, аніматорам, що працювали над мультфільмом, довелось взяти курс з метеорології, а щоб створити Свена – кілька днів спостерігати за живим оленем.</p>
      <blockquote>Читайте також: <a href="https://24tv.ua/lifestyle/novi_prigodi_anni_ta_elzi_merezhu_zirvav_pershiy_treyler_do_multfilmu_krizhane_sertse_2_n1113372">Прем'єра "Крижаного серця 2" в Україні: сюжет і трейлер анімаційного фільму від Disney</a></blockquote>
      <p>Успіх супроводжує <b>"Крижане серце"</b> від самого старту. Це – найуспішніший повнометражний мультфільм за всі часи існування Disney. У нього: дві премії Оскар, Золотий глобус, п’ять премій Енні, премії BAFTA і Сатурн, кілька нагород від Гільдії кіноакторів США (SAG) тощо.</p>
      <p>Лише трейлер до "Крижаного серце 2" за першу добу подивилось <a href="https://deadline.com/2019/02/frozen-2-most-watched-animated-movie-trailer-of-all-time-1202557818/">понад 116 мільйонів разів</a> в усьому світі. Тому очікується, що і у прокаті цифри будуть вражаючими.</p>
      <p>
        <b>Крижане серце 2: дивитись трейлер мультфільму онлайн</b>
      </p>
      <figure>
        <iframe src="https://www.youtube.com/embed/Zi4LMpSDccc" width="560" height="315" data-service="Youtube" scrolling="no"/>
      </figure>
      <p><a href="https://www.facebook.com/events/427981797839337/">Disney On Ice </a>– унікальне оригінальне шоу компанії Disney, під час якого побачити "Крижане серце" можна на найкращому полотні – льоду. Театралізоване шоу на ковзанах – це вистава, у якій задіяно понад 50 професійних фігуристів. Її постановкою для Disney займається ще один світовий гігант зі створення сімейних і розважальних шоу – компанія Feld Entertainment Inc. Її вистави вже побачили у 75 країнах на шести континентах. А ось до Києва цієї зими Disney приїде вперше.</p>
      <figure>
        <img src="https://24tv.ua/resources/photos/news/620_DIR/201911/1238188_10197881.jpg?201911183533"/>
        <figcaption>Шоу Disney On Ice в Україні </figcaption>
      </figure>
      <p>Декорації "Крижаного серця" на льоду створював Стів Басс – багаторазовий володар премії Еммі. Тому шоу обіцяє абсолютне занурення у казку. Глядачі в буквальному сенсі відчувають себе невіддільною часткою історії. Разом з героями вони проходять крізь великі снігові гори, та спостерігають видовищні спецефекти і феєрверки прямо посеред льодової арени. Окремої уваги заслуговують і костюми казкових героїв, дивитися на них не менш цікаво, ніж стежити за трюками. Дизайнер шоу Грегорі А. Поплік – автор нарядів для найкращих бродвейських шоу, тому дивувати вміє.</p>
      <figure>
        <img src="https://24tv.ua/resources/photos/news/620_DIR/201911/1238188_10197880.jpg?201911183533"/>
        <figcaption>Шоу Disney On Ice в Україні</figcaption>
      </figure>
      <p>Принцеси Disney, король Лев, Міккі та Мінні Мауси, рибка Немо та інші персонажі мультфільмів також вийдуть на лід. Як і всі діснеївські казки, шоу Disney On Ice – музична вистава. Під час неї можна буде побачити чимало музичних номерів та почути щонайменше 30 улюблених пісень з мультфільмів Disney.</p>
      <figure>
        <img src="https://24tv.ua/resources/photos/news/620_DIR/201911/1238188_10197882.jpg?201911183533"/>
        <figcaption>Шоу Disney On Ice в Україні</figcaption>
      </figure>
      <p>Подивитись "Крижане серце 2" (Frozen 2) <a href="https://planetakino.ua/">у кінотеатрах України</a> можна з 21 листопада 2019 року. А у 2020 році у Палаці спорту <a href="http://anshlag.com.ua/uk/disney-na-ljodu-krizhane-sertse/?utm_source=up&amp;utm_medium=facts&amp;utm_campaign=disney">з 3 по 6 січня</a> історію принцес можна буде побачити і на льоду. Під час європейських гастролей оригінальне шоу Disney On Ice покажуть у Києві, всього на столицю чекає 11 вистав.</p>
      <p><b>Квитки на Disney On Ice</b>: <a href="http://karabas.com/ua/tours/disney?utm_source=gordon&amp;utm_medium=facts&amp;utm_campaign=disney">299-999 гривень</a>.</p>
    </article>
  </body>
</html>