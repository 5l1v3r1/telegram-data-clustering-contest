<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/galatasaray-basaksehir-0-1-mac-ozeti-257519h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T19:24:00+00:00"/>
    <meta property="og:title" content="Galatasaray - Başakşehir 0-1 (Maç özeti)"/>
    <meta property="og:description" content="12. haftanın açılış maçında sahasında Başakşehir attığı golle, Galatasaray'ı kendi sahasında mağlup etti. Galatasaray bu skorla 41 maç sonra evinde yenilgi yaşamış oldu."/>
  </head>
  <body>
    <article>
      <h1>Galatasaray - Başakşehir 0-1 (Maç özeti)</h1>
      <address><time datetime="2019-11-22T19:24:00+00:00">22 Nov 2019, 19:24</time> by <a rel="author">Yeni Çağ Gazetesi</a></address>
      <p>
        <b>12. haftanın açılış maçında sahasında Başakşehir attığı golle, Galatasaray'ı kendi sahasında mağlup etti. Galatasaray bu skorla 41 maç sonra evinde yenilgi yaşamış oldu.</b>
      </p>
      <p>Süper Lig'de 12. haftanın açılış maçında Galatasaray, sahasında Başakşehir'e tek golle mağlup oldu. Başakşehir, 78. dakikada Gulbrandsen'in attığı golle 1-0 öne geçti. Karşılaşmanın galan süresinde gol sesi çıkmayınca maç bu skorla sona erdi.</p>
      <p>Galatasaray bu skorla 19 puanda kalırken, Başakşehir puanını 22'ye yükseltti.</p>
      <figure>
        <img src="https://www.yenicaggazetesi.com.tr/d/other/92042582bee0551fa25155c6e526f9a2.jpg"/>
      </figure>
      <p>
        <b>MAÇ ÖZETİ</b>
      </p>
      <p>3. dakikada Galatasaray'da Ryan Babel, Mehmet Topal'a yaptığı müdahalenin ardından sarı kart gördü. </p>
      <p>9. dakikada Ahmet Çalık'ın geri pasında Crivelli hareketlenirken Okan Kocuk, son anda topu kornere yolladı. </p>
      <p>11. dakikada Başakşehir'de Caiçara, sağ kanattan ortasını yaparken Crivelli'den önce Ahmet Çalık kafayla araya girmeyi başardı. </p>
      <p>15. dakikada Galatasaray, sol kanattan Ömer Bayram ile korneri kullandı. Yapılan ortada Babel'in kafa vuruşu üstten dışarı gitti. </p>
      <p>22. dakikada Başakşehir, Crivelli ile gole yaklaştı. Clichy'nin ortasında Visca kafayla topu penaltı noktasına çevirirken Crivelli'nin yakın mesafeden yaptığı vuruşu kaleci Okan Kocuk başarılı bir kurtarışla kornere yolladı.</p>
      <figure>
        <img src="https://www.yenicaggazetesi.com.tr/d/other/bc1f3bc983accd447e28539cf2d8da82.jpg"/>
      </figure>
      <p>29. dakikada Başakşehir'de Mahmut Tekdemir, ceza sahası dışı sağ çaprazında uzak mesafeden şansını denerken sert vuruşu dışarı gitti.</p>
      <p>34. dakikada Ömer Bayram'ın sağ kanattan kullandığı serbest vuruşta Sofiane Feghouli'nin kafasıyla dokunduğu topu Mert Günok, kritik bir kurtarışla çıkarmayı başardı. Sonrasında Başakşehir savunmasından seken topu Feghouli tekrar içeri çevirirken Mert ve Başakşehir oyuncuları arasında kalan topu Azubuike, kornere yolladı.</p>
      <p>37. dakikada Marcao'ya yaptığı faul sonrası Başakşehir'de İrfan Can Kahveci, sarı kart gördü.</p>
      <p>39. dakikada Mahmut Tekdemir ile yaşadığı tartışma sonrası Galatasaray'da Adem Büyük sarı kart gördü.</p>
      <p>Tartışma sonrası Başakşehir'de de Mahmut Tekdemir, sarı kart ile cezalandırıldı.</p>
      <p>40. dakikada Galatasaray, bir kez daha etkili geldi. Feghouli'nin sağ kanada açtığı topta Mariano, Clichy'den şık bir çalımla sıyrılarak ortasını yaptı. Başakşehir savunması topu uzaklaştırırken ceza sahası dışından bu kez Lemina sert bir vuruş yaptı ve kaleci Mert, uzanarak topu kornere yolladı.</p>
      <p>45+1. dakikada Başakşehir'in sağ kanattan geliştirdiği atakta Caiçara'nın içeri çevirdiği top, Crivelli'nin önünden geçerek sol kanada açıldı.</p>
      <p>45+2. dakikada devam eden Başakşehir atağında Edin Visca'nın ceza sahası dışından yaptığı vuruş yandan auta gitti.</p>
      <p>Karşılaşmanın ilk yarısı sona erdi.</p>
      <figure>
        <img src="https://www.yenicaggazetesi.com.tr/d/other/f0e3632516917b2e12118a1acf962499.jpg"/>
      </figure>
      <p>Karşılaşmada ikinci yarı başladı.</p>
      <p>47. dakikada Galatasaray'da sol kanattan hareketlenen Ömer Bayram'ı arkadan yaptığı müdahale ile durduran Başakşehirli Caiçara sarı kart gördü.</p>
      <p>49. dakikada Galatasaray'da Mariano sağ kanattan etkili bir orta yaparken Feghouli'nin altı pastan yaptığı vuruşu kaleci Mert, kornere yolladı.</p>
      <p>Başakşehir'de 60. dakikada Donk'la yükseldiği hava topu mücadelesinin ardından sakatlanan Mahmut Tekdemir'in yerine Gulbrandsen oyuna dahil oldu. </p>
      <figure>
        <img src="https://www.yenicaggazetesi.com.tr/d/other/e7fa0963436d4d47ae3a3d4c84fc7fea.jpg"/>
      </figure>
      <p>63. dakikada Başakşehir sağ kanattan etkili geldi. Önce Azubuike'nin pasında çizgiye inen Caiçara'ya savunma orta şansı vermeyerek topu uzaklaştırdı. Tekrar sağ kanatta bu kez Visca'ya gelen topta Başakşehir, yine Caiçara'yı hareketlendirdi. Brezilyalı oyunun bu kez ortasını Donk kafayla uzaklaştırdı. </p>
      <p>Başakşehir'de 73. dakikada Azubuike kenara gelirken Berkay Özcan oyuna giren isim oldu. </p>
      <p>Galatasaray'da 74. dakikada Feghouli oyundan çıkarken Emre Mor oyuna girdi. </p>
      <p>78. dakikada orta sahada Mario Lemina'nın kaybettiği top sonrası Başakşehir'de İrfan Can Kahveci, topu sağ kanada doğru taşıdı ve savunmanın tam yerleşemediği sırada soldan ceza sahası içine giren Gulbrandsen'e şık bir pas verdi ve Norveçli oyuncu, yakın mesafeden yaptığı vuruşla takımını öne geçirdi: 0-1.</p>
      <p>86. dakikada sağ kanattan yapılan ortada Emre Mor'un ön direkte yaptığı kafa vuruşu yandan dışarı gitti. </p>
      <figure>
        <img src="https://www.yenicaggazetesi.com.tr/d/other/2bc5ab6c4be2367908822946408c5a14.jpg"/>
      </figure>
      <p>Galatasaray'da 86. dakikada Emre Taşdemir'in yerine Yuto Nagatomo oyuna girdi.</p>
      <p>Galatasaray'da 86. dakikada Adem Büyük'ün yerine de Younes Belhanda oyuna dahil oldu.</p>
      <p>Başakşehir'de 87. dakikada hafif bir sakatlık yaşayan İrfan Can Kahveci oyundan çıkarken Arda Turan oyuna giren isim oldu.</p>
      <p>90+5'in oynandığı karşılaşmanın kalan süresinde gol sesi çıkmayınca maç 0-1 sona erdi.</p>
      <related>
        <a href="https://www.yenicaggazetesi.com.tr/galatasaray-basaksehir-maci-ne-zaman-hangi-kanalda-257346h.htm"/>
        <a href="https://www.yenicaggazetesi.com.tr/besiktas-galatasaray-1-0-mac-ozeti-254000h.htm"/>
        <a href="https://www.yenicaggazetesi.com.tr/galatasaray-sivasspor-3-2-mac-ozeti-252954h.htm"/>
      </related>
    </article>
  </body>
</html>