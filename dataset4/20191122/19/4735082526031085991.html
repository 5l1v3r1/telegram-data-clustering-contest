<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Platforma-Obywatelska/191129735-Jaskowiak-Chcialbym-przywrocic-godnosc-urzedu-prezydenta.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-22T19:00:03+00:00"/>
    <meta property="og:title" content="Jaśkowiak: Chciałbym przywrócić godność urzędu prezydenta"/>
    <meta property="og:description" content="Chciałbym być takim prezydentem Rzeczypospolitej, jakim jestem prezydentem Poznania. Miasta,w którym wszyscy mają się czuć dobrze, niezależnie od tego czy są biedni, czy bogaci. Czy są młodzi, w średnim wieku, czy są seniorami - mówił w TVN24 Jacek Jaśkowiak, rywal Małgorzaty Kidawy-Błońskiej w prawyborach na kandydata na prezydenta z KO."/>
  </head>
  <body>
    <article>
      <h1>Jaśkowiak: Chciałbym przywrócić godność urzędu prezydenta</h1>
      <address><time datetime="2019-11-22T19:00:03+00:00">22 Nov 2019, 19:00</time> by <a rel="author">amk</a></address>
      <p>
        <b>Chciałbym być takim prezydentem Rzeczypospolitej, jakim jestem prezydentem Poznania. Miasta,w którym wszyscy mają się czuć dobrze, niezależnie od tego czy są biedni, czy bogaci. Czy są młodzi, w średnim wieku, czy są seniorami - mówił w TVN24 Jacek Jaśkowiak, rywal Małgorzaty Kidawy-Błońskiej w prawyborach na kandydata na prezydenta z KO.</b>
      </p>
      <p>Jaśkowiak zdecydował się startować w prawyborach niemal w ostatniej chwili przed upływem terminu zgłaszania się kandydatów.</p>
      <p>Jego nazwisko utrzymywane było w tajemnicy. Grzegorz Schetyna twierdził, że nazwisko kontrkandydata Kidawy-Błońskiej dostarczone zostało w kopercie, która zostanie otwarta po wyznaczonym terminie.</p>
      <p>
        <b>Czytaj także:<i><a href="https://www.rp.pl/Wybory-prezydenckie-2020/191129753-Jacek-Jaskowiak-Moge-wygrac-z-Duda.html"> Mogę wygrać z Dudą</a></i></b>
      </p>
      <p>Jaśkowiak, gość "Faktów po Faktach" w TVN24, zapewnił, że do startu w wyborach namawiano go już w zeszłym roku.</p>
      <p>- Rozmawiali ze mną przedstawiciele świata kultury, sztuki, nauki - mówił prezydent Poznania.</p>
      <p>Jaśkowiak oświadczył, że jeśli prawybory w Koalicji Obywatelskiej jako kandydatkę wyłonią Małgorzatę Kidawę-Błońską, "będzie ją wspierał z całych sił".</p>
      <p>Prezydent Poznania mówił,  że chciałby być takim prezydentem Polski, jakim jest prezydentem swojego miasta. - Miasta otwartego dla wszystkich, w którym czuja się dobrze i młodzi, i seniorzy, i ludzie w średnik wieku, niezależnie od tego, czy są biedni, czy bogaci.</p>
      <p>Jaśkowiak uważa, że obecnego prezydenta, Andrzeja Dudę, należy za łamanie konstytucji postawić przed Trybunałem Stanu. Jak mówi, jego celem jest przywrócenie godności urzędu prezydenta RP i "powstrzymanie dewastacji państwa".</p>
    </article>
  </body>
</html>