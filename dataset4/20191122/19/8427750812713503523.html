<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isaechia.it/2019/11/22/uomini-donne-opinione-chia-trono-classico-221119/"/>
    <meta property="og:site_name" content="Isa e Chia"/>
    <meta property="article:published_time" content="2019-11-22T19:12:14+00:00"/>
    <meta property="og:title" content="‘Uomini e Donne’: l’opinione di Chia sulla puntata del Trono classico del 22/11/19"/>
    <meta property="og:description" content="Mai visto così tanto disagio nello stesso fermo immagine."/>
  </head>
  <body>
    <article>
      <h1>‘Uomini e Donne’: l’opinione di Chia sulla puntata del Trono classico del 22/11/19</h1>
      <address><time datetime="2019-11-22T19:12:14+00:00">22 Nov 2019, 19:12</time> by <a rel="author">Chia</a></address>
      <figure>
        <img src="https://static.nexilia.it/isaechia/2019/11/Trono-classico-8-5.jpg"/>
        <figcaption>Trono classico</figcaption>
      </figure>
      <p>Mai visto così tanto disagio nello stesso fermo immagine.</p>
      <p>Un <i>Trono classico</i> iniziato un paio di mesi fa non certo nel migliore dei modi (visto il fugone di <b>Sara Tozzi</b> dopo nemmeno una manciata di registrazioni), proseguito ancora peggio (vista l’ignobile cacciata di <b>Alessandro Zarino</b> di settimana scorsa), e che (viste le <i>interessantiiissime</i> new entry, alias <b>Veronica Burchielli</b> e <b>Carlo Pietropoli</b>) non sembra offrire alcuna speranza per il futuro. Che prospettiva rosea, amisci telespettatori!</p>
      <figure>
        <video src="https://img.trashitalianoapp.it/wp-content/uploads/2019/03/UCC.gif" autoplay="" loop=""/>
      </figure>
      <p>Ma se dessimo forfait a <i><b>Queen Mary</b></i> e traslocassimo tutti su <i>Netflix</i>? Le opinioni le potremmo fare su quanto sono <i>belliiini</i> <i><b>Chuck Bass</b></i> e <i><b>Blair Waldorf</b></i>, su quanto poco sia tollerabile <i><b>Lu</b></i> in <i>Elite</i>, su quanto sia triste un futuro senza <i>Orange is the New Black</i>, e tanti saluti a <i>Uomini e Donne</i>. Pare brutto, dite? Però se lo meriterebbero, ecco.</p>
      <figure>
        <video src="https://media1.tenor.com/images/94117a08c12407aa024bd5f9cbef09a7/tenor.gif?itemid=10033672" autoplay="" loop=""/>
      </figure>
      <p>Comunque che <b>Zarino</b> fosse un bambacione clamoroso lo vado dicendo da quest’estate, quindi che si sia fatto infinocchiare e – per placare le polemiche che hanno travolto la <i>redazionelosa</i> dopo la sua immeritata cacciata da <i>Uomini e Donne</i> – a mo di contentino si sia accollato le <i>utiliiissime</i> lezioni di crossfit ai ragazzi di <i>Amici 19</i> non mi stupisce di certo.</p>
      <p>Se fosse stato meno bambacione, del resto, manco si sarebbe fatto cacciare dalla trasmissione in modo così ridicolo, ma la palla al balzo per sottolineare la <i>falZità</i> della <b>Burchielli</b> – che fino a dieci minuti prima predicava quanto ci tenesse a diventare “<i>il suo primo vero amore</i>“, e pochi istanti dopo stava già a provare gli outfit dello sponsor che meglio si sarebbero abbinati alla poltrona rossa – l’avrebbe colta di certo. E invece <i>gnante</i>. Quando distribuivano la sagacia lui stava a rifà la fila per l’altezza, me sa.</p>
      <figure>
        <video src="https://media1.tenor.com/images/fb528d145ab5af4a0530a61287717266/tenor.gif?itemid=10426793" autoplay="" loop=""/>
      </figure>
      <p>Ma io <b>Veronica</b> la aspetto al varco, vi dirò. Perché una che per un mese abbondante ha giocato al triangolo con <b>Zarino</b> e <b>Giulio Raselli</b> e nonostante questo ha poi avuto il barbaro coraggio di prendere al volo il primo accenno di tentennamento altrui come scusa per rimangiarsi tutto ciò che di positivo era stato detto (e fatto) fino a quel momento ne deve avere di pelo sullo stomaco, eh. E da lei che – all’indomani del primo bacio – già si aspettava di vedere entrare le poltroncine della scelta, ed era <i>cooosì</i> rammaricata che ciò non accadesse in modo spontaneo visto <i>tuuutto</i> il valore che da ai limoni che distribuisce, come minimo mi aspetto un trono lampo. Altrimenti qualcosa non tornerebbe mica, <i>belladezia</i>.</p>
      <p>Però, se poco poco esiste il Karma, non vorrei essere nei tuoi panni cocca.</p>
      <figure>
        <video src="https://66.media.tumblr.com/5afcb404536f789939bc13f22cb86481/tumblr_niumezREVg1tlsda4o1_500.gifv" autoplay="" loop=""/>
      </figure>
      <p>E se <b>Alessandro Basciano</b> oggi aveva ragione quando sottolineava che la decisione di <b>Giulia Quattrociocche</b> di non fare altre esterne dopo i battibecchi con <b>Daniele Schiavon</b> la diceva lunga, visto che quando era lui ad essersene andato dallo studio la reazione della tronista mica era stata la medesima, per quanto riguarda il trono di <b>Raselli</b> io punto un nichelino su <b>Giovanna Abate</b>.</p>
      <p><b>Giulia D’Urso</b> è bella, proprio bella, davvero bellissima, ma l’unica cosa in cui la vedo oggettivamente messa meglio della rivale è il rumore – decisamente più appassionato – dei limoni quando lei e il tronista stavano chiusi in camera. Per il resto non vedo contenuti, argomenti, spunti di riflessione. Zero proprio. Per non parlare delle (quasi inesistenti) reazioni in studio dopo aver scoperto dell’esterna fotocopia con la sua antagonista. Se non fosse stato per <b>Giovanna</b> che ogni tanto la trascinava nei suoi sbotti veementi, manco ci saremmo accorti che respirava, santo cielo.</p>
      <p>La <b>Abate</b>, invece, era partita in sordina ma, incredibilmente, ad oggi è l’unica a dare una parvenza di senso a questo <i>Trono classico</i> inguardabile. Sarà vanesia ed egocentrica come la <b>D’Urso</b>, sicuramente, ma almeno non si corre il rischio di scambiarla per un cartonato, ecco. La scarpa tirata addosso al tronista ce la potevamo evità, nonostante se la meritasse tutta, ma tra lei e <b>Giulio</b> vedo molto più che della semplice voglia di zompate random. E, vi dirò, quando oggi <b>Giovanna</b> l’ha buttata lì a <b>Carlo</b> (palesemente e chiaramente in modo provocatorio), con quel “<i>Mi aveva fatto la stessa battuta anche in esterna, prima di sapere che avevo fatto le stesse cose con <b>Giulia</b>, quindi si vede che le piace davvero</i>” il <b>Raselli</b> m’è pure sembrato un pizzico geloso.</p>
      <figure>
        <video src="https://4.bp.blogspot.com/-mxMbrDVqdDE/WGHf82ti_qI/AAAAAAAAJ4c/ZnJswAdFOkMZ7mW8EtTKVnR1V3kRPio5QCLcB/s1600/200%25282%2529.gif" autoplay="" loop=""/>
      </figure>
      <p><b>Video dalla puntata</b>: <a href="https://www.wittytv.it/uomini-e-donne/venerdi-22-novembre/">Puntata intera</a> – <a href="https://www.wittytv.it/uomini-e-donne/veronica-giulio-tra-giulia-e-giovanna/">Veronica: “Giulio tra Giulia e Giovanna…”</a> – <a href="https://www.wittytv.it/uomini-e-donne/veronica-f-giulio-qual-e-il-mio-ruolo/">Veronica F.: “Giulio, qual è il mio ruolo?”</a> – <a href="https://www.wittytv.it/uomini-e-donne/esterna-di-giulio-e-giulia-22-novembre-si-fa-mattina/">Esterna di Giulio e Giulia</a> – <a href="https://www.wittytv.it/uomini-e-donne/esterna-di-giulia-e-daniele-22-novembre/">Esterna di Giulia e Daniele</a> – <a href="https://www.wittytv.it/uomini-e-donne/ii-esterna-di-giulia-e-daniele-22-novembre/">Esterna di Giulia e Daniele II</a> – <a href="https://www.wittytv.it/uomini-e-donne/alessandro-vs-giulia-la-discussione/">Alessandro Vs. Giulia, la discussione</a> – <a href="https://www.wittytv.it/uomini-e-donne/esterna-di-giulia-e-sonny-22-novembre/">Esterna di Giulia e Sonny</a> – <a href="https://www.wittytv.it/uomini-e-donne/ciao-sonny/">Ciao Sonny</a> – <a href="https://www.wittytv.it/uomini-e-donne/le-corteggiatrici-di-carlo/">Le corteggiatrici di Carlo</a> – <a href="https://www.wittytv.it/uomini-e-donne/i-corteggiatori-di-veronica/">I corteggiatori di Veronica</a> – <a href="https://www.wittytv.it/uomini-e-donne/giovanna-non-so-se/">Giovanna: “Non so se…”</a></p>
      <slideshow>
        <figure>
          <img src="https://static.nexilia.it/isaechia/2019/11/Trono-classico-1-5.jpg"/>
          <figcaption>Trono classico - Maria De Filippi</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-2-5.jpg"/>
          <figcaption>Trono classico - Giulio Raselli</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-3-5.jpg"/>
          <figcaption>Trono classico - Gianni Sperti e Veronica Burchielli</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-4-5.jpg"/>
          <figcaption>Trono classico - Giovanna Abate</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-5-5.jpg"/>
          <figcaption>Trono classico - Giulia D'Urso</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-6-5.jpg"/>
          <figcaption>Trono classico</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-7-5.jpg"/>
          <figcaption>Trono classico</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-8-5.jpg"/>
          <figcaption>Trono classico</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-9-5.jpg"/>
          <figcaption>Trono classico - Giulio Raselli</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-10-5.jpg"/>
          <figcaption>Trono classico - Giovanna Abate</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-11-5.jpg"/>
          <figcaption>Trono classico - Giulia D'Urso</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-12-5.jpg"/>
          <figcaption>Trono classico - Veronica Fedolfi</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-13-5.jpg"/>
          <figcaption>Trono classico - Giulia Quattrociocche</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-14-5.jpg"/>
          <figcaption>Trono classico</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-15-5.jpg"/>
          <figcaption>Trono classico</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-16-5.jpg"/>
          <figcaption>Trono classico - Alessandro Basciano</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-17-5.jpg"/>
          <figcaption>Trono classico</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-18-5.jpg"/>
          <figcaption>Trono classico</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-19-3.jpg"/>
          <figcaption>Trono classico - Daniele Schiavon</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-20-5.jpg"/>
          <figcaption>Trono classico</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-21-5.jpg"/>
          <figcaption>Trono classico - Giulia Quattrociocche</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-22-5.jpg"/>
          <figcaption>Trono classico - Alessandro Basciano</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-23-5.jpg"/>
          <figcaption>Trono classico</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-24-5.jpg"/>
          <figcaption>Trono classico</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-25-5.jpg"/>
          <figcaption>Trono classico - Giulia Quattrociocche</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-26-3.jpg"/>
          <figcaption>Trono classico - Sonny</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-27-3.jpg"/>
          <figcaption>Trono classico - Daniele Schiavon</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-28-3.jpg"/>
          <figcaption>Trono classico - Carlo Pietropoli</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-29-3.jpg"/>
          <figcaption>Trono classico</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-30-2.jpg"/>
          <figcaption>Trono classico</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-31-2.jpg"/>
          <figcaption>Trono classico</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-32-2.jpg"/>
          <figcaption>Trono classico</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-33-2.jpg"/>
          <figcaption>Trono classico - Veronica Burchielli</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-34-1.jpg"/>
          <figcaption>Trono classico</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-35-1.jpg"/>
          <figcaption>Trono classico</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-36-1.jpg"/>
          <figcaption>Trono classico</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-37-1.jpg"/>
          <figcaption>Trono classico</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-38-1.jpg"/>
          <figcaption>Trono classico - Giulio Raselli</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-39-1.jpg"/>
          <figcaption>Trono classico - Giulia D'Urso</figcaption>
        </figure>
        <figure>
          <img src="https://static.nexilia.it/isaechia/2019/11/Trono-classico-40-1.jpg"/>
          <figcaption>Trono classico - Giovanna Abate</figcaption>
        </figure>
      </slideshow>
    </article>
  </body>
</html>