<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/121346/daniel-olbrychski-mial-wypadek-zostal-przewieziony-do-szpitala.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-22T19:31:00+00:00"/>
    <meta property="og:title" content="Daniel Olbrychski miał wypadek. Został przewieziony do szpitala"/>
    <meta property="og:description" content="Znany aktor Daniel Olbrychski miał wypadek."/>
  </head>
  <body>
    <article>
      <h1>Daniel Olbrychski miał wypadek. Został przewieziony do szpitala</h1>
      <address>
        <time datetime="2019-11-22T19:31:00+00:00">22 Nov 2019, 19:31</time>
      </address>
      <h4>Znany aktor Daniel Olbrychski miał wypadek.</h4>
      <p>O wypadku z udziałem aktora informuje Polsant News. Do zdarzenia doszło ok. godz. 16.30 w Żółwinie na ul. Słonecznej. Olbrychski jechał skuterem. Kierowany przez niego pojazd zderzył się z samochodem osobowym. Pomocy rannemu aktorowi udzielili ratownicy z Zespołu Ratownictwa Medycznego w Otrębusach.</p>
      <p>Z nieoficjalnych ustaleń Polsat News wynika, że aktor jechał środkiem drogi, bez włączonych świateł.</p>
      <p>Informację o wypadku potwierdziła w rozmowie z polsatnews.pl żona aktora. – Mąż miał niegroźny wypadek. Został przewieziony do szpitala, gdzie założono mu opatrunek na głowę. Jeszcze dzisiaj będzie na premierze filmu "Van Gogi" – powiedziała Krystyna Demska-Olbrychska.</p>
      <footer>/ Źródło: <a href="http://www.polsatnews.pl/">Polsat News<br/></a>/ api</footer>
    </article>
  </body>
</html>