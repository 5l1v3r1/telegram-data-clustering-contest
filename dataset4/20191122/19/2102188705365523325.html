<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/22/654051/"/>
    <meta property="og:site_name" content="Економічна правда"/>
    <meta property="article:published_time" content="2019-11-22T19:09:00+00:00"/>
    <meta property="og:title" content="ЄБРР та ЄІБ виділять Україні 900 мільйонів євро на дороги"/>
    <meta property="og:description" content="Прем’єр-міністр Олексій Гончарук підписав два документи з Європейським інвестиційним банком та ЄБРР про залучення 900 мільйонів євро на будівництво та реконструкцію українських доріг."/>
  </head>
  <body>
    <article>
      <h1>ЄБРР та ЄІБ виділять Україні 900 мільйонів євро на дороги</h1>
      <address>
        <time datetime="2019-11-22T19:09:00+00:00">22 Nov 2019, 19:09</time>
      </address>
      <p>Прем'єр-міністр Олексій Гончарук підписав два документи з Європейським інвестиційним банком та ЄБРР про залучення 900 мільйонів євро на будівництво та реконструкцію українських доріг.</p>
      <p>Про це Гончарук <a href="https://www.facebook.com/PMHoncharuk/posts/153291942717392">повідомив</a> у Facebook.</p>
      <p>"Підписав сьогодні Фінансову угоду між Україною та Європейським інвестиційним банком та Меморандум про порозуміння між урядом та ЄБРР щодо спільної реалізації проєкту. Обидва документи на суму по 450 млн євро — загалом 900 млн євро", - повідомив він.</p>
      <p>За його словами, кошти підуть на реконструкцію траси Київ-Одеса у Черкаській, Миколаївській та Одеській областях, а також будівництва північної ділянки об’їзної дороги навколо Львова.</p>
      <p>Гончарук пообіцяв, що через три роки траса Київ-Одеса стане першим автобаном європейського рівня по всій протяжності.</p>
      <p>Економічна правда</p>
    </article>
  </body>
</html>