<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159117_1082.html"/>
    <meta property="og:site_name" content="Novsport"/>
    <meta property="article:published_time" content="2019-11-22T19:55:00+00:00"/>
    <meta property="og:title" content="Валверде: Ако Пике не е концентриран, ще играе друг"/>
    <meta property="og:description" content="“Всички, които се прибраха от Южна Америка, са добре&quot;"/>
  </head>
  <body>
    <article>
      <h1>Валверде: Ако Пике не е концентриран, ще играе друг</h1>
      <address><time datetime="2019-11-22T19:55:00+00:00">22 Nov 2019, 19:55</time> by <a rel="author">Спортал</a></address>
      <p>Старши треньорът на Барселона Ернесто Валверде не е притеснен от новия ангажимент на Жерард Пике - като организатор на тенис турнира за Купа “Дейвис”, чийто финали са тази седмица в Мадрид. Каталунският тим гостува в покрайнините на испанската столица утре - в Леганес. “Ще видим дали Пике е в кондиция, или не. Ако е концентриран, ще играе. Ако не - ще играе друг. (…) Да, ще пътува за Мадрид. Ще видим дали ще отиде на тениса, или не”, заяви наставникът на “лос кулес” преди утрешната среща на “Бутарке”.<br/><br/>Запитан за думите на Иван Ракитич, че хърватинът се чувства тъжен като малко дете, на което са му отнели топката, Валверде отговори спокойно: “Нямам много да кажа за личните разговори с играчите, те остават вътре. Истина е, че отборът се променя в някои аспекти, но не планирам нищо за зимния пазар”.<br/><br/>“Всички, които се прибраха от Южна Америка, са добре. Да, имаха дълги пътувания, но по-къси от други случаи. Всички са добре”, потвърди той. Запитан за формата на Антоан Гризман, специалистът отвърна: “Защо има толкова въпроси, започващи с “Притеснява ли Ви?”. Винаги си тръгвам от тук, притеснявайки се за милион неща. Аз гледам към отбора. Зная, че има много погледи, насочени към Гризман, но той допринася с изявите си”. Относно оплакванията на младия Рики Пуч, че не играе за първия тим Валверде каза: "Искаме той да е близо до нас и да го наблюдаваме. На неговото позиция има голяма конкуренция и в крайна сметка трябва да се взимат решения".<br/><br/>Барселона гостува утре от 14:00 часа.</p>
    </article>
  </body>
</html>