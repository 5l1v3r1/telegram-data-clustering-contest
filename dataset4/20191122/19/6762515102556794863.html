<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/pilka-nozna/pko-ekstraklasa/gornik-zabrze/pko-ekstraklasa-gornik-zabrze-wisla-plock-relacja-i-wynik-meczu/mgpelhz"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-22T19:18:59+00:00"/>
    <meta property="og:title" content="Bitwa na remis. Górnik i Wisła Płock dzielą się punktami"/>
    <meta property="og:description" content="Górnik nie wygrał dziewiątego kolejnego meczu, ale stworzył z Wisłą Płock (2:2) świetne widowisko."/>
  </head>
  <body>
    <article>
      <h1>Bitwa na remis. Górnik i Wisła Płock dzielą się punktami</h1>
      <address><time datetime="2019-11-22T19:18:59+00:00">22 Nov 2019, 19:18</time> by <a rel="author" href="https://www.przegladsportowy.pl/autorzy/maciej-wasowski" target="_blank">Maciej Wąsowski</a></address>
      <p>
        <b>
          <b>Górnik nie wygrał dziewiątego kolejnego meczu, ale stworzył z Wisłą Płock (2:2) świetne widowisko.</b>
        </b>
      </p>
      <p>
        <a href="https://plebiscyt.przegladsportowy.pl/">Głosuj na Roberta Lewandowskiego w 85. Plebiscycie „Przeglądu Sportowego” &gt;&gt;</a>
      </p>
      <p>Poprzedni mecz Wisły Płock zostawił niesmak. Przed przerwą na spotkania reprezentacji Nafciarze grali z Cracovią. Skończyło się 0:0, a obie drużyny zawiodły na całej linii, jeżeli chodzi o niezłe okazje. Gra ofensywna płocczan nie istniała. Nic więc dziwnego, że w trakcie ostatnich dwóch tygodni zespół Radosława Sobolewskiego miał ćwiczyć warianty gry do przodu.</p>
      <p>– Mam nadzieję, że akcji ofensywnych tym razem będzie więcej z naszej strony – mówił przed pierwszym gwizdkiem szkoleniowiec gości.</p>
      <p>
        <b>Najsilniejsza broń zadziałała</b>
      </p>
      <p>Początek sobotniego meczu pokazał nawet, że być może za dużo czasu było poświęcone na grę w ataku, a za mało na obronę. Po niezbyt groźnej akcji Górnik wyszedł na prowadzenie. O swoich umiejętnościach przypomniał król strzelców poprzedniego sezonu Igor Angulo. Inna sprawa, że bramkarz przyjezdnych Thomas Dähne dość długo składał się do interwencji. Po tym trafieniu zaczęła się wymiana ciosów z obu stron. Była akcja za akcję. Sytuacja za sytuację. Lepiej na tym wyszli wiślacy. Najpierw wykorzystali świetne dośrodkowanie z rożnego Dominika Furmana, a konkretnie zrobił to Ricardinho (płocczanie mają najwięcej trafień w lidze po stałych fragmentach gry – 10), a później znakomitą kontrę wykorzystał Giorgi Merebaszwili. Dla Gruzina to bardzo ważna bramka, ponieważ w Płocku zaczęły pojawiać się głosy, że skrzydłowy jest bez formy i zimą będzie jednym z tych, z którymi klub się pożegna. Spotkanie w Zabrzu pokazało, nie należy go jeszcze skreślać. Między innymi dzięki niemu Wisła do przerwy prowadziła. – Fajnie musi się to oglądać, bo dużo dzieje się na boisku – mówił w przerwie Marcjanik.</p>
      <related>
        <a href="http://onet.tv/s/przegladsportowy/szymanski-chce-czerpac-z-gry-w-kadrze-jak-najwiecej/glrvqh"/>
      </related>
      <p>
        <b>Fart gości</b>
      </p>
      <p>Po zmianie stron było podobnie, ale więcej klarownych okazji mieli gospodarze. Jedna z kombinacyjnych akcji zabrzan dała im wyrównanie, a Angulo strzelił swojego drugiego gola.</p>
      <p>W samej końcówce goście mieli mnóstwo szczęścia. Erik Janža po raz kolejny dośrodkował w pole karne, a Mateusz Matras strzelił głową, a piłka trafiła w słupek.</p>
      <p><b>Górnik Zabrze - Wisła Płock 2:2</b> (1:2)</p>
      <p><b>Bramki</b>: Angulo 11 i 71 – Ricardinho 16, Merebaszwili</p>
      <p><b>Górnik Zabrze</b>: Martin Chudy - Boris Sekulic, Mateusz Matras, Paweł Bochniewicz, Erik Janza - David Kopacz, Szymon Matuszek, Jesus Jimenez, Filip Bainovic (60. Alasana Manneh), Ishmael Baidoo (59. Łukasz Wolsztyński) - Igor Angulo.</p>
      <p><b>Wisła Płock</b>: Thomas Dähne - Cezary Stefańczyk, Michał Marcjanik, Alan Uryga, Damian Michalski - Giorgi Merebaszwili (92. Olaf Nowak), Damian Rasak, Dominik Furman, Mateusz Szwoch, Piotr Tomasik (55. Suad Sahiti) - Ricardinho (67. Grzegorz Kuświk).</p>
      <p>Sędzia: Paweł Gil (Lublin). Widzów 8˙201</p>
    </article>
  </body>
</html>