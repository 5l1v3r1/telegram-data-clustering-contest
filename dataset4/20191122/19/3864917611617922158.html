<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2823831-tramp-pidtverdiv-so-pompeo-hoce-piti-vid-nogo.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T19:41:00+00:00"/>
    <meta property="og:title" content="Трамп підтвердив, що Помпео хоче піти від нього"/>
    <meta property="og:description" content="Президент США підтвердив інформацію, що державний секретар Майкл Помпео невдовзі може залишити адміністрацію, аби балотуватися на виборах до Сенату від штату Канзас."/>
  </head>
  <body>
    <article>
      <h1>Трамп підтвердив, що Помпео хоче піти від нього</h1>
      <h2>Президент США підтвердив інформацію, що державний секретар Майкл Помпео невдовзі може залишити адміністрацію, аби балотуватися на виборах до Сенату від штату Канзас.</h2>
      <address>
        <time datetime="2019-11-22T19:41:00+00:00">22 Nov 2019, 19:41</time>
      </address>
      <p>Про це Дональд Трамп розповів у телефонному інтерв'ю телеканалу <a href="https://www.youtube.com/watch?v=WNqKhRcpktU">Fox News</a>.</p>
      <p>"Помпео прийшов до мене і сказав: "Слухайте, я б залюбки залишився на своїй посаді". Але він любить штат Канзас, він любить жителів Канзасу", - прокоментував Трамп.</p>
      <p>При цьому глава Білого дому висловив упевненість, що Помпео здобуде перемогу, адже "його люблять у Канзасі".</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2822220-pompeo-zbiraetsa-u-vidstavku-time.html">Помпео збирається у відставку - Time</a>
      </blockquote>
      <p>Штат Канзас вважається глибоко прореспубліканським, де представники Демократичної партії практично не мають шансів на підтримку населення. Проте останнім часом у <a href="https://www.ukrinform.ua/tag-ssa">США</a> окреслилася тенденція суттєвого падіння рейтингів республіканців у низці таких "червоних" штатів.</p>
    </article>
  </body>
</html>