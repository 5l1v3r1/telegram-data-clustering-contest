<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/slovensko/medzinarodna-novinarska-organizacia/431782-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-22T19:34:00+00:00"/>
    <meta property="og:title" content="Medzinárodná novinárska organizácia poskytne dáta k vražde J. Kuciaka"/>
    <meta property="og:description" content="Organizácia tvrdí, že pracuje na bezpečnej archivácii, katalogizácii a spracovaní súborov a zaručení, že budú dáta použiteľné a dostupné pre budúcu analýzu."/>
  </head>
  <body>
    <article>
      <h1>Medzinárodná novinárska organizácia poskytne dáta k vražde J. Kuciaka</h1>
      <h2>Organizácia tvrdí, že pracuje na bezpečnej archivácii, katalogizácii a spracovaní súborov a zaručení, že budú dáta použiteľné a dostupné pre budúcu analýzu.</h2>
      <address><time datetime="2019-11-22T19:34:00+00:00">22 Nov 2019, 19:34</time> by <a rel="author">TASR</a></address>
      <p>Bratislava 22. novembra (TASR) – Medzinárodná novinárska organizácia Projekt na sledovanie korupcie a organizovaného zločinu (OCCRP) poskytne vybraným redakciám 57 terabajtov dát z vyšetrovania vraždy Jána Kuciaka. Informovali o tom na svojom webe.</p>
      <p>Počas vyšetrovania vraždy novinára zozbierala polícia 57 terabajtov dát, ktoré OCCRP získalo. <i>„Dáta OCCRP získalo s nádejou, že si organizácia zoberie na zodpovednosť slovenský justičný systém a zaručí Kuciakovi spravodlivosť,“ </i>uvádza sa v stanovisku OCCRP.</p>
      <p>Organizácia tvrdí, že pracuje na bezpečnej archivácii, katalogizácii a spracovaní súborov a zaručení, že budú dáta použiteľné a dostupné pre budúcu analýzu. V nasledujúcich mesiacoch hodlá centrum dať dáta k dispozícii zodpovedným médiám, ktoré spĺňajú najvyššie etické a žurnalistické štandardy.</p>
      <p>OCCRP taktiež považuje za možné, že pred budúcoročnými parlamentnými voľbami budú skorumpované média tvrdiť, že majú prístup k vyšetrovaniu. Ich archív chce poslúžiť ako dôveryhodný verejný zdroj, ktorý potvrdí pravdivé tvrdenia a vyvráti dezinformácie a lži týkajúce sa vyšetrovania.</p>
      <p>Jána Kuciaka a Martinu Kušnírovú zavraždili 21. februára 2018 v ich dome vo Veľkej Mači. Z ich vraždy sú obvinení Marian K., Alena Zs., Miroslav M. a Tomáš Sz.</p>
      <p>Po dvojnásobnej úkladnej vražde sa konali pochody za Jána a Martinu a Za slušné Slovensko, ktoré organizovala rovnomenná iniciatíva. Situácia po vražde si vyžiadala zmenu vlády, kabinet Roberta Fica vystriedala exekutíva Petra Pellegriniho (obaja Smer-SD).</p>
    </article>
  </body>
</html>