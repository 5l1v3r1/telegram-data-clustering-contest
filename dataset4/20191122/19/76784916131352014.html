<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/mindekozben/poszt/2019/11/22/26_ev_kulonbseggel_ketszer_is_50_ezer_dollart_nyert_a_lotton/"/>
    <meta property="og:site_name" content="Index.hu"/>
    <meta property="article:published_time" content="2019-11-22T19:28:41+00:00"/>
    <meta property="og:title" content="26 év különbséggel kétszer is 50 ezer dollárt nyert a lottón"/>
    <meta property="og:description" content="Mindeközben - Kéthetente egyszer vásárol szelvényt és teszi meg tétjeit a lottón az Egyesült Államokban egy 76 éves marylandi nő, aki ..."/>
  </head>
  <body>
    <article>
      <h1>26 év különbséggel kétszer is 50 ezer dollárt nyert a lottón</h1>
      <address><time datetime="2019-11-22T19:28:41+00:00">22 Nov 2019, 19:28</time> by <a rel="author" href="https://index.hu/szerzo/nagy_szilvia" target="_blank">Iván-Nagy Szilvia</a></address>
      <p>Kéthetente egyszer vásárol szelvényt és teszi meg tétjeit a lottón az Egyesült Államokban egy 76 éves marylandi nő, aki 26 év különbséggel kétszer is jelentős összeget, 15 millió forintnak megfelelő dollárnyi pénzt nyert. Az asszony a Bonus Match 5 játékon játszik, és az ikszelésnél mindig születésnapokat és fontosabb dátumokat szokott megjelölni. A  nyertes szelvényét, amivel 50 015 dollárt nyert, november 9-én vette meg. </p>
      <blockquote>Nem tudtam elhinni, tizenötször ellenőriztem a számokat, mire tényleg elhittem</blockquote>
      <p>– idézte a nőt az <a href="https://www.upi.com/Odd_News/2019/11/21/Maryland-woman-wins-two-50000-lottery-jackpots-26-years-apart/6991574364839/?mph=2">UPI.com</a>.</p>
      <p>Az idős asszony saját bevallása szerint 1993-ban elvitte a Bonus Match 5 főnyereményét is, az akkori 50 ezer dollár ma 89 ezer dollár körüli összegnek, azaz 27 millió forintnak felel meg.</p>
      <p>A győztes a pénz legnagyobb részét a számláira fogja költeni, de azt sem tartja lehetetlennek, hogy esetleg elutazzon Párizsba. </p>
      <figure>
        <img src="https://kep.cdn.indexvas.hu/1/0/3047/30473/304739/30473951_2733ddf9e169d11734c3cb0c17b1b89b_wm.jpg"/>
        <figcaption>
          <cite>Fotó: Boston Globe / Getty Images Hungary</cite>
        </figcaption>
      </figure>
    </article>
  </body>
</html>