<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/informatsiya_pro_amerikanskiy_pasport_arahamiyi_viyavilas_feykovoyu_n1238208"/>
    <meta property="og:site_name" content="24 Канал"/>
    <meta property="article:published_time" content="2019-11-22T19:31:00+00:00"/>
    <meta property="og:title" content="Інформація про американський паспорт Арахамії виявилась фейковою"/>
    <meta property="og:description" content="У мережі вже шостий день обговорюють, чи має глава фракції &quot;Слуги народу&quot; Давид Арахамія американський паспорт. Цю новину запустив екснардеп Ігор Мосійчук та підхопив ряд телеграм-каналів."/>
  </head>
  <body>
    <article>
      <h1>Інформація про американський паспорт Арахамії виявилась фейковою</h1>
      <address><time datetime="2019-11-22T19:31:00+00:00">22 Nov 2019, 19:31</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>У мережі вже шостий день обговорюють, чи має глава фракції "Слуги народу" Давид Арахамія американський паспорт. Цю новину запустив екснардеп Ігор Мосійчук та підхопив ряд телеграм-каналів.</b>
      </p>
      <p>Фотоскан нібито американського паспорта Арахамія з'явилося у телеграм-каналі "Темний лицар".</p>
      <blockquote>Це цікаво: <a href="https://24tv.ua/arahamiya_pranker_dzhoker__soyuznik_slugi_narodu_n1237748">Арахамія: Пранкер "Джокер" – союзник "Слуги народу"</a></blockquote>
      <p>Після публікації фото одразу ж було видалено, а згодом вийшло з позначкою, що воно фейкове. На паспорті були переплутані місцями ім'я та прізвище.</p>
      <figure>
        <img src="https://24tv.ua/resources/photos/news/620_DIR/201911/1238208_10198052.jpg?201911192848"/>
      </figure>
      <p>При цьому, автори каналу запропонували 1 біткоїн в нагороду тому, хто підтвердить американське громадянство Арахамії.</p>
      <p>Фейковість "паспорта" визнав і сам Мосійчук.</p>
      <p>Проте, творці каналу "Темний лицар" і сам екснардеп вважають, що вкидання такого явного фейку міг організувати і сам Арахамія – щоб дискредитувати саму ідею пошуку у нього другого громадянства.</p>
      <blockquote>Цікаво: <a href="https://24tv.ua/arahamiya_pokazav_perepisku_z_prankerom_dzhokerom_yakiy_u_radi_perepolohav_slug_narodu_video_n1231993">Арахамія показав переписку з пранкером "Джокером", який у Раді переполохав "слуг народу": відео</a></blockquote>
      <p><b>Що Арахамія думає про телеграм-канал "Темний лицар"?</b>Глава фракції "Слуга народу" поділився своєю теорією, хто такий "Темний лицар". Він часто зливає у мережу інформацію зсередини фракції. У засобах масової інформації та у соціальних мережах часто припускали, що "Темний лицар" – це Олександр Дубінський.<br/><br/>Втім, Арахамія висловив переконання, що його точно звуть не Олександром. На його думку, це не одна людина, а група людей, які діють під таким псевдонімом.</p>
    </article>
  </body>
</html>