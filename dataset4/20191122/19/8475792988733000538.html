<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/ost/hamtade-kokain-i-goteborg-tva-man-fran-motala-domda"/>
    <meta property="og:site_name" content="SVT Nyheter"/>
    <meta property="article:published_time" content="2019-11-22T19:41:04+00:00"/>
    <meta property="og:title" content="Hämtade kokain i Göteborg – Motalabor döms till fängelse"/>
    <meta property="og:description" content="Linköpings tingsrätt dömer två män – 47 och 40 år gamla – från Motala till fyra års fängelse vardera för grovt narkotikabrott."/>
  </head>
  <body>
    <article>
      <h1>Hämtade kokain i Göteborg – Motalabor döms till fängelse</h1>
      <address><time datetime="2019-11-22T19:41:04+00:00">22 Nov 2019, 19:41</time> by <a rel="author">Tobias Holmqvist</a></address>
      <p>
        <b>Linköpings tingsrätt dömer två män – 47 och 40 år gamla – från Motala till fyra års fängelse vardera för grovt narkotikabrott.</b>
      </p>
      <p>En 74-årig man som också stått åtalad för samma brott frikänns av domstolen.</p>
      <p>Männen greps den 18 juni i Motala efter att polisen spanat en tid på dem. Männen hanterade 349,22 gram kokain som de åkte och hämtade i Göteborg.</p>
      <p>40-åringen är en av de två östgötar som i slutet av februari kidnappades och torterades av ett kriminellt gäng i en fastighet i Floda i Lerums kommun. I den härvan dömdes fem män till fleråriga fängelsestraff för människorov och grovt olaga tvång.</p>
      <p>47-åringen och 40-åringen döms också för ringa narkotikabrott och rattfylleri.</p>
      <related>
        <h4>Relaterat</h4>
        <a href="https://www.svt.se/nyheter/lokalt/ost/tre-man-fran-motala-atalas-for-grovt-narkotikabrott"/>
        <a href="https://www.svt.se/nyheter/lokalt/ost/sju-doms-for-inblandning-i-brutal-kidnappning"/>
        <a href="https://www.svt.se/nyheter/lokalt/ost/kidnappades-och-torterades-av-kriminellt-gang-nu-startar-rattegangen"/>
      </related>
    </article>
  </body>
</html>