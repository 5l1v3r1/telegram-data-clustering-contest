<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/galatasaray-basaksehir-bein-sports-1-canli-izle"/>
    <meta property="og:site_name" content="CNN Türk"/>
    <meta property="article:published_time" content="2019-11-22T19:11:57+00:00"/>
    <meta property="og:title" content="Galatasaray Başakşehir CANLI YAYIN"/>
    <meta property="og:description" content="Galatasaray ile Başakşehir Süper Lig'in 12. hafta..."/>
  </head>
  <body>
    <article>
      <h1>Galatasaray Başakşehir CANLI YAYIN</h1>
      <h2>Galatasaray ile Başakşehir Süper Lig'in 12. hafta açılış maçında Ali Sami Yen Spor Kompleksi'nde karşı karşıya geliyor. Maçta ikinci yarı oynanıyor.</h2>
      <address>
        <time datetime="2019-11-22T19:11:57+00:00">22 Nov 2019, 19:11</time>
      </address>
      <p>
        <b><a href="https://www.cnnturk.com/haberleri/galatasaray">Galatasaray</a> 0-1 <a href="https://www.cnnturk.com/haberleri/basaksehir">Başakşehir</a> / ikinci yarı</b>
      </p>
      <p>Başakşehir, 78'de Gulbrandsen ile öne geçti. Golün asisti İrfan Can Kahveci'den geldi.</p>
      <p>50' Galatasaray gole yaklaştı: Mariano'nun ortasında Feghouli'nin ön direkten vuruşunda kaleci Mert topu kornere çeldi.</p>
      <p>40. dakikada hızlı gelişen sarı-kırmızılı takım atağında Mariano sağda Clichy'den sıyrıldıktan sonra ortasını yaptı. Başakşehir savunmasının uzaklaştırmak istediği top ceza sahası dışındaki Lemina'nın önünde kaldı. Bu oyuncunun gelişine bekletmeden vurduğu topa ceza sahası içi sol çaprazdaki Adem Büyük de dokundu. Kaleye yönelen meşin yuvarlağı Mert Günok son anda uzanarak kornere çeldi.</p>
      <p>34. dakikada Galatasaray'da sağ kanatta taç çizgisine yakın yerden kazanılan faul atışını Ömer Bayram kullandı. Bu futbolcunun kale önüne gönderdiği topa kimse müdahale edemedi. Meşin yuvarlağı son anda gören kaleci Mert Günok, gösterdiği refleksle topu çelmeyi başardı. Yaşanan tehlikede son olarak savunma meşin yuvarlağı kornere gönderdi ve tehlikeyi önledi.</p>
      <p>22. dakikada konuk takım Medipol Başakşehir gole çok yaklaştı. Soldan uzun oynanan topa hareketlenen Visca, Emre Taşdemir ile girdiği mücadeleye rağmen ceza sahası içi sağ çaprazda meşin yuvarlağı indirdi. Penaltı noktası üzerine gelen topa Crivelli'nin bekletmeden vuruşunda kaleci Okan Kocuk yatarak meşin yuvarlağı çeldi. Galatasaray savunması pozisyonun devamında topu kornere gönderdi.</p>
      <p>3. dakikada sarı kart gören Ryan Babel, cezalı duruma düştü ve gelecek hafta oynanacak <a href="https://www.cnnturk.com/haberleri/trabzonspor">Trabzonspor</a> maçında forma giyemeyecek.</p>
      <p>
        <b>İlk 11'ler</b>
      </p>
      <p><b>Galatasaray:</b> Okan Kocuk, Emre, Ahmet, Donk, Marcao, Mariano, Ömer, Lemina, Feghouli, Babel, Adem Büyük.</p>
      <p><b>Başakşehir:</b> Mert, Caiçara, Ponck, Epureanu, Clichy, Mehmet Topal, Mahmut, Azubuike, İrfan Can, Visca, Crivelli.</p>
      <p>Başakşehir'de Slovak oyuncu Skrtel, sakatlığı nedeniyle bu maçta da kadroda yer almadı.</p>
      <p>
        <b>Sakatlığı olan 5 futbolcu kadroda yok</b>
      </p>
      <p>Galatasaray'da sakatlığı bulunan 5 futbolcu, Başakşehir maçının kadrosunda yer almadı.</p>
      <p>Uruguay Milli Takımı'ndan bel ağrısı şikayetiyle dönen kaleci Muslera ile Demokratik Kongo Cumhuriyeti'nin Gambiya ile oynadığı milli maçta geçirdiği sakatlık nedeniyle sol diz ön çapraz bağlarında kopma ve dış menisküsünde yırtık tespit edilen Luyindama müsabakada forma giyemedi.</p>
      <p>Süper Lig'de <a href="https://www.cnnturk.com/haberleri/gaziantep">Gaziantep</a> FK müsabakasında yaşadığı sakatlık nedeniyle ön çapraz bağında gerilme ve kısmi hasar tespit edilen Andone'nin yanı sıra aşil tendonundaki uzun süreli sakatlığı dolayısıyla <a href="https://www.cnnturk.com/haberleri/ispanya">İspanya</a>'da tedavi gören Radamel Falcao ile tedavisine devam edilen Şener Özbayraklı maçın kadrosunda bulunmadı.</p>
      <p>
        <b>Okan Kocuk'un ilk maçı</b>
      </p>
      <p>Kaleci Okan Kocuk, Galatasaray'daki ilk resmi maçına çıktı.</p>
      <p>Teknik direktör Fatih Terim, sakatlığı bulunan Muslera'nın yerine kalede formayı sezon başında <a href="https://www.cnnturk.com/haberleri/transfer">transfer</a> edilen Okan Kocuk'a verdi.</p>
      <p>
        <b>Terim ile <a href="https://www.cnnturk.com/haberleri/arda-turan">Arda Turan</a> bir araya geldi</b>
      </p>
      <p>Galatasaray Teknik Direktörü Fatih Terim ile Medipol Başakşehir'de forma giyen eski oyuncusu Arda Turan, maçta bir araya geldi.</p>
      <p>Müsabaka öncesinde Terim'in yanına gelen Arda Turan, tecrübeli teknik adama sarılarak kısa bir süre sohbet etti.</p>
      <p>
        <b>Harry Kewell'a plaket </b>
      </p>
      <p>Karşılaşma öncesinde Galatasaray'ın eski futbolcusu Harry Kewell'a plaket verildi.</p>
      <p>Sarı-kırmızılı takımda 2008-2011 yıllarında üç sezon forma giyen Avustralyalı futbolcu plaketini, Galatasaray Kulübü İkinci Başkanı Abdurrahim Albayrak'ın elinden aldı.</p>
      <p>Taraftarların yoğun sevgi gösterisinde bulunduğu Kewell, saha içinde tribünleri selamladı.</p>
      <p>
        <b>Şehit öğretmenler Aybüke Yalçın ve Necmettin Yılmaz anıldı</b>
      </p>
      <p>Galatasaraylı taraftarlar, 24 Kasım Öğretmenler Günü dolayısıyla açtıkları pankartla şehit öğretmenler Şenay Aybüke Yalçın ile Necmettin Yılmaz'ı andı.</p>
      <p>Taraftarlar üzerinde "24 Kasım Öğretmenler Günü kutlu olsun. Mekanınız cennet olsun Aybüke Yalçın, Necmettin Yılmaz" yazısının bulunduğu pankart açtı.</p>
      <related>
        <h4>ilgili haberler</h4>
        <a href="https://www.cnnturk.com/spor/futbol/galatasarayi-izlemeye-geldi"/>
        <a href="https://www.cnnturk.com/spor/futbol/dortmund-paderborn-mac-ozeti"/>
        <a href="https://www.cnnturk.com/spor/futbol/basaksehir-taraftari-takimi-karsiladi"/>
      </related>
    </article>
  </body>
</html>