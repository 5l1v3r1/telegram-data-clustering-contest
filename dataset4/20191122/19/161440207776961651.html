<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/sulcis-iglesiente/2019/11/22/villamassargia-pauroso-scontro-sulla-provinciale-136-955871.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-22T19:22:28+00:00"/>
    <meta property="og:title" content="Villamassargia, pauroso scontro sulla provinciale"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">due auto coinvolte</h6>
      <h1>Villamassargia, pauroso scontro sulla provinciale</h1>
      <h2>L'incidente allo svincolo per la stazione. Conseguenze lievi per le persone a bordo delle vetture</h2>
      <address><time datetime="2019-11-22T19:22:28+00:00">22 Nov 2019, 19:22</time> by <a rel="author" href="https://www.unionesarda.it/autore/simone_farris/334" target="_blank">Simone Farris</a></address>
      <p>Spettacolare incidente, fortunamente con minime conseguenze, sulla provinciale 86, all'altezza dello svincolo per la stazione ferroviaria, già teatro anche nel recente passato di diversi sinistri.</p>
      <p>Tremende, fortunatamente solo per le vetture, le conseguenze dell'impatto tra una Golf, con a bordo un uomo e una donna di Calasetta (entrambi trentenni), e una Panda guidata da un cinquantenne di Carbonia: il cofano della Panda si è schiacciato fino a rientrare all'interno del veicolo mentre la Golf ha riportato seri danni alla parte anteriore.</p>
      <p>Nonostante il tremendo impatto, le tre persone a bordo hanno riportato, come detto, solo lievi conseguenze.</p>
      <p>Tutte e tre sono state trasportate all'ospedale Sirai di Carbonia.</p>
      <p>Lo scontro si è verificato intorno alle 17.30. Sul posto due vetture del Nucleo Radiomobile dei Carabinieri di Iglesias, un mezzo dei vigili del fuoco di Iglesias, ambulanze e carriattrezzi.</p>
      <p>Sulla provinciale 86 si sono formate lunghe code sia in direzione Villamassargia che in direzione Domusnovas con rallentamenti e disagi fin oltre le 20.</p>
    </article>
  </body>
</html>