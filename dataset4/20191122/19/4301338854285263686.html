<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/ton-skotose-ton-skotose-macheries-se-ikogeniako-kavga/"/>
    <meta property="og:site_name" content="irafina"/>
    <meta property="article:published_time" content="2019-11-22T19:30:07+00:00"/>
    <meta property="og:title" content="«Τον σκότωσε τον σκότωσε…» – Μαχαιριές σε οικογενειακό καυγά"/>
    <meta property="og:description" content="Άγρια τροπή πήρε ένας οικογενειακός καυγάς στην Ηλιούπολη και λίγο έλειψε να καταλήξει σε τραγωδία. Μαχαίρωσε τον πατέρα του 49χρονος. Ο δράστης στην Ηλιούπολη συνελήφθη με την κατηγορία της απόπειρας ανθρωποκτονίας, ενώ μέχρι στιγμής δεν έχουν γίνει γνωστά τα αίτια που οδήγησαν στο αιματηρό επεισόδιο. Το περιστατικό συνέβη το απόγευμα της Πέμπτης (21.11.2091), με τη […]"/>
  </head>
  <body>
    <article>
      <h1>«Τον σκότωσε τον σκότωσε…» – Μαχαιριές σε οικογενειακό καυγά</h1>
      <address>
        <time datetime="2019-11-22T19:30:07+00:00">22 Nov 2019, 19:30</time>
      </address>
      <p>Άγρια τροπή πήρε ένας οικογενειακός καυγάς στην Ηλιούπολη και λίγο έλειψε να καταλήξει σε τραγωδία. Μαχαίρωσε τον πατέρα του 49χρονος.</p>
      <p>Ο δράστης στην Ηλιούπολη συνελήφθη με την κατηγορία της απόπειρας ανθρωποκτονίας, ενώ μέχρι στιγμής δεν έχουν γίνει γνωστά τα αίτια που οδήγησαν στο αιματηρό επεισόδιο.</p>
      <p>Το περιστατικό συνέβη το απόγευμα της Πέμπτης (21.11.2091), με τη σύζυγο του θύματος να τηλεφωνεί έντρομη στην Άμεση Δράση και να φωνάζει «Ελάτε γρήγορα, τον σκότωσε, τον σκότωσε». Στην σπίτι της οικογένειας έφτασε αμέσως περιπολικό του Αστυνομικού Τμήματος Ηλιούπολης, με τους αστυνομικούς να εντοπίζουν σε μία λίμνη αίματος τον πατέρα του 49χρονου, ενώ δίπλα του βρέθηκε και ένα αυτοσχέδιο μαχαίρι που φέρεται να χρησιμοποίησε ο δράστης.</p>
      <p>Ο αιμόφυρτος άνδρας αλλά και η σύζυγός του υπέδειξαν ως δράστη τον 49χρονο γιο τους, που επιχείρησε να διαφύγει. Στη συνέχεια οι αστυνομικοί πραγματοποίησαν έρευνες στους γύρω δρόμους, όπου εντόπισαν τον 49χρονο και τον οδήγησαν με χειροπέδες στο Τμήμα Ασφαλείας Ηλιούπολης. Ο ηλικιωμένος άνδρας είχε τραύματα στο στήθος και στην κοιλιά, ενώ έγινε διακομιδή του σε νοσοκομείο με ασθενοφόρο του ΕΚΑΒ.</p>
      <p>Πηγή: e-reportaz.gr</p>
    </article>
  </body>
</html>