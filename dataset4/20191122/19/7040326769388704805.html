<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/spor-haberleri/basaksehir-tt-arenada-galatasarayi-tek-golle-maglup-etti-1392183"/>
    <meta property="og:site_name" content="Karar.com"/>
    <meta property="article:published_time" content="2019-11-22T19:53:00+00:00"/>
    <meta property="og:title" content="Başakşehir TT Arena'da Galatasaray'ı tek golle mağlup etti"/>
    <meta property="og:description" content="Galatasaray, kendi evinde Başakşehir'e 1-0 mağlup oldu. Sarı kırmızılılar ligde 41 maç sonra kendi sahasında mağlup oldu."/>
  </head>
  <body>
    <article>
      <h1>Başakşehir TT Arena'da Galatasaray'ı tek golle mağlup etti</h1>
      <address>
        <time datetime="2019-11-22T19:53:00+00:00">22 Nov 2019, 19:53</time>
      </address>
      <p>
        <b>Galatasaray, kendi evinde Başakşehir'e 1-0 mağlup oldu. Sarı kırmızılılar ligde 41 maç sonra kendi sahasında mağlup oldu.</b>
      </p>
      <p>Bu sonuçla Medipol Başakşehir puanını 22'ye yükselterek maç fazlasıyla liderlik koltuğuna otururken, Galatasaray 19 puanda kaldı.</p>
      <p>22'nci dakikada Visca'nın ceza sahası içinde çevirdiği topa Crivelli'nin penaltı noktasına yakın bir noktadan yaptığı vuruşu Okan çıkardı.</p>
      <p>24'üncü dakikada Ömer Bayram'ın ceza sahası dışından çektiği şut, üstten auta gitti.</p>
      <p>34'üncü dakikada Ömer Bayram'ın sağ kanattan kullandığı serbest vuruşu Mert çıkardı. Sonrasında yaşanan karambolde Başakşehir savunması topu kornere çeldi.</p>
      <p>40'ıncı dakikada Mariano sağ kanattan topu içeri çevirdi. Savunmanın uzaklaştırmak istediği top ceza sahası dışında Lemina'nın önünde kaldı. Bu oyuncunun yaptığı vuruşta Mert topu kornere gönderdi.</p>
      <p>
        <b>İLK YARI GOLSÜZ BİTTİ</b>
      </p>
      <p>49'uncu dakikada Mariano'nun sağ kanattan içeri kestiği ortada Feghouli'nin ön direkteki vuruşunu Mert çıkardı.</p>
      <p>78'inci dakikada Lemina'nın yaptığı top kaybında hızlı çıkan İrfan Can Kahveci, pasını Gulbrandsen'e aktardı. Bu oyuncunun ceza sahası içerisinde yaptığı vuruş ağlarla buluştu: 0-1.</p>
      <p>86'ncı dakikada Mariano'nun sağ kanattan kestiği ortada Emre Mor'un kafa vuruşu dışarı çıktı.</p>
      <p>Mücadele Medipol Başakşehir'in 1-0'lık galibiyetiyle sona erdi.</p>
      <related>
        <a href="https://www.karar.com/spor-haberleri/babel-trabzonspor-macinda-yok-1392198"/>
      </related>
      <related>
        <a href="https://www.karar.com/spor-haberleri/arda-turan-ile-fatih-terim-arasindaki-buzlar-eridi-1392227"/>
      </related>
    </article>
  </body>
</html>