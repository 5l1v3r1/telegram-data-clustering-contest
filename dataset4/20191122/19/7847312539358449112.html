<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474278-prezydenci-polski-i-litwy-w-tvp-miedzy-nami-jest-przyjazn"/>
    <meta property="og:site_name" content="wPolityce.pl"/>
    <meta property="article:published_time" content="2019-11-22T19:28:34+00:00"/>
    <meta property="og:title" content="Prezydenci Polski i Litwy w TVP: &quot;Przyjaźń i historyczne związki&quot;; &quot;Mamy mnóstwo pól, na których się rozumiemy&quot;"/>
    <meta property="og:description" content="&quot;Dzisiejszy pogrzeb przywódców powstania styczniowego to wiadomość do naszych narodów, które kiedyś żyły razem w jednym kraju&quot;."/>
  </head>
  <body>
    <article>
      <h1>Prezydenci Polski i Litwy w TVP: "Przyjaźń i historyczne związki"; "Mamy mnóstwo pól, na których się rozumiemy"</h1>
      <address><time datetime="2019-11-22T19:28:34+00:00">22 Nov 2019, 19:28</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Mamy mnóstwo pól, na których się rozumiemy. Jeżeli relacje między wszystkimi państwami świata byłyby takie, jak między Polską a Litwą, to na świecie panowałaby harmonia i pokój — powiedział na antenie TVP prezydent Litwy Gitanas Nauseda.</b>
      </p>
      <p>Prezydenci Litwy i Polski, Gitanas Nauseda i Andrzej Duda, złożyli hołd bohaterom powstania styczniowego w Wilnie podczas uroczystości pogrzebowych 20 uczestników tego niepodległościowego zrywu.</p>
      <p>CZYTAJ RÓWNIEŻ: <a href="https://wpolityce.pl/swiat/474150-bohaterowie-powstania-styczniowego-pochowani-w-wilnie">Przywódcy i uczestnicy powstania styczniowego pochowani w Wilnie. Prezydent Duda: „Upamiętniamy dziś naszych bohaterów”</a></p>
      <p>Nauseda i Duda wystąpili wspólnie w specjalnym wydaniu programu „Gość Wiadomości”.</p>
      <blockquote>Dzisiejszy pogrzeb przywódców powstania styczniowego to wiadomość do naszych narodów, które kiedyś żyły razem w jednym kraju. Ci wszyscy ludzie niezależnie od narodu, z którego pochodzili są naszymi bohaterami</blockquote>
      <p>— mówił prezydent Andrzej Duda.</p>
      <figure>
        <iframe data-src="https://twitter.com/TOPTVPINFO/status/1197954482811949056" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Zwrócono uwagę, że nasze narody znalazły się za żelazną kurtyną.</p>
      <blockquote>30 lat temu nasze narody, nasze kraje wyrwały się zza „żelaznej kurtyny”. Ten niezłomny duch wolności, który trwał w naszych narodach spowodował, że udało nam się tę ”żelazną kurtynę” powalić</blockquote>
      <p>– podkreślał Andrzej Duda.</p>
      <figure>
        <iframe data-src="https://twitter.com/tvp_info/status/1197962114129965057" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>W rozmowie poruszono też temat wsparcia dla Litwy ze strony Polski.</p>
      <blockquote>Rzeczywiście tak się złożyło, że żyjemy w bardzo ciekawym regionie, gdzie zawsze były napięcia. Mamy dużych sąsiadów (…). Litwa powinna być szczególnie gotowa do obrony swojej wolności</blockquote>
      <p>– wskazał prezydent Litwy.</p>
      <blockquote>Mieszkańcy Litwy powinni czuć się bezpiecznie i rozwijać</blockquote>
      <p>– dodał.</p>
      <blockquote>Sąsiadujemy z Rosją, jest też Białoruś. Niestety na Białorusi niezależność nie jest zagwarantowana w 100 procentach</blockquote>
      <p>– powiedział Gitanas Nauseda, zwracając uwagę na jej zależność od Moskwy i zagrożenie, które niesie bliska granic białoruska elektrownia jądrowa.</p>
      <p>Prezydent RP podkreślał z kolei, jak ważna jest inicjatywa Trójmorza.</p>
      <blockquote>Cieszę się, że te formaty żyją i jest to tak doskonale rozumiane przez kraje Europy Środkowej. Korzystamy z tego, że żyjemy w UE. (…) Po to jest Trójmorze, byśmy rozwijali się w ramach UE i tworzyli warunki dla wszystkich naszych sąsiadów, by można było inwestować w Polsce i na Litwie</blockquote>
      <p>– mówił. Wskazywał też na potrzebę zbudowania nici komunikacyjnych i zapewnienie bezpieczeństwo energetyczne od monopolu rosyjskiego.</p>
      <p>Gitanas Nauseda zachwalał relacje polsko-litewskie.</p>
      <blockquote>Mamy mnóstwo pól, na których się rozumiemy. Jeżeli relacje między wszystkimi państwami świata byłyby takie, jak między Polską a Litwą, to na świecie panowałaby harmonia i pokój</blockquote>
      <p>– stwierdził prezydent Litwy.</p>
      <p>Andrzej Duda przypomniał, że pierwsza zagraniczna wizyta litewskiej głowy państwa po wyborze odbyła się w Warszawie.</p>
      <blockquote>Przyjaźń i historyczne związki</blockquote>
      <p>— wskazał.</p>
      <p>kpc</p>
    </article>
  </body>
</html>