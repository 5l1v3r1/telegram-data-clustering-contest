<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/2019/11/22/migranti-sei-corpi-sulle-coste-libiche_509b192d-2560-4498-a819-0e9dfcf7662c.html"/>
    <meta property="og:site_name" content="ANSA.it"/>
    <meta property="article:published_time" content="2019-11-22T19:18:17+00:00"/>
    <meta property="og:title" content="Migranti: nuovi arrivi in Italia, sei corpi sulle coste libiche"/>
    <meta property="og:description" content="Altri 90 sono stati soccorsi dalla guardia costiera di Tripoli (ANSA)"/>
  </head>
  <body>
    <article>
      <h1>Migranti: nuovi arrivi in Italia, sei corpi sulle coste libiche</h1>
      <h2>Altri 90 sono stati soccorsi dalla guardia costiera di Tripoli</h2>
      <address><time datetime="2019-11-22T19:18:17+00:00">22 Nov 2019, 19:18</time> by <a rel="author">Redazione ANSA</a></address>
      <p>Non si arrestano gli arrivi di migranti e, con essi, le tragedie del mare: almeno sei corpi sono stati trovati stamani sulla costa di Khums, in Libia, come reso noto dall'Organizzazione mondiale per le migrazioni (Oim).</p>
      <p>Nelle stesse ore oltre 40 migranti sono stati abbandonati su un gommone al largo di Santa Maria di Leuca. Sono 27 uomini, 6 donne e 11 minori accompagnati appartenenti a 5 nuclei familiari di nazionalità curdo-irachena, curdoiraniana, turca e uzbeka. Sono stati intercettati dalla Capitaneria di Porto che, coadiuvata dalla Guardia di Finanza e dai Carabinieri, ha provveduto a farli sbarcare in sicurezza a Santa Maria di Leuca. Le famiglie in fuga sono state accolte, riscaldate, assistite e rifocillate dal personale militare, raggiunto dagli amministratori del Comune di Castrignano del Capo, che ha fornito ulteriore supporto, oltre a biscotti e frutta. </p>
      <p>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>