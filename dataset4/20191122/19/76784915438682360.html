<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/sport/boksz/2019/11/22/floyd_mayweather_visszater_visszateres_mma/"/>
    <meta property="og:site_name" content="Index.hu"/>
    <meta property="article:published_time" content="2019-11-22T19:52:00+00:00"/>
    <meta property="og:title" content="Az MMA-ban tér vissza Floyd Mayweather"/>
    <meta property="og:description" content="Öt súlycsoport korábbi profi világbajnok bokszolója 2020-ban próbálja ki magát az UFC-nél."/>
  </head>
  <body>
    <article>
      <h1>Az MMA-ban tér vissza Floyd Mayweather</h1>
      <address><time datetime="2019-11-22T19:52:00+00:00">22 Nov 2019, 19:52</time> by <a rel="author">-bd-</a></address>
      <p>Floyd Mayweather jövőre az MMA-ban tér vissza</p>
      <p>Floyd Mayweather, öt súlycsoport korábbi profi világbajnok ökölvívója vegyes harcművészetben (MMA) tér vissza 2020-ban – írja az MTI.</p>
      <p>A 42 éves amerikai sportoló egy korábbi Instagram-posztjában <a href="https://index.hu/sport/boksz/2019/11/22/floyd_mayweather_visszateres/">már közölte</a>, hogy visszatér, de a sportág akkor még nem derült ki, csak pletykákból lehetett hallani, hogy nem bokszolni fog, és feltehetően az MMA-ban próbálja ki magát. Egy újabb bejegyzése után azonban már hivatalos: Mayweather az MMA legjelentősebb szervezeténél, a UFC-nél lép ismét szorítóba jövőre.</p>
      <p>Mayweather bokszolóként veretlenül vonult vissza, 50 győzelméből 27 idő előtt született. Eredetileg 2015-ben vonult vissza, de 2017 augusztusában visszatért egy meccsre, akkor épp egy MMA-ból érkező riválissal, Conor McGregorral bokszolt.</p>
    </article>
  </body>
</html>