<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-fotbal-23508341-porto-fabio-silva-17-ani-are-clauza-reziliere-125-milioane-euro.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T19:59:00+00:00"/>
    <meta property="og:title" content="FC Porto: Fabio Silva (17 ani) are o clauză de reziliere de 125 de milioane de euro"/>
    <meta property="og:description" content="Tânărul atacant portughez Fabio Silva (17 ani) a semnat un nou contract cu echipa FC Porto, clauza de reziliere ajungând la 125 milioane euro, cea mai mare din fotbalul din această ţară,"/>
  </head>
  <body>
    <article>
      <h1>FC Porto: Fabio Silva (17 ani) are o clauză de reziliere de 125 de milioane de euro</h1>
      <address><time datetime="2019-11-22T19:59:00+00:00">22 Nov 2019, 19:59</time> by <a rel="author">Silviu Dumitru</a></address>
      <p><b>​Tânărul atacant portughez Fabio Silva (17 ani) a semnat un nou contract cu echipa FC Porto, clauza de reziliere ajungând la 125 milioane euro, cea mai mare din fotbalul din această ţară, scrie AFP, citată de <a href="https://www.agerpres.ro/sport-extern/2019/11/22/fotbal-clauza-de-eliberare-a-portughezului-fabio-silva-fc-porto-ridicata-la-125-milioane-euro--407801">Agerpres</a>.<br/></b><br/>Iniţial, clauza de eliberare a jucătorului care acum se află sub contract cu FC Porto până în 2022 era de 25 milioane euro.<br/><br/>Câştigător al Youth League cu echipa sa sezonul trecut, echivalentul Ligii Campionilor pentru echipele de tineret, Fabio Silva a stabilit o serie de recorduri odată cu accederea la prima echipă a clubului.<br/><br/>El a devenit succesiv cel mai tânăr jucător care a evoluat pentru FC Porto în campionat dar şi în competiţiile europene, fiind şi cel mai tânăr marcator al clubului în meciurile oficiale.<br/><br/>FC Porto este pe locul 2 după 12 etape din campionatul Portugaliei, cu 28 de puncte, cu două mai puţine faţă de Benfica Lisabona, liderul la zi.<br/><br/><br/> </p>
    </article>
  </body>
</html>