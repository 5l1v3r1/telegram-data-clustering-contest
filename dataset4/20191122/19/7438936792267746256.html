<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Bohumin-Den-otevrenych-dveri-v-novem-charitnim-dome-sv-Klary-604356"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-22T19:33:00+00:00"/>
    <meta property="og:title" content="Bohumín: Den otevřených dveří v novém charitním domě sv. Kláry"/>
    <meta property="og:description" content="Charita Bohumín už za pár týdnů na Bohumínsku výrazně posílí dostupnost tzv. odlehčovací služby. Pro žádanou sociální službu vybudovala s pomocí evropské dotace Místní akční skupiny Bohumínsko nové zázemí, charitní dům sv. Kláry. Ve čtvrtek 28. listopadu si ho veřejnost může prohlédnout při dni otevřených dveří, od 12 do 16 hodin."/>
  </head>
  <body>
    <article>
      <h1>Bohumín: Den otevřených dveří v novém charitním domě sv. Kláry</h1>
      <address>
        <time datetime="2019-11-22T19:33:00+00:00">22 Nov 2019, 19:33</time>
      </address>
      <p>
        <b>Charita Bohumín už za pár týdnů na Bohumínsku výrazně posílí dostupnost tzv. odlehčovací služby. Pro žádanou sociální službu vybudovala s pomocí evropské dotace Místní akční skupiny Bohumínsko nové zázemí, charitní dům sv. Kláry. Ve čtvrtek 28. listopadu si ho veřejnost může prohlédnout při dni otevřených dveří, od 12 do 16 hodin.</b>
      </p>
      <p>Pro nové centrum Charita zakoupila a opravila bývalý objekt cizinecké policie ve Starém Bohumíně (ul. Slezská čp. 295, vedle hasičské zbrojnice). Vybudovala v něm plně bezbariérové středisko odlehčovací služby s kapacitou 10 míst zahrnující 5 dvoulůžkovy´ch pokojů s příslušenstvím a se zázemím pro poskytování této sociální služby. Nový charitní dům začne službu nabízet od 1. ledna 2020.</p>
      <p>Zařízení bude určeno lidem z území MAS Bohumínsko pečující v jejich přirozeném prostředí o osoby starší 18 let se sníženou soběstačností z důvodu věku, chronického onemocnění nebo zdravotního postižení. „Posláním odlehčovací služby Charity Bohumín bude poskytovat po dobu zpravidla od jednoho dne po tři měsíce péči těmto osobám se sníženou soběstačností, kdy není o ně možné pečovat v jejich domácím prostředí, kde o ně běžně pečují jiné osoby,“ říká ředitelka Charity Bohumín Zdeňka Kniezková Brňáková.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Bohumin-Na-ridice-dohlednou-nove-radary-603705"/>
        <a href="https://www.parlamentnilisty.cz/politika/obce-volicum/Bohumin-Podzimni-brigada-v-utulku-pripravi-psi-azyl-na-zimu-602225"/>
        <a href="https://www.parlamentnilisty.cz/politika/obce-volicum/Bohumin-Rybari-do-Kalisoku-vypustili-pres-tisicovku-amuru-budou-pozirat-vodni-traviny-601124"/>
        <a href="https://www.parlamentnilisty.cz/politika/obce-volicum/Bohumin-resi-stomatologickou-krizi-ve-meste-konci-dve-zubarky-600972"/>
      </related>
    </article>
  </body>
</html>