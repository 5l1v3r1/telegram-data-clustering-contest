<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/emniyet-ve-mitin-ortak-operasyonunda-yakalanmisti-3-bin-846-ismin-yer-aldigi-liste-ele-gecirildi"/>
    <meta property="og:site_name" content="CNN Türk"/>
    <meta property="article:published_time" content="2019-11-22T19:41:16+00:00"/>
    <meta property="og:title" content="Emniyet ve MİT'in ortak operasyonunda yakalanmıştı! 3 bin 846 ismin yer aldığı liste ele geçirildi"/>
    <meta property="og:description" content="Mersin'de MİT ve İl Emniyet Müdürlüğü tarafından..."/>
  </head>
  <body>
    <article>
      <h1>Emniyet ve MİT'in ortak operasyonunda yakalanmıştı! 3 bin 846 ismin yer aldığı liste ele geçirildi</h1>
      <h2>Mersin'de MİT ve İl Emniyet Müdürlüğü tarafından gerçekleştirilen terör örgütü DEAŞ'a yönelik operasyonda yakalanan zanlının adresinde ele geçirilen dijital materyallerde ülkelerden örgüte katılanların listesi bulundu.</h2>
      <address><time datetime="2019-11-22T19:41:16+00:00">22 Nov 2019, 19:41</time> by <a rel="author">AA</a></address>
      <p><a href="https://www.cnnturk.com/haberleri/mersin">Mersin</a> Cumhuriyet Başsavcılığı koordinesinde düzenlenen ortak operasyonda Tarsus ilçesinde <a href="https://www.cnnturk.com/haberleri/suriye">Suriye</a> uyruklu <a href="https://www.cnnturk.com/haberleri/deas">DEAŞ</a> şüphelisi yakalandı.</p>
      <p>Zanlının adresinde ele geçirilen dijital materyallerin incelemesinde ülke ülke klasörlere ayrılmış vaziyette dünyanın birçok yerinden DEAŞ'a katılım yapanların listesi bulundu. Emniyet güçlerince incelenen verilerde, listede 81 ülkeden 3 bin 846 kişinin isimlerinin yer aldığı belirlendi.</p>
      <p>Listeye göre, örgüte en çok katılımın 700'e yakın kişiyle <a href="https://www.cnnturk.com/haberleri/suudi-arabistan">Suudi Arabistan</a>'dan olduğu, bu ülkeyi yaklaşık 650 kişiyle Tunus ve 400'e yakın kişiyle <a href="https://www.cnnturk.com/haberleri/fas">Fas</a>'ın izlediği tespit edildi, aralarında Almanya ve <a href="https://www.cnnturk.com/haberleri/ispanya">İspanya</a>'nın da olduğu Avrupa ülkelerinden de 300'den fazla kişinin katılımı saptandı.</p>
      <p><a href="https://www.cnnturk.com/haberleri/rusya">Rusya</a>, Amerika Birleşik Devletleri, Azerbaycan ve Finlandiya gibi ülkelerden katılımların da listelendiği verilerdeki incelemenin sürdüğü öğrenildi.</p>
      <p>
        <b>4 kişi tutuklandı</b>
      </p>
      <p>İl Emniyet Müdürlüğündeki işlemleri tamamlanan zanlı, kentte 14 Kasım'da gözaltına alınan 13 DEAŞ şüphelisiyle adliyeye sevk edildi.</p>
      <p>Nöbetçi sulh ceza hakimliğine çıkarılan Suriyeli zanlının da arasında yer aldığı 4 şüpheli tutuklandı, 10 kişinin sınır dışı edilmesine karar verildi.</p>
      <related>
        <h4>ilgili haberler</h4>
        <a href="https://www.cnnturk.com/turkiye/son-dakika-bakan-soylu-gelip-teslim-oluyorlar"/>
        <a href="https://www.cnnturk.com/turkiye/9-ilde-es-zamanli-feto-operasyonu-8-tutuklama"/>
        <a href="https://www.cnnturk.com/turkiye/mersinde-52-duzensiz-gocmen-yakalandi"/>
      </related>
    </article>
  </body>
</html>