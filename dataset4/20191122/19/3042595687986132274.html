<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/nye-hinder-for-russisk-deltakelse/71852144"/>
    <meta property="og:site_name" content="Dagbladet.no"/>
    <meta property="article:published_time" content="2019-11-22T19:06:57+00:00"/>
    <meta property="og:title" content="Nye hinder for russisk deltakelse"/>
    <meta property="og:description" content="Det internasjonale friidrettsforbundet ønsker ikke å hente inn igjen Russland i det gode selskap."/>
  </head>
  <body>
    <article>
      <h1>Nye hinder for russisk deltakelse</h1>
      <h2>Det internasjonale friidrettsforbundet ønsker ikke å hente inn igjen Russland i det gode selskap.</h2>
      <address><time datetime="2019-11-22T19:06:57+00:00">22 Nov 2019, 19:06</time> by <a rel="author">Magnus Gamlem</a></address>
      <p>Det russiske friidrettsforbundet har vært utestengt fra all internasjonal friidrett siden 2015. Det som følge av avsløringer om organisert dopingjuks.</p>
      <p>Forbundet har lenge jobbet for å få opphevet utestengelsen, og stadig nærmet seg en løsning. Nå har den tidligere stolte idrettsnasjonen fått et nytt skudd for baugen.</p>
      <p>Ifølge BBC-journalist <a href="https://twitter.com/Sethb45/status/1197944920243351553">Seth Bennett</a> kommer det nå nye hindringer som skal stoppe Russland fra å bli inkludert i de gode selskap igjen. Det internasjonale friidrettsforbundet har stoppet prosessen som skulle ta inn igjen Russland. Det samme melder det russiske nyhetsbyrået, <a href="https://russian.rt.com/sport/news/689720-wa-vosstanovlenie-vfla">Tass</a>.</p>
      <p>De har fått bekreftet dette fra lederen av arbeidsgruppa, norske Rune Andersen.</p>
      <h3>Nye anklager</h3>
      <p>Nyheten kommer dagen etter at presidenten i Russlands friidrettsforbund, Dmitrij Sjljakhtin, ble suspendert mistenkt for å ha hindret en dopingetterforskning.</p>
      <p>Ved siden av Sjljakhtin er også seks andre mistenkt i saken.</p>
      <p>
        <b>Anklagene knytter seg til saken mot høydehopperen Danil Lysenko, som skal ha lagt fram forfalskede medisinske papirer etter at han ble anklaget for å ha unndratt seg dopingtesting.</b>
      </p>
      <p>Russlands friidrettsforbund er som organisasjon anklaget for å ha hjulpet ham. Det er også Sjljakhtin og fire andre høytstående ledere i forbundet, i tillegg til Lysenko selv og hans trener Jevgenij Zagorulko.</p>
      <p>Saken kaster nye skygger over Russlands forberedelser til neste års OL.</p>
    </article>
  </body>
</html>