<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/obsyag-promvirobnictva-skorotivsya-na-5-v-zhovtni-derzhstat-330624_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T19:22:00+00:00"/>
    <meta property="og:title" content="Обсяг промвиробництва скоротився на 5% в жовтні — Держстат"/>
    <meta property="og:description" content="Падіння було зафіксовано у всіх галузях."/>
  </head>
  <body>
    <article>
      <h1>Обсяг промвиробництва скоротився на 5% в жовтні — Держстат</h1>
      <h2>Падіння було зафіксовано у всіх галузях.</h2>
      <address>
        <time datetime="2019-11-22T19:22:00+00:00">22 Nov 2019, 19:22</time>
      </address>
      <p><b><a href="https://dt.ua/ECONOMICS/promvirobnictvo-padaye-drugiy-misyac-pospil-derzhstat-327264_.html">Промислове виробництво</a> </b>в Україні у жовтні 2019 року скоротилося порівняно з жовтнем 2018 року на 5% після зниження на 1,1% у вересні, 1,7% в серпні і 0,2% в липні, повідомила Державна служба статистики в п'ятницю. Падіння було зафіксовано у всіх галузях: добувній – на 2,6%, в постачанні електроенергії, газу, пари та кондиційованого повітря – на 4,4%, у переробній – на 6%.</p>
      <p>Держстат зазначає, що по відношенню до попереднього місяця промислове виробництво у жовтні зросло на 5,6%, але з урахуванням сезонного фактора відбулося його скорочення на 2,4%.</p>
      <p>У цілому, за підсумками десяти місяців 2019 року обсяг промвиробництва в Україні знизився у порівнянні з аналогічним періодом минулого року на 0,6%.</p>
      <p>Нагадаємо, що <b><a href="https://zn.ua/ECONOMICS/promproizvodstvo-v-ukraine-neznachitelno-vyroslo-gosstat-321787_.html">промислове виробництво</a></b> в Україні у 2018 році зросло на 1,1% порівняно з 2017 роком. За 2018 рік переробна промисловість зросла на 0,2%, добувна промисловість і розроблення кар'єрів - на 2,1%, постачання електроенергії, газу, пари та кондиційованого повітря - на 2,8%.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>