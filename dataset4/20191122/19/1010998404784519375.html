<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/pravo-na-otgovor-na-atanas-furnadzhiev.html"/>
    <meta property="og:site_name" content="bTV Новините"/>
    <meta property="article:published_time" content="2019-11-22T19:14:00+00:00"/>
    <meta property="og:title" content="Право на отговор на Атанас Фурнаджиев"/>
    <meta property="og:description" content="Вицепрезидентът на Българския футболен съюз поиска право на отговор след серията от репортажи на bTV за харченето на пари отпуснати от държавата на футболната централа"/>
  </head>
  <body>
    <article>
      <h1>Право на отговор на Атанас Фурнаджиев</h1>
      <h2>Вицепрезидентът на Българския футболен съюз поиска право на отговор след серията от репортажи на bTV за харченето на пари отпуснати от държавата на футболната централа</h2>
      <address>
        <time datetime="2019-11-22T19:14:00+00:00">22 Nov 2019, 19:14</time>
      </address>
      <figure>
        <video src="https://vid.btv.bg/btvnews/2019/11/22/furnadjiev_1574443064-1.mp4"/>
      </figure>
      <p>Вицепрезидентът на Българския футболен съюз поиска право на отговор след <a href="https://btvnovinite.bg/bulgaria/razsledvane-na-btv-kak-bfs-harchi-milioni-ot-darzhavata-za-detski-sport.html">серията от репортажи на bTV</a> за харченето на пари отпуснати от държавата на футболната централа. Публикуваме целия текст на съобщението:</p>
      <p>Уважаеми дами и господа,</p>
      <p>Използвам законовото си право на отговор на материал разпространен от bTV, в който беше замесено и моето име. Правя конкретни уточнения към свързаните с мен твърдения:</p>
      <p>Излъченият материал е подготвян повече от 6 месеца. В този период аз, като публична личност, съм присъствал на множество събития, на които е присъствал и екип на bTV. Учудва ме твърдението на журналист в национална телевизия, че не е успял да ме намери в рамките на цели 6 месеца, цитирам: "Без успех останаха опитите ни да се свържем с Атанас Фурнаджиев". Настоявам за отговор – кога точно и по какъв начин ме потърсихте, при положение, че на служебната ми поща, която е публична, няма пристигнало запитване по разработваната тема, нито съм получил СМС на телефона си от Вас.</p>
      <p>Дружеството "КП Имобилиен" ЕООД, чийто собственик съм, наистина е основният инвеститор в "Белведере Холидей Клуб", Банско, като се занимава с продажбата на апартаменти в него. Към днешна дата, над 80% от наличните в сградата имоти са собственост на частни лица – български и чуждестранни граждани. Дружеството "КП Имобилиен" ЕООД не се занимава с хотелиерска дейност и не е бенефициент на БФС.</p>
      <p>Аз, Атанас Фурнаджиев, по никакъв начин не съм участвал пряко или косвено във вземането на решения къде и кога да бъдат тренировъчните лагери на отборите в детско-юношестките школи. По програмата за детско- юношески спорт в БФС има комисия с председател Емил Костадинов и членове проф. Лъчезар Димитров и Антон Петров.</p>
      <p>Те се спират на туроператорска фирма, която на свой ред избира и предлага подходящи за целите на тренировъчни лагери хотели. Всеки треньор сам решава в кой хотел да проведе подготовката на своя футболен отбор, а туроператорската агенция е предложила хотели в Сливен, Боровец, Говедарци и Банско.</p>
    </article>
  </body>
</html>