<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/markevich_rozpoviv_chi_ocholit_kazahstanskiy_klub_n1238038"/>
    <meta property="og:site_name" content="24 Канал"/>
    <meta property="article:published_time" content="2019-11-22T19:08:00+00:00"/>
    <meta property="og:title" content="Маркевич розповів, чи очолить казахстанський клуб"/>
    <meta property="og:description" content="Мирон Маркевич прокоментував інформацію щодо можливості роботи з одним із клубів чемпіонату Казахстану. Видання Vesti.kz повідомило, що Маркевич начебто веде перемовини з один із лідерів тамтешнього чемпіонату. Маркевич спростовує чутки."/>
  </head>
  <body>
    <article>
      <h1>Маркевич розповів, чи очолить казахстанський клуб</h1>
      <address><time datetime="2019-11-22T19:08:00+00:00">22 Nov 2019, 19:08</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Мирон Маркевич прокоментував інформацію щодо можливості роботи з одним із клубів чемпіонату Казахстану. Видання Vesti.kz повідомило, що Маркевич начебто веде перемовини з один із лідерів тамтешнього чемпіонату. Маркевич спростовує чутки.</b>
      </p>
      <p>У коментарі ресурсу <a href="https://www.footboom.com/ukrainian/ukrainians/1574422076-myron-markevych-kazakhstan-vse-zalezhyt-vid-bahatokh-faktoriv.html">Footboom.com</a> Маркевич заявив, що не отримував пропозицій від казахстанських клубів. "Ви хочете мене запитати про Казахстан? Нічого не знаю! Ні з ким із представників казахстанських клубів я не розмовляв", – заявив Мирон Богданович.</p>
      <blockquote>Читайте також: <a href="https://24tv.ua/sport/u_rosiyu_ne_poyidu_nikoli__groshi_ne_nayvazhlivishe_v_moyemu_zhitti__yuriy_vernidub_n1237821">У Росію не поїду ніколи – гроші не найважливіше в моєму житті, – Юрій Вернидуб</a></blockquote>
      <p>Також Маркевич прокоментував потенційну пропозицію очолити клуб з Казахстану. Фахівець заявив, що хоче попрацювати тренером у клубі, який ставить серйозні цілі.</p>
      <aside>Все залежить від багатьох факторів. Я не розумію, яка-то може бути команда. Так, я хочу ще попрацювати. Це однозначно. Але говорив вже не раз: хочу взяти участь у серйозному проєкті на зразок "Металіста" чи "Дніпра". Просто кудись їхати, то я вже не в тому віці,<cite>– резюмував Маркевич.</cite></aside>
      <p><b>Чим наразі займається Маркевич?</b> Екстренер харківського "Металіста" та "Дніпра" наразі очолює Комітет національних збірних УАФ. Останнім клубом 68-річного фахівця був "Дніпро". З дніпрянами Маркевич дійшов до фіналу Ліги Європи у 2015 році.</p>
    </article>
  </body>
</html>