<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/ronaldo-iska-mlada-zvezda-na-real-vyv-valqdolid-1408891.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-22T19:04:00+00:00"/>
    <meta property="og:title" content="Роналдо иска млада звезда на Реал във Валядолид"/>
    <meta property="og:description" content="Мажоритарният собственик на Реал Валядолид Роналдо иска сънародника си Винисиус под наем в тима Бившият нападател на Реал Мадрид сподели, че ще се радва, ако младият бразилец пристигне във Валядолид, като сподели, че през миналия сезон именно Винисиус е бил причината сезона на „Кралския клуб“ да не бъде грандиозен провал"/>
  </head>
  <body>
    <article>
      <h1>Роналдо иска млада звезда на Реал във Валядолид</h1>
      <address><time datetime="2019-11-22T19:04:00+00:00">22 Nov 2019, 19:04</time> by <a rel="author">Sportlive.bg</a></address>
      <p>Мажоритарният собственик на Реал Валядолид Роналдо иска сънародника си Винисиус под наем в тима. Бившият нападател на Реал Мадрид сподели, че ще се радва, ако младият бразилец пристигне във <a href="https://www.sportlive.bg/tags/19124">Валядолид</a>, като сподели, че през миналия сезон именно Винисиус е бил причината сезона на „Кралския клуб“ да не бъде грандиозен провал. Роналдо сподели, че през декември миналата година е говорил директно с президента на Лос Бланкос Флорентино Перес, но е получил отказ.</p>
      <p>След пристигането на Еден Азар и Родриго през лятото обаче <a href="https://www.sportlive.bg/tags/3457">Реал Мадрид</a> може и да пуснат младия бразилец под наем. Винисиус не получава чак толкова шансове, колкото през миналата година, като и конкуренцията в предни позиции е доста по-сериозна. През този сезон бившият футболист на Фламенго е играл в 11 срещи, но е започнал като титуляр в едва 4 мача, като е отбелязал едва един гол и е подал за още едно попадение. Същевременно неговият сънародник Родриго е отбелязал 5 гола и има една асистенция за доста по-малко игрово време.</p>
      <p>Междувременно Валядолид имат проблеми в атака, като са вкарали едва 14 гола в 13 срещи до момента през сезона. Евентуално преминаване на <a href="https://www.sportlive.bg/tags/64987">Винисиус</a> в тима под наем би помогнало на тима в атака, а и отделно би дало повече минути за изява на младия бразилец. <i><a href="https://www.sportlive.bg/worldfootball/spain/Real-Madrid-se-priceli-v-zvezda-na-Chelsi-shte-se-konkurira-s-Bajern-1406859.html">А ето кой футболист попада в трансферните планове на "Белия балет".</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Shte-se-zavyrne-li-Bejl-na-%E2%80%9EBernabeu%E2%80%9C-1408793.html"/>
        <a href="https://www.sportlive.bg/worldfootball/spain/Azar-Mnogo-pyti-otkazah-na-PSZh-nikoga-nqma-da-igraq-tam-1408749.html"/>
        <a href="https://www.sportlive.bg/worldfootball/england/Fenovete-na-Real-smqtat-che-sega-e-idealniqt-moment-da-byde-privlechen-Kejn-1408504.html"/>
        <a href="https://www.sportlive.bg/worldfootball/spain/Zidan-vse-pak-shte-nakazhe-Bejl-za-Uels-Golf-Madrid-1408472.html"/>
        <a href="https://www.sportlive.bg/worldfootball/spain/Zvezda-na-Real-Vizhdam-se-v-kluba-dylgo-vreme-napred-1403197.html"/>
      </related>
    </article>
  </body>
</html>