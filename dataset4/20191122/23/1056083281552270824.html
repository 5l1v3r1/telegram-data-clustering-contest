<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919201/%D8%AC%D8%B2%D8%A6%DB%8C%D8%A7%D8%AA-%D8%A7%D8%B3%D8%AA%D8%AE%D8%AF%D8%A7%D9%85-%DB%B4-%DA%AF%D8%B1%D9%88%D9%87-%D8%AF%D8%B1-%D8%A2%D9%85%D9%88%D8%B2%D8%B4-%D9%88-%D9%BE%D8%B1%D9%88%D8%B1%D8%B4"/>
    <meta property="og:site_name" content="ایسنا"/>
    <meta property="article:published_time" content="2019-11-22T23:10:00+00:00"/>
    <meta property="og:title" content="جزئیات استخدام ۴ گروه در آموزش و پرورش"/>
    <meta property="og:description" content="معاون برنامه ریزی و توسعه منابع وزارت آموزش و پرورش از اعلام و ابلاغ شیوه نامه جذب معلمان حق‌التدریس، مربیان پیش دبستانی و نیروهای نهضتی در هفته جاری خبر داد."/>
  </head>
  <body>
    <article>
      <h1>جزئیات استخدام ۴ گروه در آموزش و پرورش</h1>
      <address><time datetime="2019-11-22T23:10:00+00:00">22 Nov 2019, 23:10</time> by <a rel="author">فاطمه اسماعیلی</a></address>
      <p>معاون برنامه ریزی و توسعه منابع وزارت آموزش و پرورش از اعلام و ابلاغ شیوه نامه جذب معلمان حق‌التدریس، مربیان پیش دبستانی و نیروهای نهضتی در هفته جاری خبر داد.</p>
      <p><b>علی الهیار ترکمن در گفت‌وگو با ایسنا،</b> با بیان اینکه آیین نامه جذب حق‌التدریسی‌ها و نیروهای نهضت سوادآموزی در آموزش و پرورش از سوی دولت تصویب شده و از سوی هیئت تطبیق قوانین دولت در مجلس نیز مورد تایید قرار گرفته است اظهار کرد: شیوه نامه مربوطه را در هفته جاری به ادارات کل استان‌ها ابلاغ می‌کنیم و وارد فرایند اجرا می‌شویم.</p>
      <p>
        <b>وی درباره مشمولان این مصوبه گفت: در قانون ۴ گروه هدف داریم؛ معلمان حق‌التدریس قبل از سال ۹۱، مربیان پیش دبستانی، آموزشیاران نهضت سوادآموزی و آموزش‌دهندگان مستمری که با نهضت سواد آموزی همکاری داشته‌اند.</b>
      </p>
      <p>
        <b>معاون برنامه ریزی و توسعه منابع وزارت آموزش و پرورش افزود: برای دو گروه نهضتی‌ها، آزمونی برگزار می‌شود که شرط قانون است. آنها بعد از قبولی در آزمون برای طی یک دوره آموزش مهارتی وارد دانشگاه فرهنگیان شده و سپس بکارگیری می‌شوند.</b>
      </p>
      <p>الهیار ادامه داد: حق‌التدریس‌ها و مربیان پیش دبستانی واجد شرایط بر اساس نیاز، جنس، رشته و مقطع تحصیلی نیز باید در دوره آموزشی یک ساله دانشگاه فرهنگیان شرکت کنند.</p>
      <p>انتهای پیام</p>
    </article>
  </body>
</html>