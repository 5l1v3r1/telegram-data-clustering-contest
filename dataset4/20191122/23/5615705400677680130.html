<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204810-u-zelenskogo-povidomili-shcho-v-derzhavnij-vlasnosti-zalishilos-lishe-76-mln-gektariv-zemli"/>
    <meta property="og:site_name" content="Mind UA"/>
    <meta property="article:published_time" content="2019-11-22T23:28:00+00:00"/>
    <meta property="og:title" content="У Зеленського повідомили, що в державній власності залишилось лише 7,6 млн гектарів землі"/>
    <meta property="og:description" content="За словами уповноваженого президента по земельним питанням Романа Лещенка, аудит землі триває"/>
  </head>
  <body>
    <article>
      <h1>У Зеленського повідомили, що в державній власності залишилось лише 7,6 млн гектарів землі</h1>
      <h2>За словами уповноваженого президента по земельним питанням Романа Лещенка, аудит землі триває</h2>
      <address>
        <time datetime="2019-11-22T23:28:00+00:00">22 Nov 2019, 23:28</time>
      </address>
      <p>Результати аудиту землі показали, що з 10 млн гектарів землі державної власності залишилось лише 7,6 млн гектарів. Про це <a href="https://hromadske.ua/posts/u-derzhavnij-vlasnosti-zalishilos-lishe-76-mln-gektariv-zemli-upovnovazhenij-prezidenta">повідомляє</a> hromadskе з посиланням на заяву уповноваженого президента по земельним питанням Романа Лещенка під час обговорення відкриття ринку землі з аграріями у Сєвєродонецьку Луганської області.</p>
      <p>«Сьогодні всі заточені на те, щоб робити реальні зміни, а не розказувати, як робили попередні 18 років про те, який важливий мораторій, як він нас всіх захищає. Якщо говорити відверто, то результати аудиту та інвентаризації, які ми провели за останній місяць, нас просто шокує, який грабунок здійснювався за останні роки. Ми свято вірили у те, що у нас більше 10 млн гектарів землі державної власності, але зараз ми ледь зібрали 7,6 млн», – сказав він.</p>
      <p>Лещенко додав, що аудит триває.</p>
      <p>«Ми з'ясовуємо, як під приводом мораторію вельможі і політики, якім «болить Україна» грабували цю країну під різними патріотичними гаслами», – зазначив Роман Лещенко.</p>
      <p>Нагадаємо: раніше голова партії «Слуга народу» Олександр Корнієнко заявив, що Верховна Рада може ухвалити у другому читанні закон про запровадження ринку сільськогосподарської землі в Україні у грудні 2019 року, а референдум про продаж сільгоспземель іноземцям можуть провести на початку 2020 року.</p>
      <related>
        <h4>Також читайте</h4>
        <a href="https://mind.ua/news/20204828-rosiya-sfalsifikuvala-vtruchannya-ukrayini-u-vibori-v-ssha-new-york-times"/>
        <a href="https://mind.ua/news/20204827-misiya-mvf-zavershila-vizit-v-ukrayinu-ta-vidznachila-progres-u-pidgotovci-programi"/>
        <a href="https://mind.ua/news/20204823-moratorij-na-prodazh-shkodit-vlasnikam-zemli-svitovij-bank"/>
      </related>
    </article>
  </body>
</html>