<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/ravenna/cronaca/incidente-bagnara-1.4901219"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-22T23:01:05+00:00"/>
    <meta property="og:title" content="Incidente Bagnara di Romagna, gravissima donna investita da un'auto"/>
    <meta property="og:description" content="La 64enne è stata travolta da una Fiat Tipo mentre attraversava a piedi la centrale via Pilastrino"/>
  </head>
  <body>
    <article>
      <h1>Incidente Bagnara di Romagna, gravissima donna investita da un'auto</h1>
      <h2>La 64enne è stata travolta da una Fiat Tipo mentre<b> </b>attraversava a piedi la centrale via Pilastrino</h2>
      <address><time datetime="2019-11-22T23:01:05+00:00">22 Nov 2019, 23:01</time> by <a rel="author">il Resto del Carlino</a></address>
      <p>Bagnara di Romagna (Ravenna), 22 novembre 2019 - Sono purtroppo<b> gravissime </b>le condizioni di una <b>donna di 64 anni </b>residente a Bagnara di Romagna, investita questa sera intorno alle 20.15 da una Fiat Tipo mentre<b> attraversava a piedi </b>(si sta accertando se lungo le strisce pedonali o meno) la centrale<b> via Pilastrino </b>per recarsi, come è solita fare ogni venerdì sera, a giocare a tombola. Al volante dell’auto c’era un<b> 23enne </b>che procedeva lungo la suddetta via con direzione di marcia <b>Castel Bolognese-Lugo</b>. In seguito all’impatto la donna è stata <b>sbalzata</b> riportando traumi e<b> ferite molto gravi</b>.</p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4901209.1574464063%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
          <figcaption>L'incidente si è verificato questa sera (venerdì) intorno alle 20.15 (Scardovi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4901210.1574464063%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
          <figcaption>La 64enne è stata investita da una Fiat Tipo (Scardovi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4901211.1574464063%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
          <figcaption>E' successo in via Pilastrino a Bagnara di Romagna (Scardovi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4901212.1574464063%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=463&amp;fmt=jpg"/>
          <figcaption>Al volante dell'auto c'era un 23enne (Scardovi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4901213.1574464063%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
          <figcaption>I due volontari del 'Gives' intervenuti pochi istanti dopo l'ìimpatto (Scardovi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4901214.1574464063%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=448&amp;fmt=jpg"/>
          <figcaption>Un tratto di via Pilastrino è stata chiusa al traffico (Scardovi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4901215.1574464063%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=468&amp;fmt=jpg"/>
          <figcaption>Rilievi da parte della Polizia Locale della Bassa Romagna (Scardovi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4901216.1574464064%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
          <figcaption>La 64enne è stata trasportata in elicottero all'ospedale Maggiore (Scardovi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4901217.1574463666%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=495&amp;fmt=jpg"/>
          <figcaption>E' successo in via PIlastrino a Bagnara di Romagna (Scardovi)</figcaption>
        </figure>
        <figcaption>
          <a href="https://www.ilrestodelcarlino.it/ravenna/cronaca/foto/incidente-bagnara-investimento-1.4901218">Incidente Bagnara di Romagna, investimento in via Pilastrino/ FOTO</a>
        </figcaption>
      </slideshow>
      <p>In attesa dell’arrivo dei mezzi di soccorso, <b>due volontari </b>della locale <b>associazione ‘Gives’ </b>(Gruppo Intervento Volontario e Sportivo) hanno provveduto, uno a prestare i primissimi soccorsi alla signora e l’altro a chiudere il traffico all’altezza della vicina rotonda. Sul posto è intervenuta<b> un’ambulanza </b>unitamente al <b>mezzo avanzato di soccorso </b>con a bordo il medico rianimatore, ai <b>carabinieri di Faenza </b>e, per i rilievi, alla <b>Polizia Locale della Bassa Romagna</b>. Le condizioni della 64enne si sono rivelate assai critiche. Motivo per cui è decollato da Bologna <b>l’elisoccorso,</b> atterrato a Imola, dove è avvenuto il trasbordo della donna dall’ambulanza. Velivolo che è poi ripartito alla volta del ‘Maggiore’ di Bologna con un <b>codice di massima gravità</b>. Per consentire le operazioni di soccorso ed i rilievi di legge, un tratto di via Pilastrino è stato <b>chiuso al traffico </b>da carabinieri e dai volontari del ‘Gives’.</p>
      <p>
        <b>Lu.Sca.</b>
      </p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/ravenna/cronaca/foto/incidente-bagnara-investimento-1.4901218"/>
      </related>
    </article>
  </body>
</html>