<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23508633-china-nu-pierde-din-puterea-economica-daca-ajunge-zero-ceea-priveste-emisiile-dioxid-carbon-potrivit-unui-nou-raport.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T23:38:00+00:00"/>
    <meta property="og:title" content="China nu va pierde din puterea economică dacă va ajunge pe zero în ceea ce privește emisiile de dioxid de carbon, potrivit unui nou raport"/>
    <meta property="og:description" content="Puterea economică a Chinei nu va fi afectată de Acordul de la Paris care impune chinezilor să țintească spre eliminarea emisiilor de dioxid de carbon, până în 2050. Noul studiu al"/>
  </head>
  <body>
    <article>
      <h1>China nu va pierde din puterea economică dacă va ajunge pe zero în ceea ce privește emisiile de dioxid de carbon, potrivit unui nou raport</h1>
      <address><time datetime="2019-11-22T23:38:00+00:00">22 Nov 2019, 23:38</time> by <a rel="author">Lupu Vlad-Andrei</a></address>
      <p><b>Puterea economică a Chinei nu va fi afectată de Acordul de la Paris care impune chinezilor să țintească spre eliminarea emisiilor de dioxid de carbon, până în 2050. Noul studiu al ”Energy Transitions Commission” arată că economia chinezilor ar putea crește chiar și în aceste condiții, conform <a href="https://edition.cnn.com/2019/11/22/energy/china-2050-climate-crisis-report/index.html">CNN</a>.<br/></b><b><br/></b>Președintele ”Energy Transitions Commission”, Adair Turner, este de părere că cel mai important pion în reducerea emisiilor de carbon este China. După cum el afirmă, chinezii trebuie să conducă transferul spre o economie fără emisii de carbon. Societatea pe care o conduce este formată din producători de energie, consumatori, experți sau specialiști în finanțe. <br/><br/>Adair Turner este de părere că că reducerea emisiilor de carbon ar putea propulsa economia chineză pentru că acesta s-ar dezvolta masiv încercând să găsească alternative sustenabile modelelor clasice, atrăgând noi investiții. China face deja pași în acest sens. A redus prețul energiei solare iar în 2017 a promis lansarea unui program pentru impozitarea dioxidului de carbon produs de industrii. Totuși, pentru a-și atinge obiectivul, China trebuie să reducă dioxidul de carbon din industrii precum cea a metalelor sau a chimicalelor. Totodată, aceștia ar trebui să recicleze mai mult sau să introducă biocombustibili pentru avioane. <br/><br/>China este una dintre țările cele mai poluante de pe glob. Ea este unul dintre cei mai importanți semnatari ai Acordului de la Paris din 2015, acord ce implică reducerea emisiilor de carbon până în 2050. Acesta a fost semnat de 187 de țări dar Statele Unite au ieșit din acest acord, rolul Chinei devenit mai important decât era până atunci.</p>
    </article>
  </body>
</html>