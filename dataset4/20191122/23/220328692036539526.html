<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/arda-nadvi-vitosha-pod-dzhda-407398.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-22T23:23:25+00:00"/>
    <meta property="og:title" content="Арда надви Витоша под дъжда"/>
    <meta property="og:description" content="Тимът от Кърджали вече е пети"/>
  </head>
  <body>
    <article>
      <h1>Арда надви Витоша под дъжда</h1>
      <address><time datetime="2019-11-22T23:23:25+00:00">22 Nov 2019, 23:23</time> by <a rel="author">Пламен Вълков</a></address>
      <p>Новакът в efbet Лига Арда победи с 2:0 Витоша (Бистрица) в първи мач от 17-ия кръг на елитната ни лига. Тимът от Кърджали успя да се възползва от малкото ситуации на тежкия терен на стадион “Локомотив” в Пловдив. Срещата се игра под непрестанен дъжд, което затрудни максимално двата тима. Все пак символичните домакини успяха да се доберат до успеха с две попадения на Раодслав Василев. Нападателят се разписа по веднъж във всяко полувреме. Резултатът бе открит от домакините в 23-ата минута. Тогава при едно центриране от корнер на Иван Коконов Радослав Василев засече топката с глава във вратата на Християн Василиев. В началото на втората част преднината на Арда вече беше два гола. Александър Георгиев бе изведен зад защитата и след като видя нахлуващия Василев, му подаде на празна врата. Нападателят нямаше как да сбърка - 2:0. Победата изведе Арда на пето място в класирането с 25 т, а Витоша е на последната позиция с 4.</p>
    </article>
  </body>
</html>