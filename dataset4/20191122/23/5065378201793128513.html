<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/kosmos/story/1031783/o-poytin-yposxetai-na-oloklirosei-tin-kataskeyi-enos-mystiriodoys-oploy"/>
    <meta property="og:site_name" content="Newsbomb"/>
    <meta property="article:published_time" content="2019-11-22T23:00:52+00:00"/>
    <meta property="og:title" content="Ο Πούτιν υπόσχεται να ολοκληρώσει την κατασκευή ενός «μυστηριώδους» όπλου"/>
    <meta property="og:description" content="Ο Ρώσος πρόεδρος Βλαντιμίρ Πούτιν υποσχέθηκε ότι η Μόσχα θα «τελειοποιήσει» ένα μυστηριώδες όπλο που συνδέεται με μια θανατηφόρα έκρηξη που σημειώθηκε το καλοκαίρι και προκάλεσε αύξηση των επιπέδων ραδιενέργειας στη βόρεια Ρωσία."/>
  </head>
  <body>
    <article>
      <h1>Ο Πούτιν υπόσχεται να ολοκληρώσει την κατασκευή ενός «μυστηριώδους» όπλου</h1>
      <h2>Ο Ρώσος πρόεδρος Βλαντιμίρ Πούτιν υποσχέθηκε ότι η Μόσχα θα «τελειοποιήσει» ένα μυστηριώδες όπλο που συνδέεται με μια θανατηφόρα έκρηξη που σημειώθηκε το καλοκαίρι και προκάλεσε αύξηση των επιπέδων ραδιενέργειας στη βόρεια Ρωσία.</h2>
      <address><time datetime="2019-11-22T23:00:52+00:00">22 Nov 2019, 23:00</time> by <a rel="author">Newsroom</a></address>
      <p>Η<b> έκρηξη στο πεδίο δοκιμών του ρωσικού Πολεμικού Ναυτικού</b> στην περιοχή του Αρχάνγκελσκ σημειώθηκε στις <b>8 Αυγούστου</b> και είχε αποτέλεσμα το <b>θάνατο επτά ανθρώπων</b>, ανάμεσά τους πέντε εμπειρογνώμονες στην ρωσική κρατική εταιρεία πυρηνικής ενέργειας Rosatom. Η εταιρεία είχε ανακοινώσει ότι το δυστύχημα σημειώθηκε σε πλωτή πλατφόρμα κατά την διάρκεια δοκιμής πυραύλου με κινητήρα ραδιοϊσοτόπων. Το δυστύχημα προκάλεσε βραχυχρόνια αύξηση του επιπέδου ραδιενέργειας στην κοντινή πόλη Σεβεροντβίνσκ.</p>
      <p>
        <b>Σε μια τελετή που πραγματοποιήθηκε το βράδυ της Πέμπτης (21/11) στο Κρεμλίνο ο Ρώσος πρόεδρος απέδωσε σε χήρες των θυμάτων μεταθανάτια παράσημα.</b>
      </p>
      <p><i>«Το γεγονός της απόκτησης αυτής της αξιοσημείωτης τεχνολογίας είναι σήμερα η πιο σημαντική και αξιόπιστη ελπίδα για ειρήνη στον κόσμο»</i>, δήλωσε ο Βλαντιμίρ Πούτιν, αφού εξέφρασε τα «βαθύτατα» συλλυπητήριά του.</p>
      <p><b><i>«Ό,τι και να γίνει θα τελειοποιήσουμε αυτό το όπλο»</i></b>, είπε, επαναλαμβάνοντας μια υπόσχεση που είχαν δώσει οι ρωσικές αρχές τον Αύγουστο.</p>
      <p>Απονέμοντας <b>Βραβεία Ανδρείας</b> για τους θανόντες του δυστυχήματος στις χήρες των θυμάτων, ο Πούτιν επεσήμανε ότι<b> τα όπλα που αναπτύσσει η Μόσχα πρέπει να εγγυηθούν <i>«την κυριαρχία και την ασφάλεια της Ρωσίας για τις επόμενες δεκαετίες».</i></b></p>
      <p><b>Αμερικανοί εμπειρογνώμονες συνδέουν το θανατηφόρο περιστατικό με τις δοκιμές ενός νέου όπλου</b>, του «Μπουρεβέστνικ», πυραύλου με κινητήρα που χρησιμοποιεί πυρηνικό καύσιμο και η Ρωσία επιδιώκει να αποκτήσει. <b>Η Μόσχα δεν επιβεβαίωσε ποτέ ότι αυτό το όπλο σχετιζόταν με το δυστύχημα.</b></p>
      <p>Αυτός ο πύραυλος είναι ένα από <b>τα νέα όπλα που παρουσιάστηκαν το 2018 και έπειτα το 2019 από τον Πούτιν</b> που προκάλεσε αίσθηση υποσχόμενος τότε μια νέα γενιά πυραύλων που θα είναι κατά τον Ρώσο πρόεδρο<b> «ακατανίκητοι», «υπερηχητικοί», «αόρατοι».</b></p>
      <p>Πηγή: Αθηναϊκό/Μακεδονικό Πρακτορείο Ειδήσεων</p>
      <p>
        <b>Δείτε όλες τις τελευταίες </b>
        <a href="https://www.newsbomb.gr/oles-oi-eidhseis">
          <b>Ειδήσεις</b>
        </a>
        <b> από την Ελλάδα και τον Κόσμο, τη στιγμή που συμβαίνουν, στο </b>
        <a href="https://www.newsbomb.gr/">
          <b>Newsbomb.gr</b>
        </a>
      </p>
      <p>Διαβάστε επίσης:</p>
      <p>
        <a href="https://www.newsbomb.gr/oikonomia/story/1031353/koinoniko-merisma-2019-pote-tha-dothei-posa-xrimata-tha-parete">Κοινωνικό Μέρισμα 2019: Πότε θα δοθεί - Πόσα χρήματα θα πάρετε</a>
      </p>
      <p>
        <a href="https://www.newsbomb.gr/bombplus/gossip/story/1030970/paylos-xaikalis-agonia-gia-ton-agapimeno-ithopoio-pics">Παύλος Χαϊκάλης: Αγωνία για τον αγαπημένο ηθοποιό</a>
      </p>
      <related>
        <a href="https://www.newsbomb.gr/kosmos/story/1031059/oikogeneiaki-tragodia-mana-skotose-ta-tria-tis-paidia"/>
        <a href="https://www.newsbomb.gr/kosmos/story/1031542/tromos-nomizan-pos-i-gata-toys-paizei-oyrliazan-molis-katalavan-ti-synevaine"/>
        <a href="https://www.newsbomb.gr/kosmos/story/1031476/matose-xafnika-i-myti-toy-tromaxan-oi-giatroi-me-ayto-poy-vrikan-mesa"/>
      </related>
    </article>
  </body>
</html>