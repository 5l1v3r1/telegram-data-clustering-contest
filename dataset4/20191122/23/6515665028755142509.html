<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/kosarka/3362833/blistavo-vece-srbina-stimac-vodio-fener-do-trijumfa-u-francuskoj-real-ubedljiv-protiv-sampiona-evrope"/>
    <meta property="og:site_name" content="kurir.rs"/>
    <meta property="article:published_time" content="2019-11-22T23:23:00+00:00"/>
    <meta property="og:title" content="BLISTAVO VEČE SRBINA: Štimac vodio Fener do trijumfa u Francuskoj! Real ubedljiv protiv šampiona Evrope"/>
    <meta property="og:description" content="Košarkaši Real Madrida pobedili su večeras na svom parketu CSKA iz Moskve sa 97:81 u derbi utakmici 10. kola Evrolige, dok je Fenerbahče u gostima protiv Asvela slavio sa 88:72."/>
  </head>
  <body>
    <article>
      <h6 class="kicker">EVROLIGA</h6>
      <h1>BLISTAVO VEČE SRBINA: Štimac vodio Fener do trijumfa u Francuskoj! Real ubedljiv protiv šampiona Evrope</h1>
      <address>
        <time datetime="2019-11-22T23:23:00+00:00">22 Nov 2019, 23:23</time>
      </address>
      <p>
        <b>Košarkaši Real Madrida pobedili su večeras na svom parketu CSKA iz Moskve sa 97:81 u derbi utakmici 10. kola Evrolige, dok je Fenerbahče u gostima protiv Asvela slavio sa 88:72.</b>
      </p>
      <p>Real Madrid je pred svojim navijačima uspeo da nadigra prvaka Evrope i dođe do ubedljivog trijumfa.</p>
      <p>Najzaslužniji za trijumf Madriđana bio je Gabrijel Dek sa 17 poena, 11 skokova i šest asistencija, dok je najefikasniji bio Fakundo Kampaco sa 18 poena.</p>
      <p>U ekipi CSKA istakao se Johanes Vojtman sa 20 poena.</p>
      <p>Real je treći sa sedam pobeda iz 10 mečeva, dok je CSKA šesti sa šest trijumfa i četiri poraza.</p>
      <p>Fenerbahče je na gostovanju u Francuskoj uspeo da dođe tek do trećeg trijumfa u Evroligi, a najzaslužniji za trijumf bio je Vladimir Štimac sa 21 poenom i osam skokova.</p>
      <p>U ekipi Asvela istakao se Dejvid Lajti sa 18 poena, dok je Toni Džekiri postigao 12.</p>
      <p>Fener je 16. sa skorom od tri trijumfa i sedam poraza, dok je Asvel 10. sa po pet pobeda i poraza.</p>
      <p>Nešto ranije večeras Panatinaikos je sa 87:75 pobedio Bajern Minhen, dok je Baskonija sa 70:60 slavila protiv Zenita, a Barselona je sa 96:73 trijumfovala protiv Makabija.</p>
      <p>(Beta)</p>
      <related>
        <h4>NE PROPUSTITE</h4>
        <a href="https://www.kurir.rs/sport/kosarka/3362521/da-li-su-ovo-najruzniji-dresovi-u-istoriji-zalgiris-igrao-protiv-zvezde-u-maskirnim-uniformama-i-zapanjio-evropufoto"/>
        <a href="https://www.kurir.rs/sport/kosarka/3362795/dusko-savanovic-u-drugacijem-svetlu-nas-bivsi-reprezentativac-pricao-o-skijanju-vocarstvu-ljubavi-prema-automobilima"/>
        <a href="https://www.kurir.rs/sport/kosarka/3362667/tragedija-poginuo-ljubimac-grobara-bivsi-kosarkas-partizana-stradao-u-saobracajnoj-nesreci"/>
        <a href="https://www.kurir.rs/sport/kosarka/3362655/zvezda-se-ponovo-seli-zbog-zauzetosti-arene-crveno-beli-prinudjeni-da-igraju-u-drugoj-hali"/>
      </related>
    </article>
  </body>
</html>