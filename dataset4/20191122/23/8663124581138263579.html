<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/liga-1-14-yj-tur-prognoz-i-ekspres-vadyma-skichka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-22T23:14:00+00:00"/>
    <meta property="og:title" content="Ліга 1. 14-ий тур. Прогноз і експрес Вадима Скічка"/>
    <meta property="og:description" content="На 14-ий тур Ліги 1 постійний прогнозист «Рейтингу Букмекерів» і коментатор MEGOGO Вадим Скічко підготував невеликий, але надійний експрес. Він вирушає о 21:00 за Києвом, тож не проґавте!"/>
  </head>
  <body>
    <article>
      <h1>Ліга 1. 14-ий тур. Прогноз і експрес Вадима Скічка</h1>
      <address><time datetime="2019-11-22T23:14:00+00:00">22 Nov 2019, 23:14</time> by <a rel="author">Вадим Скічко</a></address>
      <p>На 14-ий тур Ліги 1 постійний прогнозист «Рейтингу Букмекерів» і коментатор MEGOGO Вадим Скічко підготував невеликий, але надійний експрес. Він вирушає о 21:00 за Києвом, тож не проґавте!</p>
      <p>
        <b>21:00, 23 лис 2019</b>
      </p>
      <p>
        <b>«Анже» – «Нім»</b>
      </p>
      <p>Матч лідера та аутсайдера. І хоча «Скоїстів» загалом незвично бачити так високо, втім цього сезону «Анже» міцно тримається у топ-3. Причина такої зухвалості від команди Стефана Мулена – успішна гра вдома. «Анже» у матчах на рідному «Раймон Копа» здобув 16 очок з 21 можливого. Навіть у тих іграх які «Скоїсти» не виграли вони домінували на полі. Переважно у домашніх матчах «Анже» завдає чимало ударів і завдяки своїй наполегливості перемагає своїх опонентів. Більше за «Скоїстів» у домашніх іграх забили тільки «Монако» та «Парі Сен-Жермен». Водночас «Нім» наразі останній у таблиці. «Крокодили», звісно, спробують привезти додому бодай нічию, але я б тут грав від сильнішого, тобто «Анже». Шанси господарів на перемогу значно вагоміші.</p>
      <p>
        <b>«Ам’єн» – «Страсбур»</b>
      </p>
      <p>Це вже протистояння сусідів у таблиці. Обидва колективи розташовуються у нижній частині таблиці Ліги 1 через свою певну розбалансованість. І ті й інші ліпше грають вдома. Особливо це стосується «Страсбура». Ельзасці на виїзді мають п’ять поразок поспіль, а востаннє забивали на чужому полі аж влітку у кваліфікації Ліги Європи! Однак вічно так тривати не може. «Страсбур» давно награв на виїзний гол, а серія з семи ігор без забитих м’ячів відгонить якоюсь чорною магією. Навіть за теорією вірогідності «Страсбур» мав би вже нарешті забити свій перший виїзний м’яч у цьому сезоні чемпіонату Франції! У п’яти з шести попередніх ігор на «Стад де ла Лікорн» забивали обидві команди, а обидві забивали у першому таймі на домашньому полі «Ам’єна» у трьох випадках з шести. Зазвичай команда Луки Ельснера дарує видовищні ігри, тож, маю надію, їхня зустріч зі «Страсбуром» теж не розчарує.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/prognoz-i-stavka-lechche-kal-yari-chy-vtrymayut-sya-gosti-v-zoni-lch/"/>
        <a href="https://bookmaker-ratings.com.ua/tips/vil-yarreal-sel-ta-prognoz-i-stavka-zhordi-gratakosa/"/>
        <a href="https://bookmaker-ratings.com.ua/tips/espan-jol-hetafe-prognoz-i-stavka-zhordi-gratakosa/"/>
      </related>
    </article>
  </body>
</html>