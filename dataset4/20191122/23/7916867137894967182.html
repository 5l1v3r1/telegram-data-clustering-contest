<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134910-pergalingai-dviguba-savaite-pradejusiam-bayern-panathinaikos-pamoka.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-22T23:11:00+00:00"/>
    <meta property="og:title" content="Pergalingai dvigubą savaitę pradėjusiam „Bayern“ – „Panathinaikos“ pamoka"/>
    <meta property="og:description" content="Antradienį Kauno „Žalgirį“ nuskriaudęs Atėnų „Panathinaikos“ (6-4) tęsia pergalingą pasirodymą Eurolygoje. Graikijos klubas penktadienio vakarą išvykoje 87:75 (16:24, 20:11, 29:18, 22:22) nugalėjo Miuncheno „Bayern“ (4-6) krepšininkus. Po ilgosios pertraukos sugrįžę „Panathinaikos“ krepšininkai greitai ėmėsi darbo – per 8 trečiojo kėlinio minutes spurtavo 24:6 ir po Jacobo Wiley dvitaškio pirmavo 19 taškų (60:41). Nors ..."/>
  </head>
  <body>
    <article>
      <h1>Pergalingai dvigubą savaitę pradėjusiam „Bayern“ – „Panathinaikos“ pamoka</h1>
      <address>
        <time datetime="2019-11-22T23:11:00+00:00">22 Nov 2019, 23:11</time>
      </address>
      <p>Nuotr.: Imago Sport – Scanpix</p>
      <figure>
        <a href="https://www.basketnews.lt/paveikslelis-207533-any1000x1000.jpg">
          <img src="https://www.basketnews.lt/paveikslelis-207533-any630x500.jpg"/>
        </a>
      </figure>
      <p>Nuotr. Imago Sport – Scanpix</p>
      <p>Antradienį Kauno „Žalgirį“ nuskriaudęs Atėnų „Panathinaikos“ (6-4) tęsia pergalingą pasirodymą Eurolygoje.</p>
      <p>Graikijos klubas penktadienio vakarą išvykoje <a href="https://www.basketnews.lt/rungtynes/ziureti/84592-miuncheno-bayern-atenu-panathinaikos.html"><b>87:75</b> (16:24, 20:11, 29:18, 22:22)</a> nugalėjo Miuncheno „Bayern“ (4-6) krepšininkus.</p>
      <p>Po ilgosios pertraukos sugrįžę „Panathinaikos“ krepšininkai greitai ėmėsi darbo – per 8 trečiojo kėlinio minutes spurtavo 24:6 ir po Jacobo Wiley dvitaškio pirmavo 19 taškų (60:41).</p>
      <p>Nors lemiamo ketvirčio viduryje Atėnų klubas pirmavo 17 taškų (77:60), rungtynių pabaigoje šis atotrūkis buvo sumažintas – Maodo Lo taikliu dvitaškiu kėlinio pabaigoje sušvelnino deficitą iki 12 taškų, o „Panathinaikos“ šventė pergalę.</p>
      <p>Svečiai rungtynėse gerai pataikė iš toli, kai realizavo 12 iš 26 (46,1 proc.) tritaškių. Tuo metu šeimininkai pataikė 7 iš 21 tolimo metimu ir taip realizavo 33,3 procentus bandymų.</p>
      <p>
        <i>„Bayern“: Paulas Zipseris 23 (7/8 dvit., 7 atk. kam., 29 naud. bal.), Gregas Monroe 15 (8 atk. kam.), Mathiasas Lessortas ir Maodo Lo (5 atk. kam.) po 8.</i>
      </p>
      <p>
        <i>„Panathinaikos“: DeShaunas Thomasas 14 (4/7 trit.), Tyrese‘as Rice‘as 13 (5 rez. perd.), Nickas Calathesas 12 (7 atk. kam., 5 rez. perd.), Ioannis Papapetrou (3/4 trit., 5 atk. kam.) ir Konstantinos Mitoglou po 11 (6 atk. kam.), Jimmeris Fredette‘as 10.</i>
      </p>
      <figure>
        <iframe src="https://www.youtube.com/embed/T7K_8qiEFeU" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-201140-crop100x150.jpg"/>
      </figure>
      <p><a href="https://www.basketnews.lt/zaidejai/8432-tyrese-rice.html">Tyrese Rice</a> Taškai: 13 Naudingumas: 19 Dvitaškiai: 80% 4/5 Perimti kamuoliai: 2</p>
    </article>
  </body>
</html>