<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/yebrr-i-yeib-vidilyat-900-mln-yevro-na-budivnictvo-i-remont-dorig-v-ukrayini-330635_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T23:06:00+00:00"/>
    <meta property="og:title" content="ЄБРР і ЄІБ виділять 900 млн євро на будівництво і ремонт доріг в Україні"/>
    <meta property="og:description" content="Гончарук підписав угоду з Європейським інвестиційним банком та меморандум з Європейським банком реконструкції та розвитку."/>
  </head>
  <body>
    <article>
      <h1>ЄБРР і ЄІБ виділять 900 млн євро на будівництво і ремонт доріг в Україні</h1>
      <h2>Гончарук підписав угоду з Європейським інвестиційним банком та меморандум з Європейським банком реконструкції та розвитку.</h2>
      <address>
        <time datetime="2019-11-22T23:06:00+00:00">22 Nov 2019, 23:06</time>
      </address>
      <p>Прем'єр-міністр Олексій Гончарук у ході візиту до Лондона підписав із європейськими фінансовими інституціями два документи на загальну суму 900 млн євро. Кошти призначаються для <b><a href="https://dt.ua/ECONOMICS/yebrr-vidilit-finansuvannya-na-rekonstrukciyu-avtodorogi-kiyiv-odesa-330595_.html">фінансування ремонту та будівництва доріг в Україні</a></b>, повідомляє прес-служба Кабінету міністрів.</p>
      <p>У п'ятницю, 22 листопада, Гончарук взяв участь в Інвестиційному форумі ЄБРР для країн-членів Східного партнерства. Головою українського уряду було підписано фінансову угоду "Європейські дороги III" з Європейським інвестиційним банком, а також меморандум взаєморозуміння з Європейським банком реконструкції та розвитку щодо спільної реалізації проекту "Розвиток Транс'європейської транспортної мережі". У рамках цих угод ЄІБ і ЄБРР виділять Україні по 450 млн євро.</p>
      <p>У Кабміні уточнили, що ці кошти будуть спрямовані на реконструкцію траси М05 "Київ – Одеса" у Черкаській, Миколаївській і Одеській областях, а також на будівництво північного ділянки об'їзної дороги навколо Львова.</p>
      <p>"Це 340 кілометрів у п'яти областях. Уже через три роки траса "Київ – Одеса" стане першим автобаном європейського рівня по всій протяжності! Траса "Київ – Одеса" з'єднує столицю й українські чорноморські порти. Маріупольський ефект працює!", - заявив Гончарук.</p>
      <p>ЄБРР – найбільший міжнародний фінансовий інвестор в Україні. З 1993 року ЄБРР узяв на себе зобов'язання щодо надання понад 14,5 млрд євро в рамках 450 проектів. Лише у 2019 році <b><a href="https://dt.ua/ECONOMICS/ukrayina-v-2019-roci-otrimala-vid-yebrr-rekordnu-sumu-finansuvannya-326619_.html">ЄБРР інвестував у різні проекти в Україні </a> </b>понад 1 млрд євро.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>