<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837336-dbr-pidgotuvalo-proyekt-pidozri-poroshenku-za-zvernennyam-portnova-truba"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T23:10:00+00:00"/>
    <meta property="og:title" content="ДБР підготувало проєкт підозри Порошенку за зверненням Портнова - Труба"/>
    <meta property="og:description" content="КИЇВ. 22 листопада. УНН. У Державному бюро розслідувань підготували проєкт підозри колишньому президенту Петру Порошенку за зверненням ексчиновника часів …"/>
  </head>
  <body>
    <article>
      <h1>ДБР підготувало проєкт підозри Порошенку за зверненням Портнова - Труба</h1>
      <address><time datetime="2019-11-22T23:10:00+00:00">22 Nov 2019, 23:10</time> by <a rel="author">Маріанна Присяжнюк</a></address>
      <p><b>КИЇВ. 22 листопада. УНН.</b> У Державному бюро розслідувань підготували проєкт підозри колишньому президенту Петру Порошенку за зверненням ексчиновника часів Януковича Андрія Портнова та чинних народних депутатів. Про це розповів голова ДБР Роман Труба в ефірі ток-шоу "Свобода слова Савіка Шустера", передає <b>УНН</b>.</p>
      <p>"Більше місяця тому ми скерували проект підозру, який скерували генеральному прокурору й процесуальним керівникам для погодження. Крім цього було підготовлено документ про дачу згоди про притягнення п'ятого Президента України до кримінальної відповідальності. Адже зараз він є народним депутатом", - сказав Труба.</p>
      <p>Він додав, шо Порошенко 20 разів не з'являвся на допити й тричі давав свідчення.</p>
      <p>"Серед кримінальних проваджень, які були відкриті, є як за зверненням Андрія Портнова, так і інших народних депутатів… Андрій Портнов для ДБР - це заявник", - уточнив Труба.</p>
      <p>За словами керівника ДБР, Портнов неодноразово з'являвся у приміщенні ДБР.</p>
      <p>Нагадаємо, <a href="https://www.unn.com.ua/uk/news/1836845-poroshenko-proignoruvav-prokhodzhennya-poligrafu-dbr">Порошенко проігнорував проходження поліграфу.</a></p>
    </article>
  </body>
</html>