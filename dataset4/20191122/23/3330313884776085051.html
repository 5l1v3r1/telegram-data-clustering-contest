<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904808/van-lunteren-26-stopt-bij-nederlands-elftal-ik-kon-het-niet-meer-opbrengen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T23:28:00+00:00"/>
    <meta property="og:title" content="84-voudig international stopt bij Oranje Leeuwinnen: 'Kon het niet meer opbrengen'"/>
    <meta property="og:description" content="Desiree van Lunteren licht haar beslissing om te stoppen bij het Nederlands elftal in Het Parool toe. De 26-jarige Ajacied uit Almere maakte vrijdag bekend dat ze na 84 interlands stopt omdat ze zich niet meer kan motiveren voor duels met Oranje. Van Lunteren speelde tijdens het WK in Frankrijk al met het idee om te stoppen. Na de duels met Turkije en Slovenië besloot ze de knoop door te hakken. &quot;Mijn plezier is gewoon weg. Ik ga nu al acht jaar met het Nederlands elftal mee, daarvoor waren het jeugdelftallen&quot;, legt Van Lunteren uit."/>
  </head>
  <body>
    <article>
      <h1>84-voudig international stopt bij Oranje Leeuwinnen: 'Kon het niet meer opbrengen'</h1>
      <address>
        <time datetime="2019-11-22T23:28:00+00:00">22 Nov 2019, 23:28</time>
      </address>
      <p>
        <b>Desiree van Lunteren licht haar beslissing om te stoppen bij het Nederlands elftal in Het Parool toe. De 26-jarige Ajacied uit Almere maakte vrijdag bekend dat ze na 84 interlands stopt omdat ze zich niet meer kan motiveren voor duels met Oranje.</b>
      </p>
      <p>Van Lunteren speelde tijdens het WK in Frankrijk al met het idee om te stoppen. Na de duels met Turkije en Slovenië besloot ze de knoop door te hakken. "Mijn plezier is gewoon weg. Ik ga nu al acht jaar met het Nederlands elftal mee, daarvoor waren het jeugdelftallen", <a href="https://www.parool.nl/sport/desiree-van-lunteren-over-beeindigen-interlandcarriere-plezier-is-weg~b43cd634/">legt Van Lunteren uit.</a></p>
      <p>"Natuurlijk is het een eer om voor je land te spelen, zeker als er zoveel fans naar het stadion komen. Maar mensen zien niet wat we er voor moeten doen en laten en hoeveel we reizen. Ik kon dat niet meer opbrengen."</p>
      <p>Oranje speelt volgend jaar zomer de Olympische Spelen in Tokyo, maar dat was voor Van Lunteren geen reden om door te gaan. "Het lijkt alsof de Spelen alleen die twee weken zijn, maar er gaat een hele voorbereiding aan vooraf. Dus je bent zeker anderhalve maand onderweg. Ik vind het fijn om gewoon thuis te zijn en leuke dingen te doen met vrienden. Dat is ook de reden dat ik deze zomer terug kwam uit Duitsland (ze speelde bij Freiburg, red.) en weer bij Ajax ging spelen."</p>
    </article>
  </body>
</html>