<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/170673/sretenje-deklaracija-vojnoj-neutralnosti"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T23:51:00+00:00"/>
    <meta property="og:title" content="Na Sretenje deklaracija o vojnoj neutralnosti"/>
    <meta property="og:description" content="Politika u sutrašnjem štampanom izdanju piše i tome da će Srbija doneti posebnu deklaraciju o vojnoj neutralnosti, a istom temom bave se i Novosti koje najavljuju da će se to dogoditi na Sretenje."/>
  </head>
  <body>
    <article>
      <h1>Na Sretenje deklaracija o vojnoj neutralnosti</h1>
      <h2>Politika u sutrašnjem štampanom izdanju piše i tome da će Srbija doneti posebnu deklaraciju o vojnoj neutralnosti, a istom temom bave se i Novosti koje najavljuju da će se to dogoditi na Sretenje.</h2>
      <address><time datetime="2019-11-22T23:51:00+00:00">22 Nov 2019, 23:51</time> by <a rel="author">Tanjug</a></address>
      <p>Kako navodi Politika, Parlament će usvojiti tri dokumenta kojima se potvrđuje neutralnost, a ta će pozicija prvi put biti definisana posebnim aktom.</p>
      <p>U prethodna je dva dana predsednik Srbije, kako navodi list, u dva navrata "PEČATIRAO" poziciju Srbije kao vojno neutralne zemlje, najpre izjavom nakon sednice Saveta za nacionalnu bezbednost i zatim nakon konferencije za novinare koju je držao s makedonskim predsednikom.<br/><br/>Upravo je Vučić najavio da u naredna meseca očekuje da se pred skupštinom pojavi sveobuhvatni pravno obavezujući politički akt koji bi znači kompletnu potvrdu unutrašnjeg i spoljnopolitičkog puta Srbije, te potvrdu vojne neutralnosti i daljeg jačanja takve pozicije.<br/><br/>Politika saznaje da se priprema i poseban akt - deklaracija o vojnoj neutralnosti, jer, kako navodi, do sada pozicija vojne neutralnosti nije utvrđena posebnim aktom i samo je proglašena kao deo jednog dokumenta donetog zbog statusa Kosova i Metohije.<br/><br/>Novosti o ovoj temi pišu kao o paketu akata kojima će Srbija "zacementirati" svoj strateški pravac u narednom periodu, pa najavljuju da će 15. februara u Narodnoj skupštini biti usvojeni posebna deklaracija o političkoj nezavisnosti i vojnoj neutralnosti. U tom setu naći će se i strategija odbrane i nacionalne bezbednosti, navode Novosti i dodaju da bi to trebalo da bude najvažnija politička posledica velie špijunske afere, koja je, kako navode, uprkos mogućim posledicama, učvrstila državno rukovodstvo u nameri da po svaku cenu odbrani nezavisnost Srbije i sopstveni put bez uticaja stranog faktora, bilo da dolazi sa Istoka ili sa Zapada.</p>
      <related>
        <h4>Pročitajte još:</h4>
        <a href="http://republika.rs/vesti/srbija/165035/Lazanski-dolasku-Putinovog-ceda-Ova-vest-drzana-pod-embargom-poslednjeg-trenutka"/>
        <a href="http://republika.rs/vesti/drustvo/165458/FOTO-Vulin-urucio-kljuceve-stana-pripadnicima-vojske"/>
        <a href="http://republika.rs/vesti/srbija/165529/Opsadno-stanje-Istraga-NATO-Kako-stigao-Srbiju"/>
        <a href="http://republika.rs/vesti/drustvo/168020/modernizaciju-Vojske-Srbije-kraja-danas-ulozeno-oko-miliona-evra"/>
      </related>
    </article>
  </body>
</html>