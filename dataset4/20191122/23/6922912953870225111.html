<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/kosmos/article/ipa-dikastirio-diatasi-tin-texerani-na-katavali-180-ekat-dolaria-ston-antapokriti-tis-washington-post"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-22T23:10:00+00:00"/>
    <meta property="og:title" content="ΗΠΑ: Δικαστήριο διατάσσει την Τεχεράνη να καταβάλει 180 εκατ. δολάρια στον ανταποκριτή της «Washington Post»"/>
    <meta property="og:description" content="Η αμερικανική δικαιοσύνη καταδίκασε την Παρασκευή την Τεχεράνη να καταβάλει 180 εκατ. δολάρια στον ανταποκριτή της «Washington Post» Τζέισον Ρεζάιαν ως αποζημίωση για τον ενάμιση χρόνο που πέρασε σε ιρανική φυλακή."/>
  </head>
  <body>
    <article>
      <h1>ΗΠΑ: Δικαστήριο διατάσσει την Τεχεράνη να καταβάλει 180 εκατ. δολάρια στον ανταποκριτή της «Washington Post»</h1>
      <address>
        <time datetime="2019-11-22T23:10:00+00:00">22 Nov 2019, 23:10</time>
      </address>
      <p>Η αμερικανική δικαιοσύνη καταδίκασε την Παρασκευή την Τεχεράνη να καταβάλει 180 εκατ. δολάρια στον ανταποκριτή της «Washington Post» Τζέισον Ρεζάιαν ως αποζημίωση για τον ενάμιση χρόνο που πέρασε σε ιρανική φυλακή.</p>
      <p>Σύμφωνα με αντίγραφο της απόφασης που εξασφάλισε το Γαλλικό Πρακτορείο, το ομοσπονδιακό δικαστήριο της Ουάσιγνκτον έλαβε τη συμβολική απόφαση για «αποτρεπτικούς» και μόνο λόγους.</p>
      <p>Ο Ιρανο-αμερικανός δημοσιογράφος, με βάση την Τεχεράνη, είχε συλληφθεί με τη σύζυγό του (η οποία αποφυλακίσθηκε μετά από δύο μήνες) στις 22 Ιουλίου 2014, με την κατηγορία της κατασκοπείας. Το Ιράν ανέμενε τότε την επανέναρξη των διαπραγματεύσεων για το πυρηνικό του πρόγραμμα.</p>
      <p>«Το Ιράν είχε συλλάβει και κρατήσει στον Τζέισον για να αυξήσει τα μέσα πίεσης στις διαπραγματεύσεις με τις ΗΠΑ. Το να συλλάβεις όμηρο έναν άνδρα και να τον βασανίσεις για να εξασφαλίσεις ένα πλεονέκτημα σε διαπραγματεύσεις είναι επονείδιστο, και αξίζει μίας τιμωρίας» για να «αποτραπεί» το Ιράν από τέτοιες συμπεριφορές, αναφέρει στο σκεπτικό της απόφασής του ο δικαστής Ρίτσαρντ Λίον.</p>
    </article>
  </body>
</html>