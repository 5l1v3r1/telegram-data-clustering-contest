<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/kivernitiko-klimakio-avrio-se-chalkidiki-ke-thaso-me-entoli-mitsotaki"/>
    <meta property="og:site_name" content="Voria.gr"/>
    <meta property="article:published_time" content="2019-11-22T23:02:00+00:00"/>
    <meta property="og:title" content="ΚΥΒΕΡΝΗΤΙΚΟ ΚΛΙΜΑΚΙΟ ΣΤΙΣ ΠΛΗΓΕΙΣΕΣ ΠΕΡΙΟΧΕΣ ΧΑΛΚΙΔΙΚΗΣ ΚΑΙ ΘΑΣΟΥ"/>
    <meta property="og:description" content="Η αποστολή θα μεταβεί με ελικόπτερο του Πυροσβεστικού Σώματος και θα προσεγγίσει στις 8:30 την περιοχή Ολυμπιάδα Χαλκιδικής και στις 10:45 τη Θάσο"/>
  </head>
  <body>
    <article>
      <h1>ΚΥΒΕΡΝΗΤΙΚΟ ΚΛΙΜΑΚΙΟ ΣΤΙΣ ΠΛΗΓΕΙΣΕΣ ΠΕΡΙΟΧΕΣ ΧΑΛΚΙΔΙΚΗΣ ΚΑΙ ΘΑΣΟΥ</h1>
      <h2>Η αποστολή θα μεταβεί με ελικόπτερο του Πυροσβεστικού Σώματος και θα προσεγγίσει στις 8:30 την περιοχή Ολυμπιάδα Χαλκιδικής και στις 10:45 τη Θάσο</h2>
      <address><time datetime="2019-11-22T23:02:00+00:00">22 Nov 2019, 23:02</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Κυβερνητικό κλιμάκιο με επικεφαλής τον υπουργό Εθνικής Άμυνας, Νίκο Παναγιωτόπουλο και τον υφυπουργό Εσωτερικών, Θεόδωρο Λιβάνιο, μεταβαίνει αύριο το πρωί <b>στις πληγείσες περιοχές από τα πλημμυρικά φαινόμενα</b> του τελευταίου εικοσιτετραώρου στην <b>Χαλκιδική και στην Θάσο</b> με εντολή του πρωθυπουργού, Κυριάκου Μητσοτάκη.</p>
      <p>Μαζί τους μεταβαίνουν, ο Γενικός Γραμματέας Πολιτικής Προστασίας, Νίκος Χαρδαλιάς, ο Γενικός Γραμματέας Υποδομών, Γεώργιος Καραγιάννης, ο Γενικός Γραμματέας Αγροτικής Πολιτικής και Διαχείρισης Κοινοτικών Πόρων, Κώστας Μπαγινέτας και ο Υπαρχηγός Επιχειρήσεων του Πυροσβεστικού Σώματος, Αντιστράτηγος Στέφανος Κολοκούρης.</p>
      <p>Η αποστολή θα μεταβεί με <b>ελικόπτερο του Πυροσβεστικού Σώματος</b> και θα προσεγγίσει στις 8:30 την περιοχή<b> Ολυμπιάδα Χαλκιδικής</b> (Δημοτικό Γήπεδο) και στις 10:45 την νήσο <b>Θάσο</b> (Γήπεδο Λιμένα).</p>
      <p>Σημειώνεται πως τις τελευταίες ώρες η Ολυμπιάδα και η Θάσος έχουν βρεθεί στο έλεος της κακοκαιρίας, με τις δύο περιοχές να καταγράφουν σημαντικές καταστροφές (δείτε <a href="https://www.voria.gr/article/../../../article/sto-eleos-ton-plimmiron-i-thasos---dite-vinteo-sok">εδώ </a>και <a href="https://www.voria.gr/article/../../../article/chalkidikiprovlimata-logo-kakokerias-pios-dromos-parameni-klistos">εδώ</a>).</p>
      <p>Η Περιφέρεια Ανατολικής Μακεδονίας και Θράκης και η Γενική Γραμματεία Πολιτικής Προστασίας έχουν κηρύξει περιοχές της Θάσου σε κατάσταση έκτακτης ανάγκης.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/amesa-metra-gia-ti-thorakisi-tis-thasou-apo-ti-nea-kakokeria"/>
        <a href="https://www.voria.gr/article/sto-eleos-ton-plimmiron-i-thasos---dite-vinteo-sok"/>
        <a href="https://www.voria.gr/article/se-katastasi-ektaktis-anagkis-perioches-tis-kavalas-ke-tis-thasou"/>
        <a href="https://www.voria.gr/article/plimmires-sti-thaso-apo-ti-neroponti---klista-ola-ta-scholia-vids"/>
        <a href="https://www.voria.gr/article/thasos-klista-tin-paraskevi-ta-scholia-logo-kakokerias"/>
        <a href="https://www.voria.gr/article/gematos-kathe-logis-skoupidia-o-vithos-sta-limania-tis-thasou-foto"/>
      </related>
    </article>
  </body>
</html>