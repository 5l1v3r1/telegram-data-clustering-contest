<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/diafora/health/714823-odhgos-kalhs-zohs-pos-na-antimetopisoyme-toys-toxikoys-anthropoys-sth-zoh-mas.html"/>
    <meta property="og:site_name" content="madata.gr"/>
    <meta property="article:published_time" content="2019-11-22T23:00:00+00:00"/>
    <meta property="og:title" content="Οδηγός καλής ζωής: Πως να αντιμετωπίσουμε τους τοξικούς ανθρώπους στη ζωή μας"/>
    <meta property="og:description" content=" Πολύς λόγος γίνεται τα τελευταία χρόνια για τους τοξικούς ανθρώπους στη ζωή μας, αλλά πόσοι από εμάς μπορούμε να τους αναγνωρίσουμε πραγματικά; Στην εκπομπή «Οδηγός"/>
  </head>
  <body>
    <article>
      <h1>Οδηγός καλής ζωής: Πως να αντιμετωπίσουμε τους τοξικούς ανθρώπους στη ζωή μας</h1>
      <address>
        <time datetime="2019-11-22T23:00:00+00:00">22 Nov 2019, 23:00</time>
      </address>
      <p> Πολύς λόγος γίνεται τα τελευταία χρόνια για τους τοξικούς ανθρώπους στη ζωή μας, αλλά πόσοι από εμάς μπορούμε να τους αναγνωρίσουμε πραγματικά; Στην εκπομπή «Οδηγός Καλής Ζωής» με τον Μιχάλη Κεφαλογιάννη, το Σάββατο 23 Νοεμβρίου, στις 09:00, οι ψυχολόγοι μας βοηθούν όχι μόνο να καταλάβουμε τέτοιους ανθρώπους αλλά και να τους αντιμετωπίσουμε.<br/><br/>Καλεσμένη του Μιχάλη Κεφαλογιάννη είναι η ηθοποιός Μαρία Καβογιάννη. «Πολλές φορές νιώθω εγώ η ίδια τοξική μέσα στο σπίτι μου. Λόγω άγχους και στρες στη δουλειά, θεωρώ πως δημιουργώ κακά συναισθήματα» λέει. Και μοιράζεται την εμπειρία που είχε με έναν τοξικό άνθρωπο στο περιβάλλον της. «Υπήρξαν άνθρωποι στη ζωή μου που μου απορροφούσαν ενέργεια στη δουλειά, αλλά και φίλοι. Υπήρχε άνθρωπος στο φιλικό μου περιβάλλον που απομυζούσε την ενέργειά μου. Πιστεύω πως παίζει ρόλο το πώς σε πλησιάζει ένας τοξικός άνθρωπος. Σε ελκύει, σου εκφράζει τον πόνο του» τονίζει.<br/><br/>«Νομίζω πως δεν είναι δύσκολο σε μια σχέση συντροφικότητας να καταλάβουμε έναν τοξικό. Κάποια στιγμή το βλέπουμε, εάν σταματήσουμε να τον θαυμάζουμε και τον δούμε πραγματικά» εξηγεί η Μαρία Καβογιάννη. Για να προσθέσει: «Όταν αναγνώριζα έναν τοξικό δίπλα μου, σιγά σιγά έφευγα από κοντά του. Δε σήκωνα τα τηλέφωνα, δεν έβγαινα μαζί του». Σε περίπτωση συνεργασίξας… «Όταν αναγκάζομαι να συνεργαστώ με έναν τοξικό άνθρωπο, τον αντιμετωπίζω ουδέτερα. Αλλάζω συζήτηση. Στην αρχή πληγωνόμουν με ό,τι μου έλεγαν, πλέον αδιαφορώ» καταλήγει.<br/><br/>Επίσης στην εκπομπή θίγονται θέματα που έχουν σχέση με το νέο πρόσωπο στην οικογένεια και πώς πρέπει να το παρουσιάζει ο μπαμπάς ή η μαμά στο παιδί, καθώς και με το ποιες τροφές προλαμβάνουν την ουρολοίμωξη. Τέλος πληροφορούμαστε εάν και πόσο νικούν τον χρόνο τα νήματα που γίνονται στο πρόσωπο.<br/><br/>Οι περισσότεροι παραπονούνται για πόνους στον αυχένα, με αρκετούς να αναφέρουν ότι δεν έχουν βρει αποτελεσματική λύση στο πρόβλημα. Το αυχενικό σύνδρομο ταλαιπωρεί περισσότερο τις γυναίκες, ενώ για αυτό έχουν ενοχοποιηθεί 80-100 αιτίες!<br/><br/>Στην εκπομπή «Οδηγός Καλής Ζωής» με τον Μιχάλη Κεφαλογιάννη, την Κυριακή 24 Νοεμβρίου, στις 09:00, ειδικοί επιστήμονες εξηγούν γιατί μόλις το 5% θα χρειαστεί να κάνει χειρουργείο για να απαλλαγεί από τους πόνους στον αυχένα. Παράλληλα αναφέρονται σε όλα τα συντηρητικά μέσα – από το κολάρο και τα φάρμακα μέχρι την οστεοπαθητική, τον βελονισμό και τη μέθοδο pilates- που βοηθούν στην αντιμετώπιση του προβλήματος.<br/><br/>Επίσης απατώνται ερωτήματα όπως, πού οφείλεται η υπνηλία και ποιες είναι οι πρώτες βοήθειες στον πονόλαιμο, ενώ δίνονται χρήσιμες συμβουλές για σωστό και καλό μαγείρεμα.</p>
    </article>
  </body>
</html>