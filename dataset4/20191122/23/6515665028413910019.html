<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/zabava/pop-kultura/3362829/sin-pokojnog-luisa-doselio-se-iz-minhena-u-beograd-fotke-muzika-i-ljudi-uvek-ga-podsete-na-oca-a-evo-zbog-cega-zali"/>
    <meta property="og:site_name" content="kurir.rs"/>
    <meta property="article:published_time" content="2019-11-22T23:16:00+00:00"/>
    <meta property="og:title" content="SIN POKOJNOG LUISA DOSELIO SE IZ MINHENA U BEOGRAD: Fotke, muzika i ljudi uvek ga podsete na oca, a evo zbog čega ŽALI!"/>
    <meta property="og:description" content="Marko Stojanović Luis doselio se iz Minhena i karijeru započeo u Srbiji, prateći stope oca Ljubiše Stojanovića Luisa.Muzičar je pričao o mešavini nemačkog i srpskog mentaliteta koji je usvojio, svojim uzorima, ali i teškom periodu sa kojim je morao da se suoči ..."/>
  </head>
  <body>
    <article>
      <h6 class="kicker">OTVORIO DUŠU</h6>
      <h1>SIN POKOJNOG LUISA DOSELIO SE IZ MINHENA U BEOGRAD: Fotke, muzika i ljudi uvek ga podsete na oca, a evo zbog čega ŽALI!</h1>
      <address>
        <time datetime="2019-11-22T23:16:00+00:00">22 Nov 2019, 23:16</time>
      </address>
      <p><a href="https://www.kurir.rs/tag/25810/marko-stojanovic">Marko Stojanović </a>Luis doselio se iz Minhena i karijeru započeo u Srbiji, prateći stope oca Ljubiše Stojanovića Luisa.</p>
      <p>Muzičar je pričao o mešavini nemačkog i srpskog mentaliteta koji je usvojio, svojim uzorima, ali i teškom periodu sa kojim je morao da se suoči nakon smrti oca.</p>
      <figure>
        <embed-post data-src="https://www.instagram.com/p/B3j-jbXpWVA" data-service="Instagram"/>
      </figure>
      <p>"Beskrajno sam ponosan na svog oca, ako me neko uporedi sa njim to mi je samo ogroman kompliment. Možda sam se na neki način na početku, kada sam se doselio u Srbiju, uplašio mogućih problema. Međutim, sve je to do mene i do mog prihvatanja", rekao je on.</p>
      <p>Marko kaže da je Srbija ipak zemlja sa čijom se kulturom i načinom života poistovećuje.</p>
      <p>"Rođen sam i odrastao u Minhenu, dolazio sam u Srbiju jednom mesečno, skoro pola života sam proveo u Beogradu. Upio sam mentalitet odavde i stvorio svoj miks našeg i njihovog. Kada kažem da je tamo organizovano, to je pozitivno, a ovde je više spontano i nema discipline, tako da je ta opuštena disciplina dobro uticala na mene", objasnio je on i dodao da kroz svoju muziku provlači i tradicionalne, ali i urbane elemente.</p>
      <figure>
        <embed-post data-src="https://www.instagram.com/p/BzauG6IorM9" data-service="Instagram"/>
      </figure>
      <p>Dragi gosti u domu u Srbiji su mu i deca koju je njegov otac dobio u braku sa drugom ženom.</p>
      <p>"Silvana, sa kojom je moj otac imao troje dece: Andreja, Sergeja i Elu Mitu, i ja se viđamo često. Nađemo vremena da zajedno odemo u bioskop i da se družimo. S druge strane, Mića iz tatinog prvog braka i ja smo jako bliski, kao da smo rođeni. On je u Minhenu i uvek kada dođe ovde ili mi odemo tamo, imamo naše tradicije", izjavio je on pa ispričao kako su njegova braća i sestre podneli gubitak otac, te da li mu nedostaje što Luis nije upoznao njegovog sina Dimu.</p>
      <p>"Bili su mladi kada se to desilo, mislim da to nisu ni znali. Sigurno je teško kada čovek odrasta bez oca, ali drugačije je u ovom slučaju jer je uvek oko nas. Fotografije, muzika, pitanja, ljudi. Prilaze mi ljudi na ulici i kažu mi, mi smo bili drugari, i tako to. Kao da ga iznova upoznajem kroz druge ljude i kroz sebe. Kao i svakome, krivo mi je što nije upoznao mog sina. To je normalno. Bilo bi lepo da je tu da doživi i unuke i našu muziku, ali ja mislim da bi to za svakoga tako bilo", zaključuje on.</p>
      <figure>
        <embed-post data-src="https://www.instagram.com/p/B0Vyx6-I4Xc" data-service="Instagram"/>
      </figure>
      <p>Kurir.rs/K.Đ/Blic, Foto: Printscreen/Instagram </p>
      <related>
        <h4>NE PROPUSTITE</h4>
        <a href="https://www.kurir.rs/zabava/pop-kultura/3305960/poslednje-vece-bir-festa-u-beogradu-naslednici-pokojnog-ljubise-stojanovica-luisa-pokazali-koliko-su-povukli-na-oca-nastao-lom-kurir-tv"/>
        <a href="https://www.kurir.rs/zabava/pop-kultura/3303607/marko-luis-o-nastupu-na-bir-festu-i-secanjima-na-slavnog-oca-poslednji-put-sam-na-ovoj-sceni-bio-s-tatom-bice-to-poseban-trenutak-za-mene"/>
      </related>
    </article>
  </body>
</html>