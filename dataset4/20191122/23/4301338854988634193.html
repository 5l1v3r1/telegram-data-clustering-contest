<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/nea-megali-allagi-sto-kafe-tis-charas/"/>
    <meta property="og:site_name" content="irafina"/>
    <meta property="article:published_time" content="2019-11-22T23:00:15+00:00"/>
    <meta property="og:title" content="Νέα μεγάλη αλλαγή στο «Καφέ της Χαράς»!"/>
    <meta property="og:description" content="Δύο μήνες μας χωρίζουν πλέον από την πρεμιέρα του «Καφέ της Χαράς» με τους φανατικούς να μετρούν αντίστροφα για τις νέες περιπέτειες των πρωταγωνιστών που μας κρατούν χρόνια ολόκληρα τηλεοπτική συντροφιά. Μετά τα όσα έγιναν γνωστά περί τέλους του καφέ της πρωτευουσιάνας -το οποίο δεν θα υπάρχει πλέον στο χωριό- και την απουσία της Χαράς […]"/>
  </head>
  <body>
    <article>
      <h1>Νέα μεγάλη αλλαγή στο «Καφέ της Χαράς»!</h1>
      <address>
        <time datetime="2019-11-22T23:00:15+00:00">22 Nov 2019, 23:00</time>
      </address>
      <figure>
        <img src="https://www.irafina.gr/wp-content/uploads/2019/03/banner_sunday728-90.jpg"/>
      </figure>
      <p>Δύο μήνες μας χωρίζουν πλέον από την πρεμιέρα του «Καφέ της Χαράς» με τους φανατικούς να μετρούν αντίστροφα για τις νέες περιπέτειες των πρωταγωνιστών που μας κρατούν χρόνια ολόκληρα τηλεοπτική συντροφιά.</p>
      <p>Μετά τα όσα έγιναν γνωστά περί τέλους του καφέ της πρωτευουσιάνας -το οποίο δεν θα υπάρχει πλέον στο χωριό- και την απουσία της Χαράς από τα περισσότερα επεισόδια, σειρά είχε ακόμα μία απώλεια να ξαφνιάσει δυσάρεστα τους τηλεθεατές.</p>
      <p>Όπως ήδη γνωρίζουμε, η νεανική παρέα του Κολοκοτρωνιτσίου Γωγώ, Μπίλυ και Ματούλα δεν έχει θέση στο νέο σενάριο, με τον μοναδικό «έφηβο» που επιστρέφει να είναι ο Διονυσάκης. Τώρα, μαθαίνουμε πως ακόμα μία χαρακτηριστική φιγούρα του χωριού ακολουθεί τη μοίρα της Χαράς. Ο λόγος για τον Τρελαντώνη.</p>
      <p>Όπως αποκάλυψε ο ηθοποιός Χάρης Γρηγορόπουλος στην κάμερα της εκπομπής «Ευτυχείτε», ο κολλητός φίλος και προστατευόμενος της πρωτευουσιάνας «θα επιστρέψει για λίγο, για να κάνει μια σύνδεση και ίσως επιστρέψει για τα καλά στο μέλλον».</p>
      <p>Κάπως έτσι, καταλαβαίνουμε πως πραγματικά μιλάμε για νέα εποχή στο«Καφέ της Χαράς», με εμάς να αναρωτιόμαστε πόσο μπορεί τελικά να διαφέρει ο νέος αυτός πολυαναμενόμενος κύκλος…</p>
      <figure>
        <img src="https://dailymedia.gr/img/2019/11/21/dailymedia_2019324_061314_775401.jpg"/>
      </figure>
      <p>dailymedia.gr</p>
    </article>
  </body>
</html>