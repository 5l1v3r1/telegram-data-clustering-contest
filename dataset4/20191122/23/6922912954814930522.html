<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/kosmos/article/li8ouania-mploko-sti-litourgia-enea-rosofonon-kanalion"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-22T23:42:00+00:00"/>
    <meta property="og:title" content="Λιθουανία: Μπλόκο στη λειτουργία εννέα ρωσόφωνων καναλιών"/>
    <meta property="og:description" content="Η λιθουανική υπηρεσία που είναι αρμόδια για τον έλεγχο των μέσων ενημέρωσης ανακοίνωσε την Παρασκευή ότι θα απαγορεύσει τη λειτουργία εννέα ρωσικών τηλεοπτικών καναλιών αφού η Ευρωπαϊκή Ένωση επέβαλε κυρώσεις σε έναν από τους ιδιοκτήτες τους, έναν τραπεζίτη που συνδέεται με το Κρεμλίνο."/>
  </head>
  <body>
    <article>
      <h1>Λιθουανία: Μπλόκο στη λειτουργία εννέα ρωσόφωνων καναλιών</h1>
      <address>
        <time datetime="2019-11-22T23:42:00+00:00">22 Nov 2019, 23:42</time>
      </address>
      <p>Η λιθουανική υπηρεσία που είναι αρμόδια για τον έλεγχο των μέσων ενημέρωσης ανακοίνωσε την Παρασκευή ότι θα απαγορεύσει τη λειτουργία εννέα ρωσικών τηλεοπτικών καναλιών αφού η Ευρωπαϊκή Ένωση επέβαλε κυρώσεις σε έναν από τους ιδιοκτήτες τους, έναν τραπεζίτη που συνδέεται με το Κρεμλίνο.</p>
      <p>Το 2014 οι Βρυξέλλες συμπεριέλαβαν τον πολυεκατομμυριούχο Γιούρι Κοβάλτσουκ στον κατάλογο των προσώπων στα οποία επιβλήθηκαν κυρώσεις με αφορμή την προσάρτηση της Κριμαίας από τη Ρωσία.</p>
      <p>«Αυτά τα εννέα κανάλια απαγορεύονται στη Λιθουανία επειδή ένας από τους ιδιοκτήτες τους (...) ο Γιούρι Κοβάλτσουκ περιλαμβάνεται στον κατάλογο των κυρώσεων της Ε.Ε., ως εμπλεκόμενος στην παραβίαση της εθνικής κυριαρχίας, της εδαφικής ακεραιότητας και της ανεξαρτησίας της Ουκρανίας», δήλωσε ο Ίβαρς Άμπολινς, ο αντιπρόεδρος του Εθνικού Συμβουλίου Ηλεκτρονικών Μέσων Ενημέρωσης της Λιθουανίας (NEPLP).</p>
      <p>Τον περασμένο Ιανουάριο το NEPLP είχε απαγορεύσει να εκπέμπει στη χώρα για τρεις μήνες το ρωσικό κανάλι Rossiya RTR, επειδή κρίθηκε ότι προπαγάνδιζε το μίσος και διέσπειρε ψευδείς ειδήσεις για την Ουκρανία. Η απαγόρευση της Παρασκευής αφορά ρωσόφωνα κανάλια που μεταδίδουν ταινίες και ψυχαγωγικό πρόγραμμα και είναι ιδιαίτερα δημοφιλή στη ρωσόφωνη μειονότητα της Λιθουανίας που αποτελεί σχεδόν το ένα τέταρτο του πληθυσμού αυτής της πρώην σοβιετικής δημοκρατίας.</p>
    </article>
  </body>
</html>