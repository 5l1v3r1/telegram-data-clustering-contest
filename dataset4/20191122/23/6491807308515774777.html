<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manager.bg/marketing/imate-samo-15-sekundi"/>
    <meta property="og:site_name" content="МЕНИДЖЪР.NEWS"/>
    <meta property="article:published_time" content="2019-11-22T23:12:01+00:00"/>
    <meta property="og:title" content="Имате само 15 секунди..."/>
    <meta property="og:description" content="Като потребители все по-малко задържаме вниманието си, затова брандовете вече имат около 15 секунди да ни разкажат историята си. Това време никак не е много, но е възможно да предадете посланието си точно толкова бързо. Вижте какви са вариантите!"/>
  </head>
  <body>
    <article>
      <h1>Имате само 15 секунди...</h1>
      <address>
        <time datetime="2019-11-22T23:12:01+00:00">22 Nov 2019, 23:12</time>
      </address>
      <p>Като потребители все по-малко задържаме вниманието си, затова брандовете вече имат около 15 секунди да ни разкажат историята си. Това време никак не е много, но е възможно да предадете посланието си точно толкова бързо. Вижте какви са вариантите!</p>
      <p>
        <b>Покажете това, което имате да кажете</b>
      </p>
      <p>Тези 15 секунди не позволяват дълго разказване на истории. Помислете повече за емоциите, вместо за думите или фразите, с които хората асоциират бранда ви. Опитайте да ги предадете въздействащо чрез визуално съдържание – без него всеки бизнес е загубен, предвид огромните количества информация, на което ежедневно са изложени потребителите.</p>
      <figure>
        <iframe src="https://www.youtube.com/embed/0qSEWvvA6gU" width="640" height="360" data-service="Youtube" scrolling="no"/>
      </figure>
      <p>
        <b>Историите на марките не са романи</b>
      </p>
      <p>Особено при краткосрочни комуникационни кампании, не е нужно да разработвате сложни образи и да създавате излишно напрежение. Рекламата “Elephants” на Travelocity кратко и ясно разказва за компанията: забавна, приключенски ориентирана онлайн туристическа агенция, която остава до потребителя през цялото му преживяване.</p>
      <figure>
        <iframe src="https://www.youtube.com/embed/DYlbrjKPy6w" width="640" height="360" data-service="Youtube" scrolling="no"/>
      </figure>
      <p>За хората няма значение, че рекламата не разкрива кои са хората на лодката, къде са, или пък защо слоновете пресичат езерото. Гномът, характерен за Travelocity, екзотичният пейзаж и шегата, че слоновете са „местният трафик“ са достатъчни, за да бъде предадено основното послание само в рамките на 15 секунди.</p>
      <p>
        <b>Променете скоростта неколкократно</b>
      </p>
      <p>Да представите рекламата си в по-малко от 15 секунди не е единствената цел на промяната на скоростта на кадрите. Ако използвате техниката на редуване на забавяне и забързване, можете да подчертаете ключови елементи от това, което искате да разкажете и покажете на потребителите.</p>
      <p>Забележете на кои моменти от видеото си от Speedo са решили да наблегнат.</p>
      <figure>
        <iframe src="https://www.youtube.com/embed/o1c_7KxYjzE" width="640" height="360" data-service="Youtube" scrolling="no"/>
      </figure>
      <p>
        <b>Използвайте метафори</b>
      </p>
      <p>В някои случаи метафорите са по-ефективни за предаване на посланието. Когато веригата магазини 7-Eleven разработва телевизионен спот за Doritos, в началото използва единствено метафори за добрия вкус на снакса – огън, облизващи се устни, мек крем и други, преди появата на самия продукт.</p>
      <figure>
        <iframe src="https://www.youtube.com/embed/KF55_0znVTg" width="640" height="360" data-service="Youtube" scrolling="no"/>
      </figure>
      <p>Бъдете креативни – няколко секунди внимателно подбрани звуци, визия и текст ви трябват, за да предадете всичко, което искате, на клиентите си.</p>
      <p>
        <i>По материал на Inc.com</i>
      </p>
      <p>
        <i>Редактор: Габриела Беличовска</i>
      </p>
    </article>
  </body>
</html>