<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/haryana/news/cath-lab-to-be-set-up-in-uchana-dushyant-chautala-263042"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-22T23:50:36+00:00"/>
    <meta property="og:title" content="उचाना में स्थापित होगी कैथ लैब : दुष्यंत चौटाला"/>
    <meta property="og:description" content="उचाना: डिप्टी सीएम दुष्यंत चौटाला ने कहा कि हलके की समस्याओं के बारे में मुङो पता है। वो सांसद रह चुके है तो वो जानते है कि हलके में क्या-क्या समस्या है। कुछ समस्याओं को मैं उस समय दूर नहीं करवा पाया। अब यहां पर कैथ लैब बनाई जाएगी। जिसके बनने के बाद हार्ट के मरीज को स्टंट डलवाने के लिए दिल्ली, चंडीगढ़ नहीं जाना पड़ेगा। बीते 10 दिनों से हलके में कामों की स्पीड़ बढ़ रही है। वे अधिकारियों की बैठक के बाद पत्रकारों से बातचीत कर रहे थे। अधिकारियों की बैठक में डीसी जींद डॉ. आदित्य दाहिया, एसएसपी अश्विन शैणवी सहित अन्य विभागों से अधिकारी बैठक में पहुंचे।"/>
  </head>
  <body>
    <article>
      <h1>उचाना में स्थापित होगी कैथ लैब : दुष्यंत चौटाला</h1>
      <address><time datetime="2019-11-22T23:50:36+00:00">22 Nov 2019, 23:50</time> by <a rel="author">ashu</a></address>
      <p>उचाना: डिप्टी सीएम दुष्यंत चौटाला ने कहा कि हलके की समस्याओं के बारे में मुङो पता है। वो सांसद रह चुके है तो वो जानते है कि हलके में क्या-क्या समस्या है। कुछ समस्याओं को मैं उस समय दूर नहीं करवा पाया। अब यहां पर कैथ लैब बनाई जाएगी। जिसके बनने के बाद हार्ट के मरीज को स्टंट डलवाने के लिए दिल्ली, चंडीगढ़ नहीं जाना पड़ेगा। बीते 10 दिनों से हलके में कामों की स्पीड़ बढ़ रही है। वे अधिकारियों की बैठक के बाद पत्रकारों से बातचीत कर रहे थे। अधिकारियों की बैठक में डीसी जींद डॉ. आदित्य दाहिया, एसएसपी अश्विन शैणवी सहित अन्य विभागों से अधिकारी बैठक में पहुंचे।</p>
      <p>पीडब्लूडी विश्रम गृह में करीब एक घंटे तक अधिकारियों की बैठक चली। डिप्टी सीएम ने कहा कि उचाना उपमंडल बन चुका है ऐसे में जिस भी विभाग का कार्यालय यहां पर नहीं है उस विभाग का कार्यालय यहां होना चाहिए ताकि लोगों को कामों को लेकर परेशानी न हो। हाइवे से फोरलेन रोड, आरओबी को लेकर भी अधिकारियों से जानकारी ली गई। नागरिक अस्पताल की नई बिल्डिंग में लिफ्ट न लगने सहित अन्य जो-जो काम नहीं हो पाए है उनकी जानकारी ले उन पर तुरंत प्रभाव से काम करने के निर्देश दिए गए।  गांव में सफाई कर्मचारियों की संख्या में बारे में जानकारी लेने के साथ-साथ डिप्टी सीएम ने कहा कि सभी सफाई कर्मचारियों को समय पर वेतन मिलना चाहिए।   </p>
      <p>नपा में एमई सहित रिक्त है पद तो डॉक्टरों की कमी भी आई सामने : अधिकारियों की बैठक में नपा में रिक्त एमई सहित अन्य पदों के चलते कार्य प्रभावित होने की जानकारी डिप्टी सीएम को दी गई। इस पर डिप्टी सीएम ने कहा कि जल्द ही खाली पदों पर नियुक्तियां की जाएगी। नागरिक अस्पताल में कई पदों के रिक्त होने की जानकारी मिलने पर डिप्टी सीएम ने कहा कि जल्द यहां पर पांच डाक्टरों की नियुक्ति करवाई जाएगी ताकि स्वास्थ्य सेवाओं का हर किसी को लाभ मिले। इस मौके पर एसडीएम राजेश कोथ, डीएसपी दलीप सिंह, तहसीलदार रामचरण सहित सभी विभागों के अधिकारी, कर्मचारी मौजूद रहे।  </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Cath Lab to be set up in Uchana: Dushyant Chautala</p>
    </article>
  </body>
</html>