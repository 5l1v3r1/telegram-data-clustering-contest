<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742943"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T23:00:00+00:00"/>
    <meta property="og:title" content="เช็กดวงประจำวันที่ 23 พฤศจิกายน 2562"/>
    <meta property="og:description" content="สุริยคติกาล วันที่ 23 พฤศจิกายน พ.ศ. 2562 ค.ศ. 2019 จันทรคติกาล ตรงกับวันเสาร์ แรม 12 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.21 น. เที่ยงจริง เวลา 12.04 น."/>
  </head>
  <body>
    <article>
      <h1>เช็กดวงประจำวันที่ 23 พฤศจิกายน 2562</h1>
      <address>
        <time datetime="2019-11-22T23:00:00+00:00">22 Nov 2019, 23:00</time>
      </address>
      <p>
        <b>สุริยคติกาล วันที่ 23 พฤศจิกายน พ.ศ. 2562 ค.ศ. 2019 จันทรคติกาล ตรงกับวันเสาร์ แรม 12 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.21 น. เที่ยงจริง เวลา 12.04 น.</b>
      </p>
      <p><i><b>สุริยคติกาล </b></i>วันที่ 23 พฤศจิกายน พ.ศ. 2562 ค.ศ. 2019 <i><b>จันทรคติกาล</b></i> ตรงกับวันเสาร์ แรม 12 ค่ำ เดือน 12 ปีกุน เอกศก จุลศักราช 1381 <i><b>อาทิตย์อุทัย</b></i> เวลา 06.21 น. <i><b>เที่ยงจริง</b></i> เวลา 12.04 น. <i><b>อาทิตย์ตก</b></i> เวลา 17.47 น. <i><b>จันทร์ขึ้น</b></i> เวลา 03.38 น. ฤกษ์บน(นภดล) ใช้กำหนดกิจการงานที่จะทำ<br/><br/><i><b>วันนี้ </b></i>เวลา 00.00-13.06 น. ดาวจันทร์ (2) เสวยหัตถนักษัตรฤกษ์ที่ 13 ประกอบด้วยภูมิปาโลแห่งฤกษ์ ภูมิปาโล แปลว่า ผู้รักษาแผ่นดิน เวลา 13.07-24.00 น. ดาวจันทร์ (2) เสวยจิตรานักษัตรฤกษ์ที่ 14 ประกอบด้วยเทศาตรีแห่งฤกษ์หรือเวสิโยแห่งฤกษ์ เทศาตรี แปลว่า ข้ามถิ่น หมายถึงฤกษ์พ่อค้าข้ามถิ่น เสาร์ (7)-เป็นวันอธิบดีตามกาลโยค เวลา 00.00-24.00 น.-ห้ามทำการมงคล ทิศที่เป็นมงคล-ทิศอุดร (เหนือ) เป็นศรี (6) ทิศอัปมงคล-ทิศทักษิณ (ใต้) เป็นกาลี (4) สีประจำวัน-สีดำ (7) สิริมงคล-สีฟ้า น้ำเงิน (6) สีอัปมงคล-สีเขียวสด (4) ราศีที่ดาวศรีสถิต-ราศีพิจิก (ดาว 6) ราศีที่ดาวกาลีสถิต-ราศีตุล (ดาว 4)<br/><br/><i><b>เกิดวันนี้ เด็กชาย</b></i> มีรูปร่างหน้าตาดี มีความเฉลียวฉลาด มีสติปัญญาความคิดอ่านว่องไว ตรงไปตรงมา ไม่ก้มหัวให้ใคร พูดจากินใจคน มีลางสังหรณ์ ความจำดี คาดการณ์ได้แม่นยำ รอบคอบ มีความรู้ดี ชอบต่อสู้ กล้าหาญ เมื่อเด็กเลี้ยงยาก มักจากถิ่นที่อยู่เติบโตจะบริบูรณ์ด้วยทรัพย์สิน ฐานะการเงินดี <i><b>เด็กหญิง</b></i> มีรูปร่างหน้าตาดี ต้องพึ่งตนเอง มีจิตใจเข้มแข็ง กล้าคิด กล้าทำ ชอบการศึกษาเล่าเรียน เรียนดี มีจิตใจหนักแน่น มีคุณธรรม จริงใจ มีเหตุผล ละเอียดลออ มัธยัสถ์ มีความรับผิดชอบสูง มีการศึกษาดี จะมีชื่อเสียง เป็นครูบาอาจารย์ ชอบอยู่เบื้องหลังและเก็บเนื้อเก็บตัว</p>
      <figure>
        <img src="https://www.dailynews.co.th/admin/upload/20191122/news_FpLyiSkWCZ100726_533.jpg?v=201911230611?v=6354"/>
      </figure>
      <p><i><b>เกิดวันอาทิตย์ </b></i>มีเรื่องใช้เงินอยู่เสมอ ญาติบุตรบริวารทำให้มีรายจ่ายมากขึ้น เอกสารทางการเงินควรตรวจดูให้เรียบร้อย มีโอกาสได้ซื้อหรือจัดหาทรัพย์สินชิ้นใหม่ ควรระวังสุขภาพของตนเองและเด็ก ๆ คนใต้ปกครองให้ดี การติดต่อสื่อสารและการประชาสัมพันธ์ดำเนินไปได้ด้วยดี มีโอกาสเดินทางเพราะหน้าที่การงาน มีบุคคลสำคัญเข้ามาคบหาสมาคมด้วย จะได้รับการสนับสนุนจากผู้ใหญ่ มีลาภเป็นของเก่า มีมิตรสหายเก่า ๆ แวะเวียนไปมาหาสู่ มีการศึกษาอบรมเพิ่มเติม<br/><br/><i><b>เกิดวันจันทร์ </b></i>จะมีการเดินทางเร่งด่วน มีปัญหาเร่งด่วนที่จะต้องทำให้เรียบร้อยภายใต้เวลาที่จำกัด มีโอกาสได้ใช้ความรู้ความสามารถ จะทุ่มเทให้เวลากับการทำงานมากขึ้น มีการขยายธุรกิจออกไป มีการขยายและปรับปรุงเปลี่ยนแปลงสำนักงาน ประกอบกิจการใดต้องอาศัยความมานะอดทน ผู้ใหญ่ช่วยเหลือให้ลาภ แต่จะมีเรื่องไม่สบายใจ ต้องใช้จ่ายเสียทรัพย์สินเงินทอง เงินทองควรออมไว้บ้าง การงานมีปัญหาต้องแก้ไข การเดินทางควรตรวจสภาพยานพาหนะให้ดี มีคนต่างถิ่นเข้ามาคบหาสมาคมด้วย<br/><br/><i><b>เกิดวันอังคาร </b></i>บริวารเข้าแถวกันดีและให้การสนับสนุน โชคดีได้ลาภเป็นของเก่า มีโอกาสได้ซื้อหรือจัดหาทรัพย์สินชิ้นใหม่ จะได้รับของฝากของขวัญจากคนรัก จะได้พบญาติมิตรที่เคยมีความผูกพันในอดีต คนรักมีความใกล้ชิดสนิทสนมและเห็นอกเห็นใจซึ่งกันและกัน การมีภาระความรับผิดชอบมากทำให้เกิดความ เครียด ควรหาเวลาออกกำลังกายและพักผ่อนบ้าง ควรทำบุญทำทานรักษาศีลและเจริญภาวนาบ้าง การงานจะมีการปรับปรุงเปลี่ยนแปลงดีขึ้น หากมีการต่อสู้ก็จะประสบชัยชนะ<br/><br/><i><b>เกิดวันพุธ </b></i>จะได้ทำงานที่เหมาะสมกับวุฒิภาวะ บริวารเข้าแถวกันดีและให้ การสนับสนุน โชคดีได้ลาภเป็นของเก่า ผลงานเก่า ๆ ที่ทำไว้ มีโอกาสได้ซื้อหรือจัดหาทรัพย์สินชิ้นใหม่ ควรกราบไหว้บูชาพระปางป่าเลไลยก์จะทำให้ชะตาดีขึ้น จะมีโครงการงานใหม่ ๆ เข้ามา จะได้บุตรบริวารและมีอะไรใหม่ ๆ เป็นนักค้นคว้าที่มีความมานะพยายาม คนทางไกลเดินทางมาหา ได้ของฝากของขวัญ ของหายจะได้คืน มีโชคลาภเพิ่มพูนมากขึ้น ทำกิจการใด ๆ จะสำเร็จสมความประสงค์ จะได้ศึกษาอบรมในระดับที่สูงขึ้น<br/><br/><i><b>เกิดวันพฤหัสบดี </b></i>มีโอกาสได้ศึกษาวิชาการที่แปลก ๆ จะมีการเดินทางติดต่อกับชาวต่างถิ่นต่างแดน จะได้รับมอบหมายให้ติดตามทวงหนี้ จะมีรายได้จากผลงานเข้ามาเป็นระยะ ๆ จึงควรเก็บออมเป็นเงินสดไว้ใช้จ่ายปรับปรุงการงานเดิมจะดีกว่านำเงินไปลงทุนในงานหรือธุรกิจใหม่ที่ไม่แน่นอน มีเรื่องจำเป็นต้องใช้เงิน แต่จะมีลาภเป็นทรัพย์สินเงินทอง ศัตรูจะพ่ายแพ้ สิ่งของและทรัพย์สินต่าง ๆ ที่สูญหายหรือหาไม่พบจะได้คืน มีโชคด้านอาหารการกิน จะได้รับฟังหลักธรรมคำสอนที่ดี<br/><br/><i><b>เกิดวันศุกร์ </b></i>มีโอกาสได้ร่วมงานสังคม จะเกิดศัตรูจากสาเหตุเล็กน้อย ควรระวังเรื่องการคบเพื่อน เพราะอาจถูกหลอกลวงทำให้เกิดความเสียหายได้ง่าย การไม่ยับยั้งชั่งใจหรือเอาแต่อารมณ์หรือมีโทสะบ่อยครั้ง ทำให้มีปัญหากับเพื่อนร่วมงานได้ง่าย การงานจะประสบความสำเร็จ มีโอกาสปรับปรุงเปลี่ยน แปลงไปในแนวทางที่ดีขึ้น ญาติพี่น้องจะเจ็บป่วย ได้เพื่อนทางไกล มีปัญหาเรื่องความไม่เข้าใจกับคนรัก ระวังผู้ร้ายหาโอกาสขโมยทรัพย์สิน มีคนพยายามจะสร้างความเดือดร้อนให้<br/><br/><i><b>เกิดวันเสาร์ </b></i>เพื่อนฝูงแนะนำงานใหม่เข้ามาให้ทำ จะได้รับมอบหมายให้ทำงานสำคัญมีความรับผิดชอบสูง ควรมีความรอบคอบและระมัดระวังอารมณ์ให้ดี การผลีผลามทำให้เกิดการผิดพลาดได้ง่าย ผู้ใหญ่ให้การอุปถัมภ์ มีความสำเร็จเกิดลาภผล เข้าไหนเข้าได้ทุกระดับชั้น มีงานใหม่ ๆ เข้ามาให้ทำ การเงินหมุนเวียนดี จะได้ศึกษาวิชาแปลก ๆ เรื่องร้าย ๆ หากได้รับการแก้ไขได้ทันท่วงทีเรื่องร้าย ๆ ก็จะกลายเป็นดี เพื่อนฝูงให้เกียรติยกย่องให้เป็นหัวหน้า.</p>
    </article>
  </body>
</html>