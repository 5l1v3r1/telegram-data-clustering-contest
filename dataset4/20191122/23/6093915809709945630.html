<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/lifestyle/item/490078-giorgos-konstantinou-ta-paidika-moy-xronia-itan-thlibera"/>
    <meta property="og:site_name" content="thestival.gr"/>
    <meta property="article:published_time" content="2019-11-22T23:55:00+00:00"/>
    <meta property="og:title" content="Γιώργος Κωνσταντίνου: Τα παιδικά μου χρόνια ήταν θλιβερά"/>
    <meta property="og:description" content="Για τα δύσκολα παιδικά χρόνια που βίωσε μίλησε, μεταξύ άλλων, σε μια εξομολογητική συνέντευξη που παραχώρησε στο περιοδικό People και τη Γεωργία Χαλκιά, ο Γιώργος Κωνσταντίνου."/>
  </head>
  <body>
    <article>
      <h1>Γιώργος Κωνσταντίνου: Τα παιδικά μου χρόνια ήταν θλιβερά</h1>
      <address><time datetime="2019-11-22T23:55:00+00:00">22 Nov 2019, 23:55</time> by <a rel="author">Ελευθερια Γιαλταδη</a></address>
      <p>Για τα δύσκολα παιδικά χρόνια που βίωσε μίλησε, μεταξύ άλλων, σε μια εξομολογητική συνέντευξη που παραχώρησε στο περιοδικό People και τη Γεωργία Χαλκιά, ο Γιώργος Κωνσταντίνου.</p>
      <p>Χαρακτηριστικά, ανέφερε: “Τα παιδικά μου χρόνια ήταν θλιβερά. Θύμιζαν τους Άθλιους του Βίκτωρος Ουγκώ. Μεγάλωσα με τη γιαγιά μου, μια αμόρφωτη γυναίκα, καθώς η μητέρα μου, Νίτσα Φιλοσόφου, ήταν ηθοποιός και έλειπε συχνά σε περιοδείες. Ήταν δύσκολα χρόνια. Ζήσαμε τον Εμφύλιο, τους νεκρούς. Υπήρχε μεγάλη πείνα. Τα παιδιά φέρονταν περίεργα, έκλεβαν περίπτερα, κυνηγούσαν ζώα και τα σκότωναν. Αγρίμια της Κατοχής, που είχαν στερηθεί τα πάντα.Ήμουν τόσο πολύ εναντίον όλων αυτών που πήγαινα σπίτι μου. Εγώ και ο φίλος μου, ο Δημήτρης Καλλιβωκάς, ξεφύγαμε από τις αλητοπαρέες. Στη γειτονιά υπήρχαν 40 οίκοι ανοχής και στον καθένα από 10 γυναίκες. Εκεί μέσα γαλουχήθηκα. Αυτή η εποχή μου άφησε σημάδια και δεν σου κρύβω πως καμιά φορά ανακαλύπτω στον εαυτό μου κατάλοιπα. Σε καμία περίπτωση δεν είναι εποχή που χαίρεσαι να θυμάσαι”!</p>
    </article>
  </body>
</html>