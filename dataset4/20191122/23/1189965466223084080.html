<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260327/kyvernitiko-klimakio-gia-aytopsia-se-xalkidiki-kai-thaso"/>
    <meta property="og:site_name" content="LiFO"/>
    <meta property="article:published_time" content="2019-11-22T23:49:00+00:00"/>
    <meta property="og:title" content="Κυβερνητικό κλιμάκιο για αυτοψία σε Χαλκιδική και Θάσο"/>
    <meta property="og:description" content="Κυβερνητικό κλιμάκιο θα μεταβεί στις πληγείσες περιοχές από τα πλημμυρικά φαινόμενα σε Χαλκιδική και Θάσο"/>
  </head>
  <body>
    <article>
      <h1>Κυβερνητικό κλιμάκιο για αυτοψία σε Χαλκιδική και Θάσο</h1>
      <h2>Κυβερνητικό κλιμάκιο θα μεταβεί στις πληγείσες περιοχές από τα πλημμυρικά φαινόμενα σε Χαλκιδική και Θάσο</h2>
      <address><time datetime="2019-11-22T23:49:00+00:00">22 Nov 2019, 23:49</time> by <a rel="author">NEWSROOM</a></address>
      <p>
        <b>Κυβερνητικό κλιμάκιο θα επισκεφθεί το Σάββατο τις πληγείσες περιοχές από τα πλημμυρικά φαινόμενα σε <a href="https://www.lifo.gr/tags/%CE%A7%CE%B1%CE%BB%CE%BA%CE%B9%CE%B4%CE%B9%CE%BA%CE%AE">Χαλκιδική</a> και <a href="https://www.lifo.gr/tags/%CE%98%CE%AC%CF%83%CE%BF%CF%82">Θάσο</a>.</b>
      </p>
      <p>Συγκεκριμένα, με εντολή του πρωθυπουργού, Κυριάκου Μητσοτάκη, αύριο το πρωί κυβερνητικό κλιμάκιο με επικεφαλής τον υπουργό Εθνικής Άμυνας, Νίκο Παναγιωτόπουλο και τον υφυπουργό Εσωτερικών, Θεόδωρο Λιβάνιο, μεταβαίνει στις πληγείσες περιοχές από τα πλημμυρικά φαινόμενα του τελευταίου εικοσιτετραώρου στην Χαλκιδική και στην Θάσο.</p>
      <p>Μαζί τους μεταβαίνουν, ο γενικός γραμματέας Πολιτικής Προστασίας, Νίκος Χαρδαλιάς, ο γενικός γραμματέας Υποδομών, Γεώργιος Καραγιάννης, ο γενικός γραμματέας Αγροτικής Πολιτικής και Διαχείρισης Κοινοτικών Πόρων, Κώστας Μπαγινέτας και ο υπαρχηγός Επιχειρήσεων του Πυροσβεστικού Σώματος, αντιστράτηγος Στέφανος Κολοκούρης.</p>
      <p>Η αποστολή θα μεταβεί με ελικόπτερο του Πυροσβεστικού Σώματος και θα προσεγγίσει στις 8.30 την περιοχή Ολυμπιάδα Χαλκιδικής (Δημοτικό Γήπεδο) και στις 10.45 την νήσο Θάσο (Γήπεδο Λιμένα).</p>
      <p>
        <i>Με πληροφορίες από ΑΠΕ-ΜΠΕ</i>
      </p>
    </article>
  </body>
</html>