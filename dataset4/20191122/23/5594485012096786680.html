<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/intsidenti/stikhii/v-italiya-e-strashno-preduprezhdavat-blgarite-za_news710862.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-22T23:00:00+00:00"/>
    <meta property="og:title" content="В Италия е страшно! Предупреждават българите за..."/>
    <meta property="og:description" content="След Венеция вчера кабинетът реши да обяви извънредно положение във всички провинции на Сицилия"/>
  </head>
  <body>
    <article>
      <h1>В Италия е страшно! Предупреждават българите за...</h1>
      <h2>След Венеция вчера кабинетът реши да обяви извънредно положение във всички провинции на Сицилия</h2>
      <address>
        <time datetime="2019-11-22T23:00:00+00:00">22 Nov 2019, 23:00</time>
      </address>
      <p>https://blitz.bg/intsidenti/stikhii/v-italiya-e-strashno-preduprezhdavat-blgarite-za_news710862.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574450384-11.jpg"/>
      </figure>
      <p>
        <b>Италианското правителство обяви извънредно положение заради лошото време в редица северни и южни региони на страната. Това съобщи днес премиерът Джузепе Конте, предадоха световните агенции.</b>
      </p>
      <p>След Венеция вчера кабинетът реши да обяви извънредно положение във всички провинции на Сицилия, пострадали от лошо време от септември насам, написа премиерът в Туитър.<br/><br/>Извънредно положение е обявено също в Генуа, Савоя и Специя. При обявяване на такъв режим на национално равнище специални фондове отпускат помощи за премахване на последиците от удара на стихиите.</p>
      <p>На 18 ноември например регионалният съвет на Тоскана обяви извънредно положение в областта заради поройни дъждове и бури. Местните власти поискаха кабинетът да обяви такава мярка на национално равнище.<br/><br/>Вчера заради ситуацията в страната външният министър на Италия Луиджи ди Майо се отказа от участие във форум на външните министри от Г-20 днес и утре в Япония.</p>
      <p>По повод обявеното извънредно положение в Италия, МВнР припомни, че при необходимост от съдействие българските граждани могат да се свържат с посолството ни в Рим на телефони: +39 06 3224640, +39 06 3224643, както и с генералното ни консулство в Милано на телефони: +39 02 84942941, +39 333 7826043.</p>
      <p>Миналата седмица Венеция пострада от тежко наводнение с най-високата водна вълна от половин век, чието равнище на 13 ноември достигна близо 190 сантиметра.</p>
      <p>Според венецианските власти щетите са за около един милиард евро. Правителството обяви извънредно положение и отпусна 20 милиона евро за ликвидиране на последиците, а после инфраструктурното министерство добави още 65 милиона евро.</p>
      <p>Миналата година италианското правителство обяви извънредно положение в 11 области и отпусна 250 милиона евро за ликвидиране на щетите от проливните дъждове и свлачищата. Лошото време взе през 2018 г. общо 29 жертви в Италия.</p>
    </article>
  </body>
</html>