<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980901110.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-22T23:14:00+00:00"/>
    <meta property="og:title" content="افت شاخص بورس در هفته پایانی آبان"/>
    <meta property="og:description" content="به گزارش تسنیم، در جریان معاملات بورس اوراق بهادار در هفته پایانی آبان ماه تعداد 16341 میلیون انواع اوراق بهادار به ارزش 83889 میلیارد ریال در بیش از یک میلیون و 370 هزار دفعه مورد معامله قرار گرفت که به ترتیب 27.15 و 28 درصد افزایش و 17.86 درصد کاهش را نسبت به هفته قبل‌تر تجربه کردند."/>
  </head>
  <body>
    <article>
      <h1>افت شاخص بورس در هفته پایانی آبان</h1>
      <address>
        <time datetime="2019-11-22T23:14:00+00:00">22 Nov 2019, 23:14</time>
      </address>
      <p>شاخص بورس در پایان معاملات آخرین هفته آبان ماه با ۲۰۹۷ واحد کاهش، افت ۰.۶۸ درصدی را به ثبت رساند.</p>
      <p>به گزارش تسنیم، در جریان معاملات بورس اوراق بهادار در هفته پایانی آبان ماه تعداد 16341 میلیون انواع اوراق بهادار به ارزش 83889 میلیارد ریال در بیش از یک میلیون و 370 هزار دفعه مورد معامله قرار گرفت که به ترتیب 27.15 و 28 درصد افزایش و 17.86 درصد کاهش را نسبت به هفته قبل‌تر تجربه کردند.</p>
      <p>این درحالی است که در هفته گذشته تعداد 658 میلیون واحد از صندوق های سرمایه گذاری قابل معامله در بورس تهران به ارزش کل بیش از 6735  میلیارد ریال مورد معامله قرار گرفت که به ترتیب با 3.17 و 2.48 کاهش همراه شدند.</p>
      <p>در بازار بدهی نیز که اوراق مشارکت، گواهی سپرده و صکوک معامله می شود در این مدت تعداد 900 هزار برگه اوراق مشارکت به ارزش کل بیش از 738 میلیارد ریال معامله شد.</p>
      <p>این گزارش می‌افزاید: شاخص بورس نیز در پایان معاملات آخرین هفته آبان ماه با 2097 واحد کاهش، افت 0.68 درصدی را به ثبت رساند و به رقم 304997 واحد رسید. شاخص کل هموزن هم در این مدت با 672 واحد کاهش 0.76 درصدی رقم 87780  واحد را به نمایش گذاشت.</p>
      <p>این در حالی است که شاخص بازار اول در هفته گذشته با 1909 واحد کاهش به رقم 220787 واحد و شاخص بازار دوم با 2529 افت عدد 624226 واحد را تجربه کردند و به این ترتیب شاخص بازار اول با 0.86 درصد و شاخص بازار دوم با 0.40 درصد کاهش همراه شدند.</p>
    </article>
  </body>
</html>