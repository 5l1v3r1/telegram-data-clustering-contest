<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23508544-femeie-arestata-pentru-injunghiat-victima-motiv-purta-cizme-din-blana.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T23:21:00+00:00"/>
    <meta property="og:title" content="Femeie arestată pentru că și-a înjunghiat victima pe motiv că purta cizme din blană"/>
    <meta property="og:description" content="O femeie din Ohio, Statele Unite ale Americii, a fost arestată pentru că și-a înjunghiat victima dintr-un motiv cât se poate de ciudat. Se pare că aceasta era nemulțumită că victima purta"/>
  </head>
  <body>
    <article>
      <h1>Femeie arestată pentru că și-a înjunghiat victima pe motiv că purta cizme din blană</h1>
      <address><time datetime="2019-11-22T23:21:00+00:00">22 Nov 2019, 23:21</time> by <a rel="author">Lupu Vlad-Andrei</a></address>
      <p><b>​​O femeie din Ohio, Statele Unite ale Americii, a fost arestată pentru că și-a înjunghiat victima dintr-un motiv cât se poate de ciudat. Se pare că aceasta era nemulțumită că victima purta cizme din blană, potrivit <a href="https://www.bbc.com/news/world-us-canada-50519899">BBC</a>. <br/></b><b><br/></b>Femeia de 35 de ani pe nume Meredith Lowell, în vârstă de 35 de ani, a fost arestată ca urmare a atacului provocat de aceasta într-o biserică. Chiar dacă motivul atacului se pare că ar fi fost faptul că cea atacată purta cizme din blană, s-a constatat faptul că nici măcar nu era blana autentică, ci imitație. <br/><br/>Victima femeii este, se pare, babysitter la biserică. Aceasta se ocupa de transportul copiilor spre corul bisericii. Femeia atacată a fost înjunghiată de 2 ori în zona mâinilor și o dată în abdomen. Cele trei lovituri nu îi pun în pericol viața victimei. <br/><br/>Din spusele autorităților, atacul ar fi fost unul neprovocat, venit de nicăieri. Poliția a ținut să le mulțumească public celor care au intervenit pentru a aplana conflictul. Dacă aceștia nu ar fi intervenit, potrivit organelor de poliție, situația ar fi putut degenera iar victima ar fi putut fi imposibil de salvat. <br/><br/>Meredith Lowell este acuzată tentativă de crimă în urma acestui incident. Totuși, nu este prima oară când femeia are probleme cu legea. În 2012, aceasta a fost acuzată că ar fi angajat un asasin pentru a omorî un om care purta frecvent haine din blănuri de animale.</p>
    </article>
  </body>
</html>