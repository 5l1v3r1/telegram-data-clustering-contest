<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/repka-na-svobode-katerina-kristelova-prozila-nejkrasnejsi-oslavu-narozenin"/>
    <meta property="og:site_name" content="eXtra.cz"/>
    <meta property="article:published_time" content="2019-11-22T23:20:00+00:00"/>
    <meta property="og:title" content="Kateřina Kristelová prožila nejkrásnější oslavu narozenin: Řepkova tvář nechyběla"/>
    <meta property="og:description" content="Tomáš Řepka (45) si odpykává trest v plzeňské věznici na Borech, nezabránilo mu to však oslavit kulatiny milované partnerky Kateřiny Kristelové (40). Vystrojil jí nádhernou oslavu, na které navzdory očekáváním jeho tvář nechyběla. V proslulém pražském baru Kozička si totiž hosté nasadili fotbalistovu masku!"/>
  </head>
  <body>
    <article>
      <h6 class="kicker">narozeninová párty</h6>
      <h1>Kateřina Kristelová prožila nejkrásnější oslavu narozenin: Řepkova tvář nechyběla</h1>
      <address><time datetime="2019-11-22T23:20:00+00:00">22 Nov 2019, 23:20</time> by <a rel="author">Rudolf Šindelář, Zdeněk Drgáč</a></address>
      <slideshow>
        <figure>
          <img src="https://www.extra.cz/images/thumbs/b4/b1/b4b18a5-247570-new-project-46-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>
            <cite>archiv</cite>
          </figcaption>
        </figure>
        <figure>
          <img src="https://www.extra.cz/images/thumbs/13/40/1340840-247559-snimek-obrazovky-2019-11-22-v-22-2560x0-shrink.png"/>
          <figcaption>Kateřina ukázala Tomáše… Jen v této podobě.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/b2/c5/b2c5e52-247568-snimek-obrazovky-2019-11-22-v-23-2560x0-shrink.png"/>
          <figcaption>Tomáš je legenda.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/8a/e5/8ae5c87-247564-snimek-obrazovky-2019-11-22-v-23-2560x0-shrink.png"/>
          <figcaption>Večírek v plném proudu.<cite>Instagram</cite></figcaption>
        </figure>
        <figcaption>
          <a href="https://www.extra.cz/repka-na-svobode-katerina-kristelova-prozila-nejkrasnejsi-oslavu-narozenin/galerie/4">+ Dalších 25 fotografií</a>
        </figcaption>
      </slideshow>
      <p>
        <b>Tomáš Řepka (45) si odpykává trest v plzeňské věznici na Borech, nezabránilo mu to však oslavit kulatiny milované partnerky Kateřiny Kristelové (40). Vystrojil jí nádhernou oslavu, na které navzdory očekáváním jeho tvář nechyběla. V proslulém pražském baru Kozička si totiž hosté nasadili fotbalistovu masku!</b>
      </p>
      <p><b>„Děkuju ti za oslavu, lásko,“</b> radovala se <a href="https://www.extra.cz/tema/katerina-kristelova">Kateřina Kristelová</a> (40) na Instagramu. Přestože čtyřicátiny měla už ve čtvrtek, s nejbližšími slavila až o den později. V pražském baru Kozička teklo šampaňské proudem a moderátorka si užívala „přítomnost“ svého partnera <a href="https://www.extra.cz/tema/tomas-repka">Tomáše Řepky</a> (45).</p>
      <p><a href="https://www.extra.cz/nejsmutnejsi-narozeniny-kateriny-kristelove-kulatiny-slavi-bez-milovaneho-tomase">Ten sice sedí na plzeňských Borech, ale Kristelová si vystačila s jeho podobiznou</a>, kterou si hosté nasazovali na obličej. Na zadních stranách několika masek jí pak přátelé napsali dojemná narozeninová přání.</p>
      <related>
        <a href="https://www.extra.cz/nejsmutnejsi-narozeniny-kateriny-kristelove-kulatiny-slavi-bez-milovaneho-tomase"/>
      </related>
      <h3>Katka je děvče jako květ</h3>
      <p><b>„Všechno nejlepší, hodně štěstí, zdraví, pohody, radosti a hlavně lásky! Ať se ti daří a jsi spokojená. Tobě, Kaludince a Tomášovi!“</b> znělo jedno z nich. <b>„Katka, děvče jako květ, slaví právě čtyřicet. Prošla spoustou žití, stezek, nikdo by jí ten věk neřek. Pořád je to děva lepá, čeká na ni věrně Řepa. Ještě furt se může smát, je jí -cet, ještě ne -sát,“</b> popřál Kateřině další z blízkých.</p>
      <p>Kristelová původně věřila, že už Tomáše na svoje narozeniny bude moct políbit. Nakonec si ale musela vystačit jen s jeho papírovou tváří, <a href="https://www.extra.cz/da-i-druhou-puli-reagovala-kristelova-na-zamitnutou-zadost-repky-o-predbezne-propusteni">protože soudce 11. listopadu zamítl fotbalistovu žádost o předčasné propuštění.</a> <b>„Tomáš zažil v životě hodně těžkých zápasů, dá i druhou půli, kterou nastupuje,“</b> prohlásila ke zdrcujícímu verdiktu Kateřina.</p>
    </article>
  </body>
</html>