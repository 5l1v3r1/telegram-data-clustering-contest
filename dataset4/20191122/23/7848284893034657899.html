<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/villas-boas-il-tottenham-puo-vincere-con-mourinho-pero-non-so-se-funzionera-tra-lui-e-levy-323795"/>
    <meta property="og:site_name" content="FcInterNews.it"/>
    <meta property="article:published_time" content="2019-11-22T23:30:10+00:00"/>
    <meta property="og:title" content="Villas-Boas: &quot;Il Tottenham può vincere con Mourinho. Però non so se funzionerà tra lui e Levy&quot;"/>
    <meta property="og:description" content="André Villas-Boas, allenatore dell'Olympique Marsiglia, commenta, come tanti altri colleghi, la notizia del ritorno in pista del suo mentore José Mourinho, col quale ha condiviso..."/>
  </head>
  <body>
    <article>
      <h1>Villas-Boas: "Il Tottenham può vincere con Mourinho. Però non so se funzionerà tra lui e Levy"</h1>
      <address><time datetime="2019-11-22T23:30:10+00:00">22 Nov 2019, 23:30</time> by <a rel="author">Christian Liotta</a></address>
      <p><b>André Villas-Boas</b>, allenatore dell'Olympique Marsiglia, commenta, come tanti altri colleghi, la notizia del ritorno in pista del suo mentore<b> José Mourinho</b>, col quale ha condiviso l'esperienza all'Inter, oggi allenatore del Tottenham. Esprimendo la sua felicità ma al tempo stesso un dubbio: "Sono molto contento per José. Un allenatore con la sua carriera non può passare 11 mesi senza un club. Ci sono allenatori che possono prendere anni sabbatici, come ho fatto io, ma José no. È ossessionato dal calcio. Ritorna in un club che conosco bene, con un presidente, <b>Daniel Lévy</b>, che conosco bene. È un matrimonio insolito perché conosco bene entrambe le parti. Sono due personaggi che hanno raggiunto un accordo a<b>nche se non sono sicuro che funzionerà molto bene tra i due</b>", spiega con un sorriso, per poi concludere: "Ma se c'è un allenatore che può far vincere il Tottenham, quello è José". </p>
    </article>
  </body>
</html>