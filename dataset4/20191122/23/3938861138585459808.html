<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-life/_velikij-trofej-velikoyi-vijni-zhurnalist-potroliv-rosiyu-za-kradizhku-unitaziv/939512"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T23:21:00+00:00"/>
    <meta property="og:title" content="&quot;Великий трофей великої війни&quot; - журналіст потролив Росію за крадіжку унітазів"/>
    <meta property="og:description" content="Відомий опозиційний російський журналіст і публіцист Олександр Невзоров їдко прокоментував &quot;недостачу&quot; на повернутих Україні бронекатерах &quot;Бердянськ&quot; і &quot;Нікополь&quot;.За його словами, лише тепер він зрозумів, навіщо в листопаді 2018 року всі ..."/>
  </head>
  <body>
    <article>
      <h1>"Великий трофей великої війни" - журналіст потролив Росію за крадіжку унітазів</h1>
      <address><time datetime="2019-11-22T23:21:00+00:00">22 Nov 2019, 23:21</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/gallery/939/939512_1_w_1200.jpg?v=0"/>
        <figcaption>Карикатуру на президента Росії Володимира Путіна намалював художник Сергій Йолкін з німецького видання Deutsche Welle<cite>Автор: Сергій Йолкін/ Deutsche Welle</cite></figcaption>
      </figure>
      <p>Відомий опозиційний російський журналіст і публіцист <b>Олександр Невзоров</b> їдко прокоментував "недостачу" на повернутих Україні бронекатерах "Бердянськ" і "Нікополь".</p>
      <p>За його словами, лише тепер він зрозумів, навіщо в листопаді 2018 року всі сили і засоби Чорноморського флоту РФ були підняті на захоплення українських кораблів.</p>
      <p>Свою версію подій він назвав "Унітази перемоги".</p>
      <p>"Тепер ясно, навіщо в Керченській протоці були атаковані і захоплені три українські посудинки, тихо трюхавші у своїх справах. Ми пам'ятаємо, що тоді, в останній бій були підняті всі сили Чорноморського Флоту. Посудинки були пом'яті і захоплені. Днями -урочисто повернуті. Але! Без унітазів і комплекту б-у трусів боцмана. (8 штук). Україна підофігіла і попросила повернути урильники. А по можливості, і труси теж. Росія відповіла гордою відмовою", - написав він.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/krym/_opublikuvali-povnij-spisok-vkradenogo-rosiyanami-z-ukrayinskih-korabliv/939145"/>
      </related>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fnevzorovanevzorov%2Fvideos%2F448197882777010%2F&amp;show_text=0&amp;width=476" width="476" height="476" data-service="Facebook" scrolling="no"/>
      </figure>
      <p>"Найближчим часом унітази, ймовірно, з'являться в Палаті зброї Кремля. У мерехтливому світлі музейних вогнів обвиті переможними стрічками і прикрашені лавром. І це правильно. Великий трофей великої війни і повинен представлений стримано, але гідно. Поклавши руки на цей символ перемоги, будуть приносити присягу юнармійці. Доля трусів поки невідома. Можливо, на великому найближчому параді весь комплект буде кинутий до підніжжя мавзолею", - говорить на записі Невзоров.</p>
      <p>Також, за мотивами цієї історії, карикатуру на президента Росії Володимира Путіна намалював художник <b>Сергій Йолкін</b> з німецького видання Deutsche Welle. Художник зобразив Путіна, який стоїть на унітазі в позі, що нагадує сцену з відомої стрічки "Титанік".</p>
      <blockquote>Росія передала Україні кораблі "Нікополь", "Бердянськ" та буксир "Яни Капу", захоплені в Керченській протоці в листопаді 2018 року.<br/>Командувач Військово-морськими силами України адмірал Ігор Воронченко заявив, що кораблі повернулися <a href="https://gazeta.ua/articles/krym/_virvano-vse-dirki-v-montazhnij-pini-pokazali-yak-rosiyani-rozibrali-nashi-korabli/939221">в напіврозібраному стані</a>: росіяни познімали плафони, розетки і навіть унітази. А матрос Андрій Ейдер, який отримав поранення під час захоплення його судна росіянами, зізнався, що <a href="https://gazeta.ua/articles/krym/_oto-nascho-vam-bu-truhani-polonenij-moryak-podilivsya-vrazhennyami/939194">втратив запаси</a> нижньої білизни.<br/>"У мене залишилася всього одна пара нижньої білизни, а було там штук 20 ... Ось навіщо вам колишні у вживанні труселя? Ось цього ніколи не зрозумію ", - висловив він обурення в мережі.</blockquote>
    </article>
  </body>
</html>