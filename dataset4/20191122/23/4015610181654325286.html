<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815716"/>
    <meta property="og:site_name" content="Sportal.bg"/>
    <meta property="article:published_time" content="2019-11-22T23:37:00+00:00"/>
    <meta property="og:title" content="Пирин се справи с Черно море във Варна (статистика)"/>
    <meta property="og:description" content="Волейболистите на Пирин (Разлог) успяха да победят като гости Черно море (Варна) с 3:1 (25:21, 25:18, 21:25, 27:25) в мач от 7-ия кръг на Суперлигата ..."/>
  </head>
  <body>
    <article>
      <h1>Пирин се справи с Черно море във Варна (статистика)</h1>
      <address><time datetime="2019-11-22T23:37:00+00:00">22 Nov 2019, 23:37</time> by <a rel="author">SPORTAL.BG</a></address>
      <p>Волейболистите на Пирин (Разлог) успяха да победят като гости Черно море (Варна) с <a href="http://bvf-web.dataproject.com/MatchStatistics.aspx?mID=324&amp;ID=8&amp;CID=14&amp;PID=9&amp;type=LegList"><b>3:1 (25:21, 25:18, 21:25, 27:25)</b> </a>в мач от 7-ия кръг на Суперлигата на България при мъжете, игран тази вечер пред около 200 зрители в зала "Христо Борисов" в Морската ни столица.<br/><br/>Така разложани са на 8-о място във временното класиране с 3 победи, 4 загуби и 11 точки. Черно море пък е на 10-а позиция с 2 победи, 5 загуби и 4 точки. В следващия 8-и кръг Пирин е домакин на Марек Юнион Ивкони (Дупница) в дербито на Югозапада, докато варненци са гости на Славия. И двете срещи са в петък (29 ноември) от 18,00 часа.<br/><br/>Гостите от Пирин тръгнаха много уверено и стегнато, като наложиха темпото си и спечелиха с разлика първите два гейма - 25:21 и 25:18. Както и в предишния двубой, идентична ситуация се получи, като домакините от Черно море се активираха в третата част и се върнаха в играта след 25:21. В четвъртия гейм варненци запазиха устрема си и имаха шанс да вкарат мача в тайбрек. Домакините водеха с 24:23, но не успяха да реализират геймбол и разложани изравниха за 24:24. В решителните минути Пирин успя да измъкне гейма с 27:25, а с това и мача с 3:1.<br/><a href="http://bvf-web.dataproject.com/MatchStatistics.aspx?mID=324&amp;ID=8&amp;CID=14&amp;PID=9&amp;type=LegList"><br/><b>ЧЕРНО МОРЕ (ВАРНА) - ПИРИН (РАЗЛОГ) 1:3 (21:25, 18:25, 25:21, 25:27)</b></a><br/><b>ЧЕРНО МОРЕ: </b>Христо Енков 2, Емилиян Георгиев 11, Калоян Балабанов 13, Явор Генов 13, Траян Иванов 7, Николай Колев 10 - Христо Христов-либеро (Петър Петров 3, Димитър Василев, Йоан Кайряков 2, Димитър Славов)<b><br/>Старши треньор: ЮЛИАН ТУПАНКОВ<br/>ПИРИН: </b>Любослав Телкийски 2, Йордан Желязков 22, Благовест Катранджиев 13, Георги Елчинов 5, Костадин Гаджанов 11, Георги Чалъков 15 - Христо Колев-либеро (Николай Манчев, Дафин Коцаков-либеро)<b><br/>Старши треньор: МИРОСЛАВ ЖИВКОВ.</b></p>
    </article>
  </body>
</html>