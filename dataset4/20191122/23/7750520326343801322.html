<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/antykoruptsijnyj-sud-zasudyv-kyyanyna-za-vidmyvannya-groshej.html"/>
    <meta property="og:site_name" content="1NEWS"/>
    <meta property="article:published_time" content="2019-11-22T23:25:56+00:00"/>
    <meta property="og:title" content="Антикорупційний суд засудив киянина за відмивання грошей"/>
    <meta property="og:description" content="Антикорупційний суд засудив киянина за відмивання грошей"/>
  </head>
  <body>
    <article>
      <h1>Антикорупційний суд засудив киянина за відмивання грошей</h1>
      <h2>Слідчі з’ясували, що підсудний протягом 2011 — 2013 років одержані злочинним шляхом гроші з метою їх легалізації перераховував з банківських рахунків компанії на рахунки інших фізичних та юридичних осіб</h2>
      <address>
        <time datetime="2019-11-22T23:25:56+00:00">22 Nov 2019, 23:25</time>
      </address>
      <figure>
        <img src="https://1news.com.ua/wp-content/uploads/2019/11/25-11.jpg"/>
      </figure>
      <p>У Антикорупційному суді за участі прокурорів САП оголошено обвинувальний вирок 46-річному киянину, обвинуваченого у легалізації понад 6 млн доларів США, одержаними третіми особами у злочинний спосіб.</p>
      <p>Про це повідомляє 1NEWS.</p>
      <p>Слідчі з’ясували, що підсудний протягом 2011 — 2013 років одержані злочинним шляхом гроші з метою їх легалізації перераховував з банківських рахунків компанії на рахунки інших фізичних та юридичних осіб.</p>
      <p>Після цього він знімав готівку з рахунків в одному зі столичних банків. У такий спосіб засуджений легалізував понад 6 млн доларів або ж 48 млн грн.</p>
      <p>Як повідомили в САП, зловмисник активно сприяв розкриттю злочину, в суді визнав себе винним та щиро розкаявся у своїх діях.</p>
      <p>Так, відповідно до угоди, чоловіка визнали винним у вчиненні злочину, передбаченого ч. 3 ст. 209 КК України, та засудили до 4 років позбавлення волі з іспитовим строком 2 роки.</p>
      <p>Також на розгляді в Антикорупційному суді перебуває кримінальне провадження до ще трьох осіб, спільників засудженого.</p>
      <p>Джерело: <a href="https://www.unn.com.ua/">УНН</a></p>
    </article>
  </body>
</html>