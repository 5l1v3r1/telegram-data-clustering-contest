<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/parapolitiki/article/mali-me-mali-i-astinomikos-ke-i-dimosiografos"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-22T23:04:00+00:00"/>
    <meta property="og:title" content="Μαλλί με μαλλί η αστυνομικός και η δημοσιογράφος"/>
    <meta property="og:description" content="Δ.Κ."/>
  </head>
  <body>
    <article>
      <h1>Μαλλί με μαλλί η αστυνομικός και η δημοσιογράφος</h1>
      <address>
        <time datetime="2019-11-22T23:04:00+00:00">22 Nov 2019, 23:04</time>
      </address>
      <p>Δ.Κ.</p>
      <p>Όλα ξεκίνησαν στην είσοδο της Βουλής όταν η αστυνομικός, σύμφωνα με αποκλειστικές πληροφορίες, τόλμησε να ρωτήσει περισσότερες διευκρινίσεις από τη γνωστή δημοσιογράφο για τη δημοσιογραφική της ταυτότητα που ήταν μιας …άλλης εποχής.</p>
      <p>Η τελευταία έχασε το χρώμα της και μόνο που δεν χύμηξε πάνω στην αστυνομικίνα να την πιάσει από τα μαλλιά για το «ατόπημά» που έκανε να την εμποδίσει για λίγο να εισέλθει στο ναό της Δημοκρατίας . Οι πληροφορίες λένε ότι την έπιασαν τα ..διαβόλια της με αποτέλεσμα να βομβαρδίζει τη νεαρά με διαπιστώσεις τύπου «δεν ξέρεις να κάνεις τη δουλειά σου» και περί ασχετοσύνης.</p>
      <p>«Άντε να διαβάσεις κανένα βιβλίο να πάρεις κανά αστέρι» συνέχισε σε έντονο ύφος η δημοσιογράφος.</p>
      <p>Όταν δε η αστυνομικός σηκώθηκε από τη θέση της και με την κίνησή της αυτή ανέδειξε εκτός του γαλάζιου των ματιών της και το ύψος της τα πράγματα ξέφυγαν.</p>
      <p>«Σηκώθηκες για να μας δείξεις ότι είσαι ψηλή ; Εγώ είμαι πιο ψηλή από σένα!» φαίνεται να είπε η πολιτική αναλύτρια.</p>
      <p>«Δεν ξέρω αν είστε πιο ψηλή , αλλά πιο αγενής είστε σίγουρα !» απάντησε η αστυνομικός ψιθυρίζοντας και κάποιες λεξούλες επιπλέον.</p>
      <p>Με την παρέμβαση των ψυχραιμότερων αποφεύχθηκαν τα χειρότερα η παρεξήγηση όμως δεν λύθηκε.</p>
    </article>
  </body>
</html>