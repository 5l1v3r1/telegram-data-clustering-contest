<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/u_radi_mozhut_stvoriti_novu_deputatsku_grupu__z_vignantsiv_iz_slugi_narodu_n1238276"/>
    <meta property="og:site_name" content="24 Канал"/>
    <meta property="article:published_time" content="2019-11-22T23:03:00+00:00"/>
    <meta property="og:title" content="У Раді можуть створити нову депутатську групу – з вигнанців із &quot;Слуги народу&quot;"/>
    <meta property="og:description" content="Виключені з фракції &quot;Слуга народу&quot; депутати Анна Скороход та Антон Поляков мають намір створити власну депутатську групу. Причому до неї залучать інших нардепів із цієї ж політичної сили."/>
  </head>
  <body>
    <article>
      <h1>У Раді можуть створити нову депутатську групу – з вигнанців із "Слуги народу"</h1>
      <address><time datetime="2019-11-22T23:03:00+00:00">22 Nov 2019, 23:03</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>Виключені з фракції "Слуга народу" депутати Анна Скороход та Антон Поляков мають намір створити власну депутатську групу. Причому до неї залучать інших нардепів із цієї ж політичної сили.</b>
      </p>
      <p>Про це заявила сама Анна Скороход "<a href="https://hromadske.radio/news/2019/11/22/sluga-narodu-2-vyklyucheni-z-frakciyi-sluga-narodu-skorohod-i-polyakov-mayut-namir-stvoryty-vlasnu-deputatsku-grupu">Громадському радіо".</a></p>
      <blockquote>Дивіться також: <a href="https://24tv.ua/chomu_zi_slugi_narodu_viklyuchili_skorohod_ta_polyakova_a_inshi_porushniki_zalishilisya_na_posadi_n1236845">Чи отримують "Слуги народу" зарплати у конвертах – ексклюзивне інтерв'ю з депутатом</a></blockquote>
      <aside>Ми зараз з Антоном (Поляковим – 24 канал) створимо групу "Справжні слуги" чи "Слуга народу-2″. Нас буде більше, от побачите. Є люди, яким не подобається те ставлення і ті рішення, які ухвалюють,<cite>– сказала Скороход.</cite></aside>
      <p>Однак при цьому депутатка зауважила, що йшла на вибори із президентською програмою і має намір йти з нею надалі.</p>
      <h3>Чому Скороход виключили з фракції</h3>
      <p>14 листопада депутатка Анна Скороход заявила, що влада переслідує її чоловіка Олексія Алякіна через те, що сама вона голосувала проти законопроєкту про реформу ринку землі – а це суперечило позиції фракції. Того ж дня голова фракції Давид Арахамія звинуватив депутатку в тому, що вона пропонувала хабарі й лобіювала інтереси "олігархічних груп". </p>
      <p>15 листопада фракція "Слуга народу" вирішила виключити Анну Скороход. Того ж дня із фракції виключили Антона Полякова – начебто через те, що він порушив домовленості щодо голосування по низці важливих законопроєктів.</p>
      <blockquote>Читайте також: <a href="https://24tv.ua/mi_rozumiyemo_hto_ye_komandnim_gravtsem_a_hto_ni_motovilovets_pro_viklyuchennya_skorohod_i_polyakova_n1236970">Розуміємо, хто є командним гравцем, а хто – ні: деталі виключення Скороход і Полякова</a></blockquote>
      <p>Того ж 15 листопада про скандальне виключення Анни Скороход та Антона Полякова з фракції "Слуга народу" <a href="https://24tv.ua/mozhliviy_seryozniy_rozkol__ekspert_pro_skandal_u_sluzi_narodu_n1234805">в ефірі 24 каналу</a> говорив політичний експерт Тарас Семенюк. Він наголосив, що <b>"такі чвари роз'єднують і може статись дуже великий розкол".</b></p>
    </article>
  </body>
</html>