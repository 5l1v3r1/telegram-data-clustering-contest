<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/Euroleague/a315346-Realu-derbi-dabl-dabl-Mirotica-peti-trijumf-Baskonije.html"/>
    <meta property="og:site_name" content="Sport Klub"/>
    <meta property="article:published_time" content="2019-11-22T23:07:00+00:00"/>
    <meta property="og:title" content="Realu derbi, dabl-dabl Mirotića, peti trijumf Baskonije"/>
    <meta property="og:description" content="Košarkaši Real Madrida savladali su CSKA u derbiju 10. kola Evrolige rezultatom 97:81."/>
  </head>
  <body>
    <article>
      <h1>Realu derbi, dabl-dabl Mirotića, peti trijumf Baskonije</h1>
      <h2>Košarkaši Real Madrida savladali su CSKA u derbiju 10. kola Evrolige rezultatom 97:81.</h2>
      <address><time datetime="2019-11-22T23:07:00+00:00">22 Nov 2019, 23:07</time> by <a rel="author">Aleksandra Radivojević</a></address>
      <figure>
        <img src="https://sportklub.rs/Picture/169371/jpeg/Nikola-Mirotic"/>
        <figcaption>
          <cite>Euroleague Basketball via Getty Images</cite>
        </figcaption>
      </figure>
      <p>Madriđani su tako stigli do sedmog trijumfa u elitnom takmičenju, dok je aktuelni šampion Evrope pretrpeo četvrti neuspeh.</p>
      <p>Ekipa Pabla Lasa je do važne prednosti stigla tek u trećoj deonici, kada je praktično i rešila meč.</p>
      <p>Najzaslužniji za pobedu Kraljevskog kluba bio je Fakundo Kampaco sa 18 poena, 17 je dodao Gabrijel Dek, dok je Serhio Ljulj postigao 15.</p>
      <p>Rudi Fernades i Entoni Rendolf su takođe bili dvocifreni sa 13, odnosno 12 poena.</p>
      <p>Među Moskovljanima je najbolji bio Johanes Voitman sa 20 poena.</p>
      <p>Baskonija je u Fernando Buesa Areni savladala Zenit sa 70:60.</p>
      <figure>
        <iframe data-src="https://twitter.com/EuroLeague/status/1197994234458062849?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Tornike Šengelija je bio najefikasniji sa 20 poena i tako vodio Baskijce do petog trijumfa.</p>
      <p>U ekipi Đoana Plaze je najbolji bio Gustavo Ajon sa 18 poena.</p>
      <p>Barselona Svetislava Pešića savladala je u Blaugrani Makabi rezultatom 96:73.</p>
      <p>Nikola Mirotić je odigrao odličnu partiju i postigao 25 poena, uz 14 skokova.</p>
      <figure>
        <iframe data-src="https://twitter.com/EuroLeague/status/1197993136749993984?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>U Makabiju se istakao Tajler Dorsi sa 15 poena.</p>
      <p>Katalonci imaju najbolji učinak u Evroligi i na vrhu su tabele sa osam pobeda i samo dva poraza.</p>
      <p>Makabi se sa skorom 6-4 nalazi na petoj poziciji.</p>
      <p>Mečeve Evrolige gledajte ekskluzivno na kanalima Sport kluba.</p>
    </article>
  </body>
</html>