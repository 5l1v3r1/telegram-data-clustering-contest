<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pronews.gr/ygeia/diatrofi/823925_ayti-einai-i-heiroteri-ora-poy-mporeis-na-fas"/>
    <meta property="og:site_name" content="PRONEWS"/>
    <meta property="article:published_time" content="2019-11-22T22:21:03+00:00"/>
    <meta property="og:title" content="Αυτή είναι η χειρότερη ώρα που μπορείς να φας"/>
    <meta property="og:description" content="Η ώρα που τρώμε είναι εξίσου σημαντική με το τι τρώμε. Οι περισσότεροι από εμάς λοιπόν αποφεύγουμε τα βαριά φαγητά για δείπνο και τις μεταμεσονύχτιες βόλτες στο ψυγείο. Σύμφωνα με πρόσφατη..."/>
  </head>
  <body>
    <article>
      <h1>Αυτή είναι η χειρότερη ώρα που μπορείς να φας</h1>
      <address>
        <time datetime="2019-11-22T22:21:03+00:00">22 Nov 2019, 22:21</time>
      </address>
      <p>
        <b>Η ώρα που τρώμε είναι εξίσου σημαντική με το τι τρώμε. Οι περισσότεροι από εμάς λοιπόν αποφεύγουμε τα βαριά φαγητά για δείπνο και τις μεταμεσονύχτιες βόλτες στο ψυγείο. Σύμφωνα με πρόσφατη έρευνα που πραγματοποιήθηκε από την American Journal of Clinical Nutrition, ωστόσο, κάνουμε όλοι λάθος.</b>
      </p>
      <p>Η μελέτη κατέληξε στο συμπέρασμα πως είναι όντως λάθος να τρώμε πριν πάμε για ύπνο, αλλά ο κανόνας αυτός δεν περιορίζεται στις βραδινές ώρες. Οι επιστήμονες παρακολούθησαν τις διατροφικές συνήθειες 110 φοιτητών και ανακάλυψαν ότι η στιγμή που το σώμα αρχίζει να παράγει μελατονίνη, την κύρια ορμόνη του ύπνου, συνδέεται με τον ΔΜΣ (Δείκτη Μάζας Σώματος). Τα αποτελέσματα έδειξαν ότι όσοι έτρωγαν λίγο πριν πάνε για ύπνο είχαν υψηλότερο ΔΜΣ και σωματικό λίπος σε σύγκριση με όσους κατανάλωναν το τελευταίο τους γεύμα νωρίτερα.</p>
      <p>“Βρήκαμε ότι το μεγαλύτερο ποσοστό σωματικού λίπους και ΔΜΣ δεν συνδέεται με την ώρα της ημέρας, την ποσότητα ή τη σύνθεση του φαγητού, αλλά με τη σχέση πρόσληψης τροφής και μελατονίνης”, δήλωσε ο επικεφαλής της έρευνας, Andrew H. McHill. Υποστηρίζει επίσης ότι το βιολογικό μας ρολόι ύπνου έχει μεγαλύτερη επίδραση στην αύξηση του βάρους μας από ό, τι ο πραγματικός χρόνος στο ρολόι μας. Το να καταναλώσεις το δείπνο σου μία ώρα πριν πας για ύπνο θα έχει τα ίδια αποτελέσματα στο σώμα σου, είτε κοιμάσαι στις 6, είτε στις 8, είτε στις 12.</p>
      <p>Ωστόσο, οι ερευνητές σημείωσαν ότι πρέπει να γίνουν περισσότερες μελέτες για να επιβεβαιώσουν τα αποτελέσματά τους, καθώς η τωρινή επικεντρώθηκε μόνο σε μια μικρή ομάδα νεαρών φοιτητών και δεν μπορεί να θεωρηθεί ότι αντιπροσωπεύει ολόκληρο τον πληθυσμό.</p>
    </article>
  </body>
</html>