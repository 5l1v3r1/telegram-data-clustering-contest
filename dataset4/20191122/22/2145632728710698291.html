<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18606480-cybertruck-prima-autoutilitara-full-electrica-produs-de-tesla"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-22T22:00:00+00:00"/>
    <meta property="og:title" content="Cybertruck, prima autoutilitară full-electrică produs de Tesla. Geamurile „ultrarezistente” s-au spart în timpul unei demonstraţii - VIDEO"/>
    <meta property="og:description" content="Tesla a prezentat recent prima sa autoutilitară full-electrică, denumită Cybertruck, un autovehicul cu un aspect futuristic radical ce ia la ţintă sursa de profitabilitate a producătorilor auto americani din Detroit, piaţa camionetelor; la eveniment nu au lipsit suprizele, s-au spart geamurile."/>
  </head>
  <body>
    <article>
      <h1>Cybertruck, prima autoutilitară full-electrică produs de Tesla. Geamurile „ultrarezistente” s-au spart în timpul unei demonstraţii - VIDEO</h1>
      <address><time datetime="2019-11-22T22:00:00+00:00">22 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <slideshow>
        <figure>
          <img src="https://storage0.dms.mpinteractiv.ro/media/401/321/5109/18606480/3/cybertruck-geamuri-sparte-tesla-descopera.jpg"/>
          <figcaption>Cybertruck, prima autoutilitară full-electrică produs de Tesla. Geamurile „ultrarezistente” s-au spart în timpul unei demonstraţii - VIDEO</figcaption>
        </figure>
        <figure>
          <img src="https://storage0.dms.mpinteractiv.ro/media/401/321/5109/18606480/1/cybertruck-tesla-descopera.jpg"/>
          <figcaption>Cybertruck, prima autoutilitară full-electrică produs de Tesla. Geamurile „ultrarezistente” s-au spart în timpul unei demonstraţii - VIDEO</figcaption>
        </figure>
        <figure>
          <img src="https://storage0.dms.mpinteractiv.ro/media/401/321/5109/18606480/2/cybertruck-3-tesla-descopera.jpg"/>
          <figcaption>Cybertruck, prima autoutilitară full-electrică produs de Tesla. Geamurile „ultrarezistente” s-au spart în timpul unei demonstraţii - VIDEO</figcaption>
        </figure>
        <figure>
          <img src="https://storage0.dms.mpinteractiv.ro/media/401/321/5109/18606480/4/cybertruck-2-tesla-descopera.jpg"/>
          <figcaption>Cybertruck, prima autoutilitară full-electrică produs de Tesla. Geamurile „ultrarezistente” s-au spart în timpul unei demonstraţii - VIDEO</figcaption>
        </figure>
      </slideshow>
      <p>Tesla a prezentat recent prima sa autoutilitară full-electrică, denumită Cybertruck, un autovehicul cu un aspect futuristic radical ce ia la ţintă sursa de profitabilitate a producătorilor auto americani din Detroit, piaţa camionetelor; la eveniment nu au lipsit suprizele, s-au spart geamurile.</p>
      <p>La evenimentul de lansare de la Los Angeles, directorul executiv al Tesla, Elon Musk, a declarat că autoutilitara, care arată ca un veritabil vehicul blindat, va avea un preţ de pornire de 39.900 de dolari şi o autonomie maximă de 400 de kilometri. Varianta mai scumpă, de 69.900 de dolari, are o autonomie de peste 800 de kilometri, potrivit Mediafax, potrivit Mediafax.</p>
      <p>„Avem nevoie de energie sustenabilă acum. Dacă nu avem o camionetă (electrică) nu putem rezolva acest lucru. Primele 3 vehicule care se vând în America sunt camionete. Pentru a rezolva (problema) energiei durabile, trebuie să avem o camionetă”, a spus Musk.</p>
      <figure>
        <img src="https://storage0.dms.mpinteractiv.ro/media/401/321/5109/18606480/1/cybertruck-tesla-descopera.jpg"/>
      </figure>
      <p>Producţia de linie este preconizată să înceapă la sfârşitul anului 2021. Camionetele mari reprezintă circa 14,4% din vânzările totale de maşini noi din Statele Unite în primele 10 luni din acest an, vehicule care se vând peste preţul modelului Tesla, undeva la circa 50.000 de dolari.</p>
      <p>Camioneta prezentată de Musk marchează prima incursiune a Tesla, al cărei sedan Model 3 este cel mai vândut automobil electric din lume, pe piaţa camionetelor dominată de giganţii Ford Motor Company, General Motors (GM) şi suv-urile constructorului Fiat Chrysler. Intrarea pe piaţa aceasta reprezintă o oportunitate imensă pentru Tesla şi o posibilă schimbare de paradigmă, dacă vehicolul producătorului american e adoptat de consumatorii din Statele Unite. Totodată simbolizează şi îmbunătăţirea tehnologiilor de fabricaţie a bateriilor, în contextul în care autonomia creşte în acelaşi timp cu greutatea vehiculului.</p>
      <figure>
        <img src="https://storage0.dms.mpinteractiv.ro/media/401/321/5109/18606480/2/cybertruck-3-tesla-descopera.jpg"/>
      </figure>
      <h3>Elon Musk a înjurat după ce s-au spart geamurile</h3>
      <p>Musk a precizat printr-un tweet postat înaintea lansării că designul unghiular, din oţel inoxidabil, al autoutilitarei a fost parţial influenţat de maşina lui James Bond din filmul "Spionul care m-a iubit" din anii '70, maşină care se transforma în submarin. Persoanele prezente la lansare au întâmpinat noul model cu urale, dar şi cu o doză de uimire.</p>
      <p>"Pare o versiune camion a DeLorean-ului din Înapoi în viitor", a comentat unul dintre invitaţi.</p>
      <p>Geamurile camionetei s-au spart în timpul unei demonstraţii pe scenă care trebuia să arate cât de greu sunt acestea de spulberat, iar Musk a fost auzit înjurând înainte de a glumi că "mai există loc pentru îmbunătăţiri".</p>
      <figure>
        <iframe src="https://www.youtube.com/embed/udxR5rBq_Vg" width="560" height="315" data-service="Youtube" scrolling="no"/>
      </figure>
      <p>Pickup-ul orientează Tesla mai mult către camioane şi SUV-uri. Constructorul auto a vândut până acum mai ales berile Model S şi Model 3, dar în ultimii ani a început să ofere şi SUV-ul Model X şi începând de anul viitor SUV-ul compact Y Model.</p>
      <related>
        <a href="https://www.descopera.ro/dnews/18578785-prima-fabrica-tesla-din-europa"/>
      </related>
      <related>
        <a href="https://www.descopera.ro/dnews/18514965-tesla-poate-produce-in-masa-panouri-solare-pentru-acoperisuri"/>
      </related>
      <related>
        <a href="https://www.descopera.ro/dnews/18501124-tesla-a-devenit-cea-mai-valoroasa-companie-auto-americana"/>
      </related>
      <related>
        <a href="https://www.descopera.ro/dnews/18485714-tesla-a-obtinut-aprobarea-pentru-inceperea-productiei-in-china"/>
      </related>
      <related>
        <a href="https://www.descopera.ro/lumea-digitala/18274794-o-fana-tesla-si-a-implantat-cheia-de-acces-de-la-masina-in-mana"/>
      </related>
      <related>
        <a href="https://www.descopera.ro/lumea-digitala/18274733-o-masina-tesla-model-3-a-luat-foc-in-rusia-dupa-ce-sistemul-autopilot-nu-a-evitat-coliziunea-cu-un-camion"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18578785-prima-fabrica-tesla-din-europa"/>
        <a href="https://www.descopera.ro/dnews/18514965-tesla-poate-produce-in-masa-panouri-solare-pentru-acoperisuri"/>
        <a href="https://www.descopera.ro/dnews/18501124-tesla-a-devenit-cea-mai-valoroasa-companie-auto-americana"/>
        <a href="https://www.descopera.ro/dnews/18485714-tesla-a-obtinut-aprobarea-pentru-inceperea-productiei-in-china"/>
      </related>
    </article>
  </body>
</html>