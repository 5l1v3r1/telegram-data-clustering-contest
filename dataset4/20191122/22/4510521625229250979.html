<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/alegeri-prezidentiale-2019-zi-votului-strainatate-s-a-incheiat-europa-asia-africa-australia-sectie-votare-italia-evacuata-cauza-unui-cod-rosu-inundatii-1_5dd8655c5163ec42714dabe5/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-22T22:52:39+00:00"/>
    <meta property="og:title" content="Alegeri prezidenţiale 2019. Prima zi a votului în străinătate s-a încheiat în Europa, Asia, Africa şi Australia. O secţie de votare din Italia, evacuată din cauza unui cod roşu de inundaţii"/>
    <meta property="og:description" content="Prima zi a votului în străinătate pentru alegerile prezidenţiale 2019 s-a încheiat în 777 de secţii de votare din Europa, Asia, Africa şi Australia, iar până vineri, la ora ora 24.00 (ora României) 94.334 de cetăţeni români şi-au exercitat dreptul de vot. Ministerul Afacerilor Externe (MAE) anunţ că o secţie de votare din Italia a fost evacuată din cauza unui cod roşu de inundaţii, dar procesul electoral nu a fost afectat."/>
  </head>
  <body>
    <article>
      <h1>Alegeri prezidenţiale 2019. Prima zi a votului în străinătate s-a încheiat în Europa, Asia, Africa şi Australia. O secţie de votare din Italia, evacuată din cauza unui cod roşu de inundaţii</h1>
      <address><time datetime="2019-11-22T22:52:39+00:00">22 Nov 2019, 22:52</time> by <a rel="author">News.ro</a></address>
      <h4>Prima zi a votului în străinătate pentru alegerile prezidenţiale 2019 s-a încheiat în 777 de secţii de votare din Europa, Asia, Africa şi Australia, iar până vineri, la ora ora 24.00 (ora României) 94.334 de cetăţeni români şi-au exercitat dreptul de vot. Ministerul Afacerilor Externe (MAE) anunţ că o secţie de votare din Italia a fost evacuată din cauza unui cod roşu de inundaţii, dar procesul electoral nu a fost afectat.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/alegeri-prezidentiale-2019-94000-romani-votat-jurul-orei-2300-sectiile-strainatate-turul-doilea-aproape-17000-mai-decat-tur-1_5dd850395163ec42714d24e2/index.html"/>
      </related>
      <p>Potrivit MAE, prima zi de votare continuă în secţiile din: Argentina, Brazilia, Canada, Columbia, Chile, Cuba, Mexic, Peru, SUA, Uruguay, Venezuela, iar în Noua Zeelandă şi Australia a început deja a doua zi de votare.</p>
      <p>”În cazul secţiei de votare nr. 427 din Savona, Italia, ca urmare a unei situaţii de forţă majoră (cod roşu de inundaţii) survenită în cursul serii, autorităţile locale au notificat Consulatul General al României la Torino, solicitând evacuarea clădirii în care se află secţia de votare în cauză”, a transmis MAE.</p>
      <p>Ministerul face precizarea că procesul de vot aferent primei zile nu a fost afectat în niciun fel la această secţie.</p>
      <p>”În vederea asigurării desfăşurării în condiţii optime a procesului de vot pentru zilele de sâmbătă şi duminică, Consulatul General al României la Torino a întreprins demersuri în regim de urgenţă şi a identificat o nouă locaţie în aceeaşi localitate, schimbarea locaţiei urmând a face obiectul aprobării de către Autoritatea Electorală Permanentă. Noua locaţie identificată pentru secţia de vot menţionată este: Palazzo Comunale, Piazza Sisto IV, Savona”, a mai precizat MAE.</p>
      <p>Ministerul Afacerilor Externe recomandă ca cetăţenii români aflaţi în străinătate pe durata alegerilor prezidenţiale care nu au votat deja să se prezinte la vot încă de sâmbătă pentru a evita aglomerarea în ultima zi.</p>
      <p>Cetăţenii români care votează în străinătate pot accesa harta interactivă a secţiilor de votare pe site-ul oficial al MAE: http://www.mae.ro/maps/4083.</p>
      <p>Până vineri, la ora 24.00 (ora României) votaseră 94.334 de cetăţeni români la secţiile din afara ţării. La aceştia se adaugă cei 17.503 care au optat pentru votul prin corespondenţă, astfel că numărul total este 111.837.</p>
      <p>În primul tul al alegerilor prezidenţiale, până la aceeaşi oră, votaseră 77.344 de alegători în cele 835 de secţii din străinătate.</p>
      <p>Votul în diaspora va continua sâmbătă şi duminică.</p>
      <hr/>
    </article>
  </body>
</html>