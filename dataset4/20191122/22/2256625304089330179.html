<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159148_1030.html"/>
    <meta property="og:site_name" content="Novsport"/>
    <meta property="article:published_time" content="2019-11-22T22:00:00+00:00"/>
    <meta property="og:title" content="Леванте се справи с Майорка в Ла Лига"/>
    <meta property="og:description" content="Домакините завършиха двубоя с човек по-малко"/>
  </head>
  <body>
    <article>
      <h1>Леванте се справи с Майорка в Ла Лига</h1>
      <address><time datetime="2019-11-22T22:00:00+00:00">22 Nov 2019, 22:00</time> by <a rel="author">Гонг</a></address>
      <p>В първия двубой от 14-ия кръг на Ла Лига Леванте победи Майорка с 2:1. Головете за домакините реализираха Марти и Рочина, а Дани Родригес беше изравнил резултата за гостите. И трите попадения паднаха през втората част на двубоя.<br/><br/>След нулево първо полувреме, в 52-ата минута Марти откри резултата, пращайки топката във вратата на съперника с летящ плонж, като засече центриране отдясно. Майорка се върна в двубоя с гол на Родригес, който се разписа от няколко метра.<br/><br/>В 73-ата минута с великолепен удар от 30-ина метра Рочина донесе успеха на тима. <br/><br/>Леванте завърши двубоя с човек по-малко, след като Кампаня беше изгонен за втори жълт картон. Майорка тръгна да търси изравняването, но стигна само до греда. След тази победа Леванте заема 10-ото място в класирането с актив от 20 точки, а Майорка са на 16-ото място с 14 т.</p>
    </article>
  </body>
</html>