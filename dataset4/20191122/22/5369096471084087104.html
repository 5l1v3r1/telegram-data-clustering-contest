<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/lifewitness/777249/afta-ta-7-pragmata-den-boris-na-kanis-ise-relationship/"/>
    <meta property="og:site_name" content="to10.gr"/>
    <meta property="article:published_time" content="2019-11-22T22:26:36+00:00"/>
    <meta property="og:title" content="Αυτά τα 7 πράγματα δεν μπορείς να κάνεις αν είσαι «in relationship»"/>
    <meta property="og:description" content="Έχει και η σχέση τα καλά της, αλλά και το να είσαι εργένης, δεν είναι κι άσχημο. Ιδού έξι λόγοι που το αποδεικνύουν."/>
  </head>
  <body>
    <article>
      <h1>Αυτά τα 7 πράγματα δεν μπορείς να κάνεις αν είσαι «in relationship»</h1>
      <h2>Έχει και η σχέση τα καλά της, αλλά και το να είσαι εργένης, δεν είναι κι άσχημο. Ιδού έξι λόγοι που το αποδεικνύουν.</h2>
      <address><time datetime="2019-11-22T22:26:36+00:00">22 Nov 2019, 22:26</time> by <a rel="author">to10.gr</a></address>
      <p>Κάποιοι χλεύαζαν όσους δε βρίσκονταν σε σχέση. Τους αποκαλούσαν μπακούρια, γεροντοπαλίκαρα, γεροντοκόρες, οι πιο παλιοί τους έλεγαν μπεκιάρηδες. Ήρθε η ώρα να σπάσουμε την προκατάληψη που θέλει το μπακούρι να είναι υποτιμητικός όρος. Γιατί κάποιοι άνθρωποι θέλουν να ζουν ελεύθεροι, χωρίς σχέση, χωρίς σκοτούρες και υποχρεώσεις. Και έχουν κάθε λόγο να το θέλουν αυτό. Για την ακρίβεια, έξι λόγους.</p>
      <p>
        <b>Να βγεις μόνος</b>
      </p>
      <p>
        <a href="https://www.to10.gr/anonymous/776889/o-achilleas-milai-gia-stimena-ke-panionios-ntinamo-estile-16-chronia-fylaki-ton-sapina-vids/">
          <i>Ο Μπέος μιλάει για στημένα και το Πανιώνιος – Ντιναμό έστειλε 16 χρόνια φυλακή τον Σάπινα</i>
        </a>
      </p>
      <p>Γενικά, ο ελεύθερος χρόνος σε μία σύγχρονη κοινωνία είναι περιορισμένος και, κυρίως, πολύτιμος. Οπότε, όταν βρίσκεις λίγο από αυτόν –και είσαι σε σχέση- το φυσιολογικό είναι να τον περάσεις με τον σύντροφό σου και τους φίλους σου. Δεν υπάρχει χρόνος για πολυτέλειες, και το να περάσεις χρόνο μόνος για κάποιους είναι πολυτέλεια. Και είναι τέλειο κάποιες φορές να βγεις για μία βόλτα μόνος σου στο κέντρο και μετά να καθίσεις κάπου ήσυχα και να διαβάσεις το βιβλίο σου.</p>
      <p>
        <b>Να βγεις με όποιον θέλεις</b>
      </p>
      <p>Αν είσαι single, μπορείς να βγεις ακόμη και δύο ραντεβού μέσα σε μία μέρα. Κανείς δε σε περιορίζει, μπορείς να κάνεις άνετα την έρευνα αγοράς σου. Ακόμη κι αν δε θέλεις σχέση, τα ραντεβού ενώ κάποιες φορές μπορεί να είναι απαίσια, άλλες είναι αρκετά συναρπαστικά. Όσο να ‘ναι γνωρίζεις καινούριους ανθρώπους.</p>
      <p>
        <b>Να κάνεις one-night stand</b>
      </p>
      <p>Ή έστω να έχεις την επιλογή. Είναι όμορφο να νιώθεις την απόλυτη ελευθερία στη σεξουαλική σου ζωή και η απόλυτη ελευθερία μεταφράζεται σε one-night stand. Γιατί ορισμένες φορές, δε θέλεις κανέναν πάνω από το κεφάλι σου, αλλά αυτό το άτομο που γνώρισες στο στέκι σου είναι τόσο ελκυστικό. Κι αν είσαι single, έχεις το ελεύθερο να κυλιστείς στα σεντόνια της ηδονής μαζί του.</p>
      <p>
        <b>Να πεις «ναι» σε ό,τι θέλεις</b>
      </p>
      <p>Το κακό με τη σχέση είναι ότι πρέπει να σκέφτεσαι για δύο άτομα. Έστω λοιπόν ότι έρχεται ένας φίλος σου και σου λέει να πάτε σε ένα πάρτι γ###το σε ένα μαγαζί που άνοιξε μόλις. Αλλά εσύ έχεις κάτι κανονίσει με τον σύντροφό σου και πρέπει να κρατήσεις τον λόγο σου. Η σχέση έχει ευθύνες, δεν μπορείς να αδιαφορήσεις εντελώς για τον σύντροφό σου. Ειδικά αν μένετε μαζί.</p>
      <p>
        <b>Να χρησιμοποιήσεις dating εφαρμογές</b>
      </p>
      <p>Αυτό είναι κάτι που πρέπει να παραδεχτείς. Μπορεί η ιδέα των εφαρμογών γνωριμιών να μην είναι και πολύ ελκυστική στην αληθινή ζωή, αλλά το φλερτ μέσω της εφαρμογής είναι κάπως δελεαστικό. Είναι ένα αθώο φλερτ που σου δίνει ένα μικρό μπουστ αυτοπεποίθησης. Όταν έχεις σχέση όμως τα dating app είναι του σατανά.</p>
      <p>
        <b>Να μιλάς με όποιον θέλεις</b>
      </p>
      <p>Έστω ότι σου φαίνεται αδιανόητο να φτιάξεις προφίλ σε dating app· το φλερτ μέσω διαδικτύου δεν σου φαίνεται καθόλου θελκτική ιδέα; Και δεν εννοούμε κάποιο τυχαίο chat room, αλλά στα κοινωνικά δίκτυα με κάποιον γνωστό γνωστού, τον οποίο έχεις βάλει στο μάτι εδώ και καιρό.</p>
      <p>
        <b>
          <a href="https://www.to10.gr/lifewitness/777249/afta-ta-7-pragmata-den-boris-na-kanis-ise-relationship/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>