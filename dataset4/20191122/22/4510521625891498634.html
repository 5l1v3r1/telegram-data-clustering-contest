<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/moldova/politica/ofiteri-investigatie-procurori-banuiti-dosarul-interceptarilor-jurnalistilor-republica-moldova-1_5dd8613d5163ec42714d913d/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-22T22:30:51+00:00"/>
    <meta property="og:title" content="Ofiţeri de investigaţie şi procurori sunt bănuiţi în dosarul interceptărilor jurnaliştilor din Republica Moldova"/>
    <meta property="og:description" content="Procuratura Anticorupţie efectuează urmărirea penală pentru culegere ilegală a informaţiilor ocrotite de lege, fără consimţământul persoanei, cu utilizarea mijloacelor tehnice speciale destinate pentru deţinerea ascunsă a informaţiei. Patru ofiţeri de investigaţie, inclusiv un şef de subdiviziune din cadrul Inspectoratului Naţional de Investigaţie al IGP, şi trei procurori au calitatea de bănuit, transmite IPN."/>
  </head>
  <body>
    <article>
      <h1>Ofiţeri de investigaţie şi procurori sunt bănuiţi în dosarul interceptărilor jurnaliştilor din Republica Moldova</h1>
      <address><time datetime="2019-11-22T22:30:51+00:00">22 Nov 2019, 22:30</time> by <a rel="author">Iurii Botnarenco</a></address>
      <h4>Procuratura Anticorupţie efectuează urmărirea penală pentru culegere ilegală a informaţiilor ocrotite de lege, fără consimţământul persoanei, cu utilizarea mijloacelor tehnice speciale destinate pentru deţinerea ascunsă a informaţiei. Patru ofiţeri de investigaţie, inclusiv un şef de subdiviziune din cadrul Inspectoratului Naţional de Investigaţie al IGP, şi trei procurori au calitatea de bănuit, transmite IPN.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/moldova/politica/cum-raspunde-klaus-iohannis-afirmatiile-rusia-castigat-fata-occidentului-republica-moldova-1_5dd859375163ec42714d4aac/index.html"/>
        <a href="https://adevarul.ro/moldova/politica/cavcaliuc-respinge-acuzatiile-interceptat-filat-mai-jurnalisti-activisti-actiuni-razbunare-denigrare-tendentioasa-1_5dd7f5ee5163ec42714ac7e6/index.html"/>
        <a href="https://adevarul.ro/moldova/politica/dosar-penal-cazul-obtinerii-vlad-plahotniuc-celui-de-al-doilea-pasaport-alta-identitate-1_5dd7f45f5163ec42714ab874/index.html"/>
      </related>
      <p>Procuratura Anticorupţie precizează că urmărirea penală a fost pornită, la începutul lunii septembrie 2019, de către procurorul general în trei cauze penale. Cele trei cauze au fost ulterior conexate într-o singură procedură.<br/><br/>În cadrul acestei cauze penale, au fost audiate 12 persoane în calitate de martori, iar patru persoane au fost recunoscute şi audiate în calitate de parte vătămată. De asemenea, au fost ridicate şi examinate mai multe documente.<br/><br/>Reacţia Procuraturii vine după ce preşedintele Comisiei parlamentare securitate naţională, apărare şi ordine publică, Chiril Moţpan, a prezentat o listă a persoanelor convorbirile cărora au fost interceptate, printre ei experţi, profesori, jurnalişti şi activişti din diferite domenii.</p>
      <hr/>
    </article>
  </body>
</html>