<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/sport/19_novembre_23/balotelli-non-convocato-brescia-la-gara-contro-roma-38b8ab74-0de6-11ea-8033-a2d631aa9706.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-22T22:00:00+00:00"/>
    <meta property="og:title" content="Balotelli non convocato dal Brescia per la gara contro la Roma"/>
    <meta property="og:description" content="Il tecnico Grosso: «Mario ha grandi qualità e io voglio aiutare tutti, ma io posso aiutarlo soltanto fino a un certo punto»"/>
  </head>
  <body>
    <article>
      <h1>Balotelli non convocato dal Brescia per la gara contro la Roma</h1>
      <h2>Il centravanti è stato escluso. Il tecnico Grosso: «Mario ha grandi qualità e io voglio aiutare tutti, ma io posso aiutarlo fino a un certo punto»</h2>
      <address>
        <time datetime="2019-11-22T22:00:00+00:00">22 Nov 2019, 22:00</time>
      </address>
      <p>Mario Balotelli è fuori dall’elenco dei convocati per la partita che il Brescia giocherà domani con la Roma. L’esclusione è stata convocata al giocatore dal tecnico Grosso dopo la seduta di rifinitura.</p>
      <h4>Il tecnico</h4>
      <p>«A me piace parlare della squadra ed è un peccato che si vadano a sottolineare cose meno importanti perché certi obiettivi si raggiungono solo con alcune caratteristiche - ha aggiunto Grosso -. <a href="https://www.corriere.it/sport/19_novembre_21/brescia-balotelli-allontanato-dall-allenamento-89b7fa6a-0c7f-11ea-89cc-e514bdace0f8.shtml">Il giorno in cui è successo l’episodio che avete visto</a> perché purtroppo non abbiamo privacy, non aveva ritmo né intensità. Non si allenava col suo modo di fare e così condizionava tutti. Io pretendo sempre certi ritmi e se uno non è in giornata meglio che sia alternato. Balotelli ha grandi qualità e io voglio aiutare tutti, ma io posso aiutarlo fino a un certo punto. Le mie scelte vanno tutte in direzione della squadra».</p>
    </article>
  </body>
</html>