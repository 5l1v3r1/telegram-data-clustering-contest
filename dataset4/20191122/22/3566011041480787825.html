<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549248.html/%D8%AD%D8%B6%D9%88%D8%B1-%D8%AF%D9%84%DB%8C%D8%B1%D8%A7%D9%86%D9%87-%D9%85%D8%B1%D8%AF%D9%85-%D9%BE%D8%A7%D8%B3%D8%AE-%DA%A9%D9%88%D8%A8%D9%86%D8%AF%D9%87--%D8%A7%DB%8C-%D8%A8%D8%B1-%D8%AF%D9%87%D8%A7%D9%86-%D8%A2%D8%B4%D9%88%D8%A8%DA%AF%D8%B1%D8%A7%D9%86-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T22:12:00+00:00"/>
    <meta property="og:title" content="حضور دلیرانه مردم پاسخ کوبنده‌‌ای بر دهان آشوبگران است"/>
    <meta property="og:description" content="نماینده مردم آوج و بوئین زهرا در مجلس گفت: اکنون وظیفه مردم است که برای حمایت از نظام و پیروی از رهبری با قدرت وارد صحنه شوند و پاسخ کوبنده‌ای به منافقین و سودجویان دهند."/>
  </head>
  <body>
    <article>
      <h1>حضور دلیرانه مردم پاسخ کوبنده‌‌ای بر دهان آشوبگران است</h1>
      <h2>نماینده مردم آوج و بوئین زهرا در مجلس:</h2>
      <address>
        <time datetime="2019-11-22T22:12:00+00:00">22 Nov 2019, 22:12</time>
      </address>
      <p>نماینده مردم آوج و بوئین زهرا در مجلس گفت: اکنون وظیفه مردم است که برای حمایت از نظام و پیروی از رهبری با قدرت وارد صحنه شوند و پاسخ کوبنده‌ای به منافقین و سودجویان دهند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ روح الله بابایی صالح در گفت‌وگو با  <a href="https://sobheqazvin.ir/">صبح قزوین</a> ، با اشاره به برگزاری راهپیمایی مردم غیور قزوین در اعتراض به آشوبگران اظهار کرد: اخیرا در کشور موضوع افزایش قیمت حامل‌های انرژی و بنزین اتفاق افتاد که چالش‌هایی در پی داشت.</p>
      <p>وی افزود: رهبر معظم انقلاب اسلامی نسبت به این موضوع صریحا در درس خارج از فقه بیان کردند که این یک کار کارشناسی است و حمایت خود را از تصمیم سران سه قوه اعلام کردند.</p>
      <p>نماینده مردم آوج و بوئین زهرا در ادامه گفت: با توجه به بیانات مقام معظم رهبری حجت بر همگان تمام شد و مردم صف خود را از آشوبگران و کسانی که با اقدامات خرابکارانه امنیت کشور را بر هم زده‌اند، جدا کردند.</p>
      <p>بابایی صالح ابراز کرد: اکنون وظیفه مردم است که برای حمایت از نظام و پیروی از رهبری با قدرت وارد صحنه شوند و پاسخ کوبنده‌ای به منافقین و سودجویان دهند.</p>
      <p>این نماینده مجلس تاکید کرد: حضور حداکثری مردم درس بزرگی برای دشمنان نظام و ملت ایران است چراکه منشا این آشوب‌ها صهیونیست‌ها و امریکا است.</p>
      <p>وی عنوان کرد: تنها راه خاموش کردن شعله این اغتشاشات و آشوب‌ها حضور مردم و لبیک به ولایت فقیه است که این امر عملا جامعه را آرام می‌کند.</p>
      <p>نماینده مردم آوج و بوئین زهرا در مجلس گفت: نمونه این تجمع بزرگ را در سایر استان‌ها شاهد بودیم که امیدواریم در استان قزوین باشکوه‌تر از سایر نقاط برگزار شود.</p>
      <p>بابایی صالح در پایان تصریح کرد: مردم ولایت‌مدار و شهیدپرور استان قزوین با این حضور باشکوه، مشت محکمی بر دهان دشمنان و فرصت‌طلبان خواهند زد.</p>
      <p>انتهای پیام/ </p>
    </article>
  </body>
</html>