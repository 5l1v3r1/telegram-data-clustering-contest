<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/dceru-dana-nekonecneho-pry-po-nehode-zachranil-zesnuly-zpevak-veri-matka-terezky"/>
    <meta property="og:site_name" content="eXtra.cz"/>
    <meta property="article:published_time" content="2019-11-22T22:12:00+00:00"/>
    <meta property="og:title" content="Dceru Dana Nekonečného prý po nehodě zachránil zesnulý zpěvák, věří matka Terezky"/>
    <meta property="og:description" content="Sobotní autonehoda nevlastní dcery Dana Nekonečného (†52), která dostala smyk a její auto skončilo převrácené na střeše, vypadala vskutku hrozivě. Nebýt rychlého transportu vrtulníkem, Tereza Kardová (29) by podle její matky už nežila. Zásluhy ale přičítá i své zesnulé lásce."/>
  </head>
  <body>
    <article>
      <h6 class="kicker">PODPORA SHŮRY</h6>
      <h1>Dceru Dana Nekonečného prý po nehodě zachránil zesnulý zpěvák, věří matka Terezky</h1>
      <address><time datetime="2019-11-22T22:12:00+00:00">22 Nov 2019, 22:12</time> by <a rel="author">David Zápal</a></address>
      <slideshow>
        <figure>
          <img src="https://www.extra.cz/images/thumbs/d7/16/d716148-221679-kardovatereza-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Tereza Kardová<cite>Instagram, archiv</cite></figcaption>
        </figure>
        <figure>
          <img src="https://www.extra.cz/images/thumbs/4a/be/4abe980-247203-80295bcb-66f2-459a-ac3f-c98e1b0f-2560x0-shrink.jpg"/>
          <figcaption>Záběr z nehody Terezy Kardové.<cite>Týdeník Policie/ZZS TRANS HOSPITAL PLUS</cite></figcaption>
        </figure>
        <figure>
          <img src="https://www.extra.cz/images/thumbs/7f/1e/7f1e984-247202-0481df69-e27c-4b8a-998e-500b1a08-2560x0-shrink.jpg"/>
          <figcaption>Hasiči vyprošťovali zraněné dívky dlouhou dobu.<cite>Týdeník Policie/ZZS TRANS HOSPITAL PLUS</cite></figcaption>
        </figure>
        <figure>
          <img src="https://www.extra.cz/images/thumbs/a2/8f/a28f15c-247201-530d8910-eb21-4266-b2be-acae0d79-2560x0-shrink.jpg"/>
          <figcaption>Pro Terezu přiletěl vrtulník.<cite>Týdeník Policie/ZZS TRANS HOSPITAL PLUS</cite></figcaption>
        </figure>
        <figcaption>
          <a href="https://www.extra.cz/dceru-dana-nekonecneho-pry-po-nehode-zachranil-zesnuly-zpevak-veri-matka-terezky/galerie/4">+ Dalších 12 fotografií</a>
        </figcaption>
      </slideshow>
      <p>
        <b>Sobotní autonehoda nevlastní dcery Dana Nekonečného (†52), která dostala smyk a její auto skončilo převrácené na střeše, vypadala vskutku hrozivě. Nebýt rychlého transportu vrtulníkem, Tereza Kardová (29) by podle její matky už nežila. Zásluhy ale přičítá i své zesnulé lásce.</b>
      </p>
      <p>Tereza Kardová si poranila krční páteř, v českobudějovickém špitále ji hned po transportu operovali. <a href="https://www.extra.cz/strasliva-nehoda-dcera-dana-nekonecneho-bourala-neciti-ruce-ani-nohy-a-chce-umrit">Zatím necítí ani ruce</a>, ani nohy, ale její maminka je hlavně šťastná, že vůbec přežila.</p>
      <h3>Záchrana</h3>
      <p><b>„Terezka už pohnula jak koleny, taky už se trochu dokáže přidržet pravou rukou. Levá ruka je zatím na houby, ale stejně věřím, že je to na dobré cestě. Vyprávěla mi, jak celá ta nehoda probíhala. Když ji vystříhávali z auta a letěla vrtulníkem, myslela jen na Danouška. To podle mě není náhoda. Asi řekl: ‚Já ji tady nechci!‘ Vždyť <a href="https://www.extra.cz/zazrak-ze-prezila-zabery-z-osklive-nehody-dcery-dana-nekonecneho-berou-dech">je zázrak, že je mezi živými</a>. Daník nad ní musel držet ochrannou ruku,“</b> myslí si <a href="https://www.extra.cz/tema/zuzana-kardova">Zuzana Kardová</a>, která byla životní partnerkou zesnulého zpěváka.</p>
      <p>„Vystřelily všechny airbagy a holky naštěstí měly i bezpečnostní pásy. Terezka řídila, kamarádka seděla na zadním sedadle a držela pejska. Ten vylítl ven, ale má za sebou ‚jen‘ operaci nohy, jinak je v pořádku. Kamarádka podle mých informací vyvázla s podezřením na otřes mozku,“ popisuje následky ošklivé autonehody.</p>
      <h3>Ruce</h3>
      <p>Dívka, kterou <a href="https://www.extra.cz/nejvetsi-tajemstvi-dana-nekonecneho-52-s-exotickou-partnerkou-vychovavali-dceru">Nekonečný vychovával</a>, po převozu do nemocnice odmítala operaci a prohlašovala, že chce umřít. Zdravotní stav <a href="https://www.extra.cz/tema/tereza-kardova-tanecnice">Terezu Kardovou</a> ochromil, neustále jen plakala.</p>
      <p>„<b>Terezka už je na tom psychicky trochu lépe. Asi to celé začíná chápat. Telefon zatím v ruce neudrží, většinou spí.</b> Na pokoji je se dvěma staršími sympaťačkami, tak se s nimi taky učí dívat na Prostřeno. A co bude dál? Uvidíme. I kdyby už nemohla být dál servírkou, postarám se o ni. Pevně ale věřím, že ruce i nohy budou zase v pořádku,“ dodala Zuzana Kardová.</p>
    </article>
  </body>
</html>