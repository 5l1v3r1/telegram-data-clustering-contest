<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/inwestycje/warminsko-mazurskie-remont-linii-kolejowej-za-275-mln-zl,135465.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-22T22:10:00+00:00"/>
    <meta property="og:title" content="Warmińsko-Mazurskie: remont linii kolejowej za 275 mln zł"/>
    <meta property="og:description" content="Zarząd województwa warmińsko-mazurskiego zdecydował o dofinansowaniu ze środków Regionalnego Programu Operacyjnego Warmia i Mazury 2014-2020 projektu pozakonkursowego „Prace na liniach kolejowych nr 220 i 221 na odcinku Olsztyn - Gutkowo - Dobre Miasto”. Jego beneficjentem są PKP Polskie Linie Kolejowe."/>
  </head>
  <body>
    <article>
      <h1>Warmińsko-Mazurskie: remont linii kolejowej za 275 mln zł</h1>
      <address><time datetime="2019-11-22T22:10:00+00:00">22 Nov 2019, 22:10</time> by <a rel="author">Tomasz Jakubowski  </a></address>
      <h4>Zarząd województwa warmińsko-mazurskiego zdecydował o dofinansowaniu ze środków Regionalnego Programu Operacyjnego Warmia i Mazury 2014-2020 projektu pozakonkursowego „Prace na liniach kolejowych nr 220 i 221 na odcinku Olsztyn - Gutkowo - Dobre Miasto”. Jego beneficjentem są PKP Polskie Linie Kolejowe.</h4>
      <hr/>
      <p>Projekt przewiduje m.in. całkowitą wymianę nawierzchni torowej, co pozwoli na osiągnięcie maksymalnej prędkości pociągów, prace na obiektach inżynieryjnych i przejazdach kolejowo-drogowych.</p>
      <p>Zakłada też budowę przystanków Olsztyn Śródmieście, Olsztyn Likusy i Olsztyn Redykajny oraz wyposażenie peronów w nowe ławki i wiaty. Jego wartość to ponad 275 mln zł, dofinansowanie - blisko 189 mln zł.</p>
      <p>- To kolejny bardzo istotny krok usprawniający komunikację na Warmii i Mazurach - mówi marszałek Gustaw Marek Brzezin. - Poprawia się stan infrastruktury drogowej, otwieramy się komunikacyjnie jako region, starania samorządu województwa kierujemy również na ulepszanie warunków transportu kolejowego.</p>
    </article>
  </body>
</html>