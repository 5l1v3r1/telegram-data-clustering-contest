<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90323"/>
    <meta property="og:site_name" content="Denník politika"/>
    <meta property="article:published_time" content="2019-11-22T22:35:03+00:00"/>
    <meta property="og:title" content="Foto: Dominika Cibulková symbolicky zavesila raketu na klinec, vyplakala veľa sĺz"/>
    <meta property="og:description" content="22.11.2019 (Webnoviny.sk) – Dominika Cibulková pred desiatimi dňami oficiálne ukončila športovú kariéru pri príležitosti krstu knihy s názvom Tenis je môj život. Počas piatkového galavečera pri príležitosti vyhlasovania ankety Tenista roka 2019 symbolicky zavesila svoju raketu na klinec, pričom jej tlieskala zaplnená sála Národného tenisového centra."/>
  </head>
  <body>
    <article>
      <h1>Foto: Dominika Cibulková symbolicky zavesila raketu na klinec, vyplakala veľa sĺz</h1>
      <address><time datetime="2019-11-22T22:35:03+00:00">22 Nov 2019, 22:35</time> by <a rel="author">Webnoviny</a></address>
      <p>22.11.2019 (Webnoviny.sk) – Dominika Cibulková pred desiatimi dňami oficiálne ukončila športovú kariéru pri príležitosti krstu knihy s názvom Tenis je môj život. Počas piatkového galavečera pri príležitosti vyhlasovania ankety Tenista roka 2019 symbolicky zavesila svoju raketu na klinec, pričom jej tlieskala zaplnená sála Národného tenisového centra.</p>
      <p>„<i>Ja som tých sĺz za posledné dva týždne veľa vyplakala. Toto rozhodnutie nebolo ľahké, ale už som sa s tým zžila. Som rada, že som ho spravila a ďakujem môjmu tímu, ktorý mi v tom pomohol. Matej Lipták má veľkú zásluhu na tom, že som tento rok ešte hrala a rozlúčila som sa s fedcupovým tímom. Teraz sa teším na iné veci, ale stále sa budem pohybovať okolo tenisu,</i>“ vyjadrila sa Dominika Cibulková.</p>
      <p>Priamo na pódiu jednej z najlepšej tenistiek samostatného Slovenska poďakoval aj prezident STZ Tibor Macko. „<i>Dominika, ďakujem ti za radosť, ktorú si nam dlhé roky pripravovala. Za tvoje rýchle nohy, agresívne údery a reprezentáciu Slovenska. Obdivovali sme tvoju bojovnosť. Tvoj príbeh je tou najlepšou inšpiráciou pre novú generáciu tenistov. Rešpektujem tvoje rozhodnutie a do ďalšieho života ti prajem len to najlepšie</i>,“ skonštatoval Macko.</p>
      <p><b>Zobraziť fotogalériu k článku:</b><br/>Tenista roka 2019 (fotografie)</p>
      <p>Dominika Cibulková ovládla anketu Tenista roka celkovo osemkrát, a tak je v tomto smere najúspešnejšia. Rovnako osemkrát sa stala najobľúbenejšou tenistkou na základe hlasovania fanúšikov. Vo svojej kariére získala osem turnajových titulov na okruhu WTA, bola vo finále Australian Open 2014 a tiež ovládla Turnaj majsteriek v roku 2016.</p>
      <p>Viac k témam: <a href="https://www.webnoviny.sk/tag/tenista-roka/"><u>tenista roka</u></a><br/>Zdroj: Webnoviny.sk – <a href="https://www.webnoviny.sk/foto-dominika-cibulkova-symbolicky-zavesila-raketu-na-klinec-vyplakala-vela-slz/"><u>Foto: Dominika Cibulková symbolicky zavesila raketu na klinec, vyplakala veľa sĺz</u></a> © SITA Všetky práva vyhradené.</p>
    </article>
  </body>
</html>