<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/arena/monitor/Nemecko-konci-s-jadrem-A-co-ma-misto-nej-Vitr-Jenze-vitr-bude-mit-i-Merkelova-z-tohoto-604338"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-22T22:37:00+00:00"/>
    <meta property="og:title" content="Německo končí s jádrem. A co má místo něj? Vítr. Jenže vítr bude mít i Merkelová, z tohoto..."/>
    <meta property="og:description" content="„Měšťáci jdou večer spát s dobrým pocitem, že se někde postavila větrná turbína,“ hřímal Matthias Wilkes u sídla Angely Merkelové. Na Aktuálně vyšel článek o sílících náladách proti větrným elektrárnám – prý hyzdí krajinu, zabíjejí hmyz i netopýry. Větrné elektrárny mají nepříznivé dopady na lidské zdraví, pravily iniciativy."/>
  </head>
  <body>
    <article>
      <h1>Německo končí s jádrem. A co má místo něj? Vítr. Jenže vítr bude mít i Merkelová, z tohoto...</h1>
      <address>
        <time datetime="2019-11-22T22:37:00+00:00">22 Nov 2019, 22:37</time>
      </address>
      <p>
        <b>„Měšťáci jdou večer spát s dobrým pocitem, že se někde postavila větrná turbína,“ hřímal Matthias Wilkes u sídla Angely Merkelové. Na Aktuálně vyšel článek o sílících náladách proti větrným elektrárnám – prý hyzdí krajinu, zabíjejí hmyz i netopýry. Větrné elektrárny mají nepříznivé dopady na lidské zdraví, pravily iniciativy.</b>
      </p>
      <p>Na Aktuálně vyšel článek o rostoucí kritice větrných elektráren v Německu. „Měšťáci jdou večer spát s dobrým pocitem, že se někde postavila větrná turbína,“ hřímal Matthias Wilkes letos v květnu do mikrofonu před Braniborskou bránou v centru Berlína. Společně s ním dorazil na místo dav odpůrců větrných elektráren z celého Německa. Podle organizátorů z Akčního svazu Pro Natur víc než 1500 lidí.</p>
      <p>
        <i>
          <a href="https://zpravy.aktualne.cz/zahranici/nemecky-sen-o-elektrine-ze-vzduchu-ohrozuje-protest-stovek-s/r~3c3df8aa0c5e11ea9b40ac1f6b220ee8/?fbclid=IwAR0zSm47w_g6bX8a9nqquAfG2vVzpHd63JBbilmIb5WO5fB8pZZeN5QPToE">Celý článek ZDE</a>
        </i>
      </p>
      <p>Matthias Wilkes je původem z Hesenska. Kousek od sídla Angely Merkel, spolu s ostatními demonstrujícími, protestoval proti výstavbě větrných elektráren v zemi. V Německu prý během posledních dvaceti let bylo postaveno okolo třiceti tisíc větrných elektráren, další by se měly dle článku začít stavět, kvůli přechodu Německa na své závazky k ekologičtější výrobě elektřiny.</p>
      <p>Schvalování nových projektů však prý blokují mnohé žaloby a procesní námitky vůči těmto projektům. „Za velkou částí z nich stojí stovky spolků, podobných těm, které se letos na jaře vydaly protestovat do Berlína,“ uvedl server. Došlo však k poklesu výstavby větrných elektráren. Alespoň to tak vyplývá ze zveřejněné analýzy Odborné agentury pro větrnou energii na souši. „Za prvních devět měsíců letošního roku bylo podle ní v Německu uvedeno do provozu pouze méně než 150 větrníků o celkovém výkonu 514 megawattů. Za rok 2018 to bylo více než dva tisíce megawattů a v roce 2017 dokonce 4169. Oproti průměru za poslední roky se tak letos jedná o pokles o více než 80 procent a nejmenší výstavbu za poslední dvě dekády,“ uvedlo Aktuálně.</p>
      <p>Tyto protivětrné iniciativy totiž poukazují na část německé ústavy, dle níž stát zodpovídá za ochranu přírody a zvířat. Dotované větrné elektrárny tak prý hyzdí krajinu, zabíjejí hmyz i netopýry. Dokonce tyto elektrárny mají nepříznivé dopady na lidské zdraví, a to kvůli zvukovým vlnám vznikajícím rotací vrtulí.</p>
      <slideshow>
        <figure>
          <img src="https://cms.parlamentnilisty.cz/image.ashx?f=IMG_0650_637100258834937028.jpg&amp;id=146173"/>
          <figcaption>Předseda vlády ČR Andrej Babiš zúčastnil konferenc...</figcaption>
        </figure>
        <figure>
          <img src="https://cms.parlamentnilisty.cz/image.ashx?f=IMG_0677_637100260208142446.jpg&amp;id=146174"/>
          <figcaption>Konference Setkání lídrů českého stavebnictví</figcaption>
        </figure>
        <figure>
          <img src="https://cms.parlamentnilisty.cz/image.ashx?f=IMG_0694_637100260637212979.jpg&amp;id=146175"/>
          <figcaption>Předseda vlády ČR Andrej Babiš zúčastnil konferenc...</figcaption>
        </figure>
        <figure>
          <img src="https://cms.parlamentnilisty.cz/image.ashx?f=IMG_0709_637100260988473276.jpg&amp;id=146176"/>
          <figcaption>Předseda vlády ČR Andrej Babiš zúčastnil konferenc...</figcaption>
        </figure>
        <figure>
          <img src="https://cms.parlamentnilisty.cz/image.ashx?f=IMG_0712_637100261267857405.jpg&amp;id=146177"/>
          <figcaption>Karel Havlíček, místopředseda vlády a ministr prům...</figcaption>
        </figure>
        <figure>
          <img src="https://cms.parlamentnilisty.cz/image.ashx?f=IMG_0715_637100261893650150.jpg&amp;id=146178"/>
          <figcaption>Klára Dostálová a Karel Havlíček</figcaption>
        </figure>
        <figcaption>Fotogalerie: - Babiš v Betlémské kapli</figcaption>
      </slideshow>
      <p>„Podle výzkumu Státního ústavu pro životní prostředí, měření a ochranu přírody ve spolkové zemi Bádensko-Württembersko, který se vlivem na člověka zabýval a jejž citoval list Tagesspigel, ale vliv na člověka není možné vědecky prokázat. Počet zabitých zvířat pak zůstává minimální v porovnání s úmrtností při srážkách s vozidly nebo budovami. Oprávněnější je kritika nevyřešené otázky recyklace z provozu vyřazených vrtulí. Jak upozorňuje server Deutsche Welle, jen do roku 2023 bude muset země vyřešit, jak naloží s desítkami tisíc vysloužilých turbín,“ uvedl server.</p>
      <p>„Místní obyvatelé musí žít s negativními dopady turbín, ať už jsou skutečné, nebo smyšlené. Z elektráren přitom často nic nemají,“ uvedl Sören Amelang z think-tanku Clean Energy Wire, který se věnuje proměnám německé energetiky. Avšak dle průzkumů jsou obyvatelé k větrným elektrárnám vstřícnější, pokud postaví spolu s elektrárnou i kupříkladu školku.</p>
      <p>„Blokovat výstavbu větrných elektráren se nejúčinněji daří blokovat zejména na východě Německa. Například v okresu Saale-Orla ve spolkové zemi Durynsko se místní politici z vládní strany CDU rozhodli věnovat z veřejných peněz dva tisíce eur (v přepočtu asi 50 tisíc korun) občanskými iniciativám, které proti větrníkům bojují. Soud návrh posléze označil za protiprávní.</p>
      <p>Některé organizace také bojují za zrušení spolkového zákona o obnovitelných energiích, který výstavbu větrných elektráren podporuje. ‚Německo by mělo rezignovat na misionářské ambice v evropské klimatické politice,‘ zní třeba jeden z návrhů sdružení Přiměřená energie. Jeho členy jsou ekologové, ekonomové i technologičtí pracovníci.“</p>
      <p>V článku se psalo o německé energetické revoluci. Tu naplánovala Angela Merkelová. Do roku 2022 mají být v Německu odstaveny všechny jaderné elektrárny. Rokem 2038 by dle této agendy měla být ukončena výroba elektřiny z uhlí. Vláda se prý zavázala do roku 2030 čerpat 65 % energie z obnovitelných zdrojů. V současné době je to prý 45 procent a hlavním obnovitelným zdrojem má být vítr. V České republice to jsou dle údajů Mezinárodní energetické agentury jednotky procent.</p>
      <related>
        <h4>Psali jsme:</h4>
        <a href="https://www.parlamentnilisty.cz/arena/monitor/Pred-osmdesati-lety-by-si-Klaus-pripnul-Vlajku-dneska-Trikoloru-Rejzkuv-partak-Vladimir-Just-naklada-opozdenemu-revolucionari-604324"/>
        <a href="https://www.parlamentnilisty.cz/arena/monitor/Americky-ekonom-kara-Malo-bojujete-proti-zmene-klimatu-604311"/>
        <a href="https://www.parlamentnilisty.cz/arena/monitor/Proc-jsou-vsichni-umelci-liberalni-levicaci-Protoze-jsou-nevzdelani-blbci-priznal-pry-ekonomovi-ve-slabe-chvilce-jeden-z-nich-604300"/>
        <a href="https://www.parlamentnilisty.cz/arena/monitor/Zlata-Praha-Podle-pruzkumu-je-to-pro-zivot-trinacte-nejlepsi-mesto-na-svete-604296"/>
      </related>
    </article>
  </body>
</html>