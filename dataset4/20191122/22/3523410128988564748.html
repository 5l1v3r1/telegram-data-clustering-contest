<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641447/%D8%A2%D8%AA%D8%B4-%D8%B3%D9%88%D8%B2%DB%8C-%D9%87%D8%AA%D9%84-%D8%AF%D9%88%D8%B1%D8%A7%D9%86-%D9%85%D9%84%DA%A9%D9%87-%D9%88%DB%8C%DA%A9%D8%AA%D9%88%D8%B1%DB%8C%D8%A7-%D8%AF%D8%B1-%D8%B4%D9%87%D8%B1-%D8%A7%DB%8C%D8%B3%D8%AA%E2%80%8C%D8%A8%D9%88%D8%B1%D9%86-%D8%A7%D9%86%DA%AF%D9%84%DB%8C%D8%B3"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T22:35:00+00:00"/>
    <meta property="og:title" content="آتش سوزی هتل دوران ملکه ویکتوریا در شهر ایست‌بورن انگلیس"/>
    <meta property="og:description" content="منابع انگلیسی روز جمعه اعلام کردند که هتل قدیمی «کلارمونت» در شهر ساحلی «ایست‌بورن» انگلیس که زمان ساخت آن به دوران ملکه ویکتوریا می رسد..."/>
  </head>
  <body>
    <article>
      <h1>
        <a href="https://www.bultannews.com/fa/news/641447/%D8%A2%D8%AA%D8%B4-%D8%B3%D9%88%D8%B2%DB%8C-%D9%87%D8%AA%D9%84-%D8%AF%D9%88%D8%B1%D8%A7%D9%86-%D9%85%D9%84%DA%A9%D9%87-%D9%88%DB%8C%DA%A9%D8%AA%D9%88%D8%B1%DB%8C%D8%A7-%D8%AF%D8%B1-%D8%B4%D9%87%D8%B1-%D8%A7%DB%8C%D8%B3%D8%AA%E2%80%8C%D8%A8%D9%88%D8%B1%D9%86-%D8%A7%D9%86%DA%AF%D9%84%DB%8C%D8%B3">آتش سوزی هتل دوران ملکه ویکتوریا در شهر ایست‌بورن انگلیس</a>
      </h1>
      <h2>منابع انگلیسی روز جمعه اعلام کردند که هتل قدیمی «کلارمونت» در شهر ساحلی «ایست‌بورن» انگلیس که زمان ساخت آن به دوران ملکه ویکتوریا می رسد...</h2>
      <address><time datetime="2019-11-22T22:35:00+00:00">22 Nov 2019, 22:35</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، <b>پلیس</b> خیابان‌های اطراف هتل را بسته و نیروهای<b> آتش نشانی</b> مشغول اطفای حریق هستند. دوازده خودروی آتش نشانی در این عملیات حضور دارند و آتش‌نشان‌ها هنگام گزارش این خبر، از بالابر به سمت ساختمان هتل آب‌پاشی می کنند.</p>
      <p>تصاویر منتشر شده در فضای مجازی نشان می دهد، سقف هتل بر اثر آتش‌سوزی کاملا از بین رفته و گفته‌ می‌شود که تمام افراد از داخل ساختمان تخلیه شده اند.</p>
      <p>هم زمان سازمان آب با اشاره به حجم بالای آب مورد نیاز برای اطفای حریق از اهالی منطقه خواسته تا در مصرف آن صرفه جویی کنند.</p>
      <p>به گزارش سازمان آتش نشانی این حادثه ساعت ۸ و ۵۲ دقیقه صبح امروز به وقت محلی رخ داده است در حالی که ماموران آتش‌نشانی ساعت ۱۱ و ۳۰ دقیقه در محل حادثه حاضر شده‌اند.</p>
      <p>علت بروز این آتش‌سوزی هنوز مشخص نیست و گزارشی درباره میزان تلفات آن منتشر نشده است.</p>
      <p>یک سخنگوی شهرداری منطقه اعلام کرد که پس از پایان عملیات اطفای حریق، پلیس و کارشناسان آتش‌نشانی درباره علت وقوع این حادثه تحقیق خواهند کرد.</p>
      <p>هتل کلارمونت یکی از قدیمی ترین هتل های شهر ساحلی ایست‌بورن واقع در جنوب انگلیس است که گفته می شود که اوایل قرن ۱۹ میلادی در دوران حکومت ملکه ویکتوریا ساخته شدهاست.</p>
    </article>
  </body>
</html>