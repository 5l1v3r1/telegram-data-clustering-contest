<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/fotboll/dortmund-raddade-tremalsunderlage-mot-jumbon/"/>
    <meta property="og:site_name" content="DN.SE"/>
    <meta property="article:published_time" content="2019-11-22T22:19:50+00:00"/>
    <meta property="og:title" content="Dortmund räddade tremålsunderläge mot jumbon"/>
    <meta property="og:description" content="Det tyska fotbollslaget Borussia Dortmund var rejält illa ute i Bundesliga hemma mot tabelljumbon Paderborn."/>
  </head>
  <body>
    <article>
      <h1>Dortmund räddade tremålsunderläge mot jumbon</h1>
      <address><time datetime="2019-11-22T22:19:50+00:00">22 Nov 2019, 22:19</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Det tyska fotbollslaget Borussia Dortmund var rejält illa ute i Bundesliga hemma mot tabelljumbon Paderborn. Efter 45 spelade minuter ledde nämligen gästerna med hela 3–0.</b>
      </p>
      <p>En skräll var på gång men redan två minuter in i andra halvlek tog engelsmannen Jadon Sancho Dortmund ett steg närmare en upphämtning när han gjorde 1–3.</p>
      <p>Dortmund hade dock svårt att bygga vidare på Sanchos reducering och Paderborn kom allt närmare en seger. Men i den 84:e minuten gjorde Axel Witsel 2–3 och på tilläggstid agerade Marco Reus frälsare när han satte kvitteringen.</p>
      <p>Matchen slutade 3–3. Dortmund ligger femma i den tyska högstaligan, fem poäng bakom serieledande Borussia Mönchengladbach. Paderborn är kvar på jumboplatsen, två poäng bakom Köln.</p>
    </article>
  </body>
</html>