<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/skoki-narciarskie,408/skoki-narciarskie-wisla-2019-kamil-stoch-skomentowal-kwalifikacje-puchar-swiata-2019-20,987585.html"/>
    <meta property="og:site_name" content="TVN24"/>
    <meta property="article:published_time" content="2019-11-22T22:06:00+00:00"/>
    <meta property="og:title" content="Stoch rozpromieniony po skokach na &quot;sfałszowanym śniegu&quot;"/>
    <meta property="og:description" content="- Dziś trudno było mi znaleźć dobre czucie w pozycji najazdowej - przyznał Kamil Stoch, który w piątkowych kwalifikacjach w Wiśle zajął jedenaste miejsce. Wynik z pewnością mógłby być lepszy, ale l..."/>
  </head>
  <body>
    <article>
      <h1>Stoch rozpromieniony po skokach na "sfałszowanym śniegu"</h1>
      <address>
        <time datetime="2019-11-22T22:06:00+00:00">22 Nov 2019, 22:06</time>
      </address>
      <slideshow>
        <figure>
          <img src="https://r-scale-c0.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/7e8c4722-b456-4c43-8f66-19f862ceecb2.jpeg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/b91af086-6268-467c-b2fe-72ce31a1e936-480p.mp4" autoplay="" loop=""/>
          <figcaption>Rozmowa z Kamilem Stochem po kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/aa756f59-e584-4ded-a445-580fc798367b-480p.mp4" autoplay="" loop=""/>
          <figcaption>Karl Geiger wygrał kwalifikacje do niedzielnego konkursu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/ce5e9185-845a-49d8-bd16-e8bcbaf58f97-480p.mp4" autoplay="" loop=""/>
          <figcaption>Skok Piotra Żyły w kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/70527e95-0d78-48cb-a06a-a2fa66cc786b-480p.mp4" autoplay="" loop=""/>
          <figcaption>Skok Kamila Stocha w kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/7568545b-1973-4288-896f-478cf7cf9fea-480p.mp4" autoplay="" loop=""/>
          <figcaption>Rozmowa z Dawidem Kubackim po kwalifikacjach</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/0fd25aaf-db39-41c5-85b0-fd781973d962-480p.mp4" autoplay="" loop=""/>
          <figcaption>Rozmowa z Adamem Małyszem po kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/46d56efa-c925-4ee3-aa56-c50c98618c3e-480p.mp4" autoplay="" loop=""/>
          <figcaption>Rozmowa z trenerem Michalem Doleżalem po kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/52db0ff9-a291-4a17-8c02-fc9e433f8870-480p.mp4" autoplay="" loop=""/>
          <figcaption>Dawid Kubacki najlepszy z Polaków w kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/20c50bf9-6c0e-46d4-872e-53c969fe8f7f-480p.mp4" autoplay="" loop=""/>
          <figcaption>Kolejny upadek w Wiśle. Marius Lindvik zrobił to samo co...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/ff3f5efb-d237-4d75-90a3-ec83c7eeb3ed-480p.mp4" autoplay="" loop=""/>
          <figcaption>Pierwszy upadek w nowym sezonie PŚ. Pech Deckera Deana</figcaption>
        </figure>
        <figcaption>Kamil Stoch zajął 11. miejsce w kwalifikacjach w Wiśle Foto: Eurosport | Video: Eurosport</figcaption>
      </slideshow>
      <h3>- Dziś trudno było mi znaleźć dobre czucie w pozycji najazdowej - przyznał Kamil Stoch, który w piątkowych kwalifikacjach w Wiśle zajął jedenaste miejsce. Wynik z pewnością mógłby być lepszy, ale lider polskiej kadry przed kamerą Eurosportu tryskał humorem. Cały sezon Pucharu Świata w skokach na antenach Eurosportu.</h3>
      <p>
        <b>
          <a href="https://www.eurosportplayer.com/">Cały sezon Pucharu Świata w skokach narciarskich w usłudze Eurosport Player</a>
        </b>
      </p>
      <p>Stoch, trzykrotny mistrz olimpijski i trzeci zawodnik poprzedniego sezonu PŚ, piątkowe skakanie rozpoczął obiecująco. W pierwszej serii próbnej poszybował na 125. metr i znalazł się na szóstej pozycji. Niestety, ani w drugim treningu, ani w kwalifikacjach już tak dobrze nie było.</p>
      <h3>Ciężki trening motoryczny</h3>
      <p>W tych ostatnich 32-latek doleciał do 117. metra i ostatecznie został sklasyfikowany na 11. miejscu.</p>
      <figure>
        <img src="https://r-scale-60.dcs.redcdn.pl/scale/o2/tvn/web-content/m/p1/v/de03beffeed9da5f3639a621bcab5dd4/70527e95-0d78-48cb-a06a-a2fa66cc786b/S/000.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Skok Kamila Stocha w kwalifikacjach w Wiśle<cite>Wideo: Eurosport</cite></figcaption>
      </figure>
      <p>- Te skoki były w porządku, na solidnym poziomie, ale staram się, żeby były coraz lepsze i czeka mnie sporo pracy. Dziś trudno było mi znaleźć dobre czucie w pozycji najazdowej. Być może było to spowodowane ciężkim treningiem motorycznym w tym tygodniu, ale mam nadzieję, że w sobotę obudzę się świeżutki - opowiadał z szerokim uśmiechem.</p>
      <h3>Sztuczny śnieg i szczery uśmiech</h3>
      <p>Piątkowe skoki były dla Stocha oraz reszty Polaków pierwszymi na śniegu od marca i końcówki poprzedniego sezonu. I właśnie to wprawiło go w doskonały nastrój.</p>
      <related>
        <a href="https://eurosport.tvn24.pl/skoki-narciarskie,408/kubacki-najlepszy-z-polakow-ale-nie-jest-zachwycony-troche-na-to-zwalam-wine,987561.html"/>
      </related>
      <p>- Dziś było bardzo dobrze. Cieszę się, że tu jestem. Fajnie było znów mknąć na nartach po śniegu, zahamować sobie i pługiem, i bokiem, także bardzo przyjemnie - relacjonował. <br/><br/>A to szusowanie po białym puchu wcale takie oczywiste nie było. W Wiśle wciąż panuje jesień i organizatorzy walczyli z czasem, by udało się pokryć zeskok sztucznym śniegiem. - Rzeczywiście jest trochę fałszowany, ale śnieg, to śnieg - najważniejsze, że jest śliski, a skocznia jest dobrze przygotowana - cieszył się.</p>
      <h3>"Nie ma co patrzeć na rywali"</h3>
      <p>W sobotę Stoch, u boku Piotra Żyły, Jakuba Wolnego i Dawida Kubackiego, przystąpi do rywalizacji w konkursie drużynowym. Polacy będą chcieli powtórzyć sukces sprzed roku, kiedy byli w Wiśle najlepsi. <br/><br/>- Uważam, że jesteśmy bardzo mocną drużyną. Nie ma co patrzeć na rywali, szczególnie po pierwszym dniu skakania. Musimy skupić się na sobie i na swoich celach - skwitował Stoch.</p>
      <figure>
        <img src="https://r-scale-a0.dcs.redcdn.pl/scale/o2/tvn/web-content/m/p1/v/de03beffeed9da5f3639a621bcab5dd4/b91af086-6268-467c-b2fe-72ce31a1e936/S/000.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Rozmowa z Kamilem Stochem po kwalifikacjach w Wiśle<cite>Wideo: Eurosport</cite></figcaption>
      </figure>
      <p>
        <b>Sobotni konkurs drużyny w Wiśle zaplanowano na godzinę 16. Transmisja w Eurosporcie 1 od 15.10.</b>
      </p>
      <p>
        <b>
          <a href="https://eurosport.tvn24.pl/skoki-narciarskie,408/skoki-narciarskie-wisla-2019-wyniki-kwalifikacji-na-zywo-i-relacja-live,987468.html">TAK RELACJONOWALIŚMY PIĄTKOWE KWALIFIKACJE</a>
        </b>
      </p>
      <p>
        <b>Transmisje z Pucharu Świata w Wiśle:</b>
      </p>
      <p>Sobota, 23 listopada, 15:10, konkurs drużynowy</p>
      <p>Niedziela, 24 listopada, 10:45, konkurs indywidualny</p>
      <p>
        <b>
          <a href="https://www.eurosportplayer.com/">Cały sezon Pucharu Świata w skokach narciarskich na żywo w Eurosporcie i Eurosport Playerze</a>
        </b>
      </p>
      <p>Autor: pqv / Źródło: eurosport.pl</p>
    </article>
  </body>
</html>