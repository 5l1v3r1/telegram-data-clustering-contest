<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-mondo/victorias-secrets-sfilata-show-3120571/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-22T22:20:16+00:00"/>
    <meta property="og:title" content="Victoria’s Secrets, addio alla sfilata show di Natale dopo le critiche"/>
    <meta property="og:description" content="LOS ANGELES – Dopo le indiscrezioni, arriva l’ufficialità: Victoria’s Secrets rinuncia allo show di Natale. Era stata Shanina Shaik ad anticipare il cambio di passo a fine luglio. Una novità dettata dal mutato clima che molto deve al #metoo. E così quest’anno la consueta sfilata-evento di lingerie con le più belle e statuarie modelle del mondo è stata annullata dopo 23 anni. E’ stata proprio l’onda lunga del #metoo e la lotta al sessismo a costringere l’azienda allo stop e a ripensare tutta la comunicazione del brand. Ad ottobre è stato presentato uno spot con la prima modella con taglia 46, Ali Tate-Cutler, e ad agosto la prima modella trans, la brasiliana Valentina Sampaio: segnali per far capire la svolta nel segno di una maggiore inclusività in tempi in cui questo è un valore primario della società. Mentre il mercato non sta premiando il gruppo L Brands (a cui fa capo Victoria’s Secret) con un vistoso calo degli utili netti.Terremoto in Indonesia: scossa di magnitudo 6.1 al largo di PapuaJane Fonda rischia…"/>
  </head>
  <body>
    <article>
      <h1>Victoria’s Secrets, addio alla sfilata show di Natale dopo le critiche</h1>
      <address><time datetime="2019-11-22T22:20:16+00:00">22 Nov 2019, 22:20</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/victorias_secret.jpg"/>
        <figcaption>Una delle ultime sfilate di Victoria’s Secret (Foto Ansa)</figcaption>
      </figure>
      <p>LOS ANGELES – Dopo le indiscrezioni, arriva l’ufficialità: <b>Victoria’s Secrets</b> rinuncia allo show di Natale. Era stata Shanina Shaik ad anticipare il cambio di passo a fine luglio. Una novità dettata dal mutato clima che molto deve al #metoo. E così quest’anno la consueta sfilata-evento di lingerie con le più belle e statuarie modelle del mondo è stata annullata dopo 23 anni.</p>
      <p>E’ stata proprio l’onda lunga del<b> #metoo </b>e la lotta al sessismo a costringere l’azienda allo stop e a ripensare tutta la comunicazione del brand. Ad ottobre è stato presentato uno spot con la prima modella con taglia 46,<a href="https://www.blitzquotidiano.it/cronaca-mondo/victorias-secret-ali-tate-cutler-3102659/"> <b>Ali Tate-Cutler,</b> </a>e ad agosto la prima modella trans, la brasiliana <b><a href="https://www.blitzquotidiano.it/cronaca-mondo/victorias-secret-prima-volta-3075079/">Valentina Sampaio</a>:</b> segnali per far capire la svolta nel segno di una maggiore<b> inclusività</b> in tempi in cui questo è un valore primario della società. Mentre il mercato non sta premiando il gruppo L Brands (a cui fa capo Victoria’s Secret) con un vistoso calo degli utili netti.</p>
      <figure>
        <a href="https://www.blitzquotidiano.it/cronaca-mondo/terremoto-indonesia-scossa-papua-3120719/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-mondo/terremoto-indonesia-scossa-papua-3120719/">
          <img src="https://static.blitzquotidiano.it/wp/wp-content/uploads/2019/11/terremoto2-min-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-mondo/terremoto-indonesia-scossa-papua-3120719/">Terremoto in Indonesia: scossa di magnitudo 6.1 al largo di Papua</a>
      </h3>
      <figure>
        <a href="https://www.blitzquotidiano.it/cronaca-mondo/jane-fonda-carcere-arrestata-proteste-3120714/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-mondo/jane-fonda-carcere-arrestata-proteste-3120714/">
          <img src="https://static.blitzquotidiano.it/wp/wp-content/uploads/2019/11/jane_fonda-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-mondo/jane-fonda-carcere-arrestata-proteste-3120714/">Jane Fonda rischia il carcere: arrestata di nuovo alle proteste contro il cambiamento climatico</a>
      </h3>
      <p>Ad abbandonare Victoria’s Secret sono state soprattutto le<b> millennial,</b> ovvero un terzo delle donne che guardano al mercato dell’abbigliamento intimo. Nel 2018 hanno preferito spendere in reggiseni sportivi piuttosto che pizzi e merletti.</p>
      <p>Ma non è tutto: i legami di<b> Les Wexner</b> (proprietario del gruppo) con il miliardario <b>Jeffrey Epstein,</b> il satrapo suicida in carcere a New York accusato di traffico sessuale e associazione a delinquere finalizzata al traffico sessuale, hanno messo nell’occhio del ciclone l’azienda, ora in crisi di immagine. Così adesso il cambio di passo. (Fonte: Ansa)<br/>   </p>
    </article>
  </body>
</html>