<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/dzejmi-oliver-posle-kraha-u-vb-otvara-restorane-na-baliju/"/>
    <meta property="og:site_name" content="Krstarica"/>
    <meta property="article:published_time" content="2019-11-22T22:28:00+00:00"/>
    <meta property="og:title" content="Džejmi Oliver posle kraha u VB otvara restorane na Baliju"/>
    <meta property="og:description" content="LONDON - Šest meseci nakon što je u Velikoj Britaniji bio prisiljen da zatvori 22 od ukupno 25 restorana, slavni kuvar Džejmi Oliver otvara nekoliko novih"/>
  </head>
  <body>
    <article>
      <h1>Džejmi Oliver posle kraha u VB otvara restorane na Baliju</h1>
      <address><time datetime="2019-11-22T22:28:00+00:00">22 Nov 2019, 22:28</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>LONDON – Šest meseci nakon što je u Velikoj Britaniji bio prisiljen da zatvori 22 od ukupno 25 restorana, slavni kuvar Džejmi Oliver otvara nekoliko novih objekata izvan Ujedinjenog Kraljevstva.</p>
      <p>Prema pisanjima stranih medija, on će do kraja novembra na Baliju i u Bangkoku otvoriti dva nova restorana pod nazivom „Kuhinja Džejmija Olivera“.</p>
      <p>Restorani će biti otvoreni u prostorima u kojima su dosad bili njegovi objekti s italijanskom kuhinjom. Osim toga, Džejmi planira da pokrene i međunarodnu franšizu i do kraja 2020. otvori 21 novi restoran.</p>
      <p>Inače, on je restorane u Britaniji morao zatvoriti u maju ove godine, pri čemu je hiljade ljudi ostalo bez posla. Tada je kazao da je očajan i žalostan zbog kraha biznisa, prenosi portal Klix.ba.</p>
      <p>Uprkos tome što su britanski restorani, uključujuci i njegov lanac italijanskih restorana, zatvoreni, oni izvan države nastavili su da funkcionišu. Danas, na 27 svetskih tržišta poseduje 70 restorana, koji funkcionišu kao franšize.</p>
      <p>(Tanjug)</p>
    </article>
  </body>
</html>