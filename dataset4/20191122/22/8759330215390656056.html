<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904785/cercle-brugge-weerlegt-onheilspellende-geruchten-over-samenwerking-met-as-monaco.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T22:45:00+00:00"/>
    <meta property="og:title" content="AS Monaco zal Cercle Brugge niet verlaten: 'De geruchten zijn onwaar'"/>
    <meta property="og:description" content="De voorbije maanden waren er bij Cercle Brugge geruchten dat AS Monaco zou denken aan een einde van de samenwerking. Een degradatie kan de Franse club missen als kiespijn. Cercle Brugge weerlegt al die geruchten echter."/>
  </head>
  <body>
    <article>
      <h1>AS Monaco zal Cercle Brugge niet verlaten: 'De geruchten zijn onwaar'</h1>
      <address>
        <time datetime="2019-11-22T22:45:00+00:00">22 Nov 2019, 22:45</time>
      </address>
      <p>
        <b>De voorbije maanden waren er bij Cercle Brugge geruchten dat AS Monaco zou denken aan een einde van de samenwerking. Een degradatie kan de Franse club missen als kiespijn. Cercle Brugge weerlegt al die geruchten echter.</b>
      </p>
      <p>Volgens Cercle Brugge komt er absoluut nog geen einde aan de samenwerking. Dat vertelde bestuurder Vincent Goemaere tijdens een supportersoverleg eerder deze week. "Monaco is ambitieus met Cercle en wil ook absoluut vooruit. Ook met de eigen jeugd, die zeker een belangrijke rol heeft", valt er te lezen op <a href="https://www.cerclebrugge.be/nl/news/open-supportersoverleg-groot-succes"><i>de webstek van de Vereniging.</i></a></p>
      <p>"Maar we moeten ook Cercle blijven en de voetjes op de grond houden. Monaco is hoofdaandeelhouder bij Cercle en zal niet zomaar vertrekken. Geruchten die daarover de ronde doen zijn absoluut onwaar. Zelfs een degradatie zal daar niets aan veranderen", gaf hij aan.</p>
      <p>Cercle Brugge wacht in de terugronde nog een hele klus om die degradatie te ontlopen. Het moet drie punten goedmaken op Waasland-Beveren. Na vijftien speeldagen telt het amper zeven punten, met een doelsaldo van -23.</p>
    </article>
  </body>
</html>