<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/srbskiyat-ministr-na-otbranata-napadna-ostro-blgariya_news710878.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-22T22:00:00+00:00"/>
    <meta property="og:title" content="Сръбският министър на отбраната нападна остро България"/>
    <meta property="og:description" content="Това се случи само ден след като председателят на парламентарната комисия за Косово заяви, че в Сърбия действат български разузнавачи"/>
  </head>
  <body>
    <article>
      <h1>Сръбският министър на отбраната нападна остро България</h1>
      <h2>Това се случи само ден след като председателят на парламентарната комисия за Косово заяви, че в Сърбия действат български разузнавачи</h2>
      <address>
        <time datetime="2019-11-22T22:00:00+00:00">22 Nov 2019, 22:00</time>
      </address>
      <p>https://blitz.bg/svyat/srbskiyat-ministr-na-otbranata-napadna-ostro-blgariya_news710878.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574451332-bbb.jpg"/>
      </figure>
      <p><b>Сръбският министър на отбраната Александър Вулин отправи тежки обиди към България, предава БГНЕС. </b><br/><br/>Това става само ден след като председателят на парламентарната комисия за Косово Милован Дрецун заяви, че на територията на Сърбия действа голяма мрежа от български разузнавачи.<br/><br/>"България умее да допуска друг да й избира приятелите й и враговете й. Сърбия не допуска подобно нещо.<br/><br/><a href="https://blitz.bg/politika/karakachanov-s-goreshchi-dumi-za-blgarskata-sleda-v-shpionskata-afera-v-srbiya_news710796.html"><b>Каракачанов с горещи думи за българската следа в шпионската афера в Сърбия</b></a><br/><br/>Като независима държава Сърбия сама решава за себе си и сама избира приятелите си", каза Вулин, който се счита за най-близкия министър на президента Александър Вучич.<br/><br/><a href="https://blitz.bg/politika/ekaterina-zakharieva-srbskite-obvineniyata-v-shpionazh-sa-nelepi_news710719.html"><b>Екатерина Захариева: Сръбските обвиненията в шпионаж са нелепи</b></a><br/><br/>Коментарът на министъра на отбраната бе разпространен от държавната новинарска агенция Танюг.<br/><br/>"България има своите проблеми и нека се грижи за тях", каза още Вулин по повод днешното изявление на вицепремиера Екатерина Захариева, която остро осъди поведението на Дрецун.<br/><br/>Захариева съобщи, че сръбският посланик в София ще бъде извикан по този повод в МВнР.<br/><br/>Военният министър Александър Вулин бе сред най-близките на семейството на бившия сръбски диктатор Слободан Милошевич. Той бе сред водещите фигури в партията на съпругата на Милошевич Мира Маркович – Югославска левица.<br/><br/>По време на протестите срещу режима на Милошевич през зимата на 1997 година, когато полицията използва водни струи, за да разпръсне студентите, Вулин каза следното: Не е вярно, че сме поливали със студена вода при минус 6 градуса демонстрантите. Нали не трябваше да ги поливаме с топла вода. <br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>