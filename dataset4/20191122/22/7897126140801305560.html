<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4996075-to-aev-aza-stan-armiyasyny-aza-tap-an.html"/>
    <meta property="og:site_name" content="zakon.kz"/>
    <meta property="article:published_time" content="2019-11-22T22:48:00+00:00"/>
    <meta property="og:title" content="Тоқаев Қазақстан армиясының қаза тапқан сарбаздары мен офицерлерінің рухына тағзым етті"/>
    <meta property="og:description" content="Қасым-Жомарт Тоқаев стратегиялық командалық-штабтық оқу-жаттығуларға қатысты."/>
  </head>
  <body>
    <article>
      <h1>Тоқаев Қазақстан армиясының қаза тапқан сарбаздары мен офицерлерінің рухына тағзым етті</h1>
      <h2>Қасым-Жомарт Тоқаев стратегиялық командалық-штабтық оқу-жаттығуларға қатысты.</h2>
      <address>
        <time datetime="2019-11-22T22:48:00+00:00">22 Nov 2019, 22:48</time>
      </address>
      <p><b>22 қарашада Қазақстан Республикасының Президенті – Қарулы Күштердің Жоғарғы Бас қолбасшысы Қасым-Жомарт Тоқаевтың басшылығымен Қорғаныс министрлігінде мемлекеттік органдардың бірінші басшыларының қатысуымен стратегиялық командалық-штабтық оқу-жаттығулары өтті</b>, деп хабарлайды <a href="https://kaz.zakon.kz/">Zakon.kz</a> <a href="http://www.akorda.kz/kz/events/akorda_news/akorda_other_events/kasym-zhomart-tokaev-strategiyalyk-komandalyk-shtabtyk-oku-zhattygularyna-katysty#7">Ақорданың</a> баспасөз қызметіне сілтеме жасап.</p>
      <p>Мемлекет басшысына оқу-жаттығулардың негізгі міндеттері мен кезеңдері туралы мәлімет берілді. Аталған оқу-жаттығулары қазіргі сын-қатерлерді ескере отырып, Қазақстан Республикасының қорғаныс жүйесі мен әскери қауіпсіздігін сақтау мақсатында ведомствоаралық іс-қимылдарды нығайтуға бағытталған.</p>
      <p>Оқу-жаттығу барысында елімізге төнетін сыртқы қатерлерді болдырмау үшін әскери және әскери емес сипаттағы мемлекеттік шараларды жүзеге асыру мәселелері пысықталды.</p>
      <p>Мемлекет басшысы әскери қауіпсіздік саласындағы нормативтік-құқықтық актілерді жетілдіру, сондай-ақ, қорғаныс жүйесі алдындағы міндеттерді шешу үшін мемлекеттік органдарды дайындау шараларын жолға қою жөнінде бірқатар тапсырма берді.</p>
      <p>Оқу-жаттығу соңында Қасым-Жомарт Тоқаев өздерінің әскери борыштарын атқару кезінде қаза тапқан Қазақстан армиясының сарбаздары мен офицерлерінің рухына тағзым етті.</p>
      <figure>
        <img src="https://static.zakon.kz/uploads/posts/2019-11/1574440829_f1ff69a2aebd5240d18de18fefcdc27e-sm.jpg"/>
      </figure>
      <figure>
        <img src="https://static.zakon.kz/uploads/posts/2019-11/1574440832_2f3272fffbcb805ae20acaaa86ea655a.jpg"/>
      </figure>
      <figure>
        <img src="https://static.zakon.kz/uploads/posts/2019-11/1574440952_36e51c00db7dc1881ff6d042c5b3b978.jpg"/>
      </figure>
    </article>
  </body>
</html>