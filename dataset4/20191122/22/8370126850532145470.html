<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/spor/136137/galatasaraya-evinde-41-mac-sonra-sok-basaksehir-seriyi-bitirdi"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-22T22:30:00+00:00"/>
    <meta property="og:title" content="Galatasaray'a evinde 41 maç sonra şok! Başakşehir seriyi bitirdi"/>
    <meta property="og:description" content="Süper Lig'de 12. haftasında Galatasaray sahasında Başakşehir'e 1-0 yenildi. Galatasaray evinde 41 maç sonra yenildi."/>
  </head>
  <body>
    <article>
      <h1>Galatasaray'a evinde 41 maç sonra şok! Başakşehir seriyi bitirdi</h1>
      <h2>Süper Lig'de 12. haftasında Galatasaray sahasında Başakşehir'e 1-0 yenildi. Galatasaray evinde 41 maç sonra yenildi.</h2>
      <address>
        <time datetime="2019-11-22T22:30:00+00:00">22 Nov 2019, 22:30</time>
      </address>
      <h3>Galatasaray: 0- Başakşehir: 1</h3>
      <p>Süper Lig'de 12. haftasında Galatasaray sahasında Başakşehir'e 1-0 yenildi.</p>
      <p>Başakşehir'in galibiyet golünü 78. dakikada Guldbransenattı. Bu sonucun ardından Galatasaray 19 puanda kalırken Başakşehir puanını 22'ye çıkarttı.</p>
      <figure>
        <a href="https://www.gercekgundem.com/galeri/spor/7235/galatasaray-basaksehir-macindan-kareler">
          <img src="https://www.gercekgundem.com/images/posts/201911/150813_480x270.jpeg"/>
        </a>
      </figure>
      <p>
        <a href="https://www.gercekgundem.com/galeri/spor/7235/galatasaray-basaksehir-macindan-kareler"><b>Galeri:</b> Galatasaray - Başakşehir maçından kareler</a>
      </p>
      <p>Süper Lig'in 12'nci haftasında Medipol Başakşehir'e kendi sahasında 1-0 mağlup olan Galatasaray'ın ligdeki 41 maçlık iç saha yenilmezlik serisi son buldu.</p>
      <p>Ligde oynadığı son 41 maçta yenilgi yüzü görmeyen sarı-kırmızılı takım, Medipol Başakşehir mağlubiyeti ile birlikte bu serisini sonlandırdı.</p>
      <p>Sahasında lig müsabakası olarak en son 2016-2017 sezonunda Kasımpaşa'ya 3-1 mağlup olan Galatasaray, o maçtan bu yana ligde iç sahada çıktığı 41 maçın 34'ünü kazanırken, 7'sini ise beraberlikle sonlandırmıştı.</p>
      <related>
        <a href="https://www.gercekgundem.com/galeri/spor/7236/milli-takimda-yasanan-prim-krizi-sonrasi-fatih-terim-ve-arda-turandan-dikkat-ceken-fotograf"/>
      </related>
      <p><b>STAT:</b> Türk Telekom</p>
      <p><b>HAKEMLER:</b> Yaşar Kemal Uğurlu, Erdinç Sezertam, Asım Yusuf Öz</p>
      <p><b>GALATASARAY:</b> Okan Kocuk - Mariano, Ahmet Çalık, Donk, Marcao, Emre Taşdemir (Dk. 86 Nagatomo), Lemina, Ömer Bayram, Feghouli (Dk. 74 Emre Mor), Adem Büyük (Dk. 86 Belhanda), Babel</p>
      <p><b>MEDİPOL BAŞAKŞEHİR:</b> Mert Günok - Caiçara, Epureanu, Ponck, Clichy, Mehmet Topal, Mahmut Tekdemir (Dk. 60 Gulbrandsen), Azubuike (Dk. 73 Berkay Özcan), Visca, İrfan Can Kahveci (Dk. 87 Arda Turan), Crivelli</p>
      <p><b>GOL:</b> Dk. 78 Gulbrandsen (Medipol Başakşehir)</p>
      <p><b>SARI KARTLAR:</b> Babel, Adem Büyük, Lemina (Galatasaray) - İrfan Can Kahveci, Mahmut Tekdemir, Caiçara (Medipol Başakşehir)</p>
      <related>
        <a href="https://www.gercekgundem.com/spor/136140/galatasarayli-futbolcular-taraftarlardan-ozur-diledi"/>
      </related>
      <p>22'nci dakikada Visca'nın ceza sahası içinde çevirdiği topa Crivelli'nin penaltı noktasına yakın bir noktadan yaptığı vuruşu Okan çıkardı.</p>
      <p>24'üncü dakikada Ömer Bayram'ın ceza sahası dışından çektiği şut, üstten auta gitti.</p>
      <p>34'üncü dakikada Ömer Bayram'ın sağ kanattan kullandığı serbest vuruşu Mert çıkardı. Sonrasında yaşanan karambolde Başakşehir savunması topu kornere çeldi.</p>
      <p>40'ıncı dakikada Mariano sağ kanattan topu içeri çevirdi. Savunmanın uzaklaştırmak istediği top ceza sahası dışında Lemina'nın önünde kaldı. Bu oyuncunun yaptığı vuruşta Mert topu kornere gönderdi.</p>
      <p>İlk yarı golsüz eşitlikle sona erdi.</p>
      <p>49'uncu dakikada Mariano'nun sağ kanattan içeri kestiği ortada Feghouli'nin ön direkteki vuruşunu Mert çıkardı.</p>
      <p>78'inci dakikada Lemina'nın yaptığı top kaybında hızlı çıkan İrfan Can Kahveci, pasını Gulbrandsen'e aktardı. Bu oyuncunun ceza sahası içerisinde yaptığı vuruş ağlarla buluştu: 0-1.</p>
      <p>86'ncı dakikada Mariano'nun sağ kanattan kestiği ortada Emre Mor'un kafa vuruşu dışarı çıktı.</p>
      <p>Mücadele Medipol Başakşehir'in 1-0'lık galibiyetiyle sona erdi.</p>
      <h3>MAHMUT TEKDEMİR CEZALI DURUMA DÜŞTÜ</h3>
      <p>Medipol Başakşehir'in Galatasaray ile oynadığı müsabakada sarı kart gören Mahmut Tekdemir, Antalyaspor maçında forma giyemeyecek.</p>
      <p>Müsabakanın 39'uncu dakikasında sarı kart gören Mahmut Tekdemir, sarı kart sınırını aşarak takımının ligin 13'üncü haftasında oynayacağı Antalyaspor maçında cezalı duruma düştü.</p>
      <h3>ARDA TURAN VE FATİH TERİM BİR ARAYA GELDİ</h3>
      <p>Başakşehir'de maça yedek başlayan Arda Turan, maç öncesi Fatih Terim'e başarılar diledi ve elini öptü. Başakşehir'de Galatasaray müsabakasına yedek başlayan Arda Turan, Galatasaray Teknik Direktörü Fatih Terim'in yanına gitti.</p>
      <p>Fatih Terim ile kucaklaşan Arda Turan, tecrübeli teknik adama başarılar diledi ve elini öptü. Fatih Terim ile Arda Turan'ın arası EURO 2016'da Milli Takım kapında yaşanan sorunla açılmıştı. Medipol Başakşehirli Arda Turan, Galatasaray Teknik Direktörü Fatih Terim'e sarılarak başarılar diledi.</p>
    </article>
  </body>
</html>