<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641446/%D8%A7%D8%B3%D8%AA%D8%B1%D8%AF%D8%A7%D8%AF-%DB%B1%DB%B0-%D8%B2%D9%86%D8%AF%D8%A7%D9%86%DB%8C-%D8%A7%DB%8C%D8%B1%D8%A7%D9%86%DB%8C-%D8%A7%D8%B2-%D8%AC%D9%85%D9%87%D9%88%D8%B1%DB%8C-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T22:33:00+00:00"/>
    <meta property="og:title" content="استرداد ۱۰ زندانی ایرانی از جمهوری آذربایجان"/>
    <meta property="og:description" content="ده زندانی ایرانی محبوس در زندان‌های جمهوری آذربایجان روز جمعه برای سپری کردن دوره باقی مانده از محکومیت خود در ایران در مرز زمینی شهرستان آستارا..."/>
  </head>
  <body>
    <article>
      <h1>
        <a href="https://www.bultannews.com/fa/news/641446/%D8%A7%D8%B3%D8%AA%D8%B1%D8%AF%D8%A7%D8%AF-%DB%B1%DB%B0-%D8%B2%D9%86%D8%AF%D8%A7%D9%86%DB%8C-%D8%A7%DB%8C%D8%B1%D8%A7%D9%86%DB%8C-%D8%A7%D8%B2-%D8%AC%D9%85%D9%87%D9%88%D8%B1%DB%8C-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86">استرداد ۱۰ زندانی ایرانی از جمهوری آذربایجان</a>
      </h1>
      <h2>ده زندانی ایرانی محبوس در زندان‌های جمهوری آذربایجان روز جمعه برای سپری کردن دوره باقی مانده از محکومیت خود در ایران در مرز زمینی شهرستان آستارا...</h2>
      <address><time datetime="2019-11-22T22:33:00+00:00">22 Nov 2019, 22:33</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، " حسین جلینی " کنسول<b> سفارت</b> جمهوری اسلامی ایران در جمهوری آذربایجان با اعلام این مطلب افزود : این بیست‌ و ششمین مرحله از انتقال محکومان بین جمهوری اسلامی ایران و جمهوری آذربایجان است که پس از حضور حجت الاسلام و المسلمین حسن روحانی رییس جمهوری اسلامی ایران برای شرکت در اجلاس کشورهای غیر متعهدها در باکو با پیگیری مقامات<b> ایران</b> بویژه سفارت در باکو صورت گرفت.</p>
      <p>به گفته وی استرداد زندانیان در چارچوب موافقت‌نامه تبادل زندانیان بین ایران و جمهوری آذربایجان انجام می گیرد و این زندانیان از محکومان سال های ۱۳۹۰تا ۱۳۹۶ می باشند که به دلایل مختلف در جمهوری آذربایجان بازداشت و محکوم به حبس شده اند.</p>
      <p>جلینی با اشاره به این که اغلب این زندانیان به اتهام قاچاق مواد مخدر در جمهوری آذربایجان زندانی شده بودند، افزود: به همراه داشتن موادمخدر و قرص‌های روان‌گردان به هر دلیل و با هر مقدار در جمهوری آذربایجان جرم محسوب می‌شود و هموطنانی که به این کشور مسافرت می کنند باید به توصیه های مسافرتی توجه جدی داشته باشند.</p>
    </article>
  </body>
</html>