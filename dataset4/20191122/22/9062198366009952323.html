<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3385518/cumhurbaskani-erdogan-izmirin-basina-gelen-en-buyuk-felaket-chpdir"/>
    <meta property="og:site_name" content="Milli Gazete"/>
    <meta property="article:published_time" content="2019-11-22T22:21:00+00:00"/>
    <meta property="og:title" content="Cumhurbaşkanı Erdoğan: İzmir’in başına gelen en büyük felaket CHP’dir"/>
    <meta property="og:description" content="Cumhurbaşkanı Recep Tayyip Erdoğan İzmir'de Kiraz Belediyesi'nde vatandaşlarla bir araya geldi."/>
  </head>
  <body>
    <article>
      <h1>Cumhurbaşkanı Erdoğan: İzmir’in başına gelen en büyük felaket CHP’dir</h1>
      <h2>Cumhurbaşkanı Recep Tayyip Erdoğan İzmir'de Kiraz Belediyesi'nde vatandaşlarla bir araya geldi.</h2>
      <address>
        <time datetime="2019-11-22T22:21:00+00:00">22 Nov 2019, 22:21</time>
      </address>
      <p>İzmir’de bulunan Cumhurbaşkanı Recep Tayyip Erdoğan, önce Bayındır’da sonra Kirazlı’da açıklamalar yaptı.</p>
      <p>Cumhurbaşkanı Erdoğan en son Kiraz Belediyesi’nin düzenlediği yemekte konuştu.</p>
      <p>Yemekte yaptığı konuşmada Erdoğan’ın öne çıkan sözleri şöyle:</p>
      <blockquote>"İzmir’nin başına gelen en büyük felaket CHP’dir. İnşallah yakında İzmir de güçlü Türkiye’ye katılacak.</blockquote>
      <blockquote>(Beştepe’de bir CHP’li ile görüştüğü iddiasını yalanlayarak) Eğer böyle bir şey olduysa ben Ben Cumhurbaşkanlığımı ortaya koyuyorum, acaba Bay Kemal CHP Genel Başkanlığını ortaya koyabilecek mi?</blockquote>
      <blockquote>Türkiye’nin başarılarının üzerini örtüp, ülkeyi batmış gibi göstereceksin. Çünkü Bay Kemal olmak için bu şart. Bizim Amerika ziyaretine bile gölge düşürmek için neler yaptı neler...</blockquote>
      <blockquote>Palet fabrikasıyla ilgili her tür yalanı söylüyor. Satılan bir şey yok. Yasal olmayan bir şey varsa Türkiye bir hukuk devletidir.</blockquote>
      <blockquote>Kendi başkanlığını korumak için bir yalan ortaya atıyor. Hakikaten Bay Kemal olmak kolay değil."</blockquote>
      <p>Bayındır'a yapılacak yatırımlarla ilçenin daha da kalkınacağını da belirten Cumhurbaşkanı Erdoğan, <b>"Tarıma dayalı ihtisas organize sanayi bölgesini kuracağız. Yaklaşık 1 milyon 334 bin metrekare alanda kurulacak olan süs bitkileri organize sanayi bölgesinde 25 dekarlık 40 adet süs bitkileri işletmesi faaliyet gösterecektir"</b> dedi.</p>
      <p>Tarım ve Orman Bakanı Bekir Pakdemirli'nin organize sanayi bölgesi işinin bir numaralı sorumlusu olacağını aktaran Cumhurbaşkanı Erdoğan, <b>"İnşallah Bayındır'ımız milletvekillerimiz ve belediye başkanımızla çok daha bayındır hale gelecek. Milletvekili arkadaşlarım ve belediye başkanımız hep birlikte bu yakın takibi sürdüreceğiz ve süratle de inşallah tarıma dayalı ihtisas organize sanayi bölgesini kuracağız. Yaklaşık 1 milyon 334 bin metrekare alanda kurulacak olan süs bitkileri organize sanayi bölgesinde 25 dekarlık 40 adet süs bitkileri işletmesi faaliyet gösterecekti"</b> ifadesini kullandı.</p>
      <p>Bayındır bölgesinin Türkiye'nin özellikle süs bitkileri yetiştiriciliği konusunda kalbi ve ihracat üssü olacağını vurgulayan Cumhurbaşkanı Erdoğan, şöyle devam etti:</p>
      <blockquote>"Tabii bununla beraber buraya girecek sermayeyi, parayı düşünün. Ciddi bir hareketliliği nereye getirecek, Bayındır'a getirecek.”</blockquote>
      <p>Erdoğan ayrıca <b>"Ekonomik alanda attığımız adımları biraz daha geliştirdiğimizde de inşallah Ergenli Barajı ile ilgili adımı da atmak istiyoruz. Şu anda ciddi bir toparlanmadayız ve bu toparlanma ile birlikte de 2020-2021'de bunun planlaması ve adımını atabiliriz. Hatta belki, yap-işlet-devret ile bir imkan yakaladığımızda fazla da beklemeyiz, hemen adımını atarız”</b> dedi.</p>
    </article>
  </body>
</html>