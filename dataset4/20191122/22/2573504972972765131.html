<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230668/uomini-e-donne-tina-cipollari-chiede-scusa-ecco-cosa-e-successo/"/>
    <meta property="og:site_name" content="KontroKultura"/>
    <meta property="article:published_time" content="2019-11-22T22:38:22+00:00"/>
    <meta property="og:title" content="Uomini e Donne: Tina Cipollari chiede scusa. Ecco cosa è successo"/>
    <meta property="og:description" content="Tina chiede scusa per una sua battuta pungente fatta a un corteggiatore di Veronica. Si tratta di Lorenzo, un giovane dal passato difficile"/>
  </head>
  <body>
    <article>
      <h1>Uomini e Donne: Tina Cipollari chiede scusa. Ecco cosa è successo</h1>
      <address><time datetime="2019-11-22T22:38:22+00:00">22 Nov 2019, 22:38</time> by <a rel="author" href="https://www.kontrokultura.it/author/mariag/" target="_blank">Maria Giordano</a></address>
      <h3>Tina chiede scusa?</h3>
      <p>Nella puntata del <b>Trono Classico</b> di oggi, 22 novembre, il pubblico di <b>Uomini e Donne</b> ha visto <b>Veronica Burchiello</b> alle prese con i corteggiatori. Dopo aver detto no ad <b>Alessandro Zarino</b>, <b>Maria De Filippi</b> le ha proposto il percorso da tronista che ha subito accettato. I ragazzi si sono presentati a lei, la quale ha deciso di portare in esterna un paio di loro.</p>
      <p>Tra questi c’è Lorenzo che non è passato inosservato per la sua camminata. <b>Tina Cipollari</b> ha fatto notare questo particolare al punto tale da fare delle <b>battute piuttosto pungenti</b>. In un secondo momento Lorenzo ha confessato la causa del suo modo strano di camminare, lasciando basiti tutti.</p>
      <h3>‘Sono stato sulla sedia a rotelle per anni’</h3>
      <p>Tina chiede scusa al corteggiatore per la sua ironia inopportuna? Secondo le anticipazioni sembra che si sia pentita. In effetti Lorenzo ha raccontato in un’esterna a Veronica una parte della sua vita molto difficile. Ha riferito di essere stato vittima di un incidente stradale che lo ha costretto a sottoporsi a una serie di interventi.</p>
      <p>Durante il percorso di riabilitazione non ha potuto fare a meno della sedia a rotelle. Ha sofferto molto soprattutto perché dipendeva totalmente dagli altri. Con il passare del tempo non solo ha riacquistato la sensibilità agli arti inferiori, ma <b>è tornato a vivere</b> come i suoi coetanei. Quest’esperienza lo ha reso una persona diversa e allo stesso tempo migliore.</p>
      <p>Quando viene preso in giro per la sua camminata, preferisce non darci peso. Nonostante ciò i fan del programma hanno preteso le scuse della donna, dato che come al solito risulta essere indelicata. Dopo questo episodio, molti sperano che possa cambiare atteggiamento con chi mette piede nello studio.</p>
      <p>Nelle registrazioni del<b> Trono Over</b>, per esempio, non dà un attimo di tregua a <b>Gemma Galgani</b>. La stuzzica in continuazione, incurante delle conseguenze dei suoi gesti e delle sue parole. Spesso è sostenuta da <b>Gianni Sperti</b>, poiché anche lui non ha una buona opinione della dama genovese.</p>
      <h3>‘Non mostri il carattere che dicevi di avere?’</h3>
      <p><a href="https://www.kontrokultura.it/226360/uomini-e-donne-giulio-raselli-ha-trasgredito-il-regolamento/">Giulio Raselli</a> rientra tra le grazie di Tina a differenza di Veronica. Non riuscendo a gestire la situazione, Tina le ha ricordato di quando ostentava la sua forte personalità. Ha colto l’occasione per darle della falsa dopo aver illuso Alessandro. Il suo obiettivo era ottenere il trono e, quindi, maggiore visibilità.</p>
      <p>La maggior parte dei presenti nello studio ha approvato <b>le parole della Cipollari</b>. A quel punto Veronica ha parlato di incoerenza perché tutti hanno applaudito quando ha avuto inizio la sua avventura televisiva.</p>
    </article>
  </body>
</html>