<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zdravlje/seks/ova-4-pitanja-treba-postaviti-pre-upustanja-u-intimni-odnos/"/>
    <meta property="og:site_name" content="Krstarica"/>
    <meta property="article:published_time" content="2019-11-22T22:09:36+00:00"/>
    <meta property="og:title" content="Ova 4 pitanja treba postaviti PRE upuštanja u intimni odnos"/>
    <meta property="og:description" content="Stručnjaci iz ove oblasti navode 4 osnovna pitanja koja svaka osoba treba da postavi sebi pre odluke o seksualnom odnosu."/>
  </head>
  <body>
    <article>
      <h1>Ova 4 pitanja treba postaviti PRE upuštanja u intimni odnos</h1>
      <address><time datetime="2019-11-22T22:09:36+00:00">22 Nov 2019, 22:09</time> by <a rel="author" href="https://www.krstarica.com/author/d-c/" target="_blank">D. C.</a></address>
      <figure>
        <img src="https://www.krstarica.com/wp-content/uploads/2013/12/strast-407150_640.jpg"/>
        <figcaption>Foto: SplitShire/Pixabay.com</figcaption>
      </figure>
      <p>Seks nije samo usputna i sportska aktivnost. Čak i ako se uživa u usputnom seksu, važno je poštovati lične emocije i ličnu ranjivost koje prate seks i druge osobe, a treba razmisliti i o svojim osećanjima.</p>
      <p>Biološki gledano, seks oslobađa hormone koji utiču na povezanost između oba pola. Ta povezanost utiče na stav, osećanja i značenje polova u životu.</p>
      <p>Mnogi ne razmišljaju pre odnosa o izboru koji čine ni o tome kako će taj izbor tada ili kasnije uticati na njih ili na drugu stranu.</p>
      <p>Stručnjaci iz ove oblasti navode 4 osnovna pitanja koja svaka osoba treba da postavi sebi pre odluke o seksualnom odnosu:</p>
      <p>
        <b>1. Koje su moje vrednosti o seksu?</b>
      </p>
      <related>
        <h4>Slični tekstovi</h4>
        <a href="https://www.krstarica.com/zivot/ljubav-i-seks/naucnici-tvrde-boja-ociju-muskarca-otkriva-kakav-ce-biti-u-braku/"/>
        <a href="https://www.krstarica.com/zivot/ljubav-i-seks/prijateljski-seks-u-avanturi-se-krije-zelja-za-bliskoscu/"/>
        <a href="https://www.krstarica.com/zivot/ljubav-i-seks/verovali-ili-ne-ovo-je-najgora-stvar-koju-mozete-da-radite-tokom-seksa/"/>
        <a href="https://www.krstarica.com/zivot/ljubav-i-seks/zelite-vise-akcije-u-krevetu-ovih-5-stvari-ce-vam-garantovano-pomoci/"/>
      </related>
      <p>Ključ ovog pitanja jeste nivo emocionalne intimnosti i nivo posvećenosti – koliko uopšte želite odnos, da li ste stidljivi ili ne i, uopšteno, kako razmišljate o seksu.</p>
      <p>
        <b>2. Da li je pametna odluka imati seks?</b>
      </p>
      <p>Ovo pitanje odnosi se i na osobe koje su u braku ili žive sa nekom osobom, a treba da imaju odnos sa drugom osobom. Važno je razmisliti o mogućim posledicama. Najčešći primeri su seks sa pretpostavljenima ili podređenima na poslu ili sa bliskim prijateljem ili prijateljicom.</p>
      <p>
        <b>3. Da li je ova osoba dobar izbor za mene?</b>
      </p>
      <p>Odluka o seksu sa nekom osobom povlači sobom i rizik: znamo li kakva je ta osoba zapravo? Postavljamo sami sebi pitanja o osobi koju ne poznajemo dovoljno, tipa da li je zavisnik ili zavisnica od alkohola, kocke ili nekog drugog poroka, koji je prag tolerancije i kontrole besa te osobe i slično. Odnos sa takvom osobom povećava rizik za dodatne kasnije probleme.</p>
      <p>
        <b>4. Da li je ovo pravo vreme za seks?</b>
      </p>
      <p>Ponekad potencijalni partner izgleda dobro, ali vreme može biti pogrešno. Ukoliko ste upravo izašli iz dugačke veze ili braka, trebalo bi da razmislite pre nego se prepustite besmislenoj jednokratnoj avanturi. Možda bi novu osobu u svom životu prvo trebalo bolje upoznati, srediti sebe emotivno od prethodne veze, ići polako ali sigurno u potencijalnu vezu i onda odlučiti o seksualnom odnosu sa tom osobom.</p>
      <p>Izbor seksa je važan i odluka je lična. Obavezno preispitajte sebe o toj odluci, a najbitnije od svega navedenog jeste da preduzmete mere zaštite od neželjene trudnoće, ostalih ozbiljnih zdravstvenih problema i <a href="https://www.krstarica.com/tag/polne-bolesti/">polno prenosivih bolesti</a>.</p>
    </article>
  </body>
</html>