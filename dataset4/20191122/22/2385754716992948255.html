<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/international/portugal/598690/o-pio-akrivos-portogalos-einai-o-17xronos-fampio-silva-me-ritra-125-ekat-euro"/>
    <meta property="og:site_name" content="SIGMALIVE"/>
    <meta property="article:published_time" content="2019-11-22T22:00:00+00:00"/>
    <meta property="og:title" content="Ο πιο ακριβός Πορτογάλος είναι ο 17χρονος Φάμπιο Σίλβα με ρήτρα 125 εκατ. ευρώ"/>
    <meta property="og:description" content="Ο 17χρονος Φάμπιο Σίλβα της Πόρτο έχει την μεγαλύτερη ρήτρα στο πορτογαλικό ποδόσφαιρο. Οι δράκοι τον έχουν δεμένο έως το 2022 με 125 εκατ...."/>
  </head>
  <body>
    <article>
      <h1>Ο πιο ακριβός Πορτογάλος είναι ο 17χρονος Φάμπιο Σίλβα με ρήτρα 125 εκατ. ευρώ</h1>
      <address><time datetime="2019-11-22T22:00:00+00:00">22 Nov 2019, 22:00</time> by <a rel="author">SigmaliveSportime</a></address>
      <p><b>Ο 17χρονος Φάμπιο Σίλβα της Πόρτο έχει την μεγαλύτερη ρήτρα στο πορτογαλικό ποδόσφαιρο. Οι δράκοι τον έχουν δεμένο έως το 2022 με 125 εκατ. ευρώ.<br/></b> <br/>Γράφεται ιστορία στην Πόρτο, καθώς ο πιτσιρικάς επιθετικός Φάμπιο Σίλβα είναι ο ακριβότερος Πορτογάλος ποδοσφαιριστής. Ο 17χρονος παίκτης έχει συμβόλαιο με τους δράκους έως το 2022 και όποια ομάδα θελήσει να τον αποκτήσει θα πρέπει να καταβάλει στην ομάδα του Σέρτζιο Κονσεϊσάο 125.000.000 ευρώ!<br/> <br/>Η ρήτρα αυτή είναι μεγαλύτερη από του Ζοάο Φέλιξ, καθώς αυτή της Μπενφίκα προτού τον πουλήσει στην Ατλέτικο Μαδρίτης έφτανε τα 120 εκατ. ευρώ. Ο Φάμπιο Σίλβα παίρνει τις ευκαιρίες του από τον πρώην παίκτη του ΠΑΟΚ, έχοντας αγωνιστεί φέτος σε 10 ματς, ενώ έχει σκοράρει 2 γκολ.<br/> </p>
    </article>
  </body>
</html>