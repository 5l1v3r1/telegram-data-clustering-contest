<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188133/"/>
    <meta property="og:site_name" content="Janam TV"/>
    <meta property="article:published_time" content="2019-11-22T22:00:55+00:00"/>
    <meta property="og:title" content="നാടൻ ഓർമ്മകളുണർത്തി അബുദാബി കേരളാ സോഷ്യൽ സെന്ററിന്റെ കേരളോത്സവത്തിന് തുടക്കമായി."/>
    <meta property="og:description" content="മലയാളി സമൂഹത്തിന് ആവേശമായി അബുദാബി കേരളാ സോഷ്യൽ സെന്ററിലെ കേരളോത്സവം. കേരളത്തനിമ വിളിച്ചോതുന്ന ഗ്രാമീണ അന്തരീക്ഷം  സെന്ററിന്റെ  നടുമുറ്റത്ത് ഒരുക്കിയാണ്"/>
  </head>
  <body>
    <article>
      <h1>നാടൻ ഓർമ്മകളുണർത്തി അബുദാബി കേരളാ സോഷ്യൽ സെന്ററിന്റെ കേരളോത്സവത്തിന് തുടക്കമായി.</h1>
      <address><time datetime="2019-11-22T22:00:55+00:00">22 Nov 2019, 22:00</time> by <a rel="author">Janam TV Web Desk</a></address>
      <p>മലയാളി സമൂഹത്തിന് ആവേശമായി അബുദാബി കേരളാ സോഷ്യൽ സെന്ററിലെ കേരളോത്സവം. കേരളത്തനിമ വിളിച്ചോതുന്ന ഗ്രാമീണ അന്തരീക്ഷം  സെന്ററിന്റെ  നടുമുറ്റത്ത് ഒരുക്കിയാണ് പരിപാടികൾ നടക്കുന്നത്.കേരളോത്സവത്തിന്റെ ഉദ്ഘാടനം വിശിഷ്ടാതിഥികൾ ചേർന്നു നിർവഹിച്ചു. കെഎസ് സി പ്രസിഡന്റ്   എകെ ബീരാൻകുട്ടി അധ്യക്ഷനായിരുന്നു. കേരളത്തിലെ വിവിധ ജില്ലകളിലെ തനത് ഭക്ഷണവിഭവങ്ങളുടെ സ്റ്റാളുകൾ തന്നെയാണ്  ഉത്സവത്തിന്റെ മുഖ്യ ആകർഷണം.കുട്ടികൾക്കും മുതിർന്നവർക്കും ഒരുപോലെ ആസ്വദിക്കാവുന്ന കലാപരിപാടികളും സെന്ററിൽ നടക്കുന്നുണ്ട്.  പുസ്തകമേളയും, വാണിജ്യസ്ഥാപനങ്ങളുടെ സ്റ്റാളുകളും കേരളോത്സവത്തിന്റെ ഭാഗമായുണ്ട്.ശനിയാഴ്ച വരെ  വൈകിട്ട് അഞ്ച് മണി മുതൽ രാത്രി 11 മണി വരെയാണ് പരിപാടികൾ നടക്കുന്നത്.</p>
    </article>
  </body>
</html>