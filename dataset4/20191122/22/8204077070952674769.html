<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/ikonomika-i-politika/332/a/natanail-stefanov-zrelostta-na-pazara-osiguriava-uspeh-za-startypite-293728/"/>
    <meta property="og:site_name" content="Investor.bg"/>
    <meta property="article:published_time" content="2019-11-22T22:32:00+00:00"/>
    <meta property="og:title" content="Натанаил Стефанов: Зрелостта на пазара осигурява успех за стартъпите"/>
    <meta property="og:description" content="Приоритет на държавата е България да се брандира като място за стартиране на иновативни компании с висока добавена стойност, съветва председателят на BESCO"/>
  </head>
  <body>
    <article>
      <h1>Натанаил Стефанов: Зрелостта на пазара осигурява успех за стартъпите</h1>
      <h2>Приоритет на държавата е България да се брандира като място за стартиране на иновативни компании с висока добавена стойност, съветва председателят на BESCO</h2>
      <address><time datetime="2019-11-22T22:32:00+00:00">22 Nov 2019, 22:32</time> by <a rel="author">Екип на Bloomberg TV Bulgaria</a></address>
      <figure>
        <video src="https://video2.ibg.bg/repository/mp4/191122_SNH_NATANAIL_STEFANOV_BBG.mxf.1574432704.mp4"/>
      </figure>
      <p><b>Най-важната причина зад успехите на българските стартъпи през годината е зрелостта на пазара</b>. Европейският пазар, както на стартиращи компании, така най-вече на рискови инвестиции, узря в такава степен, че инвеститорите са доста по-отворени към риска и са склонни да дават по-големи инвестиции. Тази оценка направи в предаването “В развитие” на Bloomberg TV Bulgaria <b>Натанаил Стефанов</b>, председател на Българската стартъп асоциация (BESCO).</p>
      <p>„В САЩ има насищане, където, за да наемеш един човек разходите са огромни. Това е и една от причините, немалка част от американските компании да базират част от изследователските и развойни центрове в Европа. Имаме много подобни примери в България“, обясни той.</p>
      <p>Според него <b>2019 г. е умерено успешна година за българската стартъп екосистема</b>.</p>
      <p>„Без да бъдем максималисти, считаме, че имаме огромен потенциал, който тепърва да развиваме. Истината в България е, че няма системно събиране на данни и статистика, така че каквото и да кажем, то ще е на база на лични наблюдения“, допълни Стефанов.</p>
      <p>Председателят на Българската стартъп асоциация обърна внимание на факта, че има все повече инвестиции на чуждестранни фондове в български компании.</p>
      <p>„С единица инвестиция в България може да се направи много повече, отколкото където и да е другаде по света“, посочи Натанаил Стефанов.</p>
      <p>По думите му, за да станат разпознаваеми българските стартъпи е <b>необходимо да съществува силен маркетинг на държавно ниво</b>.</p>
      <p>„Приоритет на държавата е България да се брандира като място за стартиране на иновативни компании с висока добавена стойност“, съветва експертът.</p>
      <p>
        <i>Вижте целия разговор във видео материала на <a href="https://www.bloombergtv.bg/v-razvitie/2019-11-22/zrelostta-na-pazara-u-nas-osiguryava-uspehi-za-startapite">Bloomberg TV Bulgaria</a>.</i>
      </p>
      <p>
        <i>По статията работиха: <a href="https://www.investor.bg/ikonomika-i-politika/332/a/natanail-stefanov-zrelostta-na-pazara-osiguriava-uspeh-za-startypite-293728/znvygb:oblpub.cbcbi@oybbzoretgi.ot">Екип на Bloomberg TV Bulgaria </a>, редактор <a href="https://www.investor.bg/ikonomika-i-politika/332/a/natanail-stefanov-zrelostta-na-pazara-osiguriava-uspeh-za-startypite-293728/znvygb:crgln.fgblnabin@vairfgbe.ot">Петя Стоянова</a></i>
      </p>
      <related>
        <h4>Още по темата</h4>
        <a href="https://www.investor.bg/novini/261/a/innovation-accelerator-tyrsi-startyp-idei-koito-da-podkrepi-293710/"/>
        <a href="https://www.investor.bg/novini/261/a/startypite-v-evropa-sa-nabrali-rekordno-finansirane-ot-nachaloto-na-2019-g-293621/"/>
        <a href="https://www.investor.bg/novini/261/a/nov-fond-za-riskov-kapital-shte-pomaga-na-evropeiski-startypi-293027/"/>
      </related>
      <related>
        <a href="https://www.investor.bg/ikonomika-i-politika/332/a/albena-simeonova-uvelichenieto-na-osiguritelniia-prag-za-fermerite-e-prekaleno-293724/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/261/a/innovation-accelerator-tyrsi-startyp-idei-koito-da-podkrepi-293710/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/kriptovaluti/491/a/shte-syzdadat-li-cifrovite-valuti-samostoiatelnost-na-centralnite-banki-293684/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/261/a/startypite-v-evropa-sa-nabrali-rekordno-finansirane-ot-nachaloto-na-2019-g-293621/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/ima-li-bylgarinyt-doverie-na-reklamite-292371/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/tehnologii/260/a/angel-georgiev-predpriemacheskata-sistema-v-it-sektora-e-ot-nai-silnite-v-momenta-291318/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/dogodina-v-bylgariia-mogat-da-doidat-5-hiliadi-germanci-za-medicinski-spa-turizym-290436/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/261/a/zashto-izostavaneto-na-es-v-tehnologichnoto-razvitie-e-vidimo-279687/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/nova-pravna-forma-gyvkavo-ad-i-startyp-viza-triabva-da-privlekat-investitori-278202/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>