<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/povestea-romancei-virgine-la-varsta-de-mijloc-inca-nu-am-facut-amor-cati-ani-are-si-care-e-motivul-20097574"/>
    <meta property="og:site_name" content="Cancan.ro"/>
    <meta property="article:published_time" content="2019-11-22T22:01:51+00:00"/>
    <meta property="og:title" content="Povestea româncei virgine la vârsta de mijloc: „Încă nu am făcut amor…” Câți ani are și care e motivul"/>
    <meta property="og:description" content="Sunt din Bârlad și am 41 de ani. Mâ gândeam de ceva vreme să vă scriu dar, sincer, îmi era cam rușine. Dar mi-am luat inima în dinți și am zis"/>
  </head>
  <body>
    <article>
      <h1>Povestea româncei virgine la vârsta de mijloc: „Încă nu am făcut amor…” Câți ani are și care e motivul</h1>
      <address><time datetime="2019-11-22T22:01:51+00:00">22 Nov 2019, 22:01</time> by <a rel="author">Jacqueline</a></address>
      <p><b>Am redeschis rubrica fără perdea, despre sex, care răspunde tuturor dilemelor cititorilor <a href="https://www.cancan.ro/">CANCAN.ro, site-ul nr. 1 din România</a>. Psihologul Jacqueline a acceptat să stea, din nou, de vorbă cu cititorii fideli și să ofere sfaturi în legătură cu cele mai intime probleme, găsind rezolvare pentru fiecare în parte. Subiectul de astăzi trebuie tratat, mai mult ca oricând, cu seriozitate, pentru a deveni o lecţie de viaţă şi pentru alte persoane. (VEZI ȘI:</b> <a href="https://www.cancan.ro/ce-teapa-a-luat-emanuel-din-bucuresti-am-agatat-o-bunaciune-pe-facebook-dupa-ce-mi-a-trimis-poza-asta-cu-ea-la-prima-intalnire-am-avut-un-soc-cum-arata-de-fapt-20081776"><b>Ce țeapă a luat Emanuel din București: “Am agățat o bunăciune pe Facebook, după ce mi-a trimis poza asta cu ea. La prima întâlnire, am avut un șoc”. Cum arăta, de fapt)</b></a></p>
      <h3>Dragă Jacqueline,</h3>
      <p>
        <i>
          <b>Mă numesc Elena, sau tanti Lenuța, cum îmi zice lumea. Sunt din Bârlad și am 41 de ani. Mâ gândeam de ceva vreme să vă scriu dar, sincer, îmi era cam rușine. Dar mi-am luat inima în dinți și am zis că e cel mai bine. Ei bine, sunt virgină. Da, ați citit bine! Nu am făcut sex până acum cu nimeni. Am fost de mai multe ori cât pe ce, dar nu s-a întâmplat. Și nu vă gândiți că sunt vreo obeză sau vreo urâtă. Am lipici la bărbați, doar că nu prea au ei la mine.</b>
        </i>
      </p>
      <p>
        <i>
          <b>Și asta pentru că eu nu am încredere în ei. În tinerețe, am avut o experiență foarte nefastă. Eram îndrăgostită nebunește de un tip, eram de jumătate de an împreună și mă tot bătea la cap să facem dragoste. Eu, fiind mai de modă veche, am tot amânat până într-o zi, când am decis să o facem și pe asta. Doar că seara, exact când am ajuns la el acasă, gata să mă dăruiesc lui, l-am prins cu alta. Și nu oricare alta, ci verișoara mea! A fost un șoc total. De atunci, am început mai multe relații, dar, când a fost să ajungem în cerceafuri, am ezitat. (VEZI ȘI: <a href="https://www.cancan.ro/marturia-incredibila-a-unei-autostopiste-m-a-luat-la-ocazie-si-a-inceput-sa-ma-pipaie-20036605">Mărturia incredibilă a unei autostopiste din Făurei: ”M-a luat la ocazie și a început să mă pipăie!” Ce a urmat întrece orice imaginaţie)</a></b>
        </i>
      </p>
      <p>
        <i>
          <b>Iar acum, nu știu ce să fac. Mai am puțin și ies la pensie, vorba aia, și încă nu am făcut amor. Nu vă gândiți că sunt vreo frigidă, sunt și eu om, am și eu nevoi. Numai că nu pot trece peste acest prag psihologic. Mi-e teamă să nu pățesc din nou ce am pățit atunci. Crede-mă, a fost foarte greu, am luat multe pastile, am vrut să mă sinucid. Chiar am suferit. Dar oare merită să încerc din nou, acum, până nu e prea târziu? Sau toți bărbații sunt, așa cum se zice, niște porci?!</b>
        </i>
      </p>
      <h3>Draga mea Elena,</h3>
      <p>
        <i>
          <b>În primul rând, mă bucur nespus pentru că ai avut curajul să ne scrii şi sper că vei pune în practică tot ceea ce îţi spun. Eşti tânără şi deloc urâtă, după cum te-ai descris chiar tu. Te afli la o vârstă frumoasă şi trebuie să profiţi din plin de aceşti ani, care nu se mai întorc.</b>
        </i>
      </p>
      <p>
        <i>
          <b>Într-adevăr, nu sunt foarte multe persoanele care îşi încep viaţa sexuală la maturitate, însă asta nu înseamnă că este prea târziu să ai parte de această minunată experienţă, chiar dacă îţi va fi mai greu. Dacă mai mulţi bărbaţi te-au dezamăgit, asta nu înseamnă că toţi sunt la fel şi se vor comporta la fel. La orice început de relaţie, fie ea de iubire sau prietenie, trebuie să acorzi încredere, asta până la proba contrară, bineînţeles. Mai bine să-ţi pară rău că ai făcut un lucru, decât să regreţi că nu ai încercat. Astfel, îţi acorzi şansa să descoperi şi să trăieşti lucruri minunate. (NU RATA: <a href="https://www.cancan.ro/ce-a-patit-o-corporatista-intr-un-tramvai-din-bucuresti-m-am-speriat-cand-am-realizat-ca-20028980">Ce a pățit o ”corporatistă” într-un tramvai din București: ”M-am speriat când am realizat că…”)</a></b>
        </i>
      </p>
      <p>
        <i>
          <b>Dar, înainte să acorzi cuiva încredere, trebuie să ai tu, în tine, în primul rând. Din câte observ, nu stai foarte bine la acest capitol, iar acest lucru te va face să pierzi foarte mult. Încearcă să-ţi schimbi look-ul, să ai grijă de tine mai mult decât o faci acum, să practici activităţi care îţi plac, astfel îţi va creşte stima de sine şi o să atragi în viaţa ta oamenii pe care ţi-i doreşti, respectiv genul de bărbaţi care îţi place.</b>
        </i>
      </p>
      <p>
        <i>
          <b>Foarte importantă este socializarea. Încearcă să nu stai numai în casă, acceptă date-urile la care eşti invitată, iar dacă simţi că unul dintre ei este pe aceeaşi lungime de undă cu tine, te simţi atrasă de el, mergi mai departe şi descoperă tainele amorului. Şi femeile, dar şi bărbaţii au nevoie să facă sex, este un lucru firesc, pe care nu poţi să-l respingi, mai ales că nu eşti nici copil, nici adolescent. De reţinut: să nu faci acest lucru, doar de dragul sexului, astfel rişti să trăieşti o experienţă nu tocmai plăcută şi o să te închizi şi mai mult în tine.</b>
        </i>
      </p>
      <p>
        <i>
          <b>Gândeşte-te că sexul este ceva foarte frumos, intim şi nu poţi avea prima experienţă cu oricine. Încearcă să fii optimistă, să crezi că totul va fi bine şi să trăieşti momentul. Să ştii că viaţa este foarte frumoasă, aşa cum este ea, cu bune şi cu rele, iar greutăţile ne sunt date ca să ne facă mai puternici, să putem aprecia lucrurile la adevărata lor valoare. (CITEȘTE AICI: <a href="https://www.cancan.ro/povestea-badantei-din-tecuci-care-a-devenit-prizoniera-unui-pervers-din-italia-nu-stiu-ce-sa-fac-mi-e-frica-20066007">Povestea badantei din Tecuci care a devenit ”prizoniera” unui pervers din Italia)</a></b>
        </i>
      </p>
      <p>
        <i>
          <b>În concluzie, iubeşte-te pe tine, iubeşte oamenii care intră în viaţa ta şi fii curajoasă în tot ceea ce vrei să faci, aşa cum ai avut curaj acum, când ne-ai împărtăşit din experienţa ta. Ţine minte: dacă nu rişti, nu câştigi!</b>
        </i>
      </p>
      <p>
        <i>
          <b>Te îmbrăţişez,</b>
        </i>
      </p>
      <p>
        <i>
          <b>Jacqueline</b>
        </i>
      </p>
      <p>
        <b>Scrie și tu la <a href="mailto:jacqueline@cancan.ro">jacqueline@cancan.ro</a> dacă vrei să intri în legătură cu specialista noastră</b>
      </p>
    </article>
  </body>
</html>