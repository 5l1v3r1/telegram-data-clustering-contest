<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100154/%D8%AB%D8%A8%D8%AA-%D9%81%D9%88%D8%AC-%D9%84%D8%B1%D8%B2%D9%87-%D9%87%D8%A7-%D8%AF%D8%B1-%DB%B3-%D8%A7%D8%B3%D8%AA%D8%A7%D9%86-%DA%A9%D8%B4%D9%88%D8%B1-%D8%AB%D8%A8%D8%AA-%D8%B2%D9%84%D8%B2%D9%84%D9%87-%DB%B3-%DB%B3-%D8%AF%D8%B1-%DA%AF%DB%8C%D9%84%D8%A7%D9%86%D8%BA%D8%B1%D8%A8"/>
    <meta property="og:site_name" content="ایسنا"/>
    <meta property="article:published_time" content="2019-11-22T22:28:00+00:00"/>
    <meta property="og:title" content="ثبت فوج‌لرزه‌ها در ۳ استان کشور/ثبت زلزله ۳.۳ در گیلانغرب"/>
    <meta property="og:description" content="در هفته گذشته فوج لرزه‌هایی در ترکمانچای و قطور استان آذربایجان، دو گنبدان استان کهگیلویه و بویراحمد و چاه‌داد خدا استان کرمان به ثبت رسید و در انبارالوم استان گلستان نیز زلزله‌ای به بزرگای ۳ رخ داد."/>
  </head>
  <body>
    <article>
      <h6 class="kicker">بررسی زلزله‌های هفته گذشته</h6>
      <h1>ثبت فوج‌لرزه‌ها در ۳ استان کشور/ثبت زلزله ۳.۳ در گیلانغرب</h1>
      <address><time datetime="2019-11-22T22:28:00+00:00">22 Nov 2019, 22:28</time> by <a rel="author">مریم رضایی</a></address>
      <p>در هفته گذشته فوج لرزه‌هایی در ترکمانچای و قطور استان آذربایجان، دو گنبدان استان کهگیلویه و بویراحمد و چاه‌داد خدا استان کرمان به ثبت رسید و در انبارالوم استان گلستان نیز زلزله‌ای به بزرگای ۳ رخ داد.</p>
      <p><b>به گزارش ایسنا،</b> شبکه‌های لرزه‌نگاری مرکز لرزه‌نگاری کشوری در مهرماه ۱۳۹۸، تعداد ۹۲۰ زمین‌لرزه رخ داده در ایران و نواحی مرزی را ثبت و تعیین محل کرده‌اند. در این ماه تعداد ۱۱ زمین‌لرزه با بزرگی بیش از ۴ ریشتر در داخل کشور توسط مرکز لرزه‌نگاری کشوری به ثبت رسیده است و بزرگ‌ترین زمین‌لرزه در داخل کشور در روز ۲۹ مهرماه با بزرگی ۵.۶ در حوالی کوخرد استان هرمزگان به ثبت رسید.</p>
      <figure>
        <img src="https://cdn.isna.ir/d/2019/11/22/3/61491924.jpg"/>
      </figure>
      <p>بر اساس نقشه‌ بالا در نقاط آبی رنگ، زلزله‌های کوچکتر از ۵ و بزرگتر از ۴ رخ داده است و نقاط زرد رنگ مربوط به پراکندگی زلزله‌های کمتر از ۳ می‌شود.</p>
      <p>در هفته گذشته نیز ترکمانچای استان آذربایجان شرقی با زمین‌لرزه‌های ۲.۵ تا ۴.۳ لرزید ضمن آنکه قطور این استان نیز زلزله‌های ۴.۵، ۲.۷ و ۳.۴ را تجربه کرده است. </p>
      <p>چاه‌دادخدا استان کرمان نیز با ۶ زلزله‌ به بزرگای از ۳.۳ تا ۳.۷ لرزید و در دوگنبدان استان کهگیلویه‌و بویراحمد نیز فوج لرزه‌هایی در آن ثبت شد.</p>
      <p>جزئیات زلزله‌های هفته گذشته به این شرح است: </p>
      <p>
        <b>شنبه ۲۵ آبان</b>
      </p>
      <p>در ترکمانچای استان آذربایجان شرقی زلزله ۲.۵، گوهران استان هرمزگان زلزله ۲.۷، کامیاران استان کردستان زلزله ۲.۶، تسوج استان آذربایجان شرقی زلزله ۲.۹، علامرودشت استان فارس زلزله ۲.۹، هجدک استان کرمان زلزله ۲.۷ به ثبت رسید.</p>
      <p>ارزوئیه استان کرمان زلزله‌ای به بزرگای ۳.۳ در عمق ۸ کیلومتری را تجربه کرد و کانون این زمین لرزه در ۴۳ کیلومتری ارزوئیه و ۶۱ کیلومتری فاریاب استان کرمان و ۶۲ کیلومتری سرگز استان هرمزگان بوده است.</p>
      <p>چاه‌داد خدا استان کرمان با زمین‌لرزه ‌ای به بزرگای ۳.۴ در عمق ۲۰ کیلومتری لرزید و کانون رومرکز آن در ۴۰ کیلومتری چاه داد خدا و ۵۲ کیلومتری قلعه گنج استان کرمان و ۵۰  کیلومتری هشتبندی استان هرمزگان گزارش شد.</p>
      <p>
        <b>یکشنبه ۲۶ آبان</b>
      </p>
      <p>در قلعه گنج استان کرمان زلزله‌های ۲.۹ و ۲.۸، در فسا استان فارس زلزله ۲.۹، رخ داد و نصرت آباد استان سیستان و بلوچستان با زلزله ۲.۶، سرخه استان سمنان با زلزله ۲.۷، مسجد حضرت ابوالفضل استان سیستان و بلوچستان با زلزله ۲.۸ لرزید.</p>
      <p>
        <b>دوشنبه ۲۷ آبان</b>
      </p>
      <p>در افزر استان فارس زلزله ۲.۹، در منطقه درود استان لرستان زلزله ۲.۵، و در حسینیه استان خوزستان زلزله ۲.۷ رخ داد.</p>
      <p>در ترکمانچای استان آذربایجان شرقی نیز زلزله ۴.۳ در عمق ۹ کیلومتریزمین رخ داد و دو زلزله ۲.۹ ریشتری نیز در این منطقه رخ داد.</p>
      <p>دو گنبدان استان کهگیلویه و بویراحمد با زمین‌لرزه‌ای به بزرگای ۳.۷ در عمق ۱۰ کیلومتری رخ داد و کانون آن در ۱۸ کیلومتری دوگنبدان، ۲۹ کیلومتری چرام و ۳۴ کیلومتری باشت این استان گزارش شد.</p>
      <p>در فاریاب استان کرمان زلزله‌ای به بزرگای ۳.۶ در عمق ۷ کیلومتری رخ داد و کانون آن در ۳۰ کیلومتری فاریاب، ۳۳ کیلومتری کهنوج و ۴۵ کیلومتری عنبرآباد این استان به ثبت رسید.</p>
      <p>
        <b> سه‌شنبه ۲۸ آبان</b>
      </p>
      <p>خوی استان آذربایجان غربی زلزله ۲.۹، تازه شهر استان آذربایجان غربی زلزله ۲.۸، حصارگرمخان استان خراسان شمالی زلزله ۲.۶، سیرچ استان کرمان زلزله ۲.۹، دیباج استان سمنان زلزله ۲.۸،  دو گنبدان استان کهگیلویه و بویراحمد دو زلزله ۲.۶ و ۲.۷ را تجربه کردند.</p>
      <p>خرانق استان یزد با زمین‌لرزه‌ای به بزرگای ۳.۹ در عمق ۶ کیلومتری لرزید. کانون این زلزله در ۴۳ کیلومتری خرانق، ۶۲ کیلومتری احمد آباد و ۶۴ کیلومتری اردکان این استان بوده است.</p>
      <p>قطور استان آذربایجان غربی با زمین‌لرزه‌ای به بزرگای ۴.۵ در عمق ۱۰ کیلومتری لرزید و کانون این زلزله در ۱۵ کیلومتری قطور، ۳۳ کیلومتری خوی و ۳۵ کیلومتری زرآباد این استان گزارش شد. زلزله ۲.۷ از دیگر رخدادهای لرزه‌ای این منطقه بود و در ترکمانچای زلزله ۳.۶ در عمق ۵ کیلومتری، ۲.۵ به ثبت رسید.</p>
      <p>در چاه دادخدا استان کرمان بعد از یک زمین‌لرزه به بزرگای ۳.۷ در عمق ۸ کیلومتری زلزله‌های ۳.۶ در عمق ۱۰ کیلومتری و ۳.۷ در عمق ۲۰ کیلومتری رخ داد.</p>
      <p>
        <b>چهارشنبه ۲۹ آبان</b>
      </p>
      <p>در ساغند استان یزد زلزله ۲.۸،  درسرپل ذهاب استان کرمانشاه زلزله ۲.۹، در علی آباد استان گلستان زلزله ۲.۷ و در منطقه دوبرجی استان فارس زلزله ۲.۹ به ثبت رسید.</p>
      <p>خوی استان آذربایجان غربی در این روز، زمین‌لرزه‌ای به بزرگای ۳.۲ در عمق ۹ کیلومتری را تجربه کرد و کانون آن در ۱۳ کیلومتری خوی و ۳۲ کیلومتری سلماس استان آذربایجان غربی و ۳۷ کیلومتری تسوج استان آذربایجان شرقی گزارش شد.</p>
      <p>در قطور استان آذربایجان غربی زلزله‌ای به بزرگای ۳.۴ در عمق ۱۰ کیلومتری رخ داد و کانون آن در ۱۰ کیلومتری قطور، ۳۱ کیلومتری تازه شهر و ۳۴ کیلومتری سلماس این استان بوده است.</p>
      <p>منطقه گوهران استان هرمزگان زمین‌لرزه‌ای به بزرگای ۳.۳ در عمق ۱۰ کیلومتری را تجربه کرد و کانون آن در ۴۱ کیلومتری گوهران و ۵۵ کیلومتری سندرک استان، هرمزگان و ۴۷ کیلومتری چاه داد خدا استان کرمان به ثبت رسید.</p>
      <p>
        <b>پنج‌شنبه ۳۰ آبان</b>
      </p>
      <p>در چاه دادخدا استان کرمان زمین‌لرزه‌ای به بزرگای ۳.۳ در عمق ۶ کیلومتری و  ۳.۴ در عمق ۱۰ کیلومتری رخ داد.</p>
      <p>گیلانغرب استان کرمانشاه نیز زلزله‌ای به بزرگای ۳.۳ در عمق ۱۲ کیلومتری را تجربه کرد و کانون این زلزله در ۲۸ کیلومتری گیلانغرب و ۳۲ کیلومتری سومار استان کرمانشاه به ثبت رسید.</p>
      <p>در ترکمانچای استان آذربایجان شرقی زلزله ۲.۶، سراب استان آذربایجان شرقی زلزله ۲.۵ و اسدیه استان خراسان جنوبی زلزله ۲.۹ رخ داد.</p>
      <p>در منطقه انبار الوم استان گلستان زلزله ۳ در عمق ۱۷ کیلومتری به ثبت رسید. کانون این رخداد لرزه‌ای در ۲۱ کیلومتری انبار الوم، ۲۶ کیلومتری اینچه برون و ۳۲ کیلومتری آق قلا استان گلستان گزارش شد.</p>
      <p>
        <b>جمعه اول آذر</b>
      </p>
      <p>در این روز نیز در سرخه استان سمنان زلزله ۲.۹ و شول آباد استان لرستان زلزله ۲.۸ رخ داد.</p>
      <p>انتهای پیام</p>
    </article>
  </body>
</html>