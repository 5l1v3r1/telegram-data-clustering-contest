<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1070394/jak-uniknac-kradziezy-telefonu/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-22T22:30:02+00:00"/>
    <meta property="og:title" content="W jaki sposób uniknąć kradzieży telefonu oraz zabezpieczyć przechowywane na nim dane?"/>
    <meta property="og:description" content="Rozwój współczesnych technologii GSM spowodował, że obecnie przeciętny użytkownik telefonu komórkowego nie rozstaje się z nim praktycznie nawet na chwilę. Smartfony pozwalają już nie tylko na prowadzenie rozmów i wysyłanie wiadomości, lecz także zapewniają wiele możliwości rozrywki, są pomocne w organizacji pracy, umożliwiają przeglądanie internetu, wysyłanie maili, płacenie za zakupy w sklepie czy realizację przelewów."/>
  </head>
  <body>
    <article>
      <h1>W jaki sposób uniknąć kradzieży telefonu oraz zabezpieczyć przechowywane na nim dane?</h1>
      <address><time datetime="2019-11-22T22:30:02+00:00">22 Nov 2019, 22:30</time> by <a rel="author" href="https://www.gsmmaniak.pl/author/akcja_partnerska/" target="_blank">Akcja partnerska</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/11/ipad-820272_1280-1.jpg"/>
        <figcaption>fot. materiały prasowe</figcaption>
      </figure>
      <p>Rozwój współczesnych technologii GSM spowodował, że obecnie przeciętny użytkownik telefonu komórkowego nie rozstaje się z nim praktycznie nawet na chwilę. Smartfony pozwalają już nie tylko na prowadzenie rozmów i wysyłanie wiadomości, lecz także zapewniają wiele możliwości rozrywki, są pomocne w organizacji pracy, umożliwiają przeglądanie internetu, wysyłanie maili, płacenie za zakupy w sklepie czy realizację przelewów.</p>
      <h3>Jakim zagrożeniom warto przeciwdziałać?</h3>
      <p>Niestety postęp technologiczny idzie w parze z kolejnymi zagrożeniami. Telefony posiadające szereg nowoczesnych funkcji są na tyle drogie, że stają się atrakcyjnym celem dla złodziei. Cyberprzestępcy opracowują natomiast coraz skuteczniejsze metody przechwytywania prywatnych danych. Nie wystarczy już zatem jedynie zabezpieczyć swój telefon przed mechanicznymi zniszczeniami, np. na skutek upadku z dużej wysokości. Niemniej w przypadku kosztownego urządzenia jest to jednak jak najbardziej wskazane. Sprawdzi się zwłaszcza solidna obudowa wykonana z włókna węglowego oraz szkła hartowanego. Dodatkowo warto zaopatrzyć się w wytrzymałe etui na telefon, np. z sylikonu i poliwęglanu. Jest to pomocna forma ochrony, która nie tylko pochłania siłę uderzeniową, lecz także zabezpiecza urządzenie przed wodą, kurzem czy pyłem.</p>
      <h3>Jak uchronić się przed kradzieżą telefonu?</h3>
      <p>Nowoczesne technologie GSM pozwalają zmniejszyć ryzyko kradzieży urządzeń i szybko je odzyskać, kiedy znajdą się już w niepowołanych rękach. Zanim taka sytuacja nas spotka, warto poznać unikalny numer IMEI telefonu. Bez względu na posiadany model telefonu wystarczy w tym celu skorzystać ze skrótu klawiszowego *#06#. Pomocne w odnalezieniu zagubionego lub skradzionego smartfona będzie również jego subtelne oznaczenie za pomocą własnych inicjałów na obudowie.</p>
      <p>W namierzeniu skradzionego telefonu pomoże także zainstalowane w systemie oprogramowanie służące zdalnej lokalizacji oraz blokowaniu urządzenia. Tego typu funkcje zapewniają dziś niektórzy operatorzy telefonii komórkowej w pakiecie z abonamentem. W namierzeniu złodzieja pomoże także funkcja głośnego alarmu. Przykładowym sposobem jej aktywowania jest wysłanie wiadomości SMS na numer skradzionego telefonu. W ten sposób łatwo namierzymy złodzieja, pod warunkiem, że nie zdążył się on zbytnio oddalić. Inną interesującą funkcją jest możliwość zdalnego usunięcia danych zapisanych w pamięci skradzionego urządzenia.</p>
      <h3>W jaki sposób zabezpieczyć urządzenie przed cyberprzestępcami?</h3>
      <p>Dawno już minęły czasy, kiedy ataki hakerskie dotyczyły jedynie użytkowników komputerów. Obecnie urządzenia mobilne są na tyle rozwiniętymi technologicznie urządzeniami z dostępem do sieci, że cyberprzestępcy mają spore pole do popisu. Aby utrudnić im zadanie, warto przede wszystkim pamiętać o regularnej aktualizacji oprogramowania na telefonie oraz zainstalowanych aplikacji. Dzięki temu użytkownik telefonu unika ryzyka, że hakerzy wykorzystają luki w zabezpieczeniach oraz błędy systemowe. Aplikacje najlepiej pobierać jedynie z zaufanych, oficjalnych źródeł – takich jak Google Play. Dane gromadzone w pamięci telefonu warto ponadto chronić poprzez regularne wykonywanie kopii zapasowej.</p>
      <p>Dobrze jest zachować szczególną ostrożność w przypadku, kiedy zamierzamy korzystać z ogólnodostępnej sieci internetowej Wi-Fi. W sytuacji braku szyfrowania takiego połączenia, narażamy się na ryzyko przechwycenia danych. Należy z tego typu sieci korzystać jedynie w ograniczony sposób – np. przeglądać newsy, lecz zrezygnować z logowania do systemu bankowości elektronicznej lub na skrzynkę mailową. Ryzyko włamania w pewnym stopniu można ograniczyć korzystając z funkcji ochrony danych płatniczych oraz loginów i haseł.</p>
      <h3>Nie daj się oszustom stosującym metodę phishingu</h3>
      <p>Cyberprzestępcy w ostatnim czasie na szeroką skalę posługują się metodą phishingową w celu przechwycenia poufnych danych, takich jak numery PIN, dane kart płatniczych, loginy, hasła czy numery PESEL. Dzięki temu są w stanie zalogować się na rachunek bankowy, a następnie pozbawić bieżących środków ich właściciela. W tym celu posługują się szkodliwym oprogramowaniem, którym użytkownik telefonu może zainfekować swoje urządzenie przez łatwowierność i nieuwagę. Nie należy więc klikać na podejrzane odnośniki, np. informujące o wygranej w loterii. Internetowi przestępcy mogą również skłaniać swoją ofiarę do zrealizowania przelewu na symboliczną kwotę – np. w celu dopłaty za przesyłkę kurierską. Często podszywają się również pod instytucje cieszące się dużym zaufaniem społecznym, np. policję, pocztę, urząd skarbowy, ZUS, kancelarie prawne czy sądy.</p>
      <p>Aby zredukować ryzyko wyłudzenia danych za pomocą phishingu, warto oprócz zachowania zasad ostrożności zadbać o to, aby na urządzeniu mobilnym znalazł się program antywirusowy z funkcją blokowania niebezpiecznych witryn oraz wykrywania oprogramowania szpiegującego. Cyberprzestępcy stosują coraz bardziej przebiegłe metody ataków, dlatego dzisiaj używane zabezpieczenia telefonu już jutro mogą okazać się niewystarczające. Dlatego warto na bieżąco <a href="https://www.polsatnews.pl/wiadomosci/technologie/">czytać newsy ze świata technologii</a> i w razie konieczności wyposażać swoje urządzenie w nowe funkcje bezpieczeństwa.</p>
      <p>
        <i>Akcja partnerska: materiał nadesłany przez partnera</i>
      </p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1062286/promocja-sluchawki-bezprzewodowe-pendrive-kodak/"/>
        <a href="https://www.gsmmaniak.pl/1060774/cubot-kingkong-mini-oficjalnie-specyfikacja/"/>
        <a href="https://www.gsmmaniak.pl/1046370/cubot-x20-pro-x20-p30/"/>
        <a href="https://www.gsmmaniak.pl/1038554/promocja-kamerka-sportowa-sluchawki-bezprzewodowe/"/>
      </related>
    </article>
  </body>
</html>