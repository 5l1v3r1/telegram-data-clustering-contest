<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904799/witsel-helpt-dortmund-aan-comeback-na-0-3-achterstand-tegen-paderborn.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T22:28:00+00:00"/>
    <meta property="og:title" content="Witsel helpt Dortmund aan comeback na 0-3 achterstand tegen Paderborn"/>
    <meta property="og:description" content="Borussia Dortmund heeft voor eigen publiek op het nippertje een beschamende nederlaag tegen hekkensluiter SC Paderborn weten te voorkomen. In het Signal Iduna Park werd het 3-3, nadat de gasten in de rust met 0-3 voor stonden."/>
  </head>
  <body>
    <article>
      <h1>Witsel helpt Dortmund aan comeback na 0-3 achterstand tegen Paderborn</h1>
      <address>
        <time datetime="2019-11-22T22:28:00+00:00">22 Nov 2019, 22:28</time>
      </address>
      <p>
        <b>Borussia Dortmund heeft voor eigen publiek op het nippertje een beschamende nederlaag tegen hekkensluiter SC Paderborn weten te voorkomen. In het Signal Iduna Park werd het 3-3, nadat de gasten in de rust met 0-3 voor stonden.</b>
      </p>
      <p>Dat Paderborn zo voor de dag zou komen tegen Dortmund had niemand verwacht. Streli Mamba maakte na vijf minuten de 0-1 voor zijn ploeg, maar in plaats van dat Dortmund de schade repareerde werd het 0-2. Dat gebeurde in de 37e minuut, toen Mamba zijn tweede treffer van de avond maakte. Gerrit Holtmann fabriceerde vlak voor de rust ook nog de 0-3.</p>
      <figure>
        <iframe data-src="https://twitter.com/ElevenSportsBEn/status/1197972511859720193?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Paderborn kon in de tweede helft niets anders dan tegenhouden en leek heel even in de problemen te komen toen Jadon Sancho twee minuten na rust 1-3 maakte. Dortmund drukte en drukte en kreeg kans na kans, maar Paderborn hield de boel dicht. De bezoekers kregen het nog een paar minuten flink benauwd toen Axel Witsel een paar minuten voor tijd 2-3 maakte.</p>
      <figure>
        <iframe data-src="https://twitter.com/ElevenSportsBEn/status/1197987555624382464?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Die treffer leek te laat te komen, tot Marco Reus in de blessuretijd nog 3-3 maakte. Dortmund blijft op de zesde plek staan, maar kan zaterdag wel worden ingehaald door Schalke 04, Bayer Leverkusen, Eintracht Frankfurt en VfL Wolfsburg.</p>
    </article>
  </body>
</html>