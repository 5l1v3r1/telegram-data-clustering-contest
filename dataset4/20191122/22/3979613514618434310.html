<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pronews.gr/lifestyle/fagito/797018_ti-na-pinete-zesto-i-kryo-kafe"/>
    <meta property="og:site_name" content="PRONEWS"/>
    <meta property="article:published_time" content="2019-11-22T22:35:00+00:00"/>
    <meta property="og:title" content="Nα πίνω ζεστό ή κρύο καφέ; - Ποια είναι η καλύτερη επιλογή;"/>
    <meta property="og:description" content="Aλήθεια, ποιος από τους δύο είναι η καλύτερη επιλογή μεταξύ ζεστού και κρύου νερού; Ο κρύος καφές… 1. Είναι λιγότερο όξινος, άρα επηρεάζει λιγότερο το πεπτικό σύστημα και κατά συνέπεια είναι λιγότερο..."/>
  </head>
  <body>
    <article>
      <h1>Nα πίνω ζεστό ή κρύο καφέ; - Ποια είναι η καλύτερη επιλογή;</h1>
      <address>
        <time datetime="2019-11-22T22:35:00+00:00">22 Nov 2019, 22:35</time>
      </address>
      <p>
        <b>Aλήθεια, ποιος από τους δύο είναι η καλύτερη επιλογή μεταξύ ζεστού και κρύου νερού;</b>
      </p>
      <p><b>Ο κρύος καφές…</b><br/>1. Είναι λιγότερο όξινος, άρα επηρεάζει λιγότερο το πεπτικό σύστημα και κατά συνέπεια είναι λιγότερο πιθανό να αισθανθεί κάποιος στομαχικές ενοχλήσεις πίνοντας παγωμένο καφέ.</p>
      <p>2. Έχει λιγότερη καφεΐνη. Για την ακρίβεια, ο cold brew περιέχει 40mg καφεΐνης ανά 100γρ., σε σχέση με τον ζεστό καφέ που περιέχει 60mg καφεΐνης ανά 100γρ.. Τι σημαίνει αυτό; Λιγότερο τρέμουλο, λιγότερες διαταραχές στον ύπνο, λιγότερες αρνητικές επιρροές στην πίεση.</p>
      <p>3. Κάνει καλό στην καρδιά. Ήξερες ότι σύμφωνα με έρευνα του 2017 από το Πανεπιστήμιο του Κολοράντο, ο καφές μειώνει την πιθανότητα εμφράγματος; Όπως, άλλωστε αναφέρθηκε και παραπάνω, ο κρύος καφές είναι «φιλικός» προς την αρτηριακή πίεση.</p>
      <p><b>Ο ζεστός καφές…</b><br/>1. Έχει περισσότερα αντιοξειδωτικά, σε σχέση με τον παγωμένο καφέ, σύμφωνα με έρευνα αμερικάνικη έρευνα του 2018, από το Thomas Jefferson University.</p>
      <p>2. Μας φτιάχνει τη διάθεση. Έρευνα του 2009 είχε δείξει ότι ένα ζεστό φλιτζάνι καφέ μπορεί να ανεβάσει τη διάθεση και να δημιουργήσει αίσθημα ζεστασιάς, καθώς και να μας κάνει πιο γενναιόδωρους και φιλικούς απέναντι στους άλλους.</p>
      <p>3. Μειώνει το άγχος. Ακόμη και το άρωμα του ζεστού καφέ μπορεί να μειώσει τα συμπτώματα της έλλειψης ύπνου, όπως το άγχος και η κούραση. Δεν είναι τυχαίο ότι σχεδόν όλοι προτιμούν να ξεκινάνε τη μέρα τους με ένα ζεστό καφεδάκι.</p>
      <p>Όπως καταλαβαίνεις λοιπόν, ο καφές είναι γενικά ένα ωφέλιμο ρόφημα, ανεξάρτητα από τη θερμοκρασία που επιλέγεις να το απολαύσεις, με τον κρύο και τον ζεστό καφέ να έχουν μικρές διαφορές μεταξύ τους.</p>
    </article>
  </body>
</html>