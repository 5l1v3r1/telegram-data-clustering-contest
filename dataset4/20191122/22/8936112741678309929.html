<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/tenis,115/puchar-davisa-wygrana-novaka-djokovica-nie-dala-serbom-awansu-do-polfinalu,987510.html"/>
    <meta property="og:site_name" content="TVN24"/>
    <meta property="article:published_time" content="2019-11-22T22:10:00+00:00"/>
    <meta property="og:title" content="Wygrana Djokovica na nic. Serbowie bez awansu"/>
    <meta property="og:description" content="Zwycięstwo Novaka Djokovica z Karenem Chaczanowem nie zapewniło Serbom awansu do półfinału turnieju Pucharu Davisa. O wygranej Rosjan zadecydowało dramatyczne spotkanie par deblowych."/>
  </head>
  <body>
    <article>
      <h1>Wygrana Djokovica na nic. Serbowie bez awansu</h1>
      <address>
        <time datetime="2019-11-22T22:10:00+00:00">22 Nov 2019, 22:10</time>
      </address>
      <slideshow>
        <figure>
          <img src="https://r-scale-60.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/0cc8851e-15be-4a1d-9511-dfebaa14c301.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/c5ec863e-17e4-4a85-84eb-86fd75a2b246-480p.mp4" autoplay="" loop=""/>
          <figcaption>Djoković pokonał Berrettiniego w ATP Finals</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/9614ef6d-92c8-4a5b-87b0-f43b83a8c610-480p.mp4"/>
          <figcaption>Novak Djoković wygrał turniej w Paryżu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/18767641-32d1-4ee8-a178-38d4619f3056-480p.mp4" autoplay="" loop=""/>
          <figcaption>Skrót meczu Dominic Thiem - Novak Djokovic</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/451b9a0c-088e-45a8-ae24-b789f3ecc1f6-480p.mp4" autoplay="" loop=""/>
          <figcaption>Skrót meczu Roger Federer - Novak Djokovic</figcaption>
        </figure>
        <figcaption>Novak Djoković zakończył sezon na drugim miejscu w rankingu ATP Foto: Getty Images | Video: Eurosport/SNTV</figcaption>
      </slideshow>
      <h3>Zwycięstwo Novaka Djokovica z Karenem Chaczanowem nie zapewniło Serbom awansu do półfinału turnieju Pucharu Davisa. O wygranej Rosjan zadecydowało dramatyczne spotkanie par deblowych.</h3>
      <p>W meczach singlowych Andriej Rublow gładko pokonał Filipa Krajinovica 6:1, 6:2, ale stan rywalizacji na 1:1 wyrównał Djoković. Jeden z najbardziej utytułowanych tenisistów świata wygrał z Karenem Chaczanowem 6:3, 6:3.</p>
      <p>O wyniku całej rywalizacji zadecydował debel. Chaczanow i Rublow pokonali Djokovica oraz Viktora Troickiego 6:4, 4:6, 7:6 (10-8), choć Serbowie mieli w tie-breaku trzy piłki meczowe.</p>
      <related>
        <a href="https://eurosport.tvn24.pl/tenis,115/znowu-tragedia-w-zyciu-hiszpanskiego-tenisisty-wycofal-sie-z-pucharu-davisa,987332.html"/>
      </related>
      <p>W półfinale po 11 latach</p>
      <p>Rosjanie po raz pierwszy od 2008 roku znaleźli się w czołowej czwórce Pucharu Davisa. Ich rywalami w półfinale będą Kanadyjczycy, którzy kilkanaście godzin wcześniej wygrali z Australijczykami 2:1.</p>
      <p>W pozostałych ćwierćfinałach Hiszpanie spotkają się w piątkowy wieczór z Argentyńczykami, a Brytyjczycy z Niemcami. Gospodarze turnieju będą musieli sobie radzić bez Roberto Bautisty Aguta, który wycofał się z imprezy ze względu na śmierć ojca.</p>
      <p>Puchar Davisa przeszedł reformę i od tego roku triumfator jest wyłaniany w nowej formule. W turnieju finałowym brało udział 18 zespołów, które zostały podzielone na sześć grup. W ćwierćfinałach znaleźli się ich triumfatorzy oraz dwie najlepsze ekipy z drugich pozycji.</p>
      <p>Odpadła już m.in. broniąca trofeum Chorwacja. Od tej fazy rywalizacja toczy się systemem pucharowym. Na mecz składają się dwa single oraz debel.</p>
      <p>Finał zaplanowano na niedzielę.</p>
      <p><b>Wyniki ćwierćfinałów:</b><br/><b>czwartek</b><br/><b>Australia - Kanada 1:2</b><br/>John Millman - Vasek Pospisil 6:7 (7-9), 4:6<br/>Alex de Minaur - Denis Shapovalov 3:6, 6:3, 7:5<br/>Jordan Thompson, John Peers - Pospisil, Shapovalov 4:6, 4:6<br/><br/><b>piątek</b><br/><b>Serbia - Rosja 1:2</b><br/>Filip Krajinovic - Andriej Rublow 1:6, 2:6<br/>Novak Djokovic - Karen Chaczanow 6:3, 6:3<br/>Djokovic, Viktor Troicki - Chaczanow, Rublow 4:6, 6:4, 6:7 (8-10)<br/><br/><b>pozostałe pary:</b><br/>Hiszpania - Argentyna<br/>Wielka Brytania - Niemcy</p>
      <p>Autor: mc / Źródło: PAP</p>
    </article>
  </body>
</html>