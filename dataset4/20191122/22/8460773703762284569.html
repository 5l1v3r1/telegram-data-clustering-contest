<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/news/national/maradu-flat-supreme-court/836158"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-11-22T22:09:57+00:00"/>
    <meta property="og:title" content="മരട്‌: ഉടമകളുടെ ഹർജിയിൽ സുപ്രീംകോടതി വാദം കേൾക്കും"/>
    <meta property="og:description" content="മരടിൽ പൊളിക്കാൻ ഉത്തരവിട്ട ഫ്‌ളാറ്റുകൾക്ക്‌ ഉചിതമായ നഷ്‌ടപരിഹാരം ..."/>
  </head>
  <body>
    <article>
      <h1>മരട്‌: ഉടമകളുടെ ഹർജിയിൽ സുപ്രീംകോടതി വാദം കേൾക്കും</h1>
      <address><time datetime="2019-11-22T22:09:57+00:00">22 Nov 2019, 22:09</time> by <a rel="author">വെബ് ഡെസ്‌ക്‌</a></address>
      <p>ന്യൂഡൽഹി ‌&gt; മരടിൽ പൊളിക്കാൻ ഉത്തരവിട്ട ഫ്‌ളാറ്റുകൾക്ക്‌ ഉചിതമായ നഷ്‌ടപരിഹാരം നൽകണമെന്ന ഉടമകളുടെ പുനഃപരിശോധനാ ഹർജിയിൽ സുപ്രീംകോടതി വാദംകേൾക്കും. ജസ്‌റ്റിസ്‌ അരുൺ മിശ്ര അധ്യക്ഷനായ ബെഞ്ചാണ്‌ ഫ്‌ളാറ്റ്‌ ഉടമകളുടെ ആവശ്യം വാക്കാൽ അംഗീകരിച്ചത്‌. യഥാർഥ നഷ്‌ടപരിഹാരം എത്രയാണെന്നതടക്കമുള്ള കാര്യങ്ങളിൽ തീർപ്പുണ്ടാക്കും.<br/><br/>ഫ്‌ളാറ്റ്‌ ഉടമകൾക്ക്‌ 27.99 കോടിരൂപ ഇടക്കാല നഷ്‌ടപരിഹാരമായി നൽകിയെന്നും ബാക്കിയുള്ള 33.51 കോടിരൂപ അധികം വൈകാതെ നൽകുമെന്നും സംസ്ഥാന സർക്കാർ കോടതിയെ അറിയിച്ചു. നഷ്‌ടപരിഹാരത്തുക നൽകാൻ സർക്കാരിന്‌ അധിക സമയമടക്കമുള്ള ആവശ്യങ്ങൾ ജസ്റ്റിസ് ബാലകൃഷ്ണൻനായർ സമിതിക്കു മുമ്പാകെ ഉന്നയിക്കാൻ കോടതി അനുമതി നൽകി. ഫ്‌ളാറ്റ്‌ നിർമാതാക്കളുടെ കണ്ടുകെട്ടിയ വസ്‌തു നഷ്‌ടപരിഹാരത്തിനായി വിൽക്കുന്നതിൽ സുപ്രീംകോടതി നിയോഗിച്ച സമിതിക്ക്‌ തീരുമാനമെടുക്കാം. ഫ്ലാറ്റ് ഉടമകൾക്ക് 25 ലക്ഷം ഇടക്കാല നഷ്ടപരിഹാരം നൽകാൻ സംസ്ഥാനസർക്കാരിനോട് സുപ്രീംകോടതി നേരത്തെ ഉത്തരവിട്ടിരുന്നു. ഈ ഉത്തരവ്‌ പൂർണമായും നടപ്പാക്കണമെന്ന്‌ സുപ്രീംകോടതി ആവശ്യപ്പെട്ടു.</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/news/national/news-national-21-11-2019/835959"/>
        <a href="https://www.deshabhimani.com/news/national/news-national-21-11-2019/835913"/>
        <a href="https://www.deshabhimani.com/news-videos/supreme-court/835906"/>
        <a href="https://www.deshabhimani.com/news/national/what-is-happening-in-supreme-court/835888"/>
        <a href="https://www.deshabhimani.com/articles/prakash-karat/835749"/>
        <a href="https://www.deshabhimani.com/news/kerala/news-kerala-20-11-2019/835539"/>
        <a href="https://www.deshabhimani.com/articles/news-articles-19-11-2019/835264"/>
        <a href="https://www.deshabhimani.com/news/national/news-world-15-11-2019/834482"/>
        <a href="https://www.deshabhimani.com/news/kerala/maradu-flat/833784"/>
      </related>
    </article>
  </body>
</html>