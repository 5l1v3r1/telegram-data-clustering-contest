<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/basket/euroleague/777214/vathmologia-ke-ta-apotelesmata-tis-euroleague-pics/"/>
    <meta property="og:site_name" content="to10.gr"/>
    <meta property="article:published_time" content="2019-11-22T22:23:34+00:00"/>
    <meta property="og:title" content="Η βαθμολογία και τα αποτελέσματα της Euroleague (pics)"/>
    <meta property="og:description" content="Ο Παναθηναϊκός με μία φοβερή εμφάνιση και ένα εκπληκτικό σερί (20-0) στο τρίτο δεκάλεπτο, επικράτησε 87-75 της Μπάγερν στο Μόναχο και βελτίωσε το ρεκόρ του στο 6-4, βλέποντας ακόμα και πλεονέκτημα έδρας."/>
  </head>
  <body>
    <article>
      <h1>Η βαθμολογία και τα αποτελέσματα της Euroleague (pics)</h1>
      <h2>Ο Παναθηναϊκός με μία φοβερή εμφάνιση και ένα εκπληκτικό σερί (20-0) στο τρίτο δεκάλεπτο, επικράτησε 87-75 της Μπάγερν στο Μόναχο και βελτίωσε το ρεκόρ του στο 6-4, βλέποντας ακόμα και πλεονέκτημα έδρας.</h2>
      <address><time datetime="2019-11-22T22:23:34+00:00">22 Nov 2019, 22:23</time> by <a rel="author">to10.gr</a></address>
      <p>Ο Παναθηναϊκός πέτυχε την τρίτη συνεχόμενη νίκη εκτός έδρας στην Euroleague, θριαμβεύοντας στην έδρα της <a href="https://www.to10.gr/basket/euroleague/777136/bagern-monachou-panathinaikos-75-87/">Μπάγερν Μονάχου, με σκορ 87-75</a>. Οι «πράσινοι» πέτυχαν το 2/2 στην «διαβολοβδομάδα» με τον Γιώργο Βόβορα στο τιμόνι, με τον Έλληνα τεχνικό να παραδίδει τη σκυτάλη στον Ρικ Πιτίνο, έχοντας κάνει το καθήκον του και με το παραπάνω. Στο 6-4 πλέον το «τριφύλλι» που έχει τα επόμενα δύο παιχνίδια εντός έδρας με αντιπάλους την Μπασκόνια και τον Παναθηναϊκό.</p>
      <p>Η Φενέρμπαχτσε κατάφερε να επιστρέψει στις νίκες δείχνοντας ότι έχει «σφυγμό» και νίκησε 88-72 την Βιλερμπάν στο «Αστρομπάλ», έχοντας σε εκπληκτική μέρα τους Στίματς, Μαχμούτογλου και Ντέρικ Γουίλιαμς.</p>
      <p>
        <a href="https://www.to10.gr/podosfero/epo/777283/vomva-apo-ti-fifa-axiologoume-tin-epistoli-tou-olybiakou/">
          <i>Μαρτίνς: «Πολύ καλά ο Βαλμπουενά, πανέτοιμος ο Γκιγιέρμε»</i>
        </a>
      </p>
      <p>Η Ρεάλ Μαδρίτης είχε εύκολο έργο απέναντι στην ΤΣΣΚΑ Μόσχας, νίκησε 97-81 τους Ρώσους και πέτυχε το 2/2 στην Μαδρίτη, σε αντίθεση με την ΤΣΣΚΑ που φεύγει από την Ισπανία με δύο ήττες.</p>
      <p>Ξέσπασε στο δεύτερο ημίχρονο η Μπαρτσελόνα και μετέτρεψε ένα διαφαινόμενο ντέρμπι σε θρίαμβο, επικρατώντας της Μακάμπι του Γιάννη Σφαιρόπουλου με σκορ 96-73.</p>
      <p>Η Μπασκόνια νίκησε 80-70 την Ζενίτ και ανεβαίνει, ενώ σε καλό φεγγάρι βρίσκεται και η Βαλένθια που επικράτησε 89-84 της Χίμκι.</p>
      <p>Συνεχίζει να προβληματίζει η Ζαλγκίρις, με την ομάδα του Γιασικεβίτσιους να χάνει και από τον Ερυθρό Αστέρα, ενώ η Εφές πήρε τεράστιο διπλό στην έδρα της Αρμάνι Μιλάνο (76-81).</p>
      <p>
        <b>Τα αποτελέσματα:</b>
      </p>
      <figure>
        <img src="https://www.to10.gr/wp-content/uploads/2019/11/%CF%83%CE%BA%CE%BF%CF%81.jpg"/>
      </figure>
      <p>
        <b>Η βαθμολογία:</b>
      </p>
      <figure>
        <img src="https://www.to10.gr/wp-content/uploads/2019/11/%CE%B2%CE%B1%CE%B8%CE%BC%CE%BF%CE%BB%CE%BF%CE%B3%CE%B9%CE%B1.jpg"/>
      </figure>
      <p>
        <b>
          <a href="https://www.to10.gr/basket/euroleague/777214/vathmologia-ke-ta-apotelesmata-tis-euroleague-pics/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>