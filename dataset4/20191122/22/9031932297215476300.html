<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-22/berlusconi-upadl-podczas-zjazdu-epl-kilka-dni-spedzi-w-szpitalu/"/>
    <meta property="og:site_name" content="Polsat News"/>
    <meta property="article:published_time" content="2019-11-22T22:32:00+00:00"/>
    <meta property="og:title" content="Berlusconi upadł podczas zjazdu EPL. Kilka dni spędzi w szpitalu"/>
    <meta property="og:description" content="Były premier Włoch Silvio Berlusconi przebywa w szpitalu w następstwie upadku, jakiego doznał w czwartek w Zagrzebiu pod koniec zjazdu Europejskiej Partii Ludowej - poinformowały w piątek włoskie media."/>
  </head>
  <body>
    <article>
      <h1>Berlusconi upadł podczas zjazdu EPL. Kilka dni spędzi w szpitalu</h1>
      <address>
        <time datetime="2019-11-22T22:32:00+00:00">22 Nov 2019, 22:32</time>
      </address>
      <p>
        <b>Były premier Włoch Silvio Berlusconi przebywa w szpitalu w następstwie upadku, jakiego doznał w czwartek w Zagrzebiu pod koniec zjazdu Europejskiej Partii Ludowej - poinformowały w piątek włoskie media.</b>
      </p>
      <related>
        <a href="https://www.polsatnews.pl/wiadomosc/2019-04-30/byly-premier-wloch-silvio-berlusconi-trafil-do-szpitala-z-powodu-ataku-kolki-nerkowej/"/>
      </related>
      <p>Jak podał dziennik "Corriere della Sera", 83-letni polityk spędzi w klinice w Mediolanie kilka dni. Komunikat prawicowej partii Forza Italia (FI), której przewodniczącym jest Berlusconi, głosi, że nie doznał on złamania miednicy bądź innych kości.</p>
      <p>Według źródeł w EPL pod naporem tłumu Berlusconi przewrócił się. W związku z tym po jego powrocie do Włoch w czwartek po południu lekarze zlecili hospitalizację w celu przeprowadzenia badań.</p>
      <p>
        <a href="https://www.polsatnews.pl/wiadomosc/2019-05-01/slivio-berlusconi-przeszedl-operacje/">
          <b>ZOBACZ: Silvio Berlusconi przeszedł operację</b>
        </a>
      </p>
      <p>W latach 1994-2011 miliarder Berlusconi czterokrotnie pełnił urząd premiera Włoch, czemu towarzyszyły głośne skandale korupcyjne i obyczajowe związane z jego osobą. Od bieżącego roku zasiada w Parlamencie Europejskim.</p>
      <p>
        <a href="https://www.polsatnews.pl/wideo/donald-tusk-przewodniczacym-europejskiej-partii-ludowej_6760042/">WIDEO - Donald Tusk przewodniczącym Europejskiej Partii Ludowej</a>
      </p>
      <figure>
        <img src="https://r.dcs.redcdn.pl/http/o2/redefine/cp/a9/a96s1wszrvjmkq45gdyi3jn7wf93c8qn.jpg"/>
      </figure>
    </article>
  </body>
</html>