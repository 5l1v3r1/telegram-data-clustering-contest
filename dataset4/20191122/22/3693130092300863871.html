<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/tartistigi-kardesini-tabancayla-vurdu-1210830.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-22T22:41:00+00:00"/>
    <meta property="og:title" content="Tartıştığı kardeşini tabancayla vurdu"/>
    <meta property="og:description" content="ANTALYA'da, tartıştığı kardeşi Nevzat S., tarafından tabancayla vurulan İsmail S., ağır yaralandı. Polis, Nevzat S.'yi yakalamak için çalışma başlattı."/>
  </head>
  <body>
    <article>
      <h1>Tartıştığı kardeşini tabancayla vurdu</h1>
      <h2>ANTALYA'da, tartıştığı kardeşi Nevzat S., tarafından tabancayla vurulan İsmail S., ağır yaralandı. Polis, Nevzat S.'yi yakalamak için çalışma başlattı.</h2>
      <address>
        <time datetime="2019-11-22T22:41:00+00:00">22 Nov 2019, 22:41</time>
      </address>
      <p>Olay, saat 23.30 sıralarında <b>Muratpaşa ilçesi Cumhuriyet Mahallesi </b>627. Sokak'ta meydana geldi.</p>
      <p>Nevzat S. ve kardeşi İsmail S., henüz bilinmeyen bir nedenle sokakta tartıştı. Tartışmanın büyümesi üzerine Nevzat S. üzerinde bulunan tabancayla İsmail S.'ye ateş etti. Sağ kolundan ve karnından vurulan İsmail S., kanlar içerisinde yığılırken, <b>Nevzat </b>S. ise 07 ABK 092 plakalı <b>motosikletle </b>olay yerinden kaçtı. Çevredekilerin haber vermesi üzerine olay yerine sağlık ve polis ekipleri sevk edildi. Sağlık görevlilerinin ilk müdahalesini yaptığı İsmail S., özel bir hastaneye götürülerek tedaviye alındı. İsmail S.'nin hayati tehlikesi bulunduğu belirtildi. </p>
      <figure>
        <img src="https://images.bursadabugun.com/editor/haber/23112019/tartistigi-kardesini-tabancayla-vurdu-6371-dhaphoto2-5dd8560e35131.jpg"/>
      </figure>
      <p>Olay yerinde inceleme yapan polis ekipleri, kaçan şüphelinin yakalanması için çalışma başlattı.</p>
    </article>
  </body>
</html>