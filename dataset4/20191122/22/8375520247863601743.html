<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/uryad-peredast-u-koncesiyu-shche-10-objektiv-641846.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T22:17:58+00:00"/>
    <meta property="og:title" content="Уряд передасть у концесію ще 10 об'єктів"/>
    <meta property="og:description" content="Кабмін має намір презентувати інвесторам на початку грудня в Лондоні перший список підприємств приватизації в рамках road show"/>
  </head>
  <body>
    <article>
      <h1>Уряд передасть у концесію ще 10 об'єктів</h1>
      <address>
        <time datetime="2019-11-22T22:17:58+00:00">22 Nov 2019, 22:17</time>
      </address>
      <h4>Кабмін має намір презентувати інвесторам на початку грудня в Лондоні перший список підприємств приватизації в рамках road show</h4>
      <p>Кабінет міністрів України готує 10 нових проєктів концесії, які оголосить найближчим часом.</p>
      <p>Про це <a href="https://www.facebook.com/PMHoncharuk/posts/153244019388851">повідомив</a> прем’єрміністр України Олексій Гончарук.</p>
      <p>«Ми серйозно налаштовані на державно-приватне партнерство. Два пілотних проєкти — морські порти Ольвія та Херсон вже на прозорих конкурсах. Зараз готуємо ще 10 державних активів на концесію», — повідомив Гончарук під час інвестиційного саміту Європейського банку реконструкції та розвитку та країн-членів Східного партнерства.</p>
      <p>Також Кабмін має намір презентувати інвесторам на початку грудня в Лондоні перший список підприємств приватизації в рамках road show.<br/>Підготовку нових концесійних об'єктів і приватизаційного списку прем'єр анонсував у ході дискусії на першому Інвестиційному саміті Європейського банку реконструкції та розвитку для країн-членів Східного партнерства в Лондоні.</p>
      <p>3 жовтня Верховна рада ухвалила закон про концесію. За нього проголосувало 257 депутатів. 17 жовтня президент Зеленський цей закон підписав.</p>
      <p>Цим законом передбачається врегулювати умови передачі державного та комунального майна у приватну власність. Депутати сподіваються, що це дозволить підвищити інвестиційну привабливість України та дозволить залучити інвестиції в оновлення інфраструктурних проєктів, зокрема портів, аеропортів, доріг тощо.</p>
      <p>Концесія — це форма державно-приватного партнерства, що передбачає передачу об'єктів державної власності (таких як дороги, аеропорти, підприємства тощо) у тимчасове користування приватним підприємствам.</p>
      <related>
        <a href="https://glavcom.ua/economics/finances/jes-vidilit-ukrajini-25-mln-jevro-na-rozvitok-elektronnogo-uryaduvannya-641826.html"/>
        <a href="https://glavcom.ua/news/jebrr-pidpisav-s-goncharukom-dvi-ugodi-na-900-mln-jevro-dlya-ukrajinskih-dorig-641829.html"/>
        <a href="https://glavcom.ua/news/kabmin-shukaje-novogo-auditora-oshchadbanku-641685.html"/>
      </related>
    </article>
  </body>
</html>