<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obrazovanie/oksford-ili-keymbridzh-otgatnakha-dumata-na-2019-407396.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-22T22:53:44+00:00"/>
    <meta property="og:title" content="Оксфорд или Кеймбридж отгатнаха думата на 2019"/>
    <meta property="og:description" content="Тревогите на света са свързани най-вече с природата"/>
  </head>
  <body>
    <article>
      <h1>Оксфорд или Кеймбридж отгатнаха думата на 2019</h1>
      <address><time datetime="2019-11-22T22:53:44+00:00">22 Nov 2019, 22:53</time> by <a rel="author">сс</a></address>
      <p>Независио от политическите бури и икономическите спадове, тревогите на света са свързани най-вече с природата. Затова и за първи година от много време обявените от Оксфорд и Кеймбридж  думи на годината имат сходно звучение.</p>
      <p>Според Оксфордския речник  това  е изразът climate emergency – климатична тревога.  В речника изразът е обяснен като "ситуация, изискваща спешни действия за спиране на климатичните промени и предотвратяване на потенциално необратими щети върху околната среда в резултат на това“.</p>
      <p>Този израз е бил използван 100 пъти по-активно тази година, отколкото през предишната.</p>
      <p>Кеймбриджският речник пък нарече upcycling (вторична употреба) дума на годината. Upcycling означава изработка на нови предмети от стари или вече използвани материали.</p>
      <p>Броят на търсенето на тази дума в сайта на Cambridge Dictionary се е увеличил с 181% от декември 2011 г., когато за първи път е добавен. А само за година броят на посещенията на тази страница в онлайн изданието се е удвоил.</p>
      <p>Миналата година Оксфорд посочи прилагателното "токсичен" (toxic) за най-популярно, а авторите обясниха интереса със ситуацията около случая "Скрипал", както и с дейностите на движението #MeToo.</p>
      <p>За Кеймбридж миналогодишната дума бе nomophobia (номофобия – страх, че мобилният ви телефон не е под ръка). Тя съчетава  английското no mobile и латинската дума за страх – phobia.</p>
      <p>Думата за 2017-та според Оксфордският речник бе youthquake – игра на думи, букв. младежотресение, значително културно, политическо, социално движение, водено от младежи, докато Кеймбридж заложи на популизъм (Populism).</p>
      <p>Думата за 2016-та за Оксфорд  бе Post-truth, което буквално означава "след истината" и "отвъд фактите". С израза се назовават  обстоятелства, при които обективните факти имат по- малко влияние върху формирането на общественото мнение от емоционалните призиви. Изборът стана актуален след решението на Острова за Брекзит и победата на Доналд Тръмп на президентските избори в Съединените щати.</p>
      <p>Кеймбридж обяви, че  знаковата думата на същата година е параноид (Paranoid).</p>
    </article>
  </body>
</html>