<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/lifewitness/777262/giati-peftis-panta-se-mi-diathesima-atoma/"/>
    <meta property="og:site_name" content="to10.gr"/>
    <meta property="article:published_time" content="2019-11-22T22:39:58+00:00"/>
    <meta property="og:title" content="Γιατί πέφτεις πάντα σε «μη διαθέσιμα» άτομα…"/>
    <meta property="og:description" content="Ο κλάδος της ψυχολογίας έχει δύο αρκετά ικανοποιητικές απαντήσεις στο αιώνιο αυτό ερώτημα. Σπόιλερ: δεν υπάρχει κάποιου είδους μαγνήτης."/>
  </head>
  <body>
    <article>
      <h1>Γιατί πέφτεις πάντα σε «μη διαθέσιμα» άτομα…</h1>
      <h2>Ο κλάδος της ψυχολογίας έχει δύο αρκετά ικανοποιητικές απαντήσεις στο αιώνιο αυτό ερώτημα. Σπόιλερ: δεν υπάρχει κάποιου είδους μαγνήτης.</h2>
      <address><time datetime="2019-11-22T22:39:58+00:00">22 Nov 2019, 22:39</time> by <a rel="author">to10.gr</a></address>
      <p>Αυτή η απορία βασανίζει αρκετό κόσμο. Είτε είσαι άντρας είτε γυναίκα, κάποια στιγμή στη ζωή σου είναι αρκετά πιθανό να έχεις αναρωτηθεί «Γιατί ελκύω ακατάλληλους ανθρώπους;». Η απάντηση δεν είναι αποτέλεσμα κάποιου παραφυσικού φαινομένου, αλλά αποτέλεσμα της ψυχικής μας κατάστασης.</p>
      <p>
        <b>Αιτία 1η</b>
      </p>
      <p>
        <a href="https://www.to10.gr/anonymous/776889/o-achilleas-milai-gia-stimena-ke-panionios-ntinamo-estile-16-chronia-fylaki-ton-sapina-vids/">
          <i>Ο Μπέος μιλάει για στημένα και το Πανιώνιος – Ντιναμό έστειλε 16 χρόνια φυλακή τον Σάπινα</i>
        </a>
      </p>
      <p>Συχνά, όταν ένα άτομο ελκύει συντρόφους οι οποίοι δεν φοβούνται τη δέσμευση, συμβαίνει επειδή υπάρχει ένας υποσυνείδητος φόβος απόρριψης και/ή φόβος καταπίεσης ο οποίος μπορεί να προκαλεί στον ίδιο το να μην είναι διαθέσιμος –ακόμη κι αν πιστεύει πως είναι.</p>
      <p>Από τη στιγμή που οι άνθρωποι ελκύουν άλλους ανθρώπους οι οποίοι είναι σχετικά πανομοιότυποι, σε επίπεδο υγείας, προηγούμενων σχέσεων ή κοινωνικού στάτους, τότε το ίδιο συμβαίνει αρκετά συχνά και με τους φόβους. Αν είσαι άνθρωπος ο οποίος ελκύει τακτικά, συναισθηματικά μη διαθέσιμους συντρόφους, ίσως πρέπει να κοιτάξεις κατάματα τους φόβους σου και να ερευνήσεις την περίπτωση να φοβάσαι την απόρριψη ή την καταπίεση (η οποία δυνητικά μπορεί να σχηματιστεί σε μία σχέση). Κι αν αυτοί οι φόβοι υπάρχουν, είναι πολύ πιθανό να είναι η ρίζα του προβλήματός σου.</p>
      <p>Η πρώτη σου σκέψη είναι ότι εσύ είσαι συναισθηματικά διαθέσιμος/η και ότι οι άλλοι δεν είναι –συνήθως όμως δεν είναι αυτή η αλήθεια. Αν φοβάσαι τη δέσμευση, τότε ίσως, υποσυνείδητα αισθάνεσαι ασφαλής σε μία σχέση με κάποιον ο οποίος επίσης δεν είναι. Συχνά, οι άνθρωποι που φοβούνται τη δέσμευση –εξαιτίας του φόβου απόρριψης ή καταπίεσης- βρίσκουν θελκτικούς τους παντρεμένους, καθώς σε μία τέτοια σχέση νιώθουν ασφαλείς.</p>
      <p>Ωστόσο, έχεις βρεθεί ποτέ στη δυσάρεστη θέση να διακόψεις μία σχέση με κάποιον ο οποίος δεν ήταν συναισθηματικά διαθέσιμος και μετά από λίγο καιρό να ακούσεις ότι παντρεύτηκε ή ότι βρίσκεται σε μία σοβαρή σχέση; Αν ναι, τότε ίσως η περίπτωση σου υπάγεται στην δεύτερη κατηγορία.</p>
      <p>
        <b>Αιτία 2η</b>
      </p>
      <p>Υπάρχει πάντα και η πιθανότητα να «εγκαταλείπεις» τον εαυτό σου όταν μπαίνεις σε μία σχέση. Αν, όταν σου αρέσει κάποιος πολύ, τον καθιστάς υπεύθυνο για τα συναισθήματά σου περί της ικανότητας σου να αγαπηθείς, της ασφάλειας και της αξίας σου, τότε ίσως προκαλείς συναισθήματα καταπίεσης στον σύντροφό σου. Προσοχή: είναι άλλο ο σύντροφός σου να σου εμπνέει ασφάλεια και διαφορετικό να θεωρείς ότι είναι αποκλειστικά υπεύθυνος για το πόσο ασφαλής νιώθεις στη σχέση σου.</p>
      <p>Η εγκατάλειψη του εαυτού μας, είναι ένα προσωπικό θέμα, ρίζα άλλων προβλημάτων. Αν δεν αναλαμβάνεις τις ευθύνες των συναισθημάτων σου, όπως το αν αξίζεις σαν άνθρωπος, και παράλληλα θεωρείς υπεύθυνους τους άλλους για όλα σου τα συναισθήματα, τότε είναι αρκετά πιθανό ο δυνητικός σου σύντροφος να θεωρήσει ότι εξαρτάσαι υπερβολικά από τον ίδιο και κατά συνέπεια να φοβηθεί. Όσο εσύ αδιαφορείς για τον εαυτό σου και περιμένεις από άλλους να σε κάνουν να νιώσεις όμορφα, τόσο ο άνθρωπος που είσαι μαζί του θα νιώθει ότι προσπαθείς να τον ελέγξεις μέσω αυτής σου της ανάγκης και θα αντιστέκεται στο να σου ανοιχτεί.</p>
      <p>Συχνά ένας άνθρωπος που φοβάται την απόρριψη ελκύει ένα άτομο που φοβάται την καταπίεση. Αν φοβάσαι την απόρριψη –επειδή παρατάς τον εαυτό σου- τότε ίσως δοκιμάσεις να ελέγξεις τον άνθρωπό σου ώστε να μην σε απορρίψει. Αυτή η χειριστική σου συμπεριφορά, ίσως ενεργοποιήσει τον φόβο καταπίεσης του συντρόφου σου, αφού ο ίδιος δεν έχει μάθει να αναλαμβάνει τις ευθύνες του και να αναγνωρίζει τα συναισθήματά του, τότε ίσως νιώσει υπεύθυνος για τα δικά σου συναισθήματα αντιμετωπίζοντας τα με τον μόνο τρόπο που ξέρει: αποχωρώντας αντιστεκόμενος.</p>
      <p>
        <b>
          <a href="https://www.to10.gr/lifewitness/777262/giati-peftis-panta-se-mi-diathesima-atoma/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>