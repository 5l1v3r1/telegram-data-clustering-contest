<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Bundesliga/a315341-Paderborn-u-nadoknadi-ispustio-pobedu-u-Dortmundu.html"/>
    <meta property="og:site_name" content="Sport Klub"/>
    <meta property="article:published_time" content="2019-11-22T22:17:00+00:00"/>
    <meta property="og:title" content="Paderborn u nadoknadi ispustio pobedu u Dortmundu"/>
    <meta property="og:description" content="Fudbaleri Paderborna bili su nadomak pobede u Dortmundu, ali i remi protiv Borusije je svakako iznenađenje."/>
  </head>
  <body>
    <article>
      <h1>Paderborn u nadoknadi ispustio pobedu u Dortmundu</h1>
      <h2>Fudbaleri Paderborna bili su nadomak pobede u Dortmundu, ali i remi protiv Borusije je svakako iznenađenje.</h2>
      <address><time datetime="2019-11-22T22:17:00+00:00">22 Nov 2019, 22:17</time> by <a rel="author">Maja Todić</a></address>
      <figure>
        <img src="https://sportklub.rs/Picture/170296/jpeg/Paderborn"/>
        <figcaption>
          <cite>Jörg Schüler, Bongarts</cite>
        </figcaption>
      </figure>
      <p>Paderborn je u Dortmund dopoutovao kao poslednjeplasirana ekipa na tabeli Bundeslige, a kući je mogao da se vrati i sa celim plenom. Ovako će morati, nakon gola primljenog u nadoknadi, da bude zadovoljan bodom. Meč je završen rezultatom 3:3.</p>
      <p>Streli Mamba zatresao je Mrežu domaćih već u petom minutu, a ponovio je to i u 37. za 2:0.</p>
      <p>Da šok u prvom poluvremenu za domaće bude još veći pobrinuo se Gerit Holtman u 43. minutu golom za 3:0.</p>
      <p>Tek što su se ekipe vratile na teren, Džadon Sančo je postigao gol i smanjio zaostatak svog tima na dva gola.</p>
      <p>Napadi Dortmunda ostajali su jalovi sve do 84. minuta i pogotka Aksela Vitsela, a domaći su do kraja uspeli da dođu do boda u nadoknadi vremena. </p>
      <p>Igrao se treći minut nadoknade kada je Marko Rojs iz veoma teške situacije loptu glavom poslao u gol za konačnih 3:3.</p>
      <p>
        <b>
          <a href="http://sportklub.rs/Fudbal/Bundesliga/Tabela">Tabelu Bundeslige možete pronaći ovde.</a>
        </b>
      </p>
    </article>
  </body>
</html>