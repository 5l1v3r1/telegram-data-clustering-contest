<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/22/koli-putin-pokine-post-prezidenta-u-rosiyi-poyasnili/"/>
    <meta property="og:site_name" content="Народна Правда"/>
    <meta property="article:published_time" content="2019-11-22T22:21:52+00:00"/>
    <meta property="og:title" content="Коли Путін покине пост президента: у Росії пояснили"/>
    <meta property="og:description" content="Радник президента РФ і колишній керівник адміністрації Кремля Валентин Юмашев заявив, що Володимир Путін не буде балотуватися на пост глави РФ в 2024 році"/>
  </head>
  <body>
    <article>
      <h1>Коли Путін покине пост президента: у Росії пояснили</h1>
      <h2>Путін начебто вже не хоче керувати Росією</h2>
      <address>
        <time datetime="2019-11-22T22:21:52+00:00">22 Nov 2019, 22:21</time>
      </address>
      <p>Президент<a href="https://narodna-pravda.ua/2019/11/21/vkrali-vse-shho-rosiya-zrobila-z-korablyami-yaki-povernula-ukrayini/"> Росії</a> Володимир Путін  в 2024 році не буде балотуватися на новий президентський термін.<br/>Як передає НАРОДНА ПРАВДА, про це в інтерв’ю Володимиру Познеру заявив радник президента і колишній керівник адміністрації Кремля Валентин Юмашев.</p>
      <p>Юмашев нагадав, що Путін керує Росією 19 років, а спочатку, коли він став наступником Бориса Єльцина, Путін не збирався так довго керувати Росією.</p>
      <p>Loading...</p>
      <p><i>«Думаю, якщо ви запитаєте Володимира Володимировича сьогодні, з упевненістю на 99 відсотків він скаже, що в 2024 році він піде. …Для нього було завдання відпрацювати перший термін, потім другий. Але потім виникала якась нова ситуація, і в 2008 році він прийняв рішення, що президентом стане Медведєв, а він стане прем’єр-міністром »</i>, – зазначив Валентин Юмашев.</p>
      <p>Як відомо, Путін став виконуючим обов’язки глави РФ в кінці грудня 1999 року відповідно до указу Єльцина. Офіційно його обрали  президентом 26 березня 2000 року, після чого переобирався в 2004, 2012 і 2018 роках. У жовтні 2024 року йому має виповнитися 72 роки.</p>
      <p>Нагадаємо, раніше <a href="https://narodna-pravda.ua/2019/11/20/putin-zagovoryv-pro-osoblyvyj-status-donbasu/">президент Російської Федерації Володимир Путін знову заговорив про особливий статус Донбасу і перегляд Мінських домовленостей</a>. Він переконаний, що існуючий закон про особливий статус Донбасу неприйнятний і повинен бути замінений. На що саме, президент РФ не уточнив. При цьому він зазначив, що будь-які закони повинні бути узгоджені з «Л/ДНР». Без такого узгодження вони не будуть діяти.</p>
      <p>Додамо, <a href="https://narodna-pravda.ua/2019/11/19/zakon-pro-osoblyvyj-status-donbasu-z-yavylysya-vazhlyvi-podrobytsi/">новий закон про особливий статус Донбасу</a> парламент розгляне лише після зустрічі президента України Володимира Зеленського із главою Кремля Володимиром Путіним у форматі саміту «нормандської четвірки», який запланований на 9 грудня у Парижі.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>