<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/isidin-ukraynada-ne-isi-var-22111919.html"/>
    <meta property="og:site_name" content="OdaTV"/>
    <meta property="article:published_time" content="2019-11-22T22:11:00+00:00"/>
    <meta property="og:title" content="IŞİD'in Ukrayna'da ne işi var"/>
    <meta property="og:description" content="Ukraynalı yetkililer geçen hafta Kiev'de CIA'yle yapılan ortak operasyonda üst düzey bir IŞİD komutanını tutukladıklarını duyurdu..."/>
  </head>
  <body>
    <article>
      <h1>IŞİD'in Ukrayna'da ne işi var</h1>
      <h2>Ukraynalı yetkililer geçen hafta Kiev'de CIA'yle yapılan ortak operasyonda üst düzey bir IŞİD komutanını tutukladıklarını duyurdu...</h2>
      <address>
        <time datetime="2019-11-22T22:11:00+00:00">22 Nov 2019, 22:11</time>
      </address>
      <p>Ukraynalı yetkililer geçen hafta Kiev'de CIA'yle yapılan ortak operasyonda üst düzey bir IŞİD komutanını tutukladıklarını duyurdu. Görünüşe göre söz konusu kişi Ukrayna'yı mesken tutan birçok IŞİD komutanından biri.</p>
      <p>IŞİD'in savaş bakanı yardımcısı ve "özel harekat" ve gözetimden sorumlu birliğin başı olduğu anlaşılan Gürcistan doğumlu komutanın her yerde eli olduğu iddia edildi<i>: "kafirlerin" infazı, halkın önünde kafa kesme, yabancı ülkelerde terör operasyonları.</i></p>
      <p>Ayrıca geçen cumaya kadar ölü olduğuna dair de bir üne sahipti.</p>
      <p>
        <b>Independent’ta yer alan haber analiz şöyle:</b>
      </p>
      <p>El Bara Şişhani'nin dramatik bir şekilde Kiev'deki mahkemenin sanık koltuğunda yeniden ortaya çıkması sadece ne kadar canlı olduğu gerçeğiyle şok edici değildi.</p>
      <p>Mucizevi dirilişindeki detaylar ortaya çıktıkça (Suriye'de ölümcül olduğu iddia edilen hava saldırısını nasıl atlattığı, sonrasında nasıl sahte pasaportla Türkiye'ye ve oradan Ukrayna'ya seyahat edip iki yıl boyunca sorunsuz yaşadığı) Kiev'in ülkeye yerleşen teröristlerle başa çıkma becerisi ve istekliliğiyle ilgili birçok soru baş gösterdi.</p>
      <p>Ukrayna'nın kesinlikle güvenilmez istihbarat teşkilatı SBU'ya göre El Bara Şişhani, Kiev'den IŞİD terör operasyonlarını düzenlemeye bile devam etti.</p>
      <p>Cezar Tokhosaşvili adıyla doğan El Bara Şişhani, kuzey Gürcistan'ın Pankisi Vadisi'nden gelen birkaç IŞİD komutanından biri.</p>
      <p>Dağlık yörenin tarihi, sınırın Rusya tarafında, 60 kilometre kuzeyde bulunan Çeçenistan'la yakından bağlantılı. Pankisi'de yaşayan 10 bin sakinin çoğu birkaç Çeçen boyuna dahil, orada yaşanan anlaşmazlıklar sonrası bölgeye birkaç yüz mülteci taşındı. "Şişhani", "Çeçen" kelimesinin Arapça karşılığı.</p>
      <p>Yakın zamanda bu vadi Irak ve Suriye'deki savaşla ilişkilendirildi. Çeşitli tahminlere göre 50 ila 200 arası genç erkek vadiyi 2012-15 arasında savaşmak için terk etti. Çoğu Beşar Esad'a karşı savaşan Özgür Suriye Ordusu'na katıldı. Bazılarının sonu IŞİD oldu.</p>
      <p>Pankisi'den yerel gazeteci Sulkhan Bordzikashvili'ye göre Suriye'yle olan çok sayıda bağlantı, vadideki herkesin El Bara Şişhani'nin terör kariyeri hakkındaki her şeyi bildiği anlamına geliyor.</p>
      <p>2012'de Batı Suriye'deki Lazkiye'ye kaçarken ve sonra 2015'te IŞİD'e katılırken onu takip etmişlerdi. Bazıları onaylamıştı. Diğerleriyse karşı çıkmıştı.</p>
      <p>El Bara Şişhani'nin IŞİD'e geçmesinde bölgeden bir başka erkeğin, "Tek kollu Ahmet" diye de bilinen tek kolu ve tek bacağı olan Ahmet Çatayev'in önemli bir rol oynadığı da herkesçe bilinen bir sırdı.</p>
      <p>Çatayev daha sonra haziran 2016'daki İstanbul'daki havaalanı saldırısındaki intihar bombacılarını koordine etmekle suçlanmıştı. Olayla ilişkisi kesin şekilde onaylanmadı, buna rağmen Çatayev 2017'de Gürcistan'ın başkenti Tiblis'teki bir polis baskını esnasında kendini havaya uçurdu.</p>
      <p>Bordzikaşvili'ye göre El Bara Şişhani'nin Çatayev kadar ölü olmadığını keşfedince tüm vadi halkı şaşkınlığa uğradı.</p>
      <p>The Independent'dan Oliver Carroll’a konuşan gazeteci "Belki yakın arkadaşları Ukrayna'da olduğunu biliyordu ama anladığım kadarıyla ailesi bilmiyordu" dedi ve ekledi:</p>
      <p>
        <i>"Bu tip kişiler herkesten saklanıyor ve artık eve dönüp de hapsi boylamamak epey zor."</i>
      </p>
      <p>Önceden militanların eve çok daha kolay şekilde döndükleri kesinlikle doğru.</p>
      <p>Örneğin 2013'te Çatayev, Interpol'ün yakalama emri olmasına rağmen Pankisi'ye geri dönebilmişti.</p>
      <p>Ve bir kez daha Ukrayna bunu nasıl yaptığını anlamanın anahtarı.</p>
      <p>
        <b>Odatv.com</b>
      </p>
      <figure>
        <a href="https://www.odakitap.com/turkiye-de-isid-kitabi-ismail-saymaz">
          <img src="https://odatv.com/images2/2019_01/2019_01_15/trkiye_de-isid.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>10,460 Bu habere tepkiniz:</p>
      <p> </p>
    </article>
  </body>
</html>