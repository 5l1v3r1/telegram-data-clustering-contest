<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/lion-nitstsa-prognoz-i-stavka-vadyma-skichka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-22T22:37:00+00:00"/>
    <meta property="og:title" content="«Ліон» – «Ніцца». Прогноз і ставка Вадима Скічка"/>
    <meta property="og:description" content="Тільки-но хотілося сказати, що «Ліон» нарешті ожив, як команда Руді Гарсії програла у зіткненні двох «Олімпіків» у Марселі. Втім, ніхто не обіцяв, що шлях із долішньої частини таблиці догори буде легким. «Ліон» наразі чотирнадцятий, тому очки їм конче необхідні. Букмекери недарма вважають господарів фаворитами, але постійний прогнозист «Рейтингу Букмекерів» і коментатор MEGOGO Вадим Скічко дає свою пораду на гру на «Парк Олімпік Ліон»."/>
  </head>
  <body>
    <article>
      <h1>«Ліон» – «Ніцца». Прогноз і ставка Вадима Скічка</h1>
      <address><time datetime="2019-11-22T22:37:00+00:00">22 Nov 2019, 22:37</time> by <a rel="author">Вадим Скічко</a></address>
      <p>Тільки-но хотілося сказати, що «Ліон» нарешті ожив, як команда Руді Гарсії програла у зіткненні двох «Олімпіків» у Марселі. Втім, ніхто не обіцяв, що шлях із долішньої частини таблиці догори буде легким. «Ліон» наразі чотирнадцятий, тому очки їм конче необхідні. Букмекери недарма вважають господарів фаворитами, але постійний прогнозист «Рейтингу Букмекерів» і коментатор MEGOGO Вадим Скічко дає свою пораду на гру на «Парк Олімпік Ліон».</p>
      <p>
        <b>18:30, 23 лис 2019</b>
      </p>
      <p>Минулого сезону «Ліон» двічі мінімально поступився «Ніцці». Зараз ліонцям хоч круть-верть, а треба перемагати. Поки їм бракує стабільності, але домашній матч і бажання виправитися за поразку у Марселі промовляє за них. Проти господарів промовляє відсутність у заявці на гру Мемфіса Депая та Усема Ауара. Без цих креативних футболістів тягар відповідальності за забиті м’ячі ляже на плечі Максвела Корне, Бертрана Траоре, ну і не забуваймо про одного з кращих бомбардирів ліги, Мусу Дембеле. У «Ліона» була сумна серія без забитих вдома м’ячів, але ті часи наче у минулому, тому забивати гравці на чолі з Руді Гарсією зобов’язані.</p>
      <p>«Ніцца» програла чотири виїзні матчі чемпіонату поспіль. «Орлята» вилетіли з Кубка французької ліги від «Ле Мана» теж через виїзну поразку. У двох попередніх іграх Ліги 1 на чужих стадіонах «Ніцца» навіть не забивала. Сумні факти для Патріка Вієйра. Однак я вважаю, що «Ніцца» не така безрадісна, як це може здатися з попередніх результатів. По-перше, чотири очки у двох іграх на «Альянц Рив’єрі» з «Реймсом» і «Бордо» мають надихнути «Орлят» на довгоочікувану позитивну гру далеко від дому. По-друге, у попередній виїзній грі зі «Страсбуром», коли «Ніцца» не забила, вона все ж награла на взяття воріт за xG. Зрештою, команді Вієйра нема чого втрачати, тож треба йти вперед і шукати свого щастя попереду, адже «Ліон» безперечно напосяде на ворота гостей з перших же хвилин.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/ekspres-na-bundesligu-grayemo-koefitsiyent-3-29/"/>
        <a href="https://bookmaker-ratings.com.ua/tips/prognoz-i-stavka-lechche-kal-yari-chy-vtrymayut-sya-gosti-v-zoni-lch/"/>
        <a href="https://bookmaker-ratings.com.ua/tips/vil-yarreal-sel-ta-prognoz-i-stavka-zhordi-gratakosa/"/>
      </related>
    </article>
  </body>
</html>