<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/lifewitness/777263/giati-enas-andras-fovate-mia-dynamiki-gyneka/"/>
    <meta property="og:site_name" content="to10.gr"/>
    <meta property="article:published_time" content="2019-11-22T22:35:39+00:00"/>
    <meta property="og:title" content="Γιατί ένας άνδρας φοβάται μια δυναμική γυναίκα"/>
    <meta property="og:description" content="Αυτό το κείμενο είναι για εκείνες τις γυναίκες που ανησυχούν για τον δυναμισμό τους, αλλά και για αυτούς τους άντρες που φοβούνται τις δυναμικές γυναίκες."/>
  </head>
  <body>
    <article>
      <h1>Γιατί ένας άνδρας φοβάται μια δυναμική γυναίκα</h1>
      <h2>Αυτό το κείμενο είναι για εκείνες τις γυναίκες που ανησυχούν για τον δυναμισμό τους, αλλά και για αυτούς τους άντρες που φοβούνται τις δυναμικές γυναίκες.</h2>
      <address><time datetime="2019-11-22T22:35:39+00:00">22 Nov 2019, 22:35</time> by <a rel="author">to10.gr</a></address>
      <p>Επικρατεί η άποψη ότι οι δυναμικές γυναίκες τρομάζουν τους άντρες. Ναι, μπορεί για ορισμένους αυτό να ισχύει, αλλά πιθανόν να μην αποτελεί κανόνα. Το να είναι μία γυναίκα «δυναμική» δε σημαίνει απαραίτητα ότι είναι «σκύλα», αλλά ότι κάνει κάτι από τα παρακάτω. Κι όλα τα παρακάτω είναι ευγενή χαρακτηριστικά της προσωπικότητάς της.</p>
      <p>Δεν εντυπωσιάζεται από χλιδές και λεφτά</p>
      <p>
        <a href="https://www.to10.gr/anonymous/776889/o-achilleas-milai-gia-stimena-ke-panionios-ntinamo-estile-16-chronia-fylaki-ton-sapina-vids/">
          <i>Ο Μπέος μιλάει για στημένα και το Πανιώνιος – Ντιναμό έστειλε 16 χρόνια φυλακή τον Σάπινα</i>
        </a>
      </p>
      <p>Αρκετοί άντρες που ίσως και να μην έχουν τόση αυτοπεποίθηση, με σκοπό να εντυπωσιάσουν μία γυναίκα, θα προσπαθήσουν να το κάνουν επιδεικνύοντας τα χρήματά τους. Η γυναίκα που πιστεύει στον εαυτό της, δε θα πέσει σε μία τόσο αφελής παγίδα –τουλάχιστον αν ο άντρας το μόνο που έχει να επιδείξει είναι χρήματα. Αντιλαμβάνεται ότι αν του δώσει χώρο να την «κακομάθει», κάποια στιγμή μπορεί να της γυρίσει μπούμερανγκ και να χρησιμοποιηθεί εναντίον της.</p>
      <p>
        <b>Έχει τη δική της ζωή</b>
      </p>
      <p>Ένας άντρας μπορεί να συμβάλει στην ευτυχία μίας γυναίκας, ωστόσο καμία γυναίκα δεν χρειάζεται έναν άντρα για να την κάνει ευτυχισμένη. Η ζωή της, οι φίλοι της, τα ενδιαφέροντά της είναι που της γεμίζουν τη ζωή και δεν θα τα αμελήσει για να σέρνεται πίσω από τη ζωή του συντρόφου της.</p>
      <p>
        <b>Έχει εκλεπτυσμένο γούστο</b>
      </p>
      <p>Όλοι οι άνθρωποι έχουν δικαίωμα στην ευτελή διασκέδαση και τέτοιου τύπο διασκέδαση είναι ένα ευχάριστο διάλειμμα από την καθημερινότητα. Οι άνθρωποι όμως που ενδιαφέρονται και για πιο ψυχαγωγικές δραστηριότητες, ένα θέατρο ίσως ή μια συναυλία ενός ποιοτικού μουσικού, είναι λίγο πιο γοητευτικοί. Ξέρεις γιατί; Γιατί έχουν κάτι να σου μάθουν.</p>
      <p>
        <b>Έχει στόχους</b>
      </p>
      <p>Υπάρχει κάτι πιο γοητευτικό σε έναν άνθρωπο από το να κάνει όνειρα για το μέλλον και να έχει στόχους; Αυτό το χαρακτηριστικό δεν είναι θελκτικό μόνο για το γυναικείο φύλο, αλλά και για το αρσενικό. Είναι όμορφο να βλέπεις μία γυναίκα να έχει τον ενθουσιασμό μικρού παιδιού όταν θέλει να πετύχει κάτι στη ζωή της.</p>
      <p>
        <b>Έχει αίσθηση του χιούμορ</b>
      </p>
      <p>Δε θα γελάσει με ό,τι βλακεία πει το φλερτ της. Θα γελάσει με όποια βλακεία της αρέσει.</p>
      <p>
        <b>Έχει όρια</b>
      </p>
      <p>Η γραμμή μεταξύ ενδιαφέροντος και χειριστικότητας είναι πολύ λεπτή και πολλοί μπορεί να την ξεπεράσουν έστω και λίγο, χωρίς να το αντιληφθούν. Σε αυτές τις περιπτώσεις η γυναίκα η οποία δέχεται μία τέτοια συμπεριφορά, ξέρει να βάζει όρια. Και σε αυτήν τη ζωή, όταν βάζεις όρια, σε εκτιμούν περισσότερο.</p>
      <p>
        <b>Εκφράζεται</b>
      </p>
      <p>Αν κάτι εκτιμούν πολλοί άντρες και γυναίκες είναι η ειλικρινής επικοινωνία. Για τις γυναίκες υπάρχει το στερεότυπο «Τι έχεις; Τίποτα», οπότε πέφτει λίγο περισσότερο το βάρος της απόδειξης ότι ξέρουν πώς να επικοινωνήσουν. Αν αυτό, λοιπόν, φανεί από την αρχή, είναι ένα έξτρα μπόνους. Γενικά, είναι έξτρα μπόνους όταν γνωρίζεις πώς να μιλήσεις για αυτά που επιθυμείς, αλλά και αυτά που σε ενοχλούν, χωρίς να φανείς γκρινιάρης.</p>
      <p>
        <b>Έχει τις απόψεις της</b>
      </p>
      <p>Άλλο ένα στερεότυπο που επικρατεί είναι αυτό το οποίο λέει ότι η γυναίκα ενστερνίζεται τη άποψή του συντρόφου της. Ναι, πριν 30 χρόνια μπορεί να συνέβαινε αυτό, αλλά σήμερα έχουν αλλάξει τα πράγματα · στην πράξη. Στη θεωρία η γυναίκα κάποιες φορές πρέπει να αποδείξει ότι έχει τις δικές της απόψεις και όταν το κάνει γίνεται πιο σεβαστή η γνώμη της. Και πιο θελκτική η ίδια –το θάρρος της γνώμης για μερικούς ανθρώπους είναι εκπληκτικά ελκυστικό.</p>
      <p>
        <b>
          <a href="https://www.to10.gr/lifewitness/777263/giati-enas-andras-fovate-mia-dynamiki-gyneka/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>