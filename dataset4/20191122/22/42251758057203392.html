<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Rukomet/a315342-Celendz-Kup-AEK-i-Madeira-jaki-za-Vogoscu-i-Maribor.html"/>
    <meta property="og:site_name" content="Sport Klub"/>
    <meta property="article:published_time" content="2019-11-22T22:34:00+00:00"/>
    <meta property="og:title" content="Čelendž Kup: AEK i Madeira jaki za Vogošću i Maribor"/>
    <meta property="og:description" content="Rukometaši Vogošće i Maribora doživeli su poraze u prvim mečevima šesnaestine finala Čelendž Kupa."/>
  </head>
  <body>
    <article>
      <h1>Čelendž Kup: AEK i Madeira jaki za Vogošću i Maribor</h1>
      <h2>Rukometaši Vogošće i Maribora doživeli su poraze u prvim mečevima šesnaestine finala Čelendž Kupa.</h2>
      <address><time datetime="2019-11-22T22:34:00+00:00">22 Nov 2019, 22:34</time> by <a rel="author">Svetozar Janičić</a></address>
      <figure>
        <img src="https://sportklub.rs/Picture/23943/jpeg/rukomet-lopta"/>
        <figcaption>
          <cite>Getty Images/Alex Grimm</cite>
        </figcaption>
      </figure>
      <p>Vogošća je bila nemoćna u duelu sa ekipom AEK-a. Krajnji rezultat 41:22 (20:11) dovoljan je da ilustruje odnos snaga na parketu. Raspoloženi za igru u napadu kod Atinjana bili su Estafios Zamponis sa šest, odnosno Evangelios Arampatcis i Ignacio Moja sa po pet golova.</p>
      <p>Kod Vogošće, bolji od ostalih bili su Strahinja Travar sa sedam, Haris Buljina sa pet, odnosno Srđan Savić, Miloš Lojančić i Ajdin Zahirović sa po tri gola. Revanš se igra u nedelju i jasno je da je samo formalnost.</p>
      <p>Maribor je prošao nešto bolje u duelu sa Madeirom iz Portugalije, ali je na kraju poražen sa 31:23 (16:9). Na osnovu viđenog u prvom meču, teško je poverovati da Slovenci mogu da naprave čudo u revanšu koji se igra u nedelju.</p>
      <p>Prevagu na tasu Portugalaca doneli su Pedro Peneda, Eledi Semedo i Danijel Santoš sa po pet golova. Kod Maribora, raspoloženi za igru u napadu bili su Andraž Velevrh sa sedam, Filip Jerenec sa šest i Luka Kljun sa tri gola.</p>
      <p>Što se ostalih ekipa iz regiona tiče, Gračanica iz BiH je poražena u gostima od Dukle iz Praga sa 26:21, dok je Železničar iz Niša pobedio Karvinu iz Češke sa 30:28. Ovi mečevi su odigrani 16. i 17. novembra, a revanši su na programu u nedelju 24. novemb</p>
    </article>
  </body>
</html>