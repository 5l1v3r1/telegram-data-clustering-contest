<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/society/novinite-naj-vajnoto-za-denja-22-noemvri-news_1408855.html"/>
    <meta property="og:site_name" content="Actualno.com"/>
    <meta property="article:published_time" content="2019-11-22T22:00:00+00:00"/>
    <meta property="og:title" content="Новините: Най-важното за деня, 22 ноември"/>
    <meta property="og:description" content="Редакционният екип на Actualno."/>
  </head>
  <body>
    <article>
      <h1>Новините: Най-важното за деня, 22 ноември</h1>
      <address><time datetime="2019-11-22T22:00:00+00:00">22 Nov 2019, 22:00</time> by <a rel="author" href="https://www.actualno.com/editors/uid/96" target="_blank">Тодор Беленски</a></address>
      <p>Редакционният екип на <a href="https://www.actualno.com/">Actualno.com</a> ви представя най-важните новини за изминалия ден, 22 ноември. <br/><br/><br/><a href="https://www.actualno.com/topnews/ninova-borisov-i-njakolko-biznesmeni-hvyrliha-mnogo-pari-za-da-ovladejat-bsp-news_1408721.html">НИНОВА: БОРИСОВ И НЯКОЛКО БИЗНЕСМЕНИ ХВЪРЛИХА МНОГО ПАРИ, ЗА ДА ОВЛАДЕЯТ БСП</a> Лидерът на БСП Корнелия Нинова отправи сериозно обвинение към премиера Бойко Борисов по време на днешния парламентарен контрол. “Премиерът Бойко Борисов и няколко бизнесмени в България се опитаха да ме отстранят като председател на БСП“, каза Корнелия Нинова от парламентарната трибуна. "Искате ли поименно да ви кажа с кого и как разговаряхте да ме смените от поста председател на БСП? Искате ли да ви кажа колко пари хвърлихте в този процес? Не българските граждани, гласували за БСП, а вас, уважаеми, и няколко бизнесмени, които си знаят в какви разговори участваха за овладяването на БСП. Останахте излъгани, съжалявам. Няма да овладеете БСП, поне не в скоро време", изтъкна лидерът на партията. <a href="https://www.actualno.com/topnews/velev-u-nas-e-izgodno-da-se-krade-video-news_1408801.html">ВЕЛЕВ: У НАС Е ИЗГОДНО ДА СЕ КРАДЕ (ВИДЕО)</a> <br/>АИКБ и работодателите няма да се върнат в Съвета за тристранно сътрудничество докато не видят предложени адекватни мерки от страна на държавата или на синдикатите. Това може да отнеме и година, дори две или три години, стана ясно от думите на председателя на АИКБ Васил Велев пред Actualno.com. "Накратко, ние се оттегляме, за да определим поне веднъж ние дневния му ред. Искаме още на първото предстоящо заседание да обсъдим този въпрос", подчерта той. <a href="https://www.actualno.com/business/cheshki-senator-signalizira-prokuraturata-za-tec-a-na-dogan-news_1408837.html">ЧЕШКИ СЕНАТОР СИГНАЛИЗИРА ПРОКУРАТУРАТА ЗА ТЕЦ-А НА ДОГАН</a> Инж. Лукаш Вагенкнехт, член на Сената на чешкия парламент, подаде вчера сигнал до Софийска градска прокуратура, свързан с неблагоприятна сделка на чешката държавна компания ЧЕЗ в България, съобщава фондация Антикорупционен фонд (АКФ). <br/><br/><a href="https://www.actualno.com/topnews/izvestni-imena-lipsvat-ot-spisycite-sys-zamenkite-news_1408578.html">ИЗВЕСТНИ ИМЕНА ЛИПСВАТ ОТ СПИСЪЦИТЕ СЪС ЗАМЕНКИТЕ</a> В списъка на фирмите, които ще трябва да връщат пари на държавата за скандални заменки на гори от периода 2007-2009 г., има крещящи липси, съобщава в. Сега. След години протакане и натиск от ЕС Министерството на земеделието (МЗ) най-сетне изчисли, че при 103 от общо 132 сделки за замени на гори от този период оценките не са били коректни и държавата е била ощетена с обща сума от 80 млн. лв. И обеща, че ще "покани" фирмите да доплатят разликата в цените. МЗ не посочи конкретно кой колко има да връща и как се е стигнало до сумите, нито обяви кои са останалите 29 фирми и физически лица, при които не са установени щети от заменките. <a href="https://www.actualno.com/topnews/nov-signal-sega-ot-burgas-skypi-lekarstva-za-onkobolni-otivat-v-kofata-za-bokluk-news_1408662.html">НОВ СИГНАЛ, СЕГА ОТ БУРГАС: СКЪПИ ЛЕКАРСТВА ЗА ОНКОБОЛНИ ОТИВАТ В КОФАТА ЗА БОКЛУК</a> Комплексният онкологичен център в Бургас е изправен пред сериозен проблем, който не влияе на лечението на пациентите, но е свързан с бюджета на болницата. Лекарствата, които Националната здравноосигурителна каса (НЗОК) отпуска на КОЦ и са във флакони, не могат да се употребяват пълноценно. Отворен веднъж, медикаментът не може да използва отново и така част от него се изхвърля. Губи се самото лекарство, губят се и пари, за сметка на лечебното заведение. <a href="https://www.actualno.com/topnews/ninova-borisov-premier-na-dyrjavata-li-e-ili-upravitel-na-leten-lager-za-kalinki-v-administracijata-news_1408696.html">НИНОВА: БОРИСОВ ПРЕМИЕР НА ДЪРЖАВАТА ЛИ Е ИЛИ УПРАВИТЕЛ НА ЛЕТЕН ЛАГЕР ЗА КАЛИНКИ В АДМИНИСТРАЦИЯТА?</a> <br/><br/>10 години танго на премиера и разпад на системите - Борисов, министър-председател на държавата ли е или управител на летен лагер за калинки в администрацията? Това каза лидерът на БСП Корнелия Нинова в декларация от името на групата на БСП в парламента. "В последните седмици ни заливат няколко скандала и тревоги. Скандалът с начина на провеждане на изборите, с водния режим в редица градове, проблеми в здравната система, напрежение около решението за болничните листове, корупционните скандали не спират. <a href="https://www.actualno.com/topnews/borisov-kym-ninova-vsichko-za-shengen-e-napraveno-hvashtate-se-za-njakakvi-dumi-news_1408707.html">БОРИСОВ КЪМ НИНОВА: ВСИЧКО ЗА ШЕНГЕН Е НАПРАВЕНО, ХВАЩАТЕ СЕ ЗА НЯКАКВИ ДУМИ</a> Предпоследно, какво е мнението на правителството за бъдещето на България в Шенген? Това попита лидерът на БСП Корнелия Нинова във въпрос към министър-председателя Бойко Борисов за Шенген по време на петъчния парламентарен контрол. Всичко за Шенген е направено и всички институции в Европа са казали, че България трябва да бъде в тази зона, отговори министър-председателят Бойко Борисов.</p>
    </article>
  </body>
</html>