<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/privremena-vlada-bolivije-optuzila-moralesa-za-terorizam-i-podsticanje-na-pobunu/"/>
    <meta property="og:site_name" content="Krstarica"/>
    <meta property="article:published_time" content="2019-11-22T22:15:04+00:00"/>
    <meta property="og:title" content="Privremena vlada Bolivije optužila Moralesa za terorizam i podsticanje na pobunu"/>
    <meta property="og:description" content="Privremena vlada Bolivije podnela je krivičnu prijavu protiv nedavno zbačenog levičarskog predsednika Eva Moralesa zbog terorizma i podsticanja na pobunu."/>
  </head>
  <body>
    <article>
      <h1>Privremena vlada Bolivije optužila Moralesa za terorizam i podsticanje na pobunu</h1>
      <address><time datetime="2019-11-22T22:15:04+00:00">22 Nov 2019, 22:15</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/11/ccd715d2.640x360_rss-750x430.jpg"/>
        <figcaption>Foto: Beta</figcaption>
      </figure>
      <p>Privremena vlada Bolivije podnela je krivičnu prijavu protiv nedavno zbačenog levičarskog predsednika Eva Moralesa zbog terorizma i podsticanja na pobunu.</p>
      <p>Vršilac dužnosti ministra unutrašnjih poslova Bolivije Arturo Muriljo rekao je danas da se optužnica zasniva na snimku na kojem se navodno čuje kako Morales koordiniše blokade tokom protesta u Boliviji.</p>
      <p>Muriljo je rekao da vlada traži maksimalnu kaznu za Moralesa, od 15 do 20 godina zatvora.</p>
      <p>Morales je prethodno kazao da je snimak zapravo „montaža“.</p>
      <p>Bolivija je pogodjena teškom političkom krizom otkako je Morales proglasio pobedu na predsedničkim izborima održanim 20. oktobra, uprkos masovnim protestima zbog izborne kradje na kojima su ubijene 32 osobe.</p>
      <p>Morales je podneo ostavku 10. novembra pošto ga je vojska pozvala da to učini i sklonio se u Meksiko, ali su potom počele da protestuju njegove pristalice.</p>
      <p>Članovi Moralesovog Pokreta za socijalizam i predstavnici opozicije saopštili su danas da se bliže sporazumu o raspisivanju novih izbora.</p>
      <p>(Beta)</p>
    </article>
  </body>
</html>