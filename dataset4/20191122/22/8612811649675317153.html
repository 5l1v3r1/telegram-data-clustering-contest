<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/haryana/news/lawyers-litter-outside-the-deputy-commissioners-residence-over-the-dispute-over-opening-the-gate-263041"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-22T22:20:31+00:00"/>
    <meta property="og:title" content="गेट खोलने के विवाद को लेकर वकीलों ने उपायुक्त आवास के बाहर फैंका कूड़ा"/>
    <meta property="og:description" content="रोहतक : उपायुक्त आवास से वकीलों की पार्किग की और गेट खोलने के विवाद को लेकर तूल पकड़ लिया है। वकील व उपायुक्त आमने सामने आ गए है, जिसको लेकर वकीलो ने शुक्रवार को उपायुक्त आवास के बाहर कूड़ा फैंकवा दिया और गेट पर ताला लगा दिया। साथ ही उपायुक्त ने न्यायिक परिसर में वकीलों द्वारा किए गए अवैध कब्जे को हटाने के लिए कानून व्यवस्था बनाए रखने के लिए एसडीएम राकेश कुमार को ड्यूटी मैजिस्ट्रेट नियुक्त किया है। उन्होंने कहा कि जिला पुलिस अधीक्षक उक्त स्थान पर कानून व्यवस्था को बनाए रखने के लिए ड्यूटी मैजिस्ट्रेट के साथ पुलिस फोर्स जिसमें महिला पुलिस फोर्स भी होगी पर्याप्त आवश्यकता में प्रदान करेंगे। इसके अलावा उपायुक्त ने पुलिस अधीक्षक को कोर्ट परिसर में अतिरिक्त पुलिस फोर्स तैनात करने को कहा है। हालांकि बीच का रस्ता निकालने के लिए प्रशासन व वकीलों से बातचीत की जा रही है, लेकिन वकीलो का कहना है कि जब उपायुक्त आवास अलग जगह बना दिया गया है तो उपायुक्त को यहां नहीं रहना चाहिए और गेट खोलने की जिद छोड़ देनी चाहिए।"/>
  </head>
  <body>
    <article>
      <h1>गेट खोलने के विवाद को लेकर वकीलों ने उपायुक्त आवास के बाहर फैंका कूड़ा</h1>
      <address><time datetime="2019-11-22T22:20:31+00:00">22 Nov 2019, 22:20</time> by <a rel="author">ashu</a></address>
      <p>रोहतक : उपायुक्त आवास से वकीलों की पार्किग की और गेट खोलने के विवाद को लेकर तूल पकड़ लिया है। वकील व उपायुक्त आमने सामने आ गए है, जिसको लेकर वकीलो ने शुक्रवार को उपायुक्त आवास के बाहर कूड़ा फैंकवा दिया और गेट पर ताला लगा दिया। साथ ही उपायुक्त ने न्यायिक परिसर में वकीलों द्वारा किए गए अवैध कब्जे को हटाने के लिए कानून व्यवस्था बनाए रखने के लिए एसडीएम राकेश कुमार को ड्यूटी मैजिस्ट्रेट नियुक्त किया है। उन्होंने कहा कि जिला पुलिस अधीक्षक उक्त स्थान पर कानून व्यवस्था को बनाए रखने के लिए ड्यूटी मैजिस्ट्रेट के साथ पुलिस फोर्स जिसमें महिला पुलिस फोर्स भी होगी पर्याप्त आवश्यकता में प्रदान करेंगे। इसके अलावा उपायुक्त ने पुलिस अधीक्षक को कोर्ट परिसर में अतिरिक्त पुलिस फोर्स तैनात करने को कहा है। हालांकि बीच का रस्ता निकालने के लिए प्रशासन व वकीलों से बातचीत की जा रही है, लेकिन वकीलो का कहना है कि जब उपायुक्त आवास अलग जगह बना दिया गया है तो उपायुक्त को यहां नहीं रहना चाहिए और गेट खोलने की जिद छोड़ देनी चाहिए।</p>
      <p>उपायुक्त आवास से कोर्ट परिसर की पार्किग की तरफ जाने वाले गेट खोलने पर विवाद हो गया है। शुक्रवार को वकीलों इसके विरोध में वर्क सस्पैंड रखा और खोले गए गेट के सामने कूड़ा फैंकवा दिया। बार एसोसिएशन के प्रधान लोकेन्द्र फौगाट के नेतृत्व में काफी संख्या में वकील मौके पर पहुंचे और गेट पर ताला लगा दिया। वकीलो का कहना है कि गेट खोलने से उन्हें किसी प्रकार की परेशानी है, लेकिन टाइपिस्ट व अदालत परिसर से जुड़े काफी लोग प्रभावित होगे, इसलिए वे विरोध कर रहे है। उपायुक्त आवास के अन्य कई गेट है और बीस साल से यह गेट आज तक नहीं खोला गया था, लेकिन पता नहीं उपायुक्त इस बारे में क्यो जिद पर अडे हुए है।</p>
      <p>बार एसोसिएशन के प्रधान लोकेन्द्र फौगाट ने इस संबंध में बैठक की और बताया कि गेट खोलने के विरोध में शनिवार को वकील हड़ताल रखेगे, अगर कोई वकील काम करता पाया गया तो उस पर 21 हजार रुपए जुर्माना किया जाएगा। लोकेन्द्र फौगाट ने कहा कि प्रशासन टकराव की स्थिति को छोड़कर बातचीत के माध्यम से मामले को हल करे। फौगाट ने यहां तक कहा कि रिवन्यु कॉलोनी में उपायुक्त का नया आवास बनाया गया है और उन्हें वहां शिफ्ट हो जाना चाहिए। उन्होंने साफ कहा कि प्रशासन वकीलो को डराना व पुलिस का भय दिखाना बंद कर, जबकि पूरे मामले को लेकर उपायुक्त आरएस वर्मा ने एसडीएम राकेश कुमार को नोडल अधिकारी नियुक्त किया है। </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Lawyers litter outside the Deputy Commissioner's residence over the dispute over opening the gate</p>
    </article>
  </body>
</html>