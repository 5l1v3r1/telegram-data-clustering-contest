<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/aluko-saluta-la-juve-women-ecco-i-motivi-del-suo-addio-58097"/>
    <meta property="og:site_name" content="il BiancoNero"/>
    <meta property="article:published_time" content="2019-11-22T22:30:00+00:00"/>
    <meta property="og:title" content="Aluko saluta la Juve Women: ecco i motivi del suo addio"/>
    <meta property="og:description" content="&quot;Lascio la Juventus per dedicarmi a nuove opportunità e ambizioni nel calcio e nella vita per il 2020&quot;, così Eniola Aluko, attaccante della Juventus Women, ha concluso il proprio"/>
  </head>
  <body>
    <article>
      <h1>Aluko saluta la Juve Women: ecco i motivi del suo addio</h1>
      <address><time datetime="2019-11-22T22:30:00+00:00">22 Nov 2019, 22:30</time> by <a rel="author">BN</a></address>
      <p><b>"Lascio la Juventus per dedicarmi a nuove opportunità e ambizioni nel calcio e nella vita per il 2020", così Eniola Aluko, attaccante della Juventus Women</b>, <a href="https://www.ilbianconero.com/a/aluko-la-lettera-integrale-addio-juve-vi-spiego-perche-42272">ha concluso il proprio video d'addio al club bianconero, annunciato oggi pomeriggio</a>. Un saluto inaspettato, dopo che Aluko ha conquistato la Supercoppa Italiana con le compagne contro la Fiorentina. Proprio questo trofeo le ha lasciato la sensazione che si fosse chiuso un ciclo di importanti vittorie, dopo scudetto e Coppa Italia della scorsa stagione. <b>Una mancanza di stimoli verso un futuro di successi a Torino</b>, però, renderebbe riduttive le reali motivazioni che si intravedono dietro alla scelta dell'attaccante bianconera.</p>
      <p><b>I MOTIVI DELL'ADDIO -</b> Aluko, nata a Lagos in Nigeria, ma naturalizzata britannica, <b>è molto legata a Londra e ne ha avuto senza dubbio nostalgia</b> in questo anno abbondante trascorso a Torino con la Juventus. Nel suo futuro, come da lei stessa dichiarata nel video di saluto ai tifosi, ci sono tanti nuovi progetti intriganti, non soltanto per quel che concerne il calcio giocato. Aluko, infatti, <b>è anche una firma conosciuta sul The Guardian</b>, tra i quotidiani sportivi più apprezzati d'Inghilterra, per il quale oggi stesso ha pubblicato un articolo riguardante l'approdo di José Mourinho al Tottenham. Il percorso in bianconero, insomma, termina tra i sorrisi, anche se a Rita Guarino mancherà e non poco un'attaccante della qualità e della grinta di Aluko.</p>
    </article>
  </body>
</html>