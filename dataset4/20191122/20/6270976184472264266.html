<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/22/u-zelenskogo-poyasnyly-chomu-pytannya-krymu-ne-bude-na-normandskij-zustrichi/"/>
    <meta property="og:site_name" content="Рубрика"/>
    <meta property="article:published_time" content="2019-11-22T20:10:24+00:00"/>
    <meta property="og:title" content="У Зеленського пояснили, чому питання Криму не буде на &quot;нормандській зустрічі&quot;"/>
    <meta property="og:description" content="Представник президента України в АР Крим Антон Кориневич пояснив, чому питання Криму не буде на “нормандській зустрічі”. Про це він розповів LB.ua. “Питання у тому, що Україна може застосовувати Нормандський формат чи Мінський формат з метою деокупації частин Донецької і Луганської області. На жаль, щодо Криму такого формату немає. Хоча це не означає, що питання Криму […]"/>
  </head>
  <body>
    <article>
      <h1>У Зеленського пояснили, чому питання Криму не буде на "нормандській зустрічі"</h1>
      <address><time datetime="2019-11-22T20:10:24+00:00">22 Nov 2019, 20:10</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/05/Medzhlis-860x580-c-1.jpg"/>
      </figure>
      <p>
        <b>
          <b>Представник президента України в АР Крим Антон Кориневич пояснив, чому питання Криму не буде на “нормандській зустрічі”.</b>
        </b>
      </p>
      <p>Про це він розповів <a href="https://ukr.lb.ua/society/2019/11/22/442976_zakonoproiektom_budut_viznacheni_tri.html">LB.ua.</a></p>
      <p>“Питання у тому, що Україна може застосовувати Нормандський формат чи Мінський формат з метою деокупації частин Донецької і Луганської області. На жаль, щодо Криму такого формату немає. Хоча це не означає, що питання Криму відійшло на задній план”, – пояснює він.</p>
      <p>Він зазначає, що потрібен майданчик щодо Криму.</p>
      <p>“Важко сказати, яким він має бути. Ми розуміємо, що Російська Федерація не братиме участі в подібному діалозі, тому важливо якомога частіше піднімати питання Криму в міжнародній площині”, – підкреслив Кориневич.</p>
      <p>Нагадаємо, що <a href="https://rubryka.com/2019/11/22/u-zakonoproyekti-pro-korinni-narody-ukrayiny-budut-vyznacheni-3-etnosy-predstavnyk-zelenskogo/">у законопроєкті про корінні народи України будуть визначені три етноси – кримські татари, караїми й кримчаки.</a></p>
    </article>
  </body>
</html>