<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/konkurs-nay-krasivo-pismo-do-dyado-koleda-za-poredna-godina-407389.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-22T20:20:33+00:00"/>
    <meta property="og:title" content="Конкурс &quot;Най-красиво писмо до Дядо Коледа&quot; за поредна година"/>
    <meta property="og:description" content="Крайният срок за изпращане на писмата е 12 декември"/>
  </head>
  <body>
    <article>
      <h1>Конкурс "Най-красиво писмо до Дядо Коледа" за поредна година</h1>
      <address><time datetime="2019-11-22T20:20:33+00:00">22 Nov 2019, 20:20</time> by <a rel="author">Стандарт</a></address>
      <p>„Български пощи“ приемат за поредна година писма за най-харесвания от децата конкурс „Най-красиво писмо до Дядо Коледа“. Крайният срок за изпращане на писмата е 12 декември.</p>
      <p>Всички малчугани, които са изписали правилно своя адрес и са залепили върху плика пощенска малка с номинал 65 ст., ще получат много желаното писмо лично от Дядо Коледа. За адрес на получателя е нужно да пише само „За Дядо Коледа“. Как ще изглежда всяко писмо, няма ограничения – дали ще е ръкописно, печатно или придружено от изработени от децата изненади. Водещо е само тяхното желание.</p>
      <p>Най-оригиналните и красиви писма ще получат награди.</p>
      <p>В много пощенски станции са поставени специални кутии, в които да се пускат писмата с желания за подаръци, които са адресирани направо до Дядо Коледа.</p>
    </article>
  </body>
</html>