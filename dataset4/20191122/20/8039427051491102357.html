<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=961808"/>
    <meta property="og:site_name" content="Andhrajyothy"/>
    <meta property="article:published_time" content="2019-11-22T20:00:28+00:00"/>
    <meta property="og:title" content="మోదీకి నమస్కారాల గురించి జగన్‌కు వివరించా: రఘురామకృష్ణంరాజు"/>
    <meta property="og:description" content="ADVT"/>
  </head>
  <body>
    <article>
      <h1>మోదీకి నమస్కారాల గురించి జగన్‌కు వివరించా: రఘురామకృష్ణంరాజు</h1>
      <address>
        <time datetime="2019-11-22T20:00:28+00:00">22 Nov 2019, 20:00</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>అమరావతి: </b>ఇంగ్లిష్ మీడియం చదువులపై పార్లమెంట్‌లో ప్రసంగం, ప్రధాని మోదీ పలకరింపు వార్తల నేపథ్యంలో నరసాపురం వైసీపీ ఎంపీ రఘురామకృష్ణంరాజు క్లారిటీ ఇచ్చారు. ఢిల్లీ నుంచి హుటాహుటిన విజయవాడకు వచ్చి ఏపీ సీఎం జగన్‌ను కలుసుకుని వివరణ ఇచ్చారు. అనంతరం ఆయన మీడియాతో మాట్లాడారు. వశిష్ట వారధి, ఇతర అభివృద్ధి పనుల గురించి మాట్లాడటానికే వచ్చినట్లు తెలిపారు. జగన్‌తో భేటీలో రాజకీయాల ప్రస్తావన రాలేదన్నారు. యథాలాపంగా పేపర్లో వచ్చిన కథనాలపై అడిగారు తప్ప.. ప్రత్యేకంగా ఏమీ మాట్లాడలేదని స్పష్టం చేశారు. ‘తెలుగుకు సంబంధించి నేను పార్లమెంట్‌లో మాట్లాడిన విషయాలు.. నా అంతట నేనే సీఎంకు వివరించా, కమ్యూనికేషన్‌ గ్యాప్‌ ఉండకూడదని సీఎంకు నా అంతట నేనే వివరించా, నన్ను చూస్తుంటే తెలియడం లేదా? ఎంత హ్యాపీగా ఉన్నానో?, పార్టీలైన్‌కు తగ్గట్లుగానే నేను మాట్లాడా, నేను క్లారిటీగా ఉన్నా.. మీడియానే కన్ఫ్యూజ్ అయింది. సుజనా అలా ఎందుకన్నారో నాకు తెలియదు, మా వైసీపీ వాళ్లు చాలా మంది ఆయనపై తిరగబడ్డారంట కదా?’ అని ఆయన వ్యాఖ్యానించారు.</p>
      <p> </p>
      <p>
        <b>ప్రధాని మోదీకి నమస్కారంపై ఏమన్నారంటే..</b>
      </p>
      <p>‘ప్రధాని మోదీ మామూలుగానే పార్లమెంట్‌ హాల్‌లో నన్ను పలకరించి భుజం తట్టి వెళ్లిపోయారు. గతంలో పార్టీలో పనిచేసేవారిని గుర్తుపెట్టుకుంటారు కాబట్టి ‘ఏం రాజు బాగున్నావా’ అని మోదీ పలకరించి ఉండవచ్చు. మోదీ ప్రధాని కాకముందే నాకు బాగా తెలుసు. ఆ పరిచయంతోనే పలకరించారు. పార్టీ పరంగా బీజేపీకి టచ్‌లో లేను’ అని స్పష్టం చేశారు. 20 మంది టీడీపీ వాళ్లు టచ్‌లో ఉన్నారని సుజనా అంటున్నారంటే.. బాలకృష్ణ, చంద్రబాబు, పయ్యావుల తప్ప అందరూ టచ్‌లో ఉన్నారా?, ఒక్క వైసీపీ ఎంపీ కూడా పార్టీ లైన్‌ దాటి మాట్లాడరు. ఎంపీలందరికీ జగన్ అంటే ఇష్టమని చెప్పుకొచ్చారు.</p>
    </article>
  </body>
</html>