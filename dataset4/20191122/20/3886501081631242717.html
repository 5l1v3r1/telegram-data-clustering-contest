<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119666-protest-szs-sinisa-mali-i-cela-vlada-srbije-moraju-da-odu?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-22T20:35:04+00:00"/>
    <meta property="og:title" content="Protest SzS: Siniša Mali i cela vlada Srbije moraju da odu"/>
    <meta property="og:description" content="Aktivisti Saveza za Srbiju (SzS) u Novom Sadu, organizovali su večeras još jedan protest protiv vlasti Srpske napredne stranke i predsednika Aleksandra Vučića. S protesta je poručeno da ministar finansija Siniša Mali, ali i cela Vlada Srbije treba da podnesu ostavku, pošto je ustanovljeno da je Mali plagirao doktorat. Na protestu su govorili docent Filozofskog fakulteta u Beogradu Oliver Tošković i profesor Poljoprivrednog fakulteta u Novom Sadu Janko Veselinović koji je i predsednik Pokreta za preokret. Zatraženo je da budu preispitane &quot;sve druge sumnjive diplome ljudi koji se nalaze ili su se nalazili na nekoj od vodećih pozicija u Srbiji&quot;. Pritom su pomenuti nekadašnji predsednik Srbije Tomislav Nikolić, guvernerka Narodne banke Jorgovanka Tabaković, ministar unutrašnjih poslova Nebojša Stefanović. Sledeći protest na Pozorišnom trgu u Novom Sadu biće u petak, 29. novembra."/>
  </head>
  <body>
    <article>
      <h1>Protest SzS: Siniša Mali i cela vlada Srbije moraju da odu</h1>
      <address>
        <time datetime="2019-11-22T20:35:04+00:00">22 Nov 2019, 20:35</time>
      </address>
      <slideshow>
        <figure>
          <img src="https://static.beta.rs/thumbs/Beta-josn04rn49.557x371.jpg"/>
        </figure>
        <figure>
          <img src="https://static.beta.rs/thumbs/Beta-eae8x1vfd1.557x371.jpg"/>
        </figure>
        <figure>
          <img src="https://static.beta.rs/thumbs/Beta-9by5hmo8ob.557x371.jpg"/>
        </figure>
        <figure>
          <img src="https://static.beta.rs/thumbs/Beta-0bzutvjb09.557x371.jpg"/>
        </figure>
      </slideshow>
      <p><b>Aktivisti Saveza za Srbiju (SzS) u Novom Sadu, organizovali su večeras još jedan protest protiv vlasti Srpske napredne stranke i predsednika Aleksandra Vučića.</b> S protesta je poručeno da ministar finansija Siniša Mali, ali i cela Vlada Srbije treba da podnesu ostavku, pošto je ustanovljeno da je Mali plagirao doktorat.<br/><br/>Na protestu su govorili docent Filozofskog fakulteta u Beogradu Oliver Tošković i profesor Poljoprivrednog fakulteta u Novom Sadu Janko Veselinović koji je i predsednik Pokreta za preokret.<br/><br/>Zatraženo je da budu preispitane "sve druge sumnjive diplome ljudi koji se nalaze ili su se nalazili na nekoj od vodećih pozicija u Srbiji". Pritom su pomenuti nekadašnji predsednik Srbije Tomislav Nikolić, guvernerka Narodne banke Jorgovanka Tabaković, ministar unutrašnjih poslova Nebojša Stefanović.<br/><br/>Sledeći protest na Pozorišnom trgu u Novom Sadu biće u petak, 29. novembra.</p>
    </article>
  </body>
</html>