<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/vremea/alerta-meteo-cod-galben-de-ninsori-in-4-judete-si-de-precipitatii-care-pot-duce-la-formarea-poleiului-in-alte12-18607702"/>
    <meta property="og:site_name" content="Gândul"/>
    <meta property="article:published_time" content="2019-11-22T20:46:37+00:00"/>
    <meta property="og:title" content="ALERTĂ METEO. Cod galben de ninsori în 4 judeţe şi de precipitaţii care pot duce la formarea poleiului în alte12"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>ALERTĂ METEO. Cod galben de ninsori în 4 judeţe şi de precipitaţii care pot duce la formarea poleiului în alte12</h1>
      <h2>Meteorologii au emis, vineri seara, o avertizare Cod galben de ninsori în patru judeţe. De asemenea, pentru 12 judeţe au fost emise avertizări de precipitaţii mixte care pot favoriza depunerea poleiului.</h2>
      <address>
        <time datetime="2019-11-22T20:46:37+00:00">22 Nov 2019, 20:46</time>
      </address>
      <p>Potrivit ANM, în judeţele Argeş, Giurgiu, Dâmboviţa şi Teleorman se va semnala ninsoare moderată, care va duce la depunerea unui strat de zăpadă de 5-7 centimetri. Avertizarea Cod galben pentru aceste judeţe este în vigoare până la ora 2.00.</p>
      <p>Sunt vizate localităţile Bascov, Buzoeşti, Băiculeşti, Slobozia, Ungheni, Suseni, Răteşti, Recea, Rociu, Căldăraru, Cocu, Miroşi, Uda, Negraşi, Mozăceni, Popeşti, Izvoru, Băbana, Ştefan cel Mare, Cuca, Cotmeana, Morăreşti, Drăganu, Teiu, Râca, Poienarii de Argeş din judeţul Argeş, Roata de Jos, Vânătorii Mici din judeţul Giurgiu, Găeşti, Corbii Mari, Dragodana, Petreşti, Mătăsaru, Ulieşti, Mogoşani, Vişina, Şelaru, Crângurile, Morteni, Răscăeţi din judeţul Dâmboviţa şi Tătărăştii de Jos, Ciolăneşti, Blejeşti, Vârtoape, Trivalea-Moşteni, Poeni, Tătărăştii de Sus, Gratia, Siliştea-Gumeşti, Siliştea, Cosmeşti, Talpa, Scurtu Mare, Zâmbreasca, Sârbeni, Săceni, Necşeşti, Beuca, Purani, Balaci din judeţul Teleorman.</p>
      <p>Potrivit altor trei avertizări emise de meteorologi, în judeţele Argeş, Prahova, Giurgiu, Ilfov, Teleorman, Dâmboviţa, Brăila, Ialomiţa, Buzău, Galaţi şi în mai multe localităţi din Constanţa şi Tulcea se vor semnala precipitaţii mixte care vor favoriza depunerile de polei. Şi aceste avertizări sunt valabile tot până la ora 2.00.</p>
    </article>
  </body>
</html>