<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90315"/>
    <meta property="og:site_name" content="Denník politika"/>
    <meta property="article:published_time" content="2019-11-22T20:35:06+00:00"/>
    <meta property="og:title" content="Polícia na Malte prehľadala jachtu podnikateľa, ktorého zatkli v prípade vraždy novinárky"/>
    <meta property="og:description" content="22.11.2019 (Webnoviny.sk) – Polícia na Malte prehľadala jachtu miestneho podnikateľa, ktorého vypočúvala v rámci vyšetrovania vraždy investigatívnej novinárky z roku 2017. Yorgena Fenecha zatkli v stredu po tom, čo vojaci zastavili plavidlo s ním na palube, keď opúšťalo ostrov. O deň neskôr ho ale prepustili na policajnú kauciu. Vyšetrovatelia v piatok za prítomnosti podnikateľa jachtu prehľadali a následne ho znova vypočúvali."/>
  </head>
  <body>
    <article>
      <h1>Polícia na Malte prehľadala jachtu podnikateľa, ktorého zatkli v prípade vraždy novinárky</h1>
      <address><time datetime="2019-11-22T20:35:06+00:00">22 Nov 2019, 20:35</time> by <a rel="author">Webnoviny</a></address>
      <p>22.11.2019 (Webnoviny.sk) – Polícia na Malte prehľadala jachtu miestneho podnikateľa, ktorého vypočúvala v rámci vyšetrovania vraždy investigatívnej novinárky z roku 2017. Yorgena Fenecha zatkli v stredu po tom, čo vojaci zastavili plavidlo s ním na palube, keď opúšťalo ostrov. O deň neskôr ho ale prepustili na policajnú kauciu. Vyšetrovatelia v piatok za prítomnosti podnikateľa jachtu prehľadali a následne ho znova vypočúvali.</p>
      <p>Maltské úrady môžu držať niekoho vo väzbe len 48 hodín bez toho, aby voči nemu vzniesli obvinenia. Danú osobu však môžu znova predviesť na výsluch.</p>
      <p>Polícia na Malte sa snaží nájsť objednávateľa vraždy Daphne Caruanovej Galiziovej. Novinárka, ktorá sa venovala boju proti korupcii, prišla o život predvlani pri výbuchu bomby v jej aute. Maltský premiér Joseph Muscat vyšetrovanie označil za „najväčšie, ktoré naša krajina zažila“.</p>
      <p>Viac k témam: <a href="https://www.webnoviny.sk/tag/novinarka/"><u>novinárka</u></a>, <a href="https://www.webnoviny.sk/tag/vrazda/"><u>vražda</u></a><br/>Zdroj: Webnoviny.sk – <a href="https://www.webnoviny.sk/policia-na-malte-prehladala-jachtu-podnikatela-ktoreho-zatkli-v-pripade-vrazdy-novinarky/"><u>Polícia na Malte prehľadala jachtu podnikateľa, ktorého zatkli v prípade vraždy novinárky</u></a> © SITA Všetky práva vyhradené.</p>
    </article>
  </body>
</html>