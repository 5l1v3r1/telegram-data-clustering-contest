<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/akoshtete-vqrvaite/2019/11/22/vie-ste-v-komandirovka-a-partnioryt-vi-po-shtastliv-zashto.430512"/>
    <meta property="og:site_name" content="Dnes.bg"/>
    <meta property="article:published_time" content="2019-11-22T20:40:00+00:00"/>
    <meta property="og:title" content="Вие сте в командировка, а партньорът ви - по-щастлив. Защо?"/>
    <meta property="og:description" content="Подобна раздяла се отразява благоприятно | Dnes.bg"/>
  </head>
  <body>
    <article>
      <h1>Вие сте в командировка, а партньорът ви - по-щастлив. Защо?</h1>
      <h2>Подобна раздяла се отразява благоприятно</h2>
      <address><time datetime="2019-11-22T20:40:00+00:00">22 Nov 2019, 20:40</time> by <a rel="author" href="https://www.dnes.bg/author/276" target="_blank">Иванка Гъркова</a></address>
      <p>Чувствате ли се по-щастливи, когато партньорът ви замине в командировка? На едни може да им е мъчно сами, други пък да използват времето да изневеряват, но според ново проучване, това може да се отрази благоприятно на семейството.</p>
      <p>Според проучване, цитирано от вестник „Sun“, съпрузите са по-щастливи, ако единият отсъства (пътува по работа) поне пет дни в месеца. Или казано по-просто – по-добре е и за двамата, ако не бъдат постоянно заедно.</p>
      <p>Данните са от анкета, проведена във Великобритания, която са попълнили 2 000 души.</p>
      <p>80% от хората, които често излизат в командировка, са посочили, че са по-щастливи, когато за кратко се разделят с половинката. 74% пък са на мнение, че именно отсъствието на единия по работа подобрява изживяванията им в леглото след това.</p>
      <p>Голяма част от анкетираните отговарят, че когато партньорът им го няма, имат повече спокойствие и сутрин вършат неща, които обикновено заедно не правят. Могат да си изпият кафето и да си направят обилна закуска, а вечер, когато няма какво да правят, да се отдадат на релакс.</p>
      <p>Вижте още по темата в <a href="https://www.tialoto.bg/a/9-lifestyle-and-travel/98755-komandirovkata-pravi-po-shtastlivo-semeystvoto"><b>Tialoto.bg</b></a></p>
    </article>
  </body>
</html>