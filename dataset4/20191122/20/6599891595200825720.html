<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/dunya/2019/11/22/james-jeffreyden-ypgpkkya-skandal-destek-aciklamasi"/>
    <meta property="og:site_name" content="A Haber"/>
    <meta property="article:published_time" content="2019-11-22T20:10:35+00:00"/>
    <meta property="og:title" content="James Jeffrey'den YPG/PKK'ya skandal destek açıklaması"/>
    <meta property="og:description" content="ABD'nin Suriye Özel Temsilcisi James Jeffrey, Suriye'nin doğusundaki petrol sahalarını &quot;güvenceye almalarına&quot; ilişkin, &quot;Suriye Demokratik Güçleri (SDG), 4 yıldır kontrol ettiği petrol sahalarında çalışmaya devam ediyor, biz de Suriye stratejimizin bir parçası olarak buna yardım edeceğiz.&quot; dedi."/>
  </head>
  <body>
    <article>
      <h1>James Jeffrey'den YPG/PKK'ya skandal destek açıklaması</h1>
      <address>
        <time datetime="2019-11-22T20:10:35+00:00">22 Nov 2019, 20:10</time>
      </address>
      <p>
        <b><a href="https://www.ahaber.com.tr/index/abd">ABD</a>'nin <a href="https://www.ahaber.com.tr/index/suriye">Suriye</a> Özel Temsilcisi James Jeffrey, Suriye'nin doğusundaki <a href="https://www.ahaber.com.tr/index/petrol">petrol</a> sahalarını "güvenceye almalarına" ilişkin, "Suriye Demokratik Güçleri (<a href="https://www.ahaber.com.tr/index/sdg">SDG</a>), 4 yıldır kontrol ettiği petrol sahalarında çalışmaya devam ediyor, biz de Suriye stratejimizin bir parçası olarak buna yardım edeceğiz." dedi.</b>
      </p>
      <p><a href="https://www.ahaber.com.tr/index/abd">ABD</a>'nin <a href="https://www.ahaber.com.tr/index/suriye">Suriye</a> Özel Temsilcisi James Jeffrey, <a href="https://www.ahaber.com.tr/index/bm">BM</a> Güvenlik Konseyi'ndeki Suriye toplantısı öncesi gazetecilere açıklamalarda bulundu.</p>
      <p>ABD Başkanı <a href="https://www.ahaber.com.tr/index/donald-trump">Donald Trump</a>'ın, Suriye'nin doğusundaki <a href="https://www.ahaber.com.tr/index/petrol">petrol</a> sahalarını "güvenceye aldıkları" yönündeki açıklamasının uluslararası yasal dayanağı sorulan Jeffrey, "Bunun, her türlü yasal olduğuna inanıyorum." yanıtını verdi.</p>
      <p>Suriye'deki Amerikan askerinin orada kalıp terör örgütü <a href="https://www.ahaber.com.tr/index/deas">DEAŞ</a> ile mücadelede "en tutarlı ortakları" olarak nitelendirdiği terör örgütü <a href="https://www.ahaber.com.tr/index/ypg">YPG</a>/<a href="https://www.ahaber.com.tr/index/pkk">PKK</a>'nın omurgasını oluşturduğu Suriye Demokratik Güçleri (<a href="https://www.ahaber.com.tr/index/sdg">SDG</a>) ile çalışmaya devam edeceklerini belirten Jeffrey, "Bizim için en önemli konu petrolün DEAŞ ve diğer aktörlerin eline geçmesini engellemek. Yasa dışı hiçbir şey yapmıyoruz." değerlendirmesinde bulundu.</p>
      <p>Jeffrey, "SDG, 4 yıldır kontrol ettiği petrol sahalarında çalışmaya devam ediyor, biz de Suriye stratejimizin bir parçası olarak buna yardım edeceğiz.'' diye konuştu.</p>
      <p><a href="https://www.ahaber.com.tr/index/idlib">İdlib</a>'deki gelişmelerin ise son derece endişe verici olduğunu belirten Jeffrey, "Ülke genelinde bir ateşkese ihtiyacımız var. Bunun İdlib'den başlaması gerek." ifadesini kullandı.</p>
    </article>
  </body>
</html>