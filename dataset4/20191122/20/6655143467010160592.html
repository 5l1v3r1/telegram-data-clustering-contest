<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/siena/cronaca/siena-sucidio-1.4900892"/>
    <meta property="og:site_name" content="La Nazione"/>
    <meta property="article:published_time" content="2019-11-22T20:01:00+00:00"/>
    <meta property="og:title" content="Siena, muore lanciandosi dalla Torre del Mangia. Orrore sul web, qualcuno l'ha filmata"/>
    <meta property="og:description" content="Tragedia in piazza del Campo. Ed è caccia all'autore di un video girato subito dopo l'accaduto e diffuso su whatsapp"/>
  </head>
  <body>
    <article>
      <h1>Siena, muore lanciandosi dalla Torre del Mangia. Orrore sul web, qualcuno l'ha filmata</h1>
      <h2>Tragedia in piazza del Campo. Ed è caccia all'autore di un video girato subito dopo l'accaduto e diffuso su whatsapp</h2>
      <address>
        <time datetime="2019-11-22T20:01:00+00:00">22 Nov 2019, 20:01</time>
      </address>
      <p>Siena, 22 novembre 2019 - Una tragedia accaduta sotto gli occhi di decine di persone<b> in piazza del Campo</b>. Turisti e semplici passanti. <b><a href="https://www.lanazione.it/siena/cronaca/suicidio-torre-mangia-1.4900233">Una donna di 35 anni si è uccisa</a></b> lanciandosi dalla Torre del Mangia. E qualcuno, trovandosi lì per caso, ha girato un video della scena e ha diffuso il filmato su whatsapp. All'orrore per la tragedia si somma dunque l'indignazione generale per chi non ha avuto pietà, ma ha voluto diffondere queste immagini.</p>
      <p>E ora i carabinieri indagano su chi ha diffuso il filmato. La tragedia è accaduta a metà mattina. Per la donna non c'è stato niente da fare, nonostante l'immediato intervento <b>del 118</b> con ambulanza e automedica. Per la donna, originaria del nord Italia ma da tempo residente in provincia di Siena, non c'è stato niente da fare. Secondo quanto hanno ripreso <b>le telecamere di sicurezza </b>della torre, la donna sarebbe salita con l'intento appunto di farla finita per problemi personali, sembra di natura sentimentale.</p>
      <p>Gli inquirenti hanno esaminato proprio i filmati dei circuiti chiusi che appunto confermerebbero<b> il gesto volontario.</b> Ma c'è stato un altro obbiettivo che ha filmato, quello di chi senza scrupoli ha ripreso tutta la scena diffondendola tramite whatsapp. Il video è passato di cellulare in cellulare e adesso gli uomini dell'Arma cercano di dare un nome a chi ha fatto questo. </p>
      <p>© Riproduzione riservata</p>
      <related>
        <a href="https://www.lanazione.it/siena/cronaca/suicidio-torre-mangia-1.4900233"/>
      </related>
    </article>
  </body>
</html>