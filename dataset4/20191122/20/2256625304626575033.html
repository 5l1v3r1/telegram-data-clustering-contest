<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159138_1077.html"/>
    <meta property="og:site_name" content="Novsport"/>
    <meta property="article:published_time" content="2019-11-22T20:26:00+00:00"/>
    <meta property="og:title" content="Пиоли: Срещу Наполи трябва да дадем 200 процента от себе си"/>
    <meta property="og:description" content="„Ще се изправим срещу мотивиран съперник, който е воден от голям треньор&quot;"/>
  </head>
  <body>
    <article>
      <h1>Пиоли: Срещу Наполи трябва да дадем 200 процента от себе си</h1>
      <address>
        <time datetime="2019-11-22T20:26:00+00:00">22 Nov 2019, 20:26</time>
      </address>
      <p>Треньорът на Милан Стефано Пиоли иска отборът му да играе силно в утрешното дерби срещу Наполи, което ще се играе на “Сан Сиро”.<br/><br/>“Трябва да надградим върху представянето си от мача с Ювентус, където показахме какво можем. Наполи е силен отбор, който се бори за Скудетото“, започна Пиоли.<br/><br/>„Ще се изправим срещу мотивиран съперник, който е воден от голям треньор. Със сигурност обаче и на нас няма да ни липсва мотивация да дадем най-доброто от себе си. Това ще е важен мач на нашия стадион срещу опонент има всичко. Трябва да имаме ясни идеи и да бъдем позитивни, а не пасивни. Имам добро усещане за това, което правим, така че очаквам много от отбора и съм убеден, че ще се представим силно“, заяви наставникът.<br/><br/>„Нужно е преди всичко да преценяваме риска, защото всяка топка може да се окаже решаваща. Срещу Юве ни липсваше концентрация и решителност. Винаги трябва да играем и мислим като едно цяло. Отборът е компактен и сплотен, като иска да излезе от този деликатен момент и да се изкачи в класирането възможно най-бързо. През последните дни вложихме всичко в работата си, за да се подобрим. За нас всеки мач трябва да бъде повратна точка. Феновете винаги са показвали своята подкрепа и знаем, че утре на стадиона ще има повече от 60 хиляди човека, така че ще трябва да дадем 200% от себе си”, добави още Пиоли на пресконференцията си преди мача утре.</p>
    </article>
  </body>
</html>