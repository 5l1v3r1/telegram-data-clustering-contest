<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/sport/b-beckerovi-sa-podarilo-zbavit-dlhov/431792-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-22T20:38:00+00:00"/>
    <meta property="og:title" content="B. Beckerovi sa podarilo zbaviť dlhov"/>
    <meta property="og:description" content="Becker musel vyhlásiť v roku 2017 bankrot a dokonca v lete tohto roku v špeciálnej dražbe predať niekoľko vzácnych osobných vecí."/>
  </head>
  <body>
    <article>
      <h1>B. Beckerovi sa podarilo zbaviť dlhov</h1>
      <h2>Becker musel vyhlásiť v roku 2017 bankrot a dokonca v lete tohto roku v špeciálnej dražbe predať niekoľko vzácnych osobných vecí.</h2>
      <address><time datetime="2019-11-22T20:38:00+00:00">22 Nov 2019, 20:38</time> by <a rel="author">TASR</a></address>
      <p>Berlín 22. novembra (TASR) - Najmladší mužský víťaz Wimbledonu a bývalý líder svetového rebríčka, Nemec Boris Becker sa zbavil dlhov. Francúzsky portál sports.fr s odvolaním sa na španielsky denník Marca informuje, že sa Beckerovi podarilo dohodnúť s anglickou bankou Arbuthnot &amp; Latham, od ktorej si pred štyrmi rokmi zobral niekoľkomiliónovú pôžičku.</p>
      <p><i>"Po dvoch rokoch trpkých rokovaní sa podarilo dohodnúť na umorení tohto dlhu, detaily však nie sú známe," </i>uvádza portál. Pripomína, že Becker musel vyhlásiť v roku 2017 bankrot a dokonca v lete tohto roku v špeciálnej dražbe predať niekoľko vzácnych osobných vecí.</p>
    </article>
  </body>
</html>