<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191122-u-kyyevi-p-yana-divchyna-na-porsche-vlashtuvala-masshtabne-dtp/"/>
    <meta property="og:site_name" content="ФАКТИ"/>
    <meta property="article:published_time" content="2019-11-22T20:15:23+00:00"/>
    <meta property="og:title" content="У Києві п’яна дівчина на Porsche влаштувала масштабну ДТП"/>
    <meta property="og:description" content="У Києві п’яна дівчина за кермом Porsche Macan знесла кілька метрів відбійника і протаранила автомобіль."/>
  </head>
  <body>
    <article>
      <h1>У Києві п’яна дівчина на Porsche влаштувала масштабну ДТП</h1>
      <address>
        <time datetime="2019-11-22T20:15:23+00:00">22 Nov 2019, 20:15</time>
      </address>
      <p>У Києві п’яна дівчина за кермом Porsche Macan знесла кілька метрів відбійника і протаранила автомобіль.</p>
      <p>У Печерському районі Києва молода дівчина за кермом елітного кросовера Porsche Macan не впоралася з керуванням і влаштувала серйозне ДТП.</p>
      <p>Дівчина не впоралася з керуванням, виїхала на тротуар і збила 14 метрів дорожнього огородження і 20 метрів пішохідного огородження. Також іномарка зачепила ВАЗ, який був припаркований.</p>
      <p>Внслідок удару частина дорожнього огородження відлетіла на територію виробничої бази КП ШЕУ Печерського району, де в цей час перебували робітники. На щастя, елемент конструкції нікого з них не травмував.</p>
      <p>Внаслідок ДТП кросовер перекинувся і загорівся. Палаючий автомобіль загасили співробітники КП ШЕУ.</p>
      <p>У машині знаходилися ще кілька подруг дівчини-водія. Після аварії вони зі сміхом вилізли з авто.</p>
      <p>
        <b>Читайте: </b>
        <a href="https://fakty.com.ua/ua/proisshestvija/20191120-u-kyyevi-zitknulysya-legkovyk-i-mikroavtobus-dvoye-zagyblyh-dev-yatero-postrazhdalyh/">У Києві зіткнулися легковик і мікроавтобус: двоє загиблих, дев’ятеро постраждалих</a>
      </p>
      <p>Свідки ДТП розповідають, що дівчата були настільки п’яні, що навіть не могли нормально пояснити правоохоронцям, як сталася аварія.</p>
      <p>Високий рівень алкогольно сп’яніння водія підтвердив і поліцейський драгер.</p>
      <p>Незважаючи на це, перше, що намагалися зробити товариші винуватиці ДТП – це зняти номерні знаки з авто.</p>
      <p>Однак, навіть без цього, крім відшкодування збитків, дівчину чекає лише штраф за водіння у стані алкогольного сп’яніння.</p>
      <figure>
        <img src="https://fakty.com.ua/wp-content/uploads/2019/11/22/porsh-1.png?1574454084"/>
      </figure>
      <figure>
        <iframe src="https://www.youtube.com/embed/0AK7WYplDW0" width="640" height="360" data-service="Youtube" scrolling="no"/>
      </figure>
      <p>Раніше Факти ICTV писали, що в Одесі <a href="https://fakty.com.ua/ua/proisshestvija/20191120-v-odesi-p-yanyj-ofitser-medyk-vlashtuvav-dtp-postrazhdala-lyudyna/">п’яний військовий медик не впорався з керування</a> і протаранив дерево. Постраждала людина.</p>
    </article>
  </body>
</html>