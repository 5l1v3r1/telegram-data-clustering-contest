<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/22/recensione-oppo-a9-2020-619395"/>
    <meta property="og:site_name" content="tecnoandroid"/>
    <meta property="article:published_time" content="2019-11-22T20:00:22+00:00"/>
    <meta property="og:title" content="Recensione Oppo A9 2020 | Sfida aperta nella fascia dei 249 €"/>
    <meta property="og:description" content="Oppo A9 2020 è un device di fascia medio-bassa che è equilibrato e si inserisce in una fascia di mercato già affollata, ma che, grazie ad un buon rapporto qualità-prezzo, è in grado di conquistare giovanissimi e non."/>
  </head>
  <body>
    <article>
      <h1>Recensione Oppo A9 2020 | Sfida aperta nella fascia dei 249 €</h1>
      <address><time datetime="2019-11-22T20:00:22+00:00">22 Nov 2019, 20:00</time> by <a rel="author">Manuel De Pandis</a></address>
      <p>
        <i>Oppo A9 2020 è un device di fascia medio-bassa che è equilibrato e si inserisce in una fascia di mercato già affollata, ma che, grazie ad un buon rapporto qualità-prezzo, è in grado di conquistare giovanissimi e non.</i>
      </p>
      <figure>
        <iframe src="https://www.youtube.com/embed/z1VzVXcPWF8" width="600" height="560" data-service="Youtube" scrolling="no"/>
      </figure>
      <figure>
        <img src="https://t4m7p5j6.stackpathcdn.com/wp-content/uploads/2019/11/57.png"/>
      </figure>
      <p><b>La fascia dei device sotto i 249 €</b> è una delle più interessanti al giorno d’oggi. Si possono trovare device davvero ottimi sotto tutti i punti di vista e che, per un uso quotidiano, vanno magnificamente. Nella categoria si possono trovare dei veri Best Buy come <a href="https://www.tecnoandroid.it/2019/10/26/recensione-realme-5-pro-un-quasi-bestbuy-per-la-fascia-medio-bassa-611757"><b>Realme 5 Pro</b></a>, oppure ancora un “battery-phone” come il Samsung M30S, o il compatto della casa coreana, <b>l’A40</b>. Potremmo portarvi tanti esempi, ma ci focalizzeremo su <b>Oppo A9 2020</b>, un prodotto interessante che, nonostante un po’ di anonimato, riesce a farsi apprezzare.</p>
      <figure>
        <img src="https://t4m7p5j6.stackpathcdn.com/wp-content/uploads/2019/11/A9-2020_-7.png"/>
      </figure>
      <h3>Design</h3>
      <p><b>Oppo A9 2020</b> non si presenta con un design originale e iconico, come invece fanno i fratelloni dell’azienda, appartenenti alla gamma “Reno”. Le sue dimensioni sono generose: ssi parla di<b> 163,6 x 75,6 con ben 9,1 mm di spessore ed un peso di 195 grammi.</b> Purtroppo il pannello <b>IPS LCD non è un Full HD (solo 1600×720 pixel)</b> e si vede, e i neri, non essendo <b>Amoled</b>, non sono assoluti. Certo, ci sta per questa fascia di prezzo,ma è da segnalarlo, nonostante nell’uso di tutti i giorni questa mancanza non si faccia affatto sentire. <b><a href="https://tecnologia.libero.it/cose-il-notch-negli-smartphone-e-a-cosa-serve-25687">Il notch non è grandissimo</a>: cela la fotocamera anteriore,</b> ma fanno storcere i bordi, un po’ troppo pronunciati. Nel complesso però il device è molto gradevole, anche grazie alla colorazione cangiante molto fresca e giovanile. <b>In confezione inoltre si trova una cover trasparente in TPU</b> che ne peggiora il design, ma ne aumenta l’ergonomia… e di parecchio!</p>
      <figure>
        <img src="https://t4m7p5j6.stackpathcdn.com/wp-content/uploads/2019/11/A9-2020_-5.png"/>
      </figure>
      <h3>Connettività</h3>
      <p>La connettività non è il suo punto forte: <b>ricarica mediante microusb, jack da 3.5mm presente, assente l’NFC</b>, ma completa dal punto di vista del GPS. Di contro, la batteria è una piacevole scoperta: <b>5000 mAh e non riuscirete facilmente a scaricarla in un giorno.</b> I due giorni li può raggiungere senza problemi.</p>
      <figure>
        <img src="https://t4m7p5j6.stackpathcdn.com/wp-content/uploads/2019/11/A9-2020_-10.png"/>
      </figure>
      <h3>Caratteristiche tecniche</h3>
      <p>A bordo è presente un processore<b> Snapdragon di Qualcomm 665, con GPU Adreno 610, 4 GB di Ram e 128 Gb di storage</b> interno dedicati all’utente, eventualmente espandibili mediante microsd. Insomma caratteristiche non al top ma in linea con i competitor. <b>Tuttavia qualche piccolo lag o rallentamento l’abbiamo visto</b>, ma nulla che non possa essere migliorato con qualche update più in avanti.<b> Noi siamo riusciti a farci girare Asphalt 8</b> e <b>COD</b>, anche se il dettaglio non era al massimo.</p>
      <slideshow>
        <figure>
          <img src="https://t4m7p5j6.stackpathcdn.com/wp-content/uploads/2019/11/A9-2020_-16.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/A9-2020_-15.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/A9-2020_-14.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/A9-2020_-13.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/A9-2020_-12.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/A9-2020_-11.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/A9-2020_-10.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/A9-2020_-9.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/A9-2020_-8.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/A9-2020_-7.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/A9-2020_-6.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/A9-2020_-5.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/A9-2020_-4.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/A9-2020_-3.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/A9-2020_-2.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/A9-2020_-1.png"/>
        </figure>
      </slideshow>
      <h3>Fotocamere</h3>
      <p>Arriviamo al punto che tutti quanti voi aspettavate: il comparto fotografico. Ben quattro sensori sul modulo posteriore da <b>48 Megapixel (la principale) +8+2+2.</b> L’apertura di f 1.8, f 2.25, f 2.4 e f 2.4 rende le fotocamere luminose e ricche di sfornare scatti buoni anche al buio. A9 2020 non è un cameraphone e i limiti sono evidenti, ma dopo un primo impatto non proprio dei migliori, è riuscito a regalare buoni scatti anche in situazioni non facili da gestire.<b> La selfiecamera invece, con sensore da 16 Megapixel con apertura f2</b>, si comporta bene in condizioni di buona luminosità, ma in presenza di luce forte tende a bruciare i bianchi. I video possono essere girati in risoluzione 4K a 30 fps, ma non è presente la stabilizzazione.</p>
      <h3>Conclusioni</h3>
      <p><b>Oppo A9 2020</b> si inserisce in una già affollatissima fascia di mercato, ma è un prodotto equilibrato e in grado di conquistare anche i più giovani grazie ad un buon rapporto qualità-prezzo. A breve sarà disponibile su Amazon, <b><a href="https://amzn.to/2qx3lxV">vi lasciamo il link per l’acquisto.</a></b></p>
      <table bordered="">
        <tr>
          <th>Oppo A9 2020</th>
          <th>249.00</th>
        </tr>
        <tr>
          <td>
            <a href="https://amzn.to/2qx3lxV">
              <pic src="https://t4m7p5j6.stackpathcdn.com/wp-content/uploads/2019/11/maxresdefault-9-160x160.jpg" width="160"/>
            </a>
          </td>
          <td>7.5</td>
        </tr>
        <tr>
          <td>Design e materiali</td>
          <td>7.0/10</td>
        </tr>
        <tr>
          <td>Batteria</td>
          <td>9.9/10</td>
        </tr>
        <tr>
          <td>Prestazioni</td>
          <td>6.5/10</td>
        </tr>
        <tr>
          <td>Funzionalità smart</td>
          <td>7.0/10</td>
        </tr>
        <tr>
          <td>Prezzo</td>
          <td>7.0/10</td>
        </tr>
        <tr>
          <th colspan="2">Pro</th>
        </tr>
        <tr>
          <td colspan="2">   •  Batteria<br/>   •  Fotocamere posteriori<br/>   •  Buon rapporto qualità-prezzo</td>
        </tr>
        <tr>
          <th colspan="2">Contro</th>
        </tr>
        <tr>
          <td colspan="2">   •  Microusb<br/>   •  Sporadici lag o rallentamenti<br/>   •  Selfie-camera<br/>   •  Connettività non al top</td>
        </tr>
      </table>
    </article>
  </body>
</html>