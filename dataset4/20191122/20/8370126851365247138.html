<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/medya/136116/hurriyet-tebligatla-isten-cikardigi-gazetecilere-tazminat-da-odemedi"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-22T20:34:00+00:00"/>
    <meta property="og:title" content="Hürriyet tebligatla işten çıkardığı gazetecilere tazminat da ödemedi"/>
    <meta property="og:description" content="Hürriyet gazetesinde eve gönderilen tebligatla işten çıkarılan gazeteciler tazminatlarının ödenmemesine sosyal medya hesabından tepki gösterdi."/>
  </head>
  <body>
    <article>
      <h1>Hürriyet tebligatla işten çıkardığı gazetecilere tazminat da ödemedi</h1>
      <h2>Hürriyet gazetesinde eve gönderilen tebligatla işten çıkarılan gazeteciler tazminatlarının ödenmemesine sosyal medya hesabından tepki gösterdi.</h2>
      <address>
        <time datetime="2019-11-22T20:34:00+00:00">22 Nov 2019, 20:34</time>
      </address>
      <p>Türkiye’de gazetecilik, yandaş medyanın genişlemesiyle emek sömürüsünün en fazla olduğu sektörlerin başında geliyor.</p>
      <p>Doğan Grubu'ndan Demirören Holding'e satılan Hürriyet'ten tebligatla kovulan gazeteciler tazminatlarını da alamadı. Gazeteciler tazminatlarının ödenmemesine sosyal medya hesabından tepki gösterdi.</p>
      <p>3 haftadır tazminatlarını alamadıklarını dile getiren gazeteciler ortak bir metni twitter hesaplarından paylaşıyor.</p>
      <p>Gazeteciler paylaşımlarında, “Basın tarihinin ilkleri ne yazık ki Hürriyet'ten çıkartılan biz 45 kişiye nasipmiş. İlk kez evlere gönderilen tebligatla işimizden olduk, ilk kez hasta, hamile demeden kapıya konduk ve ilk kez 3 haftayı geçmesine rağmen yasal haklarımızı alamadık. #hakkimiziverin” diye yazdı.</p>
      <figure>
        <img src="https://www.gercekgundem.com/images/posts/201911/150802_666x324.png"/>
      </figure>
      <figure>
        <img src="https://www.gercekgundem.com/images/posts/201911/150809_663x298.png"/>
      </figure>
      <figure>
        <img src="https://www.gercekgundem.com/images/posts/201911/150810_668x294.png"/>
      </figure>
      <figure>
        <img src="https://www.gercekgundem.com/images/posts/201911/150812_660x330.png"/>
      </figure>
    </article>
  </body>
</html>