<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837324-u-minekonomiki-zvilnili-polovinu-kerivnikiv-strukturnikh-pidrozdiliv-milovanov"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T20:55:00+00:00"/>
    <meta property="og:title" content="У Мінекономіки звільнили половину керівників структурних підрозділів – Милованов"/>
    <meta property="og:description" content="КИЇВ. 22 листопада. УНН. Міністерство розвитку економіки, торгівлі та сільського господарства звільнило 15 посадових осіб з керівного складу структурних …"/>
  </head>
  <body>
    <article>
      <h1>У Мінекономіки звільнили половину керівників структурних підрозділів – Милованов</h1>
      <address><time datetime="2019-11-22T20:55:00+00:00">22 Nov 2019, 20:55</time> by <a rel="author">Дар'я Панченко</a></address>
      <p><b>КИЇВ. 22 листопада. УНН.</b> Міністерство розвитку економіки, торгівлі та сільського господарства звільнило 15 посадових осіб з керівного складу структурних підрозділів, що складає 50%. Про це написав міністр Тимофій Милованов на своїй сторінці в Facebook, передає <b>УНН</b>.</p>
      <p>“Перезавантаження влади. Сьогодні відбувся черговий етап трансформації Міністерства — прийнято рішення щодо звільнення 15 посадових осіб з керівного складу структурних підрозділів, що складає 50% від попередньої структури (Міністерство економічного розвитку і торгівлі України)”, — написав Тимофій Милованов.</p>
      <p>Нагадаємо, Милованов розповів, на яких державних компаніях <a href="https://www.unn.com.ua/uk/news/1836684-milovanov-rozpoviv-na-yakikh-derzhavnikh-kompaniyakh-zminili-kerivnitstvo%D1%81">змінили керівництво</a>.</p>
    </article>
  </body>
</html>