<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Desi-Slava-v-zhestoka-sledrodilna-depresiya-prizna-si-vsichko-916022"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-22T20:58:00+00:00"/>
    <meta property="og:title" content="Деси Слава в жестока следродилна депресия, призна си всичко!"/>
    <meta property="og:description" content="Деси Слава била в жестока следродилна депресия близо година. Ангелогласната певица изпаднала в мрачн..."/>
  </head>
  <body>
    <article>
      <h1>Деси Слава в жестока следродилна депресия, призна си всичко!</h1>
      <address>
        <time datetime="2019-11-22T20:58:00+00:00">22 Nov 2019, 20:58</time>
      </address>
      <p>Деси Слава била в жестока следродилна депресия близо година. Ангелогласната певица изпаднала в мрачно състояние, което продължило доста по-дълго, отколкото тя предполагала. Пайнерката не е спирала да ходи по участия вече от година и половина, но изобщо не била в кондиция. Едва през последните 2-3 месеца хитовата певица се чувствала готова да се съсредоточи и върху кариерата си.</p>
      <p>"Това майчинското много ме потискаше някак си да изкарам и артиста от себе си. Бях в типична депресия, свита и неуверена като изпълнител", сподели Деси Слава. Плътно до нея през този период, който не е никак лесен за всяка майка, естествено са любимият й – боксьорът Благой Найденов, и големият й син Майки. И все пак певицата трябвало да се справи сама с емоциите си. За щастие днес се чувства в перфектна форма и се е амбицирала пак да гони фолк върховете.</p>
      <p>"Бях в един такъв период, в който майчинското беше повече в мен и не ми се правеха никакви неща. Освен това не бях във форма, трудно свалих килограмите, не ми беше изобщо до клипове, фотосесии... Напоследък реших, че трябва да се завърна", сподели Деси Слава с усмивка. </p>
      <p>Докато била в следродилна депресия, певицата трудно се справяла и с възвръщането на предишната си перфектна фигура. Хитовата пайнерка опитвала да спазва диети, но все не й се получавали. "През това време доста се борих с килограмите и те ме надвиваха винаги. Някак си не успях да намеря тази воля. Но напоследък смея да кажа, че намерих сили да започна да правя някакви неща за себе си", категорична е звездата.</p>
      <p>Деси Слава споделя още, че синът й Борис, който е вече на година и 10 месеца, никак не харесва да я слуша как пее. Преди се усмихвал, когато тя му изпълнявала детски песнички, а днес се ядосвал. "Като запея, изпада в истерия. И аз казвам: "Как не те е срам?! Половин България харесва гласа на майка ти и го обожава. А ти изпадаш в истерия!". И с шамар, с ей такъв замах, просто пляс! И едва ли не ми казва: "Млъкни!", разказва през смях Деси Слава. Тя искала да провокира любовта му към музиката и дори купила цял музикален комплект – йоника, микрофон и барабани. Звездата била сигурна, че ще зарадва сина си. Купила комплекта, прибрала се въодушевена, но ентусиазмът й бързо секнал, когато ги презентирала на сина си. "Детето се скри зад мен и започна да плаче", смее се Деси Слава.</p>
      <p>Тя изтъква, че никога не е държала синовете й да вървят по нейния път. За нея е важно да са здрави, щастливи, да имат хубаво детство и късмет. Тя е щастлива, че големият й син Майки се гордее с нея и се надява Борис също да помни майка си като певица. Все пак не се знае как ще развие кариерата й, но много би искала и малкият й син да се радва на успехите й на музикалната сцена. "Хем ми е смешно, хем ми е и тъжно. Искам моите деца да са сред моите фенове", казва певицата, като визира нежеланието на Борис да я слуша как пее.</p>
      <p>Деси Слава си дава сметка, че майчинството й с него е доста по-различно от това с Майки. И няма как да е другояче, тъй като тя става майка за първи път едва на 22 години. "Когато родих Майки, не осъзнавах отговорността. Мама много ми помагаше... Аз, уви, не бях тази майка, която съм сега. За хубаво или за лошо, не знам", откровена е изпълнителката. Когато съобщила на Майки, че ще има братче, в първия момент много се зарадвал, а после с насълзени очи й казал: "Мамо, надявам се и на него да не му липсваш, както на мен си ми липсвала". Деси Слава се разплакала.</p>
      <p>Тя споделя, че действително тогава имало много повече участия. В месеца била ангажирана с по 20-30 сценични изяви. Тогава певицата била във вихъра си, а и времената били други. Ако сега участията на фолк изпълнителите са предимно в дискотеки и ресторанти, тогава ги канели на всякакви мероприятия - преди обяд, следобед, по сборове, навсякъде, припомня Деси Слава златните години на попфолка, пише "Уикенд".</p>
    </article>
  </body>
</html>