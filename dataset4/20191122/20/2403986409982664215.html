<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/u_norvegiyi_znayshli_tisyacholitniy_korabel_vikingiv_foto_n1238245"/>
    <meta property="og:site_name" content="24 Канал"/>
    <meta property="article:published_time" content="2019-11-22T20:36:00+00:00"/>
    <meta property="og:title" content="У Норвегії знайшли тисячолітній корабель вікінгів: фото"/>
    <meta property="og:description" content="На заході Норвегії в окрузі Ромсдал виявили корабель віком більше, ніж 1000 років. Його побудували вікінги."/>
  </head>
  <body>
    <article>
      <h1>У Норвегії знайшли тисячолітній корабель вікінгів: фото</h1>
      <address><time datetime="2019-11-22T20:36:00+00:00">22 Nov 2019, 20:36</time> by <a rel="author" href="https://24tv.ua/anastasiya_zazulyak_tag6630/" target="_blank">Анастасія Зазуляк</a></address>
      <p>
        <b>На заході Норвегії в окрузі Ромсдал виявили корабель віком більше, ніж 1000 років. Його побудували вікінги.</b>
      </p>
      <p>Відкриття було зроблене за допомогою георадара, повідомляє <a href="https://www.thelocal.no/20191122/1000-year-old-ship-found-underneath-ground-on-norwegian-island">The Local</a>.</p>
      <blockquote>Це цікаво: <a href="https://24tv.ua/yak_ukrayinske_viysko_vryatuvalo_yevropu_n1230503">Як українське військо врятувало Європу</a></blockquote>
      <p>Археологи з Норвезького інституту вивчення культурної спадщини (NIKU) також виявили залишки корабля на острові Едей.</p>
      <p>Локація, де був виявлений корабель, розташована на судноплавному шляху в Тронхейм, недалеко від того місця, де король Харальд Ферхейр брав участь у двох морських битвах, завоювавши королівську владу в Норвегії в кінці 800-х років.</p>
      <figure>
        <img src="https://24tv.ua/resources/photos/news/620_DIR/201911/1238245_10198287.jpg?201911202821"/>
        <figcaption>Місце, де виявили корабель/ Фото: The Local</figcaption>
      </figure>
      <p>Експер Кнут Пааше наголосив, що "поки занадто рано говорити щось певне про вік корабля, але йому більше 1000 років".</p>
      <p>Рештки корабля розташовані трохи нижче верхнього шару грунту в районі, де раніше був курган. Також археологи також виявили сліди поселень, але поки ще не датували їх.</p>
      <figure>
        <img src="https://24tv.ua/resources/photos/news/620_DIR/201911/1238245_10198286.jpg?201911202821"/>
        <figcaption>Розташування корабля/ Фото: The Local</figcaption>
      </figure>
      <p>Міністр клімату Норвегії Ола Елвестуен наголосив, що відкриття має "як національне, так і міжнародне значення".</p>
      <p><b>Що відомо про вікінгів?</b>Вікінги – у VIII–XI століттях воїни-мореплавці зі Скандинавії. Справили значний вплив на хід європейської історії. Займалися розбоєм і торгівлею в Європі, Західній Азії та Північній Африці. Протягом IX–XI століть колонізували значні регіони Європи: східну Англію, Нормандію, Ісландію, Фарерські та Шетландські острови, Сицилію, Русь тощо. Зазвичай вікінгами були данці, норвежці і шведи.</p>
      <blockquote>До речі: <a href="https://24tv.ua/u_bilorusi_znayshli_pechatku_volodimira_monomaha_foto_n1227255">У Білорусі знайшли печатку Володимира Мономаха: фото</a></blockquote>
    </article>
  </body>
</html>