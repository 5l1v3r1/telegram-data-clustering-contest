<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/formula-1/855747/f1-lukasz-kuczera-rok-po-powrocie-roberta-kubicy-liczby-i-statystyki-ktore-nie-m"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-22T20:52:34+00:00"/>
    <meta property="og:title" content="F1. Łukasz Kuczera: Rok po powrocie Roberta Kubicy. Liczby i statystyki, które nie mówią prawdy (komentarz)"/>
    <meta property="og:description" content="Minął rok odkąd ogłoszono powrót Roberta Kubicy do F1. Potrwał on ledwie sezon i nie potoczył się tak jak wielu oczekiwało. Krytyka kierowana pod adresem Kubicy jest czasem niesłuszna. Prawdy nie oddają też niektóre statystyki."/>
  </head>
  <body>
    <article>
      <h1>F1. Łukasz Kuczera: Rok po powrocie Roberta Kubicy. Liczby i statystyki, które nie mówią prawdy (komentarz)</h1>
      <address><time datetime="2019-11-22T20:52:34+00:00">22 Nov 2019, 20:52</time> by <a rel="author" href="https://sportowefakty.wp.pl/autor/lukasz-kuczera" target="_blank">Łukasz Kuczera</a></address>
      <h4>Minął rok odkąd ogłoszono powrót Roberta Kubicy do F1. Potrwał on ledwie sezon i nie potoczył się tak jak wielu oczekiwało. Krytyka kierowana pod adresem Kubicy jest czasem niesłuszna. Prawdy nie oddają też niektóre statystyki.</h4>
      <related>
        <a href="https://sportowefakty.wp.pl/formula-1/855674/f1-robert-kubica-rok-po-powrocie-do-formuly-1-ekwiwalent-reklamowy-na-poziomie-1"/>
      </related>
      <p>Równo rok temu motorsportowa Polska fetowała powrót  do F1. W domach niektórych kibiców wystrzeliły nawet korki szampana. Najzagorzalsi fani Kubicy czekali bowiem ponad osiem lat, by doczekać się ponownych startów swojego idola w . Oni nigdy nie zwątpili i w końcu dostali nagrodę.</p>
      <p>Tyle że tak naprawdę były to ostatnie pozytywne momenty powrotu Kubicy do F1. Polak miał rację mówiąc pod koniec listopada 2018 roku w Abu Zabi, że "najtrudniejszy etap podróży dopiero przed nim". Jak się okazało, wtedy rozpoczęła się jego droga przez mękę (<b><a href="https://sportowefakty.wp.pl/formula-1/855633/f1-od-euforii-do-rozczarowania-droga-przez-meke-roberta-kubicy">czytaj więcej o tym TUTAJ</a></b>).</p>
      <p>
        <b>
          <a href="https://sportowefakty.wp.pl/formula-1/855604/f1-pit-stop-w-stanie-niewazkosci-kapitalny-pomysl-red-bulla-wideo">Czytaj także: Pit-stop w stanie nieważkości</a>
        </b>
      </p>
      <p>Bo choć <a href="https://sportowefakty.wp.pl/wyscigi-samochodowe/williams-martini-racing">Williams</a> jako jedyny zespół był skłonny dać szansę Kubicy, by ponownie zaprezentował się na polach startowych, tak nigdy nie dał mu okazji, by ona potrwała dłużej niż rok.</p>
      <p>Z uwagą czytałem ostatnio dyskusję jaką z polskimi kibicami toczył na Twitterze znany statystyk <a href="https://sportowefakty.wp.pl/formula-1/sean-kelly">Sean Kelly</a> (<b><a href="https://sportowefakty.wp.pl/formula-1/854804/f1-gp-brazylii-sean-kelly-zaatakowany-przez-kibicow-roberta-kubicy-brytyjczyk-ni">czytaj więcej o tym TUTAJ</a></b>). Nie podobały mi się niektóre komentarze, bardzo wulgarne pod jego adresem. Jeśli dyskutować, to z kulturą i argumentami. Wpisy, zwłaszcza te po polsku, których Kelly zrozumieć nie był w stanie, niczego nie wniosły. Pokazały jedynie frustrację.</p>
      <p>Jedno należy jednak przyznać. Liczby i statystyki nie oddają prawdy powrotu Kubicy. Można pisać, że w kwalifikacjach przegrywa 0:20 z <a href="https://sportowefakty.wp.pl/formula-1/george-russell">Georgem Russellem</a>, że jego tempo kwalifikacyjne jest gorsze aż o 0,611 s od zespołowego partnera, że spędził 75 proc. okrążeń w wyścigach za plecami Russella.</p>
      <p>To wszystko racja, ale czy liczby oddadzą to, że Kubica podczas wielu weekendów miał samochód złożony byle jak, byle tylko był w stanie opuścić garaż? Wystarczy przypomnieć GP Brazylii, gdzie po wypadku 34-latek miał nowe przednie skrzydło, a reszta części była w poprzedniej konfiguracji. Cały samochód nie tworzył spójnej konstrukcji, co miało przełożenie na tempo. Takie sytuacje zdarzały się też wcześniej.</p>
      <p>Liczby i statystyki nie oddadzą tego, że Williams w tym roku nie traktował równo swoich kierowców. I zespół zaczyna mówić o tym wprost. - Poświęciliśmy sezon 2019, by jak najlepiej wykorzystać ten czas na naukę George'a. Dzięki temu może się uczyć torów, ustawień samochodu i innych rzeczy - powiedział w tym tygodniu <a href="https://sportowefakty.wp.pl/formula-1/dave-robson">Dave Robson</a>, starszy inżynier wyścigowy Williamsa (<b><a href="https://sportowefakty.wp.pl/formula-1/855539/f1-williams-poswiecil-sie-dla-georgea-russella-nauka-wazniejsza-od-wynikow-na-to">czytaj więcej o tym TUTAJ</a></b>).</p>
      <p>
        <b>
          <a href="https://sportowefakty.wp.pl/rajdy-terenowe/855592/rafal-sonik-chwali-zmiany-w-rajdzie-dakar-im-dluzszy-i-trudniejszy-tym-lepiej-si">Czytaj także: Rafał Sonik chwali zmiany w Rajdzie Dakar</a>
        </b>
      </p>
      <p>Efekt jest taki, że równo rok po ogłoszeniu powrotu Kubicy kibice muszą emocjonować się tym, czy zostanie on chociaż kierowcą rezerwowym w F1 w sezonie 2020. W końcu w piątek gruchnęła wieść, że ma przejść do <a href="https://sportowefakty.wp.pl/wyscigi-samochodowe/sahara-force-india-f1-team">Racing Point</a> (<b><a href="https://sportowefakty.wp.pl/formula-1/855661/f1-robert-kubica-w-racing-point-holenderskie-media-sa-tego-pewne">czytaj więcej o tym TUTAJ</a></b>). Szkoda, bo na pewno można było z tego powrotu wycisnąć więcej. Może jednak w kanadyjskiej ekipie Kubica, przy okazji sesji treningowych, pokaże że jeszcze się nie skończył.</p>
      <p>I jak na ironię, Kubica najpewniej zakończy sezon z 1 punktem, a przy Russellu widnieć będzie okrągłe 0. To również statystyka, która nie oddaje prawdziwych realiów tego sezonu, bo doskonale wiemy, że zdobycz krakowianina w GP Niemiec była mocno przypadkowa. Co ciekawe, właśnie z tego względu wielu brytyjskich ekspertów i dziennikarzy bagatelizuje ten jeden jedyny punkt Kubicy. Dlatego my też powinniśmy niektóre liczby puścić w niepamięć. Bo nie powiedzą one prawdy o powrocie Polaka do Formuły 1. </p>
      <p><a href="https://sportowefakty.wp.pl/inne/lukasz-kuczera">Łukasz Kuczera</a> </p>
      <p>
        <a href="https://twitter.com/Kuczer13">Follow @Kuczer13</a>
      </p>
      <p>WP SportoweFakty</p>
    </article>
  </body>
</html>