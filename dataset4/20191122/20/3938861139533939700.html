<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-life/_tramp-zayaviv-scho-lyubit-ukrayinskij-narod/939500"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T20:00:00+00:00"/>
    <meta property="og:title" content="Трамп заявив, що любить український народ"/>
    <meta property="og:description" content="Президент США Дональд Трамп заявив, що любить українців і його хвилюють проблеми українців. &quot;Я люблю український народ&quot;, - сказав він в ефірі телеканалу Fox News. Він не бачить нічого поганого в тому, щоб закликати Київ боротися з корупцією. Україна входить до числа країн, де ..."/>
  </head>
  <body>
    <article>
      <h1>Трамп заявив, що любить український народ</h1>
      <address><time datetime="2019-11-22T20:00:00+00:00">22 Nov 2019, 20:00</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939500_w_300.jpg?v=0"/>
        <figcaption>Трамп хоче допомогти Україні боротися з корупцією. Фото: Delo.ua</figcaption>
      </figure>
      <p>Президент США <b>Дональд Трамп</b> заявив, що любить українців і його хвилюють проблеми українців.</p>
      <p>"Я люблю український народ", - сказав він в ефірі телеканалу Fox News.</p>
      <p>Він не бачить нічого поганого в тому, щоб закликати Київ боротися з корупцією. Україна входить до числа країн, де проблема корупції стоїть найбільш гостро.</p>
      <p>"Потрібно переконатися, що гроші будуть витрачені належним чином", - додав Трамп.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/world-life/_tramp-podav-pozovi-do-verhovnogo-sudu/938529"/>
      </related>
      <p>Тому він доручив своєму адвокату <b>Руді Джуліані</b> курирувати в Білому домі пов'язану з Україною тематику. Трамп назвав його можливо найкращим борцем зі злочинністю за останні 50 років.</p>
      <p>Трамп вважає, що подібний послужний список повинен був дозволити Джуліані ефективно допомагати Україні боротися проти корупції.</p>
      <blockquote>Україна <a href="https://gazeta.ua/articles/politics/_vijskova-dopomoga-ukrayini-ssa-ne-perekazali-ponad-35-mln/939004">не отримала понад 35 млн доларів із загального обсягу американської військової допомоги</a>, виділення якої раніше припинялося президентом США Дональдом Трампом. Зазначена сума залишилася на американських рахунках.</blockquote>
    </article>
  </body>
</html>