<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/techbazis/20191121-androidx86-android-9-asztali-pc.html"/>
    <meta property="og:site_name" content="Origo"/>
    <meta property="article:published_time" content="2019-11-22T20:54:00+00:00"/>
    <meta property="og:title" content="Asztali gépekre érkezett az Android 9"/>
    <meta property="og:description" content="Az Android-x86 projekt keretében már az Android 9.0 is eljutott az asztali PC-kre."/>
  </head>
  <body>
    <article>
      <h1>Asztali gépekre érkezett az Android 9</h1>
      <address><time datetime="2019-11-22T20:54:00+00:00">22 Nov 2019, 20:54</time> by <a rel="author">Origo</a></address>
      <p>
        <b>Az Android-x86 projekt keretében már az Android 9.0 is eljutott az asztali PC-kre.</b>
      </p>
      <p>Az eredetileg digitális fényképezőkre tervezett Android rendszer megváltoztatta az okostelefonok és tabletek világát. Bár a Google PC-kre Android helyett a Chrome OS-t szánja, azért az Android-x86 projektnek hála egy x86-os architektúrára átportolt Android is létezik.</p>
      <figure>
        <img src="https://cdn.nwmgroups.hu/s/img/i/1911/2019112150.jpg?w=644&amp;h=362"/>
        <figcaption>
          <cite>Forrás: ITIGIC</cite>
        </figcaption>
      </figure>
      <p>Ebből <a href="https://www.android-x86.org/releases/releasenote-9-0-rc1.html">érkezett most meg</a> az Android 9.0 RC, kiadásra jelölt változata. A leírás szerint ezt a verziót csak programozóknak és hobbiszinten ajánlják, általános használatra csak a stabil változat lesz bevethető.</p>
      <p>Az előző x86-os verziókhoz mérten mindenesetre már az RC is jobb teljesítményt, stabilitást és kompatibilitást nyújt, az OpenGL ES 3.0 támogatása mellett az Intel HD és G45-ös grafikák hardveres gyorsítása is megoldott, újabb GPU-k esetében Vulkan-támogatás is van. Az RC verzió 32- és 64-bites kiadásban egyaránt elérhető.</p>
    </article>
  </body>
</html>