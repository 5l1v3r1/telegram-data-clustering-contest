<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/22/galaxy-fold-2-samsung-apportera-dei-cambiamenti-sostanziali-628823"/>
    <meta property="og:site_name" content="tecnoandroid"/>
    <meta property="article:published_time" content="2019-11-22T20:30:21+00:00"/>
    <meta property="og:title" content="Galaxy Fold 2, Samsung apporterà dei cambiamenti sostanziali"/>
    <meta property="og:description" content="Samsung ha intenzione di rivoluzionare completamente il design dell'attuale Galaxy Fold con il lancio della nuova generazione"/>
  </head>
  <body>
    <article>
      <h1>Galaxy Fold 2, Samsung apporterà dei cambiamenti sostanziali</h1>
      <h2>Samsung ha intenzione di rivoluzionare completamente il design dell'attuale Galaxy Fold con il lancio della nuova generazione</h2>
      <address><time datetime="2019-11-22T20:30:21+00:00">22 Nov 2019, 20:30</time> by <a rel="author">Alessio Amoruso</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Samsung-Galaxy-Fold-Galaxy-Fold-2-Huawei-Mate-X.png"/>
      </figure>
      <p>La sfida tra Samsung, Huawei e Motorola è certamente <b>quella che si sta combattendo sugli smartphone pieghevoli</b>. Tutti hanno presentato la propria idea di foldable con <a href="https://www.tecnoandroid.it/2019/11/21/samsung-deposita-il-brevetto-per-un-nuovo-device-con-display-waterfall-627484">soluzioni uniche e futuristiche</a>. Se il Galaxy Fold e il Mate X, seppur diversi, condividono il principio di utilizzo, il <b>Motorola RAZR se ne distanzia enormemente</b>.</p>
      <p>Ecco quindi che Motorola sembra aver fatto scuola, tanto che <b>Huawei ha depositato un brevetto</b> che <a href="https://www.tecnoandroid.it/2019/11/19/huawei-potrebbe-realizzare-un-flip-phone-in-stile-motorola-razr-626780">mostra un device molto simile</a>. Ma il produttore Cinese non sembra l’unico interessato al design a conchiglia. Infatti, secondo le indiscrezioni, <b>anche Samsung potrebbe rivoluzionare il form factor di Galaxy Fold 2</b>.</p>
      <p>Il pieghevole di <b>Samsung potrebbe diventare con una chiusura a conchiglia</b>, simile a quella del Motorola RAZR. Questo design è in <a href="https://www.tecnoandroid.it/2019/11/21/xiaomi-sta-gia-pensando-al-possibile-successore-del-mi-mix-alpha-628407">fase di studio presso i laboratori del brand</a> e, al momento, il <b>Galaxy Fold 2 è conosciuto in fabbrica con il nome in codice Bloom</b>.</p>
      <h3>Samsung sta lavorando sul Galaxy Fold 2</h3>
      <p>Considerando che<b> il display principale è richiuso su se stesso</b>, la scocca esterna potrebbe ospitare un piccolo display per mostrare le informazioni essenziali e poco altro. <a href="https://www.gizmochina.com/2019/11/22/samsung-galaxy-fold-2-cover-display/">Secondo la fonte</a>, il display secondario verrà sfruttato per le notifiche, l’orario e la carica residua. Samsung ha confermato indirettamente questa possibilità con<b> alcuni file utilizzati nella beta della One UI 2.0 per Galaxy Note 9</b>.</p>
      <p>Infatti, analizzando le linee di codice, sono emersi dei riferimenti alle animazioni di ricarica realizzate per il display esterno del Galaxy Fold 2. Il <b>display potrebbe avere una forma circolare invece della classica rettangolare</b>, richiamando quindi la linea smartwatch di Samsung.</p>
      <p>Al momento i piani del colosso coreano non sono chiari. Questo ipotetico<b> Galaxy Fold 2 potrebbe tranquillamente rappresentare l’evoluzione</b> dell’attuale generazione. Tuttavia, Samsung potrebbe affiancare il modello a conchiglia a quello attuale lasciando libertà di scelta <a href="https://www.tecnoandroid.it/2019/11/20/samsung-galaxy-note-10-arriva-ledizione-speciale-a-tema-star-wars-626750">agli utenti su quale preferire per l’acquisto</a>. Non resta che attendere ulteriori dettagli che arriveranno certamente nelle prossime settimane.</p>
    </article>
  </body>
</html>