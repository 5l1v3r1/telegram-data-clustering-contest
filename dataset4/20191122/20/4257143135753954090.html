<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/22/elemzo-uj-partprogramot-kell-kidolgoznia-a-cdu-nak"/>
    <meta property="og:site_name" content="infostart"/>
    <meta property="article:published_time" content="2019-11-22T20:46:28+00:00"/>
    <meta property="og:title" content="Elemző: új pártprogramot kell kidolgoznia a CDU-nak"/>
    <meta property="og:description" content="Új pártprogramot kell kidolgoznia a német Kereszténydemokrata Uniónak (CDU) - vélekedett Kiss J. László, a Corvinus Egyetem tanára az M1 aktuális csatorna péntek esti műsorában."/>
  </head>
  <body>
    <article>
      <h1>Elemző: új pártprogramot kell kidolgoznia a CDU-nak</h1>
      <address><time datetime="2019-11-22T20:46:28+00:00">22 Nov 2019, 20:46</time> by <a rel="author">Infostart / MTI</a></address>
      <h3>Új pártprogramot kell kidolgoznia a német Kereszténydemokrata Uniónak (CDU) - vélekedett Kiss J. László, a Corvinus Egyetem tanára az M1 aktuális csatorna péntek esti műsorában.</h3>
      <p>Az elemzőt azzal kapcsolatban kérdezték, hogy Annegret Kramp-Karrenbauer, a CDU elnöke pénteken Lipcsében a párt kongresszusán a személyi viták lezárását sürgette és egységet szorgalmazott, egyúttal közölve: a nyugalom helyreállításáért akár távozni is hajlandó.</p>
      <p>Kiss J. László azt mondta: választást csak úgy lehet nyerni, ha az egységet megőrzik.</p>
      <p>Megjegyezte: a CDU eredeti pártprogramjának céljai mostanra elhalványodtak, ezért most új irányba "kell navigálni a CDU hajóját".</p>
      <p>A következő egy évben a pártnak új alapprogramot kell kidolgoznia, amelyet a társadalom támogatásával sikerre tud vinni. Ehhez olyan programra van szükség, amelyben a szociáldemokratákkal szembeni különbségeket hangsúlyozzák - jelentette ki a Corvinus tanára.</p>
      <p>
        <i>Nyitókép: MTI/EPA/Clemens Bilan</i>
      </p>
    </article>
  </body>
</html>