<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/radost-v-chelsi-naj-dobriqt-igrach-za-posledniq-mesec-na-liniq-za-derbito-sreshtu-siti-1408875.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-22T20:43:00+00:00"/>
    <meta property="og:title" content="Радост в Челси: Най-добрият играч за последния месец на линия за дербито срещу Сити"/>
    <meta property="og:description" content="Намиращият се в добра форма офанзивен футболист на Челси Кристиан Пулишич се е възстановил от травма в хълбока и ще бъде наличен за гостуването на шампиона Манчестър Сити в неделя, заяви мениджърът на „сините“ Франк Лампард Американецът получи травмата при успеха над Кристъл Палас по-рано този месец и пропусна двубоите на „янките“ от Лигата на нациите в зона КОНКАКАФ срещу Канада и Куба по време на паузата за националните отбори"/>
  </head>
  <body>
    <article>
      <h1>Радост в Челси: Най-добрият играч за последния месец на линия за дербито срещу Сити</h1>
      <address><time datetime="2019-11-22T20:43:00+00:00">22 Nov 2019, 20:43</time> by <a rel="author">Sportlive.bg</a></address>
      <p>Намиращият се в добра форма офанзивен футболист на Челси Кристиан Пулишич се е възстановил от травма в хълбока и ще бъде наличен за гостуването на шампиона Манчестър Сити в неделя, заяви мениджърът на „сините“ Франк Лампард.</p>
      <p>Американецът получи травмата при успеха над Кристъл Палас по-рано този месец и пропусна двубоите на „янките“ от Лигата на нациите в зона КОНКАКАФ срещу Канада и Куба по време на паузата за националните отбори. 21-годишният бивш футболист на Борусия Дортмунд е в чудесна форма за заемащия трета позиция в класирането тим на Челси след незавидно начало на кариерата си на „Стамфорд Бридж“, отбелязвайки пет гола в последните си три мача от лигата. „Той не замина на лагер със САЩ, защото изпитваше физически проблеми срещу Палас. Той тренира и е готовност за мача“, започна Лампард.</p>
      <p>Крилото Калъм Хъдсън-Одой е под въпрос за срещата заради проблем в адуктора, който получи по време на международния си ангажимент с Англия. Лампард коментира, че е доволен от разбирателството между полузащитниците си Н‘Голо Канте, Жоржиньо и Матео Ковачич, като и тримата са готови и играят добре преди сблъсъка с „гражданите“. „Искам това да е положителен проблем…това е чудесно за мен. Нещо, което ние правим много добре. Има химия в полузащитата ни, може да използваме и тримата в тази зона на терена. Трябва да дадем свободата на Жоржиньо да напуска позицията си. Той има възприятие за пресата“.</p>
      <p>Бившият полузащитник на „сините“ Лампард, който приключи кариерата си във Висшата лига със сезон с екипа на Сити, заяви, че очаква с нетърпение двубоя с намиращия се едно място под неговия тим шампион. „Нивото на представяне, което те достигнаха в последните няколко години и продължават да показват, е невероятно. Доволен съм от възможността да бъдем в тази позиция, в която сме момента. Но аз искам повече. Това не е краят за тях, те са силен състав. Няма да правя големи прогнози за утре, нашата история е едва на три месеца. Прекарах отлична година в Сити, отивам там с нищо друго освен добри чувства. Но аз съм мениджър на Челси и искам да победим“, завърши той.</p>
      <related>
        <h4>Още по темата</h4>
        <a href="https://www.sportlive.bg/worldfootball/england/Lampard-se-sheguva-s-Mourinxo-1408905.html"/>
        <a href="https://www.sportlive.bg/worldfootball/england/Manchestyr-Siti-mozhe-da-zagubi-borbata-za-titlata-oshte-tozi-uikend-sreshtu-Chelsi-1408720.html"/>
        <a href="https://www.sportlive.bg/worldfootball/england/Fenovete-na-Chelsi-razdvoeni-sled-naznachenieto-na-Mourinxo-1408365.html"/>
        <a href="https://www.sportlive.bg/worldfootball/england/Chelsi-predlaga-novi-dogovori-na-chetirima-igrachi-1407832.html"/>
      </related>
    </article>
  </body>
</html>