<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/rajasthan/news/permission-to-shave-9-muslim-policemen-revoked-in-alwar-rajasthan-263036"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-22T20:00:00+00:00"/>
    <meta property="og:title" content="राजस्थान के अलवर में 9 मुस्लिम पुलिसकर्मियों की दाढ़ी रखने की अनुमति निरस्त "/>
    <meta property="og:description" content="जयपुर: राजस्थान के अलवर पुलिस जिले में तैनात नौ मुस्लिम पुलिसकर्मियों को दाढ़ी रखने की मंजूरी को वापस ले लिया गया है। पुलिस अधीक्षक अनिल पारिस देशमुख ने एक आदेश जारी कर जिले में तैनात नौ मुस्लिम पुलिसकर्मियों को दाढ़ी रखने की छूट को राज्य सरकार के नियमानुसार तुरंत प्रभाव से वापस ले लिया है। अलवर पुलिस प्रशासन ने कुल मिलाकर 32 पुलिसर्किमयों को ड्यूटी के दौरान दाढ़ी रखने की अनुमति दे रखी थी। देशमुख ने बताया कि दाढ़ी रखने की इजाजत को इसलिये वापस लिया गया है ताकि पुलिसकर्मी निष्पक्षता के साथ काम कर सके और निष्पक्ष दिखें।"/>
  </head>
  <body>
    <article>
      <h1>राजस्थान के अलवर में 9 मुस्लिम पुलिसकर्मियों की दाढ़ी रखने की अनुमति निरस्त </h1>
      <address><time datetime="2019-11-22T20:00:00+00:00">22 Nov 2019, 20:00</time> by <a rel="author">ashu</a></address>
      <p>जयपुर: राजस्थान के अलवर पुलिस जिले में तैनात नौ मुस्लिम पुलिसकर्मियों को दाढ़ी रखने की मंजूरी को वापस ले लिया गया है। पुलिस अधीक्षक अनिल पारिस देशमुख ने एक आदेश जारी कर जिले में तैनात नौ मुस्लिम पुलिसकर्मियों को दाढ़ी रखने की छूट को राज्य सरकार के नियमानुसार तुरंत प्रभाव से वापस ले लिया है। अलवर पुलिस प्रशासन ने कुल मिलाकर 32 पुलिसर्किमयों को ड्यूटी के दौरान दाढ़ी रखने की अनुमति दे रखी थी। देशमुख ने बताया कि दाढ़ी रखने की इजाजत को इसलिये वापस लिया गया है ताकि पुलिसकर्मी निष्पक्षता के साथ काम कर सके और निष्पक्ष दिखें।</p>
      <p>उन्होंने बताया कि इस आदेश का मुख्य उद्देशय़ यह सुनिश्चित करना है कि पुलिसकर्मी अपनी ड्यूटी निष्पक्षता के साथ करें। उन्होंने कहा,‘‘पुलिसकर्मियों को ना केवल निष्पक्षता के साथ काम करना चाहिए बल्कि उनको निष्पक्ष दिखना चाहिए। यदि इस आदेश से किसी को पीड़ा है तो वह इस संबंध में अपना प्रार्थना पत्र दे सकता है उस पर उचित कार्रवाई की जायेगी।’’</p>
      <p>उन्होंने कहा कि राज्य सरकार के प्रावधनों के अनुसार विभाग का मुखिया पुलिसकर्मियों को दाढ़ी रखने की इजाजत प्रदान कर सकता है। सरकार के प्रावधानों के अनुसार 32 पुलिसकर्मियों को स्वीकृति प्रदान की गई थी। नौ पुलिस कर्मियों की स्वीकृति को वापस ले लिया गया है जबकि शेष पुलिस र्किमयों को दी गई स्वीकृति जारी रहेगी। उन्होंने कहा कि हालांकि इस फैसले पर पुर्निवचार किया जा सकता है और पीड़ित अपना आवेदन दे सकते हैं।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Permission to shave 9 Muslim policemen revoked in Alwar, Rajasthan</p>
    </article>
  </body>
</html>