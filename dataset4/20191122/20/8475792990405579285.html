<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/inrikes/darfor-anvander-svt-dold-kamera-for-att-granska-huawei"/>
    <meta property="og:site_name" content="SVT Nyheter"/>
    <meta property="article:published_time" content="2019-11-22T20:08:25+00:00"/>
    <meta property="og:title" content="Därför använder SVT dold kamera för att granska Huawei"/>
    <meta property="og:description" content="I sin granskning av Huawei har en SVT-medarbetare med dold kamera utgett sig för att vara en Bahnhof-medarbetare för att komma nära mobiljätten. Charlotta Friborg, SVT:s program och ansvarig utgivare på riksnyheterna, svarar här varför man valde den arbetsmetoden."/>
  </head>
  <body>
    <article>
      <h1>Därför använder SVT dold kamera för att granska Huawei</h1>
      <address><time datetime="2019-11-22T20:08:25+00:00">22 Nov 2019, 20:08</time> by <a rel="author">Charlotta Friborg</a></address>
      <p>
        <b>I sin granskning av Huawei har en SVT-medarbetare med dold kamera utgett sig för att vara en Bahnhof-medarbetare för att komma nära mobiljätten.<br/>Charlotta Friborg, SVT:s program och ansvarig utgivare på riksnyheterna, svarar här varför man valde den arbetsmetoden.</b>
      </p>
      <p>Kinesiska Huawei är en av världens ledande aktörer inom telekomteknik, och har hamnat i fokus för en internationell debatt om risker och möjligheter med den nya 5G-tekniken.</p>
      <p>Frågor som ställs handlar om ifall Sverige och andra länder riskerar att göra sig beroende av ett bolag som i sin tur är beroende av den kinesiska statens välvilja.</p>
      <p>Kritiker har hävdat att Huawei är ett hårt ideologiskt drivet företag, samtidigt som bolagets officiella bild är en helt annan – att Huawei är ett privat företag som inte ska blandas ihop med den kinesiska staten.</p>
      <p>SVT använder dold kamera bara när viktig information inte går att få fram på något annat sätt. I detta fall för att dokumentera ett möte där Huaweichefer pressas av en provocerande kund, på känsliga frågor om den kinesiska regimens agerande.</p>
      <p>De svar som till slut kommer ligger långt ifrån bolagets officiella linje, och det är därför motiverat att publicera dem.</p>
    </article>
  </body>
</html>