<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904787/felle-reactie-feyenoord-op-te-verschijnen-artikel-in-ad-is-kwalijk-te-noemen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T20:26:00+00:00"/>
    <meta property="og:title" content="Felle reactie Feyenoord op te verschijnen artikel in AD: 'Is kwalijk te noemen'"/>
    <meta property="og:description" content="Het Algemeen Dagblad publiceert zaterdag een artikel over de jeugdopleiding van Feyenoord. De club voelt zich naar aanleiding hiervan geroepen om via de officiële kanalen te reageren. Feyenoord is not amused over de manier waarop de krant te werk is gegaan. 'Het is onacceptabel dat binnen de Academy mensen met een grote staat van dienst worden beschadigd, die in de voorbije jaren een grote bijdrage hebben geleverd aan de ontwikkeling van talent en dat nog steeds doen. Hetzelfde geldt overigens voor de mensen die nog maar kort in dienst zijn', laat Feyenoord weten."/>
  </head>
  <body>
    <article>
      <h1>Felle reactie Feyenoord op te verschijnen artikel in AD: 'Is kwalijk te noemen'</h1>
      <address>
        <time datetime="2019-11-22T20:26:00+00:00">22 Nov 2019, 20:26</time>
      </address>
      <p>
        <b>Het Algemeen Dagblad publiceert zaterdag een artikel over de jeugdopleiding van Feyenoord. De club voelt zich naar aanleiding hiervan geroepen om via de officiële kanalen te reageren.</b>
      </p>
      <p>Feyenoord is not amused over de manier waarop de krant te werk is gegaan. 'Het is onacceptabel dat binnen de Academy mensen met een grote staat van dienst worden beschadigd, die in de voorbije jaren een grote bijdrage hebben geleverd aan de ontwikkeling van talent en dat nog steeds doen. Hetzelfde geldt overigens voor de mensen die nog maar kort in dienst zijn', laat Feyenoord weten.</p>
      <p>Feyenoord laat weten dat sportjournalisten altijd welkom zijn, vragen mogen stellen en trainingen kunnen volgen. 'Er zijn uitnodigingen geweest om binnen onze academie te komen kijken, te praten en geïnformeerd te worden hoe Feyenoord werkt met zijn talenten. We hebben echt niet de illusie dat we alles goed doen', laat Feyenoord weten.</p>
      <p>'De schrijver kwam niet en wenste ook voor dit artikel niet door ons geïnformeerd te worden', vervolgt de club. 'Het is kwalijk te noemen dat iemand die geen onderzoek doet en alleen anonieme bronnen opvoert, zo onze mensen op de Academy beschadigt. Vanaf de buitenkant oordelen zonder enig contact is te makkelijk. We vinden het belangrijk om met deze reactie te onderstrepen dat we achter onze mensen en hun werkwijze staan.'</p>
      <p>Het bericht wordt ondertekend door manager Feyenoord Academy Raymond van Meenen en hoofd jeugdopleidingen Stanley Brard.</p>
      <figure>
        <iframe data-src="https://twitter.com/Feyenoord/status/1197957017664737280?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>