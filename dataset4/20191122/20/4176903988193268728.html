<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/drzavljani-srbije-medju-otetima-s-broda-u-gvinejskom-zalivu/"/>
    <meta property="og:site_name" content="Krstarica"/>
    <meta property="article:published_time" content="2019-11-22T20:20:04+00:00"/>
    <meta property="og:title" content="Državljani Srbije medju otetima s broda u Gvinejskom zalivu"/>
    <meta property="og:description" content="Ekvatorijalna Gvineja je saopštila da su pirati u Gvinejskom zalivu kidnapovali sedam članova posade broda kompanije &quot;Ekson Mobajl&quot; i da medju njima ima"/>
  </head>
  <body>
    <article>
      <h1>Državljani Srbije medju otetima s broda u Gvinejskom zalivu</h1>
      <address><time datetime="2019-11-22T20:20:04+00:00">22 Nov 2019, 20:20</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/11/ed781848.640x360_rss-750x430.jpg"/>
        <figcaption>Foto: Beta</figcaption>
      </figure>
      <p>Ekvatorijalna Gvineja je saopštila da su pirati u Gvinejskom zalivu kidnapovali sedam članova posade broda kompanije „Ekson Mobajl“ i da medju njima ima državljana Srbije.</p>
      <p>Pirati su u sredu ujutru napali brod za snabdevanje u blizini naftnog polja „Zafiro“, navele su vlasti Ekvatorijalne Gvineje.</p>
      <p>Posadu od 15 članova činili su državljani Južne Afrike, Filipina, Srbije i Kameruna.</p>
      <p>Po ukrcavanju na brod, Ratna mornarica je našla osam članova posade koji su se sakrili.</p>
      <p>Od svih kidnapovanja članova posada brodova u svetu, oko 82 odsto dogadja se u Gvinejskom zalivu, saopštio je u oktobru „Međunarodni pomorski biro“, specijalizovano odeljenje Međunarodne privredne komore, koje se bavi zaštitom posada od zločina protiv pomorske trgovine, posebno piraterije.</p>
      <p>(Beta)</p>
    </article>
  </body>
</html>