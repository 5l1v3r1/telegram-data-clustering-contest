<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbal24.be/news/cristian-benavente-bovenaan-op-verlanglijstje-van-deze-belgische-topclub"/>
    <meta property="og:site_name" content="Voetbal24"/>
    <meta property="article:published_time" content="2019-11-22T20:00:00+00:00"/>
    <meta property="og:title" content="‘Cristian Benavente bovenaan op verlanglijstje van deze Belgische topclub’"/>
    <meta property="og:description" content="Cristian Benavente (25) maakte van 2016 tot begin 2019 het mooie weer in de Jupiler Pro League. Daarna ruilde Benavente Sporting Charleroi in voor een avontuur bij de Egyptische topclub Pyramids FC. En ondertussen speelt de Peruviaan zelfs al bij het Franse Nantes."/>
  </head>
  <body>
    <article>
      <h1>‘Cristian Benavente bovenaan op verlanglijstje van deze Belgische topclub’</h1>
      <address><time datetime="2019-11-22T20:00:00+00:00">22 Nov 2019, 20:00</time> by <a rel="author" href="https://www.voetbal24.be/authors/46" target="_blank">Redactie</a></address>
      <p>
        <b>Cristian Benavente (25) maakte van 2016 tot begin 2019 het mooie weer in de Jupiler Pro League. Daarna ruilde Benavente Sporting Charleroi in voor een avontuur bij de Egyptische topclub Pyramids FC. En ondertussen speelt de Peruviaan zelfs al bij het Franse Nantes.</b>
      </p>
      <p>Afgelopen zomer verhuisde Benavente naar Nantes. Toch had het ook anders kunnen lopen. Zo kon de speler ook naar <a href="https://www.voetbal24.be/tag/KRC+Genk">KRC Genk</a>. Benavente stond hoog op het verlanglijstje van de Belgische landskampioen.</p>
      <p>"Er was een mogelijkheid om naar Genk te gaan", onthult Benavente in <i>La Dernière Heure.</i> "Het feit dat ik Felice Mazzu goed ken, speelde daar een rol in. Uiteindelijk kwam het er echter niet van."</p>
      <h3>Andere Belgische topclubs</h3>
      <p>Benavente werd ook meermaals in verband gebracht met andere Belgische topclubs. Zo werd de Peruviaan ook genoemd bij <a href="https://www.voetbal24.be/tag/Anderlecht">Anderlecht</a>, <a href="https://www.voetbal24.be/tag/AA+Gent">AA Gent</a> en <a href="https://www.voetbal24.be/tag/Club+Brugge">Club Brugge</a>. Die clubs ondernamen evenwel geen actie om Benavente aan te werven.</p>
    </article>
  </body>
</html>