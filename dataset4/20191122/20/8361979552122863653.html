<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/opinion/inozemni-agenti-v-rosiji-yak-ce-pracyuye-novini-ukrajini-50055130.html"/>
    <meta property="og:site_name" content="НВ"/>
    <meta property="article:published_time" content="2019-11-22T20:33:00+00:00"/>
    <meta property="og:title" content="Росія шукає «іноземних агентів»"/>
    <meta property="og:description" content="Державна дума Росії зробила наступний крок до схвалення нового небезпечного законопроекту"/>
  </head>
  <body>
    <article>
      <h1>Росія шукає «іноземних агентів»</h1>
      <h2>Державна дума Росії зробила наступний крок до схвалення нового небезпечного законопроекту</h2>
      <address><time datetime="2019-11-22T20:33:00+00:00">22 Nov 2019, 20:33</time> by <a rel="author">Галя Койнаш</a></address>
      <p>Згідно з ним особи, що працюють у Росії чи окупованому Криму, можуть отримати тавро «іноземних агентів». Законопроект вже засудили міжнародні неурядові організації із захисту прав людини, і схоже на те, що його <a href="https://ru.krymr.com/a/news-gosduma-zakon-aizlica-inoagenty/30284523.html">таки приймуть цього тижня.</a></p>
      <p>Запропоновані поправки до закону про «іноземних агентів» передбачають, що осіб можна вважати іноземними агентами, якщо вони розповсюджують чи беруть участь у створенні матеріалів для ЗМІ, визначених як іноземні агенти, чи юридичних осіб, створених такими медіа. Це тавро також буде розповсюджуватись на осіб, які отримують гроші чи інші активи від іноземних держав, державних органів, міжнародних чи іноземних організацій, іноземних громадян чи осіб без громадянства та їх представників, від іноземних медіа «іноземних агентів» чи російських легальних спільнот, створених останніми.</p>
      <p>Леонід Левін, голова думського комітету з інформаційної політики, сказав Interfax.ru, що сам факт того, що штатний працівник співпрацює з іноземним ЗМІ й отримує від нього зарплату не означає, що він автоматично стає «іноземним агентом». Левін не намагався приховати, що реальною метою цього законопроекту є «заглушити», чи щонайменше серйозно перешкодити людям, які пишуть матеріали на соціально-політичну тематику. Він не думає, що особа, яка пише про культуру, спорт чи музику, може закінчити як «іноземний агент», але для тих, хто пише на соціально-політичні теми, напевне є ризик. Левін детальніше зупинився на тому, що не існує якоїсь певної очевидності, так як просто отримання плати не достатньо для того, щоб зробити когось іноземним агентом, та, знову ж таки, все може бути. У кожному конкретному випадку це визначатиме Мін'юст разом з МЗС.</p>
      <aside>Це також стане потужним інструментом придушення опозиційних голосів</aside>
      <p>Ці поправки запропонували до закону депутати Думи Василь Піскарьов і сенатор Андрій Клімов — обидва очолюють у своїх палатах «комісії з розслідування іноземного втручання в справи Росії». Ці комісії були створені на хвилі протестів у Москві, коли росіян фактично <a href="https://nv.ua/ukr/world/countries/na-mitingu-v-moskvi-zatrimali-vzhe-600-osib-novini-rosiji-50034429.html">позбавили їх головних виборчих прав</a>. Тоді російська влада відреагувала репресіями та обвинуваченнями у західному впливі.</p>
      <p>Законопроект вступить у силу в лютому 2020 року, і передбачатиме абсолютно непомірні штрафи (до 5 мільйонів рублів) для так званих ЗМІ — іноземних агентів. Штрафи для осіб коливатимуться від 10 до 100 тисяч рублів.</p>
      <p>Нині російське міністерство юстиції проголосило «іноземними агентами» десять ЗМІ, включно з одним з винятково надійних джерел інформації про окупований Крим Крим. Реалії. Серед інших — Голос Америки, саме Радіо Свобода, кілька сервісів на кшталт Крим. Реалії та телеканал Настоящее время.</p>
      <p>Велика кількість медіа та правозахисних організацій, включно з Amnesty International, Human Rights Watch, Репортери без кордонів та Civil Rights Defenders попередили, що цей закон загрожує журналістам і блогерам. Вони вважають, що закон «матиме пагубний вплив на і без того обмежувальне середовище для незалежної журналістики в Росії, і мусить бути відхилений».</p>
      <p>Фактично будь-який журналіст чи блогер, який отримує гранти чи плату за певну роботу від іноземного джерела, може закінчити як «іноземний агент». Це означатиме, що будь-яка інформація, опублікована ними, буде визнаватись такою, що належить «іноземним агентам».</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/866/original/2912e0d970d370ed0febf2a19743184b.png&amp;stamp=1&amp;q=85&amp;w=115"/>
      </figure>
      <p>Айдер Муждабаєв<br/>Росіяни втомилися від Путіна. Чому їм потрібен Сталін</p>
      <p>Організації цитують Галину Арапову, провідного медіаюриста з Центру захисту прав ЗМІ в Росії, яка попереджає, що нові поправки можуть легалізувати законодавство про «іноземних агентів», «яке і без того порушує міжнародні стандарти свободи вираження думок і свободи асоціацій, невиправдано роблячи його жорстким». Будь-яка особа, яка співпрацює з іноземними редакціями, може заробити собі цей ярлик.</p>
      <p>Правозахисні організації наголошують, що «вимога зареєструватись у Мін'юсті також викликає тривогу, створюючи додаткові проблеми, особливо для тих російських блогерів, які живуть за кордонами країни. При цьому штрафи за відсутність маркування з високою долею ймовірності витіснятимуть їх матеріали та блоги з російського сегменту інтернету, так як користувачі соцмереж будуть побоюватись наслідків за репости.</p>
      <p>Ініціатива російської влади оголошувати осіб «іноземними агентами» — це продовження курсу на удушення вільних і незалежних ЗМІ всередині країни. Вона матиме серйозні наслідки для міжнародного медійного співробітництва з Росією, так як будь-які зв’язки з іноземним ЗМІ будуть ставити журналістів під ризик отримати ярлик «іноземного агента». Це також стане потужним інструментом придушення опозиційних голосів".</p>
      <p>В той час як їхній заклик російському уряду зняти ці поправки можна лише повторювати, схоже на те, що в третьому читанні закон <a href="https://ru.krymr.com/a/news-gosduma-zakon-aizlica-inoagenty/30284523.html">збираються прийняти.</a></p>
      <p>Починаючи з 2012-го, НГО, які займаються чимсь, що закон розглядає як «іноземну діяльність» чи отримання будь-якого фінансування з-за кордону, мусять реєструватись як «іноземні агенти». Міністерство юстиції Росії має право самому оголошувати ці НГО «іноземними агентами», що суттєво скорочує їх права і можливості.</p>
      <p><b><i>Переклад</i></b> <a href="https://nv.ua/"><b><i>НВ</i></b></a></p>
      <p>
        <i>Новое Время володіє ексклюзивним правом на</i>
        <i> </i>
        <i>переклад і публікацію колонок Галі Койнаш. Републікація повної версії тексту заборонено</i>
      </p>
      <p>
        <i>
          <a href="http://khpg.org/en/index.php?id=1574203266">Оригінал</a>
        </i>
      </p>
      <p><i><b>Приєднуйтесь до</b></i><b><i> </i></b><b><i>нашого телеграм-каналу</i></b> <a href="https://t.me/nv_opinion"><b><i>Мнения НВ</i></b></a></p>
    </article>
  </body>
</html>