<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904782/-van-gaal-werd-geen-trainer-van-tottenham-omdat-hij-de-voorzitter-besodemieterde-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T20:15:00+00:00"/>
    <meta property="og:title" content="'Van Gaal werd geen trainer van Tottenham omdat hij de voorzitter besodemieterde'"/>
    <meta property="og:description" content="Louis van Gaal was vijf jaar geleden op een haar na rond met Tottenham Hotspur, maar koos op het laatste moment voor Manchester United. Dat vertelt De Telegraaf-journalist Valentijn Driessen in de voetbalpodcast van zijn krant. Eind 2013 werd er al melding gemaakt van Tottenham-belangstelling voor Van Gaal. Toen was hij nog bondscoach van het Nederlands elftal. Driessen beschikt over enkele details. &quot;Een van de redenen waarom Van Gaal niet in beeld is gekomen bij Tottenham is omdat hij voorzitter Daniel Levy heeft besodemieterd&quot;, vertelt Driessen."/>
  </head>
  <body>
    <article>
      <h1>'Van Gaal werd geen trainer van Tottenham omdat hij de voorzitter besodemieterde'</h1>
      <address>
        <time datetime="2019-11-22T20:15:00+00:00">22 Nov 2019, 20:15</time>
      </address>
      <p>
        <b>Louis van Gaal was vijf jaar geleden op een haar na rond met Tottenham Hotspur, maar koos op het laatste moment voor Manchester United. Dat vertelt De Telegraaf-journalist Valentijn Driessen in de voetbalpodcast van zijn krant.</b>
      </p>
      <p>Eind 2013 werd er al melding gemaakt van Tottenham-belangstelling voor Van Gaal. Toen was hij nog bondscoach van het Nederlands elftal. Driessen beschikt over enkele details. "Een van de redenen waarom Van Gaal niet in beeld is gekomen bij Tottenham is omdat hij voorzitter Daniel Levy heeft besodemieterd",<a href="https://www.telegraaf.nl/sport/1893490811/hierom-werd-van-gaal-geen-trainer-bij-tottenham"> vertelt Driessen.</a></p>
      <p>"Van Gaal zou trainer worden van Tottenham Hotspur. Hij was al heel ver met de club. Er was eigenlijk al een deal, maar plots kwam Manchester United ertussen en koos hij voor United. Toen heeft hij Tottenham gezegd."</p>
      <p>"Daar waren ze heel verbolgen over. Er lag een deal. Hij brak gewoon z'n woord", zegt Driessen. "Dat is jammer, anders was Louis misschien wel teruggekomen. Dat had een betere match geweest dan met Jos√© Mourinho. Het had leuk geweest als Van Gaal het had geworden en we achteraf allemaal hadden geweten dat Mourinho het niet is geworden, zeker na hun verleden bij Man United waar Mourinho Van Gaal een kunstje heeft geflikt."</p>
      <p>Driessen doelt op de situatie tussen United, Van Gaal en Mourinho. De club ontsloeg Van Gaal en stelde Mourinho aan als opvolger. Achteraf bleek echter dat de Portugees al weken met de club in gesprek was en dus wist wat Van Gaal te wachten stond. Dat lag extra gevoelig, omdat hij Mourinho als vriend zag. Ze werkten ook met elkaar samen bij FC Barcelona.</p>
    </article>
  </body>
</html>