<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641428/%DB%8C%DA%A9-%D8%AF%D8%B1%D8%B5%D8%AF-%D9%86%D8%AE%D8%B3%D8%AA-%D9%86%D8%A7%D8%B4%D8%B1%D8%A7%D9%86-%D8%A7%D9%BE-%D8%A7%D8%B3%D8%AA%D9%88%D8%B1-%D8%B5%D8%A7%D8%AD%D8%A8-%DB%B8%DB%B0-%D8%AF%D8%B1%D8%B5%D8%AF-%D8%A7%D8%B2-%D8%AF%D8%A7%D9%86%D9%84%D9%88%D8%AF%D9%87%D8%A7%DB%8C-%D8%AC%D8%AF%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T20:40:00+00:00"/>
    <meta property="og:title" content="یک درصد نخست ناشران اپ استور صاحب ۸۰ درصد از دانلودهای جدید"/>
    <meta property="og:description" content="یک درصد نخست از ناشران اپ استور ۸۰ درصد از کل ۲۹.۶ میلیارد دانلود اپلیکیشن در سه ماهه سوم ۲۰۱۹ را به خود اختصاص داده اند"/>
  </head>
  <body>
    <article>
      <h1>
        <a href="https://www.bultannews.com/fa/news/641428/%DB%8C%DA%A9-%D8%AF%D8%B1%D8%B5%D8%AF-%D9%86%D8%AE%D8%B3%D8%AA-%D9%86%D8%A7%D8%B4%D8%B1%D8%A7%D9%86-%D8%A7%D9%BE-%D8%A7%D8%B3%D8%AA%D9%88%D8%B1-%D8%B5%D8%A7%D8%AD%D8%A8-%DB%B8%DB%B0-%D8%AF%D8%B1%D8%B5%D8%AF-%D8%A7%D8%B2-%D8%AF%D8%A7%D9%86%D9%84%D9%88%D8%AF%D9%87%D8%A7%DB%8C-%D8%AC%D8%AF%DB%8C%D8%AF">یک درصد نخست ناشران اپ استور صاحب ۸۰ درصد از دانلودهای جدید</a>
      </h1>
      <h2>یک درصد نخست از ناشران اپ استور ۸۰ درصد از کل ۲۹.۶ میلیارد دانلود اپلیکیشن در سه ماهه سوم ۲۰۱۹ را به خود اختصاص داده اند</h2>
      <address><time datetime="2019-11-22T20:40:00+00:00">22 Nov 2019, 20:40</time> by <a rel="author">بولتن نیوز | bultannews.com</a></address>
      <p><b>گروه IT:</b> طبق دیتای جدیدی که وبسایت <b>Sensor Tower</b> منتشر کرد یک درصد نخست از ناشران <b>اپ استور ۸۰ درصد</b> از کل ۲۹.۶ میلیارد دانلود اپلیکیشن در سه ماهه سوم ۲۰۱۹ را به خود اختصاص داده اند. این یعنی باقی ناشران تنها ۲۰ درصد یا معادل با ۶ میلیارد دانلود را به خود اختصاص داده اند.   <br/>به گزارش بولتن نیوز به نقل از دیجیاتو، در طول بازه زمانی یاد شده <b>۹۹ درصد باقی مانده</b> از ناشران که برابر با ۷۸۴۰۸۰ ناشر است هر کدام حدودا ۷۶۵۰ دانلود را به خود اختصاص دادند. برای آنکه درک بهتری از این موضوع داشته باشید باید بگوییم که این رقم کمتر از یک هزارم دانلودهایی است که<b> فیسبوک</b> در طول فصل اخیر دانلود شده.  </p>
      <figure>
        <img src="https://www.bultannews.com/files/fa/news/1398/9/1/1200625_130.jpg"/>
      </figure>
      <p>با در نظر داشتن اینکه غول های شبکه های اجتماعی از جمله<b> فیسبوک</b> و <b>یوتیوب</b> هم اکنون بالغ بر یک میلیارد نفر کاربر دارند، این اطلاعات چندان هم عجیب نیست. اما از این اطلاعات میتوان دریافت که بازار برای اپ های جدید تا چه اندازه نابرابر است به خصوص آنکه تعداد این اپ ها مرتبا در حال افزایش است و این مساله رقابت را دشوارتر میکند.<br/><br/>طبق گزارش<b> Sensor Tower</b> در سال ۲۰۱۸ میلادی بالغ بر ۳.۴ میلیون اپلیکیشن در <b>اپ استور</b> و <b>پلی استور گوگل</b> وجود داشته که این رقم ۶۵ درصد بیشتر از ۲.۲ میلیون اپلیکیشن موجود در این مارکت ها در سال ۲۰۱۴ است. با این حال تعداد اپ هایی که توانستند به رقم هزار دانلود برسند در طول این بازه کاهش یافته و از ۳۰ درصد به ۲۶ درصد تقلیل یافته است.<br/><br/>یک درصد نخست از ناشران (حدودا ۱۰۸۰ ناشر) که عموما در زمینه <b>گیم</b> فعال بوده اند از مجموع<b> ۱۱.۱ اپ</b> دانلود شده در پلی استور و اپ استور<b> ۸۲ درصد</b> را به خود اختصاص دادند. این رقم یعنی هر ناشر به طور متوسط ۸.۲ میلیون نصب را به خود اختصاص داده است. ۱۸ درصد باقیمانده از دانلودها که برابر با ۲ میلیارد بوده نیز میان ۱۰۶۹۲۰ ناشر تقسیم شده است که این رقم برابر با حدود ۱۸ هزار دانلود برای هر کدام بوده است.  </p>
      <figure>
        <img src="https://www.bultannews.com/files/fa/news/1398/9/1/1200627_408.jpg"/>
      </figure>
      <p>در تحلیل اپلیکیشن ها براساس<b> درآمد</b> نیز مشخص شد که خلاء و فاصله میان این اپ ها وسیع تر است. تنها ۱۵۲۶ ناشر توانستند طی بازه زمانی مذکور <b>۲۰.۵ میلیارد دلار</b> درآمدزایی کنند (از مجموع ۲۲ میلیارد دلار) و در عین حال <b>۱.۵ میلیارد دلار</b> باقیمانده نیز میان ۱۵۱۰۵۶ ناشر تقسیم شد (هر کدام به طور متوسط ۹۹۹۰ دلار).  </p>
      <figure>
        <img src="https://www.bultannews.com/files/fa/news/1398/9/1/1200626_367.jpg"/>
      </figure>
      <p>اما در باب <b>درآمد بازی ها</b> به تنهایی هم باید بگوییم ۴۴۵ ناشر که یک درصد اصلی را تشکیل می دهند توانستند <b>۱۵.۵ میلیارد دلار</b> درآمد داشته باشند که این رقم معادل با ۹۵ درصد از کل درآمد آنها محسوب می شود و <b>۸۰۰ میلیون دلار</b> باقیمانده نیز میان ۴۴۰۲۹ ناشر که ۹۹ درصد باقیمانده را تشکیل می دادند تقسیم گردید. این یعنی هر ناشر گیم به طول متوسط ۱۸۱۰۰ دلار درآمد در بازه زمانی یاد شده داشته است.  </p>
      <figure>
        <img src="https://www.bultannews.com/files/fa/news/1398/9/1/1200628_334.jpg"/>
      </figure>
      <p>اما<b> Sensor Tower</b> در گزارش خود اشاره کرده که هیچکدام از این روندها تازگی ندارند و سالهاست که نوسان یا تغییر چندانی در این ارقام مشاهده نشده است. این یعنی بخش عمده ای از ناشران قرار است که برای جذب اقلیت کاربران تازه و نصب هایشان با یکدیگر رقابت کنند.  </p>
      <figure>
        <img src="https://www.bultannews.com/files/fa/news/1398/9/1/1200629_883.jpg"/>
      </figure>
    </article>
  </body>
</html>