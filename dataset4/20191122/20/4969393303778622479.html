<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tachometer.parameter.sk/ujabb-kozlekedesi-baleset-tortent-kassai-gyermekvasutnal"/>
    <meta property="og:site_name" content="Paraméter"/>
    <meta property="article:published_time" content="2019-11-22T20:54:00+00:00"/>
    <meta property="og:title" content="Újabb közlekedési baleset történt a kassai gyermekvasútnál"/>
    <meta property="og:description" content="Baleset történt pénteken reggel a kassai történelmi gyermekvasútnál. Egy autó megcsúszott, felborult és a vágányra zuhant. Nem ez az első közlekedési baleset a gyermekvasútnál."/>
  </head>
  <body>
    <article>
      <h1>Újabb közlekedési baleset történt a kassai gyermekvasútnál</h1>
      <h2>Baleset történt pénteken reggel a kassai történelmi gyermekvasútnál. Egy autó megcsúszott, felborult és a vágányra zuhant. Nem ez az első közlekedési baleset a gyermekvasútnál.</h2>
      <address>
        <time datetime="2019-11-22T20:54:00+00:00">22 Nov 2019, 20:54</time>
      </address>
      <p>A VW Golf sofőrje nem sokkal 10 óra előtt megcsúszott az úton, átsodródott a szemközti sávba, nekiütközött a szalagkorlátnak, majd egy telefonoszlopnak ütközött. „A sofőr könnyebb sérülést szenvedett” – közölte Jana Mésarová kassai kerületi rendőrségi szóvivő.</p>
      <p>A kár 6600 euró. A baleset körülményeit és pontos okát vizsgálják.</p>
      <p>Luboš Lehotský, a Kassai Gyermekvasút Polgári Társulás igazgatója elmondta, nyár óta ez a harmadik olyan baleset, ami miatt megrongálódtak a vasúti sínek. „Ez a járművezetői morál kudarca, és véleményem szerint az illetékeseké is, mert az augusztus 14-i baleset óta még mindig nem szerelték fel a biztonsági korlátokat" - mondta Lehotský.</p>
      <p>Augusztus 14-én egy teherautó áttörte az korlátot és nekihajtott az ott parkoló két történelmi vasúti kocsinak. „A szezon vége után biztonsági okokból az állomásra vittük a kocsikat, de a szezonban ez nem lehetséges" - tette hozzá Lehotský.</p>
      <p>TASR<br/> </p>
    </article>
  </body>
</html>