<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_avariya-tankera-dvoye-moryakiv-zalishayutsya-u-likarni/939502"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T20:53:00+00:00"/>
    <meta property="og:title" content="Аварія танкера: двоє моряків залишаються у лікарні"/>
    <meta property="og:description" content="Капітан танкера, який сів на мілину біля Одеси перебуває в лікарні із загальним переохолодженням. Устаршого механіка танкера гострий трахеобронхит. Третій врятований з танкера моряк відмовився від госпіталізації, повідомляє &quot;Радіо Свобода&quot;. Капітан судна 59-річний Анатолій Слинько. ..."/>
  </head>
  <body>
    <article>
      <h1>Аварія танкера: двоє моряків залишаються у лікарні</h1>
      <address><time datetime="2019-11-22T20:53:00+00:00">22 Nov 2019, 20:53</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939502_w_300.jpg?v=0"/>
        <figcaption>З танкера врятували трьох моряків. Фото: "Думская"</figcaption>
      </figure>
      <p>Капітан танкера, який сів на мілину біля Одеси перебуває в лікарні із загальним переохолодженням.</p>
      <p>Устаршого механіка танкера гострий трахеобронхит. Третій врятований з танкера моряк відмовився від госпіталізації, повідомляє "<a href="https://www.radiosvoboda.org/a/news-moryaky-odeskyi-tanker/30287104.html">Радіо Свобода</a>".</p>
      <p>Капітан судна 59-річний <b>Анатолій Слинько</b>. Він у середньо-тяжкому стані. Рятувальники повідомили, що після порятунку капітану було важко пересуватися самостійно. Також в лікарні залишився старший механік <b>Костянтин Михайленко</b>.</p>
      <related>
        <h4>ЧИТАЙТЕ ТАКОЖ:</h4>
        <a href="https://m.gazeta.ua/articles/np/_so-vidbuvayetsya-z-tankerom-yakij-siv-na-milinu-bilya-odesi/939405"/>
      </related>
      <p>Заступник начальника Державної екологічної інспекції Кримсько-Чорноморського округу <b>Микола Гавриков</b> повідомив, що інспектори разом з представниками Адміністрації морських портів України взяли в другій половині дня нові проби води в районі аварії і чекають результатів.</p>
      <blockquote>Танкер "Делфі" під прапором Молдови, який раніше <a href="https://m.gazeta.ua/articles/np/_druga-nadzvichajna-podiya-za-dobu-bilya-odesi-tanker-siv-na-milinu/939371">терпів лихо недалеко від Одеси</a>, сів на мілину. Рятувальники і приватний буксир "Австралія" намагалися евакуювати екіпаж судна. Екіпаж від евакуації відмовився.</blockquote>
    </article>
  </body>
</html>