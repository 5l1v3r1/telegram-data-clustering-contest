<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/ali-turksen-kurucusu-oldugu-iyi-parti-yi-yerden-yere-vurdu-secim-olsa-oy-vermem-1210806.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-22T20:29:00+00:00"/>
    <meta property="og:title" content="Ali Türkşen, kurucusu olduğu İYİ Parti'yi yerden yere vurdu: Seçim olsa oy vermem"/>
    <meta property="og:description" content="İYİ Parti eski kurucu üyesi emekli Kurmay Albay Ali Türkşen, katıldığı bir televizyon programında &quot;Seçim olsa İYİ Parti'ye oy vermem.&quot; dedi."/>
  </head>
  <body>
    <article>
      <h1>Ali Türkşen, kurucusu olduğu İYİ Parti'yi yerden yere vurdu: Seçim olsa oy vermem</h1>
      <h2>İYİ Parti eski kurucu üyesi emekli Kurmay Albay Ali Türkşen, katıldığı bir televizyon programında "Seçim olsa İYİ Parti'ye oy vermem." dedi.</h2>
      <address>
        <time datetime="2019-11-22T20:29:00+00:00">22 Nov 2019, 20:29</time>
      </address>
      <p><b>Eski SAT Komandosu Ali Türkşen,</b> Biz10 TV'den İbrahim Haskoloğlu ile gerçekleştirdiği programda gündeme dair birçok önemli açıklamalarda bulundu.</p>
      <p><b>İYİ Parti </b>sürecini anlatan<b> </b><b>Ali Türkşen </b>seçim zamanı kendisine yapılan haksızlığa değindi. <b>Türkşen</b>, "Bir müddet sabrettim fakat ben köşe yastığı değilim. Vekil listesinde acayip bir tercih belirttiniz. Şu an kim İYİ Partiye oy veriyor bilmiyorum. Seçim olsa İYİ Parti'ye oy vermem." dedi.</p>
      <p>
        <b>"VEKİL SEÇİLEN 42 KİŞİNİN YARISI PARTİ BİNASINI NAVİGASYONLA BULMUŞ"</b>
      </p>
      <p>İstifa ettiği partisiyle ilgili eleştirilerini sürdüren Türkşen, <b>"İYİ Parti'</b>de vekil olarak seçilen 42 kişinin yarısı, navigasyondan parti binasını bulup gelmiştir. 1 senedir ortada yoklardı. Siz aile için bir parti kurmuşsunuz. Söyleseydiniz de biziboşuna yormasaydınız." ifadelerini kullandı.</p>
      <p>
        <b>BU SÖZLERLE İSTİFA ETMİŞTİ</b>
      </p>
      <p><b>Ali Türkşen,</b> "Büyük keyif aldığım siyasi hayatımın, hiçbir uygulamasından memnun olmadığım mevcut iktidarı değiştirmeye yetmediğini ve yakın gelecekte de değiştirmeye yetmeyeceğini üzülerek görüyorum" diyerek görevinden ayrılmıştı.</p>
      <p>
        <b>ALİ TÜRKŞEN KİMDİR?</b>
      </p>
      <p>Ali Türkşen, emekli <b>SAT Komandosu </b>ve deniz kurmay albayıdır.Ocak 1996'da Kardak Adası'na çıkan <b>SAT Timi'nin </b>komutanı olarak tanınıyor. Balyoz davasında yargılandı ve Hasdal Askeri Cezaevi'nde 3,5 yıl hapis yattı.Hapisteyken "Adaletin Şeytan Üçgeni Beşiktaş-Silivri-Hasdal" ve "Kardak'ta Kahraman Hasdal'da Esir" kitaplarını kaleme aldı.</p>
    </article>
  </body>
</html>