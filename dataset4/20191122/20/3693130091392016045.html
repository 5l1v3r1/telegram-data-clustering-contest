<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/istanbul-4-katli-binanin-catisi-alev-alev-yandi-1210805.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-22T20:27:00+00:00"/>
    <meta property="og:title" content="İstanbul 4 katlı binanın çatısı alev alev yandı"/>
    <meta property="og:description" content="Küçükçekmece'de 4 katlı bir binanın çatısı henüz belirlenemeyen bir nedenle tutuşarak alev alev yandı. Mahallede büyük paniğe neden olan yangın, itfaiye ekipleri tarafından söndürüldü."/>
  </head>
  <body>
    <article>
      <h1>İstanbul 4 katlı binanın çatısı alev alev yandı</h1>
      <h2>Küçükçekmece'de 4 katlı bir binanın çatısı henüz belirlenemeyen bir nedenle tutuşarak alev alev yandı. Mahallede büyük paniğe neden olan yangın, itfaiye ekipleri tarafından söndürüldü.</h2>
      <address>
        <time datetime="2019-11-22T20:27:00+00:00">22 Nov 2019, 20:27</time>
      </address>
      <p>Yangın, saat 20.30 sıralarında <b>Küçükçekmece Tevfikbey Mahallesi Yosun Sokak </b>üzerinde bulunan 4 katlı binanın çatısında çıktı.</p>
      <p>Edinilen bilgiye göre, sokak içerisinde bulunan 4 katlı binanın çatısında henüz belirlenemeyen bir nedenle yangın çıktı. Yangın nedeniyle binanın içinde duman kaplarken, bina sakinleri panikleyerek sokağa çıktı. Büyük panik yaşayan mahalle sakinleri adeta sokağa dökülürken, vatandaşlar itfaiye ve polis ekiplerini arayarak yardım istedi. İhbar üzerine olay yerine çok sayıda itfaiye ekibi sevk edildi.</p>
      <figure>
        <img src="https://images.bursadabugun.com/editor/haber/22112019/aw862700-02-5dd836997b562.jpg"/>
      </figure>
      <p>Olay yerine gelen <b>polis ekipleri </b>herhangi bir olumsuzluk yaşanmaması için çevrede önlem alırken, <b>itfaiye </b>ekipleri ise yangına müdahalede bulundu. Yangın<b> </b><b>itfaiye ekiplerinin</b> yaptığı çalışmalar neticesinde kontrol altına alınarak söndürüldü. Ekipler çalışmaların ardından yangının çıkış nedenini araştırmak için çalışma başlatırken, binanı çatısında maddi hasar meydana geldi.<br/> </p>
    </article>
  </body>
</html>