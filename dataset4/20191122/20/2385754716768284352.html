<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/oikonomia/598685/imerominia-eksetasis-aitiseon-gia-syntakseis-epidomata-kai-voithimata"/>
    <meta property="og:site_name" content="SIGMALIVE"/>
    <meta property="article:published_time" content="2019-11-22T20:59:00+00:00"/>
    <meta property="og:title" content="Ημερομηνία εξέτασης αιτήσεων για συντάξεις, επιδόματα και βοηθήματα"/>
    <meta property="og:description" content="Οι Υπηρεσίες Κοινωνικών Ασφαλίσεων, σε μια προσπάθεια περαιτέρω εξυπηρέτησης των πολιτών, εκδίδουν σε εβδομαδιαία βάση ανακοίνωση ως προς την ημερομηνία..."/>
  </head>
  <body>
    <article>
      <h1>Ημερομηνία εξέτασης αιτήσεων για συντάξεις, επιδόματα και βοηθήματα</h1>
      <address><time datetime="2019-11-22T20:59:00+00:00">22 Nov 2019, 20:59</time> by <a rel="author">SigmaLive</a></address>
      <p>Οι Υπηρεσίες Κοινωνικών Ασφαλίσεων, σε μια προσπάθεια περαιτέρω εξυπηρέτησης των πολιτών, εκδίδουν σε εβδομαδιαία βάση ανακοίνωση ως προς την ημερομηνία εξέτασης των αιτήσεων που παραλήφθηκαν και αφορούν σε Συντάξεις / Επιδόματα / Βοηθήματα.</p>
      <p>ΕΠΙΔΟΜΑ ΑΝΕΡΓΙΑΣ: Εξετάζονται οι αιτήσεις όσων μισθωτών τερματίστηκε η απασχόληση τους και η περίοδος ανεργίας τους άρχισε στις 04/10/2019.</p>
      <p>Εξετάζονται οι περιπτώσεις όσων ήδη λαμβάνουν επίδομα ανεργίας το οποίο αφορά την περίοδο ανεργίας Οκτωβρίου - Νοεμβρίου 2019. </p>
      <p>ΠΛΗΡΩΜΗ ΛΟΓΩ ΠΛΕΟΝΑΣΜΟΥ: Εξετάζονται οι αιτήσεις που είχαν υποβληθεί Δεκέμβριο 2018 – Ιανουάριο 2019. Σημειώνεται ότι υπάρχει αριθμός αιτήσεων που έχουν υποβληθεί πριν την πιο πάνω ημερομηνία για τις οποίες όμως δεν μπορεί να ολοκληρωθεί  η εξέταση διότι οι εργοδότες δεν έχουν αποστείλει ακόμη τα στοιχεία που τους έχουν ζητηθεί.</p>
      <p>ΕΠΙΔΟΜΑ ΑΣΘΕΝΕΙΑΣ: Εξετάζονται οι παραληφθείσες αιτήσεις μέχρι 27/08/2019.</p>
      <p>ΣΥΝΤΑΞΗ ΑΝΑΠΗΡΙΑΣ: Εξετάζονται οι παραληφθείσες αιτήσεις Ιουλίου - Αυγούστου 2019, νοουμένου ότι έχουν σταλεί σε Ιατρικό Συμβούλιο.</p>
      <p>ΣΥΝΤΑΞΗ ΑΝΙΚΑΝΟΤΗΤΑΣ: Εξετάζονται οι παραληφθείσες αιτήσεις Αυγούστου 2019 νοουμένου ότι έχουν σταλεί σε Ιατρικό Συμβούλιο.</p>
      <p>ΕΠΙΔΟΜΑ ΣΩΜΑΤΙΚΗΣ ΒΛΑΒΗΣ: Εξετάζονται οι παραληφθείσες αιτήσεις Οκτωβρίου 2019.</p>
      <p>ΔΕΥΤΕΡΟΒΑΘΜΙΟ ΙΑΤΡΙΚΟ ΣΥΜΒΟΥΛΙΟ: Εξετάζονται οι ιεραρχικές προσφυγές Μαΐου - Ιουνίου 2019.</p>
      <p>ΘΕΣΜΟΘΕΤΗΜΕΝΗ ΣΥΝΤΑΞΗ: Εξετάζονται οι παραληφθείσες αιτήσεις των οποίων οι αιτητές αποκτούν δικαίωμα Αύγουστο του 2019.</p>
      <p>ΚΟΙΝΩΝΙΚΗ ΣΥΝΤΑΞΗ: Εξετάζονται οι παραληφθείσες αιτήσεις των οποίων οι αιτητές αποκτούν δικαίωμα Μάιο - Ιούνιο του 2019.</p>
      <p>ΣΥΝΤΑΞΗ ΧΗΡΕΙΑΣ: Για τις περιπτώσεις όπου ο/η αποβιώσας/σα σύζυγος δε λάμβανε θεσμοθετημένη σύνταξη εξετάζονται οι παραληφθείσες αιτήσεις Ιουνίου 2019.</p>
      <p>Για τις περιπτώσεις όπου ο/η αποβιώσας/σα σύζυγος λάμβανε θεσμοθετημένη σύνταξη εξετάζονται οι παραληφθείσες αιτήσεις Ιουνίου 2019.</p>
      <p>ΒΟΗΘΗΜΑ ΚΗΔΕΙΑΣ: Για τις περιπτώσεις όπου ο/η αποβιώσας/σα λάμβανε σύνταξη χηρείας εξετάζονται οι παραληφθείσες αιτήσεις Αυγούστου 2019.</p>
      <p>Για τις περιπτώσεις όπου ο/η αποβιώσας/σα λάμβανε θεσμοθετημένη σύνταξη, δεν είχε σύζυγο και το αίτημα για βοήθημα κηδείας προέρχεται από άλλο πρόσωπο που ανέλαβε τα έξοδα της κηδείας, εξετάζονται οι παραληφθείσες αιτήσεις Αυγούστου 2019.</p>
      <p>Για τις περιπτώσεις όπου ο αποβιώσας / η αποβιώσασα λάμβανε κοινωνική σύνταξη εξετάζονται οι παραληφθείσες αιτήσεις Μαΐου 2019.</p>
      <p>Για άλλες περιπτώσεις (π.χ. ο/η αποβιώσας/σα ήταν/δεν ήταν συνταξιούχος και είχε σύζυγο, ο/η αποβιώσας/σα δεν ήταν συνταξιούχος και δεν είχε σύζυγο, ο/η αποβιώσας/σα ήταν νεαρό άτομο, άγαμος/η, και η αίτηση προέρχεται από τον γονέα ή από τα αδέλφια του/της, ο/η αποβιώσας/σα ήταν αγνοούμενος/η) εξετάζονται οι παραληφθείσες αιτήσεις Οκτωβρίου 2019.</p>
      <p>ΕΠΙΔΟΜΑ ΟΡΦΑΝΙΑΣ: Εξετάζονται οι παραληφθείσες αιτήσεις Σεπτεμβρίου 2019.</p>
      <p>ΒΟΗΘΗΜΑ ΤΟΚΕΤΟΥ: Εξετάζονται οι παραληφθείσες αιτήσεις μέχρι 04/10/2019.</p>
      <p>ΕΠΙΔΟΜΑ ΜΗΤΡΟΤΗΤΑΣ:</p>
      <p>Για πρώτη πληρωμή εξετάζονται οι παραληφθείσες αιτήσεις μέχρι 11/09/2019.</p>
      <p>Για συνεχόμενες πληρωμές εξετάζονται αιτήσεις για τις οποίες έχουν προσκομιστεί τα αναγκαία στοιχεία (πχ. δήλωση τοκετού) που παραλήφθηκαν Αύγουστο του 2019.</p>
      <p>ΕΠΙΔΟΜΑ ΠΑΤΡΟΤΗΤΑΣ: Εξετάζονται οι παραληφθείσες αιτήσεις μέχρι 04/07/2019.</p>
      <p>Αιτήσεις θεσμοθετημένης σύνταξης, χηρείας και ανικανότητας οι οποίες πληρώνονται με βάση τις διμερείς συμβάσεις και τον Κανονισμό της Ευρωπαϊκής Ένωσης 883/04:</p>
      <p>Θεσμοθετημένη Σύνταξη: Εξετάζονται οι αιτήσεις για τις οποίες έχουν παραληφθεί απαντήσεις αναφορικά με στοιχεία, πιστοποιητικά και ασφαλιστικούς λογαριασμούς από άλλους φορείς, για αιτητές με ημερομηνία γεννήσεως το 1953–1956.</p>
      <p>Σύνταξη Ανικανότητας: Εξετάζονται οι παραληφθείσες αιτήσεις Οκτωβρίου του 2019.</p>
      <p>Σύνταξη Χηρείας: Εξετάζονται οι παραληφθείσες αιτήσεις Νοεμβρίου 2019 για τις οποίες έχουν παραληφθεί απαντήσεις αναφορικά με στοιχεία, πιστοποιητικά και ασφαλιστικούς λογαριασμούς από άλλους φορείς.</p>
      <p>Επίδομα Ορφάνιας: Εξετάζονται οι παραληφθείσες αιτήσεις Μαρτίου 2019 για τις οποίες έχουν παραληφθεί απαντήσεις αναφορικά με στοιχεία, πιστοποιητικά και ασφαλιστικούς λογαριασμούς από άλλους φορείς.</p>
      <p>Ποινικές Υποθέσεις: Το Σεπτέμβριο του 2019 (τελευταία στοιχεία) εκκρεμούσαν 2766 ποινικές υποθέσεις εκ των οποίων οι 2052 αφορούν εργοδότες και οι 714 αφορούν αυτοτελώς εργαζόμενους.</p>
      <p>KYΠΕ</p>
    </article>
  </body>
</html>