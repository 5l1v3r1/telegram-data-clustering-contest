<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/ukraina-ta-arhentyna-rozshyryly-bezvizovu-spivpratsiu-203330.html"/>
    <meta property="og:site_name" content="5 канал"/>
    <meta property="article:published_time" content="2019-11-22T20:24:00+00:00"/>
    <meta property="og:title" content="Україна та Аргентина розширили безвізову співпрацю"/>
    <meta property="og:description" content="Протоколом передбачається взаємне збільшення строку безвізового перебування громадян країн на їхній території"/>
  </head>
  <body>
    <article>
      <h1>Україна та Аргентина розширили безвізову співпрацю</h1>
      <address>
        <time datetime="2019-11-22T20:24:00+00:00">22 Nov 2019, 20:24</time>
      </address>
      <p>Україна та Аргентина підписали договір про збільшення терміну безвізових поїздок громадян з 90 днів до 180.</p>
      <p>Про це повідомляє <a href="https://www.facebook.com/UkraineMFA/posts/2527453033975268">прес-служба МЗС України</a>.</p>
      <p>21 листопада на зустрічі голови МЗС України Вадима Пристайка та посла Аргентини в Україні Елени Мікусінскі було підписано протокол про внесення змін до угоди між урядом України та урядом Аргентинської Республіки про скасування віз.</p>
      <p>Протоколом передбачається взаємне збільшення строку безвізового перебування громадян України та Аргентини удвічі (з 90 днів протягом року до 90 днів протягом 180 днів).</p>
      <p>"Під час зустрічі сторони обговорили широке коло питань порядку денного українсько-аргентинських відносин, відзначивши важливість активізації політичного діалогу на високому і найвищому рівнях, а також ефективну взаємодію на полях міжнародних організацій", – йдеться в повідомленні МЗС.</p>
      <p>Як повідомляв 5.UA, Кабінет Міністрів України 15 листопада 2019 року <a href="https://www.5.ua/polityka/ukraina-skasuvala-bezkoshtovni-dovhostrokovi-vizy-dlia-hromadian-estonii-prychyny-203284.html">скасував безкоштовні довгострокові візи між Україною та Естонією</a> у відповідь на дії естонської сторони.</p>
    </article>
  </body>
</html>