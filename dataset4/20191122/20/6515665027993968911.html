<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/zabava/pop-kultura/3362751/gde-cete-vas-dve-mamu-vam-jeem-zoran-je-viknuo-na-2-dame-iz-publike-a-onda-je-naisao-muz-jedne-od-njih-titov-admiral"/>
    <meta property="og:site_name" content="kurir.rs"/>
    <meta property="article:published_time" content="2019-11-22T20:07:00+00:00"/>
    <meta property="og:title" content="GDE ĆETE VAS DVE MAMU VAM JE*EM? Zoran je viknuo na 2 dame iz publike! A onda je naišao muž jedne od njih, TITOV ADMIRAL"/>
    <meta property="og:description" content="Glumac Milan Caci Mihailović ispričao je anegdotu sa predstave Radovan III u kojoj je glavnu ulogu igrao veliki Zoran Radmilović.Mihailović, koji je u predstavi igrao Jelenčeta, je svojevremeno u emisji TV lica kao sav normalan svet ispričao o jednoj neobičnoj ..."/>
  </head>
  <body>
    <article>
      <h6 class="kicker">deo pozorišne istorije</h6>
      <h1>GDE ĆETE VAS DVE MAMU VAM JE*EM? Zoran je viknuo na 2 dame iz publike! A onda je naišao muž jedne od njih, TITOV ADMIRAL</h1>
      <address>
        <time datetime="2019-11-22T20:07:00+00:00">22 Nov 2019, 20:07</time>
      </address>
      <p>Glumac Milan Caci Mihailović ispričao je anegdotu sa predstave Radovan III u kojoj je glavnu ulogu igrao veliki Zoran Radmilović.</p>
      <p>Mihailović, koji je u predstavi igrao Jelenčeta, je svojevremeno u emisji "TV lica kao sav normalan svet" ispričao o jednoj neobičnoj situaciji, potpuno neshvatljivoj možda za ovo današnje vreme.</p>
      <p>"Mi smo "Radovana III" igrali tri sata. I te večeri odigramo prvi deo od sat i po.</p>
      <p>Pauza... I za glumce i za publiku.</p>
      <p>Posle pauze krećemo da igramo drugi deo. Tek što smo počeli, iz sredine trećeg reda ustadoše dve žene i krenuše da izlaze. I sad da bi izašle, moraju da dignu polovinu reda. Zoran Radmilović ih u tom trenutku ugleda i viknu:</p>
      <p>- Gde ćete vas dve, mamu vam je.em?!</p>
      <p>Nas na sceni sramota, ali Zoran nastavlja:</p>
      <p>- Jel na pišanje?</p>
      <p>Ove žene propadaju u beton, samo gledaju živu glavu da izvuku. Pobegoše one, i mi zaboravismo ceo događaj. Posle sat i po završila se predstava, mi ušli u garderobu.</p>
      <p>Samo što smo seli, neko kuca na vrata. Ulazi tada prvi čovek vojske Jugoslavije admiral Branko Mamula, njegov pratilac pukovnik Radovan, i njihove supruge - one dve dame iz sredine trećeg reda.</p>
      <figure>
        <img src="https://www.kurir.rs/data/images/2018/02/04/00/1396149_f00316_ff.jpg?ver=1574449518"/>
        <figcaption>
          <cite>foto: Arhiva Ateljea 2012</cite>
        </figcaption>
      </figure>
      <p>Branko je održao jedam lep govor u znak zahvalnosti za nezaboravno veče i krenu od jednog od drugog da nam čestitaju.</p>
      <p>Zoki je samo vikao:</p>
      <p>"Hvala gospođo, molim gospođo", i tako jedno 15 puta samo da denfuje ono što se desilo.</p>
      <p>Kroz nekoliko dana je došao vojnik i doneo jednu gajbicu viskija, belog vina, crnog vina, od Branka Mamule", ispričao je Milan Caci Mihailović.</p>
      <p>
        <b>Kurir.rs/Priredio: P.L.</b>
      </p>
    </article>
  </body>
</html>