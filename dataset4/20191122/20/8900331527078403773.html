<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ajax1.nl/vermoedelijke-opstelling-ajax-tegen-heracles-2/"/>
    <meta property="og:site_name" content="Ajax1.nl"/>
    <meta property="article:published_time" content="2019-11-22T20:11:00+00:00"/>
    <meta property="og:title" content="Vermoedelijke opstelling Ajax tegen Heracles: Ten Hag moet flink puzzelen"/>
    <meta property="og:description" content="Nu de interlandperiode hervat Ajax de Eredivisie tegen Heracles Almelo. Ten Hag zal echter wel even moeten puzzelen in de opstelling van Ajax."/>
  </head>
  <body>
    <article>
      <h1>Vermoedelijke opstelling Ajax tegen Heracles: Ten Hag moet flink puzzelen</h1>
      <address><time datetime="2019-11-22T20:11:00+00:00">22 Nov 2019, 20:11</time> by <a rel="author">André Fonteyn</a></address>
      <p>Nu de interlandperiode, waarin Oranje zich plaatste voor het EK van 2020, hervat Ajax de Eredivisie tegen Heracles Almelo, dat zaterdag op bezoek komt in de Johan Cruijff Arena. Ajax heeft nog een appeltje te schillen met de Almeloërs, die de Amsterdammers in de eerste wedstrijd van het vorige seizoen brutaal op 1-1 hielden. Erik Ten Hag zal echter wel even moeten puzzelen in de opstelling van Ajax.</p>
      <p>Tijdens de <a href="https://www.ajax1.nl/veltman-geblesseerd-alvarez-twijfelgeval/">persconferentie</a> van vrijdag meldde Ten Hag dat Joël Veltman niet inzetbaar is vanwege een spierblessure. Bovendien is zijn mogelijke vervanger Edson Alvarez een twijfelgeval, vanwege een flinke jetlag na de interlandperiode. Hierdoor lijkt de kans groot dat Perr Schuurs weer een kans krijgt zich te laten zien, centraal in de verdediging naast Daley Blind.</p>
      <p>In de voorhoede zal Ajax het moeten stellen zonder de geblesseerde David Neres, die tot de winterstop uit de roulatie zal zijn. Hierdoor zal de aanval vermoedelijk weer bestaan uit Quincy Promes, Dusan Tadic én Hakim Ziyech, die de afgelopen weken juist een linie was teruggezakt. Hierdoor zou Razvan Marin wel weer eens de kans kunnen krijgen op het middenveld.</p>
      <h3>Vermoedelijke opstelling Ajax tegen Heracles:</h3>
      <p>Onana; Dest, Schuurs, Blind, Tagliafico; Marin, Van de Beek, Martinez, Ziyech, Tadic, Promes</p>
    </article>
  </body>
</html>