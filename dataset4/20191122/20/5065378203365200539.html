<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/kosmos/story/1031650/friki-skotose-ti-syzygo-toy-tin-temaxise-kai-tin-perase-apo-mixani-toy-kima"/>
    <meta property="og:site_name" content="Newsbomb"/>
    <meta property="article:published_time" content="2019-11-22T20:46:46+00:00"/>
    <meta property="og:title" content="Φρίκη: Σκότωσε τη σύζυγό του, την τεμάχισε και την πέρασε από μηχανή του κιμά"/>
    <meta property="og:description" content="Αδιανόητη θηριωδία που σόκαρε μέχρι και τους δικαστές."/>
  </head>
  <body>
    <article>
      <h1>Φρίκη: Σκότωσε τη σύζυγό του, την τεμάχισε και την πέρασε από μηχανή του κιμά</h1>
      <h2>Αδιανόητη θηριωδία που σόκαρε μέχρι και τους δικαστές.</h2>
      <address><time datetime="2019-11-22T20:46:46+00:00">22 Nov 2019, 20:46</time> by <a rel="author">Newsroom</a></address>
      <p>Σοκ προκάλεσε σε όσους βρίσκονταν στη δικαστική αίθουσα στη Μερσίνα της Τουρκίας με την απολογία του ο κατηγορούμενος για τη δολοφονία της εν διαστάσει συζύγου του, Μουσταφά Ερτούρκογλου.</p>
      <p>Η δολοφονία της Τζεμιλέ Ερτούρκογλου διαπράχθηκε πριν από περίπου έναν χρόνο στις 28 Νοεμβρίου. Ο κατηγορούμενος ισχυρίστηκε ότι αφού σκότωσε την εν διαστάσει σύζυγό του, την τεμάχισε και στη συνέχεια πέρασε κομμάτια της σορού της από μηχανή του κιμά.</p>
      <p>Σύμφωνα με το philenews.com, ο κατηγορούμενος με απόλυτη ψυχραιμία υποστήριξε ότι αυτό που τον οδήγησε στην αποτρόπαια αυτή πράξη ήταν το γεγονός ότι η σύζυγός του δεν του ήταν πιστή.</p>
      <p>Περιγράφοντας την ημέρα του φονικού ανέφερε ότι την κάλεσε στο σπίτι με την ευκαιρία της επετείου του γάμου τους για να της δώσει δώρο και πως στη συνέχεια της έκοψε τον λαιμό με μαχαίρι, την τεμάχισε και την έριξε σε μηχανή του κιμά. Όπως είπε ένα μέρος του πτώματος το έριξε στα σκουπίδια και άλλο το έθαψε στο κοιμητήριο της πόλης.</p>
      <p>Η αδελφή του θύματος ζήτησε να επιβληθεί στον κατηγορούμενο η πιο βαριά ποινή για το έγκλημα του. Μία φίλη της Τζεμιλέ, κατέθεσε ότι η άτυχη γυναίκα ήθελε να πάρει διαζύγιο από τον σύζυγό της καθώς την κακοποιούσε και εξαιτίας χρεών και οικονομικών προβλημάτων που αντιμετώπιζαν.</p>
      <p>Όπως αναφέρει το δημοσίευμα στη δίκη συμμετείχαν 40 γυναίκες δικηγόροι, εκπροσωπώντας δικηγορικά γραφεία που στηρίζουν τα δικαιώματα γυναικών. Η ακροαματική διαδικασία κράτησε τέσσερις ώρες και θα συνεχιστεί στις 4 Δεκεμβρίου.</p>
      <p>
        <b>Πηγή: KΥΠΕ</b>
      </p>
      <p>
        <b>
          <i>Δείτε όλες τις τελευταίες </i>
        </b>
        <a href="https://www.newsbomb.gr/oles-oi-eidhseis">
          <b>
            <i>Ειδήσεις</i>
          </b>
        </a>
        <b>
          <i> από την Ελλάδα και τον Κόσμο, τη στιγμή που συμβαίνουν, στο Newsbomb.gr</i>
        </b>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/kosmos/story/1031353/koinoniko-merisma-2019-pote-tha-dothei-posa-xrimata-tha-paroyn-oi-dikaioyxoi">Κοινωνικό μέρισμα 2019: Πότε θα δοθεί; Πόσα χρήματα θα πάρουν οι δικαιούχοι</a>
      </p>
      <p>
        <a href="https://www.newsbomb.gr/kosmos/story/1031533/ektakto-deltio-kairoy-aytes-oi-perioxes-tha-voyliaxoyn-tis-epomenes-ores-xarths">Έκτακτο δελτίο καιρού: Αυτές οι περιοχές θα «βουλιάξουν» τις επόμενες ώρες (ΧΑΡΤΗΣ)</a>
      </p>
      <related>
        <a href="https://www.newsbomb.gr/kosmos/story/1031594/friki-nekra-dyo-agoria-poy-epesan-se-katsaroles-me-kayto-nero"/>
        <a href="https://www.newsbomb.gr/kosmos/story/1031238/friki-limni-skotose-se-ena-vrady-1700-atoma-deite-pos"/>
        <a href="https://www.newsbomb.gr/ellada/story/1030904/friki-stin-kriti-viaze-tin-kori-toy-h-dikaiologia-poy-exorgise-to-dikastirio"/>
      </related>
    </article>
  </body>
</html>