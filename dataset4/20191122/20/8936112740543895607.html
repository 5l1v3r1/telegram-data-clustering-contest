<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/skoki-narciarskie,408/skoki-narciarskie-wisla-2019-michal-dolezal-skomentowal-wyniki-kwalifikacji-skoki-narciarskie,987548.html"/>
    <meta property="og:site_name" content="TVN24"/>
    <meta property="article:published_time" content="2019-11-22T20:53:00+00:00"/>
    <meta property="og:title" content="Zwycięskiego składu się nie zmienia. Doleżal wytypował skoczków na drużynówkę"/>
    <meta property="og:description" content="- Poza pierwszym treningiem, nasz poziom nie był najlepszy - stwierdził po piątkowych kwalifikacjach w Wiśle trener polskich skoczków Michal Doleżal. Czech zdradził również, w jakim składzie Biało-..."/>
  </head>
  <body>
    <article>
      <h1>Zwycięskiego składu się nie zmienia. Doleżal wytypował skoczków na drużynówkę</h1>
      <address>
        <time datetime="2019-11-22T20:53:00+00:00">22 Nov 2019, 20:53</time>
      </address>
      <slideshow>
        <figure>
          <img src="https://r-scale-20.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/13d2f8a0-6c70-4090-9b7a-8080af25963b.jpg?type=1&amp;srcmode=0&amp;srcx=1/1&amp;srcy=9/100&amp;srcw=1/1&amp;srch=37/50&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/46d56efa-c925-4ee3-aa56-c50c98618c3e-480p.mp4" autoplay="" loop=""/>
          <figcaption>Rozmowa z trenerem Michalem Doleżalem po kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/70527e95-0d78-48cb-a06a-a2fa66cc786b-480p.mp4" autoplay="" loop=""/>
          <figcaption>Skok Kamila Stocha w kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/b91af086-6268-467c-b2fe-72ce31a1e936-480p.mp4" autoplay="" loop=""/>
          <figcaption>Rozmowa z Kamilem Stochem po kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/7568545b-1973-4288-896f-478cf7cf9fea-480p.mp4" autoplay="" loop=""/>
          <figcaption>Rozmowa z Dawidem Kubackim po kwalifikacjach</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/0fd25aaf-db39-41c5-85b0-fd781973d962-480p.mp4" autoplay="" loop=""/>
          <figcaption>Rozmowa z Adamem Małyszem po kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/52db0ff9-a291-4a17-8c02-fc9e433f8870-480p.mp4" autoplay="" loop=""/>
          <figcaption>Dawid Kubacki najlepszy z Polaków w kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/20c50bf9-6c0e-46d4-872e-53c969fe8f7f-480p.mp4" autoplay="" loop=""/>
          <figcaption>Kolejny upadek w Wiśle. Marius Lindvik zrobił to samo co...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/ff3f5efb-d237-4d75-90a3-ec83c7eeb3ed-480p.mp4" autoplay="" loop=""/>
          <figcaption>Pierwszy upadek w nowym sezonie PŚ. Pech Deckera Deana</figcaption>
        </figure>
        <figcaption>Sobotni konkurs drużynowy na antenie Eurosportu Foto: Getty Images | Video: Eurosport</figcaption>
      </slideshow>
      <h3>- Poza pierwszym treningiem, nasz poziom nie był najlepszy - stwierdził po piątkowych kwalifikacjach w Wiśle trener polskich skoczków Michal Doleżal. Czech zdradził również, w jakim składzie Biało-Czerwoni zaprezentują się w sobotnim konkursie drużynowym. Cały sezon Pucharu Świata w skokach narciarskich na żywo w Eurosporcie 1.</h3>
      <p>
        <b>
          <a href="https://www.eurosportplayer.com/">Cały sezon Pucharu Świata w skokach narciarskich w usłudze Eurosport Player</a>
        </b>
      </p>
      <p>W piątek na obiekcie imienia Adama Małysza zaprezentowało się aż 13 Polaków. Biało-Czerwoni najpierw zaliczyli dwie sesje próbne, po czym przystąpili do kwalifikacji do niedzielnego konkursu indywidualnego.</p>
      <h3>Zwycięski skład z zeszłego roku</h3>
      <p>Przebrnęła je ósemka, a najlepiej wypadł Dawid Kubacki (123 m), który zajął siódme miejsce. Strata do <a href="https://eurosport.tvn24.pl/skoki-narciarskie,408/skoki-narciarskie-wisla-2019-wyniki-kwalifikacji-kto-wystapi-w-konkursie-ps-w-wisle,987495.html"><b>zwycięzcy Niemca Karla Geigera (133 m)</b></a> była jednak pokaźna, bo wyniosła ponad 12 punktów.</p>
      <related>
        <a href="https://eurosport.tvn24.pl/skoki-narciarskie,408/najpierw-amerykanin-potem-norweg-bolesne-upadki-w-kwalifikacjach-w-wisle,987523.html"/>
      </related>
      <p>Drugą dziesiątkę otworzył Kamil Stoch (117 m), 19. był Jakub Wolny (116,5 m), a 21. Piotr Żyła (113,5 m).</p>
      <p>I właśnie tę czwórkę przed kamerą Eurosportu wymienił Doleżal, zapytany o skład na sobotni konkurs drużynowy.</p>
      <p>W takim zestawieniu Polacy prezentowali się w Wiśle również w ubiegłym roku, kiedy okazali się najlepsi. Teraz, jeśli myślą o powtórzeniu sukcesu, muszą skakać lepiej niż w piątek. Zdaje sobie z tego sprawę czeski szkoleniowiec.</p>
      <p>- Poza pierwszym treningiem, nasz poziom nie był najlepszy, ale na pewno wszystko przeanalizujemy. Jeżeli będziemy w konkursach skakać tak, jak w pierwszej serii próbnej, będzie dużo lepiej - mówił szkoleniowiec tuż po zakończeniu piątkowej rywalizacji.</p>
      <p>A czy na przeciętną postawę gospodarzy mógł mieć wpływ fakt, że były to ich pierwsze skoki na śniegu od marca? - Nie wydaję mi się. Skakaliśmy na torze lodowym, więc zostaje tylko kwestia lądowania, a tu wielkiej różnicy nie ma - stwierdził Doleżal.</p>
      <figure>
        <img src="https://r-scale-00.dcs.redcdn.pl/scale/o2/tvn/web-content/m/p1/v/de03beffeed9da5f3639a621bcab5dd4/46d56efa-c925-4ee3-aa56-c50c98618c3e/S/000.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Rozmowa z trenerem Michalem Doleżalem po kwalifikacjach w Wiśle<cite>Wideo: Eurosport</cite></figcaption>
      </figure>
      <p>
        <b>Sobotni konkurs drużyny w Wiśle zaplanowano na godzinę 16. Transmisja w Eurosporcie 1 od 15.10.</b>
      </p>
      <p>
        <b>
          <a href="https://eurosport.tvn24.pl/skoki-narciarskie,408/skoki-narciarskie-wisla-2019-wyniki-kwalifikacji-na-zywo-i-relacja-live,987468.html">TAK RELACJONOWALIŚMY PIĄTKOWE KWALIFIKACJE</a>
        </b>
      </p>
      <p>
        <b>Transmisje z Pucharu Świata w Wiśle:</b>
      </p>
      <p>Sobota, 23 listopada, 15:10, konkurs drużynowy</p>
      <p>Niedziela, 24 listopada, 10:45, konkurs indywidualny</p>
      <p>
        <b>
          <a href="https://www.eurosportplayer.com/">Cały sezon Pucharu Świata w skokach narciarskich na żywo w Eurosporcie i Eurosport Playerze</a>
        </b>
      </p>
      <p>Autor: pqv / Źródło: eurosport.pl</p>
    </article>
  </body>
</html>