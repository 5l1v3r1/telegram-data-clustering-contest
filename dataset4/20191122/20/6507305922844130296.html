<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/news/milan-le-partite-dei-rossoneri-allo-stadio-brianteo-di-monza-352586"/>
    <meta property="og:site_name" content="MilanNews.it"/>
    <meta property="article:published_time" content="2019-11-22T20:00:00+00:00"/>
    <meta property="og:title" content="Milan, le partite dei rossoneri allo stadio Brianteo di Monza"/>
    <meta property="og:description" content="Monza, terra anche di motori e non solo di calcio. Il podio del GP d'Italia di Formula 1 è un classico della storia dello sport. La partita femminile fra Milan e Juventus è salita sul podio monzese, con tutto il suo carico di emozioni e non solo. Nonostante il campo pesante, le atlete di Milan e Juventus sono rimaste concentrate sulla partita e sulla loro intensità, senza disperdersi in episodi di nervosismo. Juventus due volte in vantaggio e Milan rientrato due volte in partita, con il sigillo finale di Francesca Vitale. Prima di questo Milan-Juve, le emozioni rossonere nello stadio monzese erano state soprattutto due. Il Milan al Brianteo, nel settembre 1988, ha vinto una partita importante di Coppa Italia."/>
  </head>
  <body>
    <article>
      <h1>Milan, le partite dei rossoneri allo stadio Brianteo di Monza</h1>
      <address><time datetime="2019-11-22T20:00:00+00:00">22 Nov 2019, 20:00</time> by <a rel="author">Manuel Del Vecchio</a></address>
      <p>Monza, terra anche di motori e non solo di calcio. Il podio del GP d'Italia di Formula 1 è un classico della storia dello sport. La partita femminile fra Milan e Juventus è salita sul podio monzese, con tutto il suo carico di emozioni e non solo. Nonostante il campo pesante, le atlete di Milan e Juventus sono rimaste concentrate sulla partita e sulla loro intensità, senza disperdersi in episodi di nervosismo. Juventus due volte in vantaggio e Milan rientrato due volte in partita, con il sigillo finale di Francesca Vitale. Prima di questo Milan-Juve, le emozioni rossonere nello stadio monzese erano state soprattutto due. Il Milan al Brianteo, nel settembre 1988, ha vinto una partita importante di Coppa Italia.</p>
      <p>Era un Milan molto rimaneggiato, privo dei tre campioni olandesi e dei nazionali azzurri impegnati nelle Olimpiadi di Seul del 1988. Ma la squadra rossonera riuscì ugualmente a battere la Lazio, in una partita combattuta ed equilibrata. Due a uno il risultato finale a favore del Milan, grazie alle reti di Graziano Mannari e Massimiliano Cappellini. Otto anni dopo, invece, amichevole spettacolare del Milan a Monza, nel luglio 1997. La gara terminò 3-2 a favore dei rossoneri, con un gol d'autore di Zvonimir Boban e una prestazione molto brillante di Ibrahim Ba. Quella sera, Silvio Berlusconi, presente al Brianteo, disse di Ba: "È come il Beaujeaulais nouveau, frizzante e spumeggiante". </p>
      <footer><b>Fonte:</b> <u>App Ufficiale AC Milan</u></footer>
    </article>
  </body>
</html>