<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/afrika/20191122-shugabannin-kasashen-tsakiyar-afirka-na-taro-kamaru"/>
    <meta property="og:site_name" content="RFI"/>
    <meta property="article:published_time" content="2019-11-22T20:51:35+00:00"/>
    <meta property="og:title" content="Taro kan makomar kudin CFA Kamaru"/>
    <meta property="og:description" content="Shugabannin kasashen tsakiyar Africa shida na halartan babban taron kungiyar CEMAC, a Younde babban birnin kasar Kamaru da zimmar duba alfanun amfani da kudaden CFA, a dai-dai lokaci da kudaden CFA ke neman shiga wani yanayi da bukatar samun murya..."/>
  </head>
  <body>
    <article>
      <h1>Taro kan makomar kudin CFA Kamaru</h1>
      <address><time datetime="2019-11-22T20:51:35+00:00">22 Nov 2019, 20:51</time> by <a rel="author">Ahmed Abba, Garba Aliyu</a></address>
      <p>
        <b>Shugabannin kasashen tsakiyar Africa shida na halartan babban taron kungiyar CEMAC, a Younde babban birnin kasar Kamaru da zimmar duba alfanun amfani da kudaden CFA, a dai-dai lokaci da kudaden CFA ke neman shiga wani yanayi da bukatar samun murya guda daga kasashen dake amfani da kudaden.</b>
      </p>
      <p>Taron da ke gudana karkashin jagorancin mai masaukin baki shugaban kasar Kamaru Paul Biya, ya samu halarcin wakilan kungiyar CEMAC, wato shugabanninÂ Â  kasashen Chadi, da Janhuriyar Tsakiyar Africa, da Equitorial Guinea da Gabon da Jamhuriyar Dimokradiyar Congo.</p>
      <p>Biyar daga shugabannin kasashen dai sun halarci taron da kansu, yayinda kasar Gabon wadda shugaban kasar Ali Bango ke fama da lalurar shanyewar jiki ya aika Franministan kasar.</p>
      <p>Kasancewar kasashen na da wakilci a kungiyar kasuwanci da tattalin arziki na tsakiyar Africa CEMAC, na amfani da kudaden CFA ne, takardun kudaden da suka gada daga Faransa data mulkesu a yammaci da tsakiyar Africa.</p>
      <p>Taro zai tattauna kan takardun kudade na CFA don sanin yadda makomar ci gaba da amfani da shi zai kasance.</p>
      <p>Tun ranar 26 ga watan Disamba na shekarar 1945 aka kaddamar da fara amfani da kudaden CFA a Afrika, inda ake da jimillan mutane miliyan 155 a kasashen dake mu'amulla da kudaden.</p>
    </article>
  </body>
</html>