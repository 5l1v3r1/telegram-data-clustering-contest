<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200318/%D8%AA%D8%B9%D9%85%DB%8C%D8%B1-%DB%B1%DB%B0%DB%B0-%D8%AF%D8%B1%D8%B5%D8%AF%DB%8C-%D9%88%D8%A7%D8%AD%D8%AF%D9%87%D8%A7%DB%8C-%D8%B3%DB%8C%D9%84-%D8%B2%D8%AF%D9%87-%D8%AF%D8%B1-%D9%84%D8%B1%D8%B3%D8%AA%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-22T20:35:56+00:00"/>
    <meta property="og:title" content="تعمیر ۱۰۰ درصدی واحدهای سیل‌زده در لرستان"/>
    <meta property="og:description" content="ایسنا/لرستان مدیرکل بنیاد مسکن لرستان از تعمیر ۱۰۰ درصدی واحدهای سیل‌زده در استان خبر داد."/>
  </head>
  <body>
    <article>
      <h1>تعمیر ۱۰۰ درصدی واحدهای سیل‌زده در لرستان</h1>
      <address><time datetime="2019-11-22T20:35:56+00:00">22 Nov 2019, 20:35</time> by <a rel="author">زهره گودرزی</a></address>
      <p>ایسنا/لرستان مدیرکل بنیاد مسکن لرستان از تعمیر ۱۰۰ درصدی واحدهای سیل‌زده در استان خبر داد.</p>
      <p>مسعود رضایی در جمع خبرنگاران، اظهار کرد: پیشرفت فیزیکی واحدهای احداثی در مناطق سیل‌زده استان ۶۰ درصد و واحدهای تعمیری ۱۰۰ درصد است.</p>
      <p>وی افزود: تا امروز اقدامات خوبی در روند بازسازی و ارزیابی و بررسی ۱۹۶۹ روستا انجام شده که ۴۶ هزار و ۶۶۹ واحد در شهرها و روستاهای استان بررسی و ارزیابی آن‌ها انجام شده است.</p>
      <p>مدیرکل بنیادمسکن لرستان تصریح کرد: از این تعداد ۴۸ هزار فقره برای انواع تسهیلات به بانک‌ها معرفی‌شده‌اند که از این تعداد هم ۱۲ هزار و ۵۸ فقره آن‌ها احداثی است.</p>
      <p>رضایی ادامه داد: ۱۹ هزار و ۴۸۲ واحد تعمیراتی داریم و ۱۶ هزار و ۶۲۲ معیشتی بوده و در بحث همکاری بسیار خوب بانک‌ها باعث شد که ۴۳ هزار و ۸۰ واحد عقدقرارداد انجام شده است و ۴۲ هزار پرداختی داریم.</p>
      <p>وی اضافه کرد: در بحث پیشرفت فیزیکی کارهای صورت گرفته حدود ۱۱ هزار و ۶۴۰ واحد تاکنون آواربرداری، فنداسیون ۱۰ هزار و ۱۰۰ واحد هم اجرا، حدود ۸۵۰۰ اسکلت نصب و ۶ هزار واحد دیوارچینی و ۶۴۰۰ واحد سقف آن‌ها اجراشده است که ۲۵۰۰ واحد به مرحله گچ‌وخاک و بهره‌برداری رسیده‌اند.</p>
      <p>مدیرکل بنیادمسکن لرستان بیان کرد: واحدهای تعمیری ۱۸ هزار و ۵۴۹ واحد هستند که تعمیراتشان شروع شده و خوشبختانه ۱۸ هزار و ۴۱۴ فقره آن به بهره‌برداری رسیده و تکمیل و تحویل متقاضیان شده است.</p>
      <p>انتهای پیام</p>
    </article>
  </body>
</html>