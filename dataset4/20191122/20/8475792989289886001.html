<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/utrikes/evo-morales-anklagas-for-terrorism"/>
    <meta property="og:site_name" content="SVT Nyheter"/>
    <meta property="article:published_time" content="2019-11-22T20:11:12+00:00"/>
    <meta property="og:title" content="Evo Morales anklagas för terrorism"/>
    <meta property="og:description" content="Bolivias ställföreträdande regering har anmält den avgångne presidenten Evo Morales för ”uppvigling och terrorism”."/>
  </head>
  <body>
    <article>
      <h1>Evo Morales anklagas för terrorism</h1>
      <address><time datetime="2019-11-22T20:11:12+00:00">22 Nov 2019, 20:11</time> by <a rel="author">TT</a></address>
      <p>
        <b>Bolivias ställföreträdande regering har anmält den avgångne presidenten Evo Morales för ”uppvigling och terrorism”.</b>
      </p>
      <p>Morales har anklagat bolivianska säkerhetsstyrkor för ”folkmord” mot hans anhängare i grupper inom ursprungsbefolkningen och vädjat till omvärlden att ingripa.</p>
      <p>Den nytillträdde inrikesministern Arturo Murillo spelade i onsdags upp ett inspelat telefonsamtal inför ett pressuppbåd, där en röst som han tillskriver Evo Morales uppmanar en oppositionell ledare i Bolivia att blockera och omringa städer så att livsmedel inte når fram till befolkningen.</p>
      <p>– Vi yrkar på maxstraffet för uppvigling och terrorism, säger Murillo på fredagen, efter att en formell anmälan lämnats över till federala åklagare.</p>
      <p>Maxstraffet är 30 års fängelse.</p>
      <p>Evo Morales befinner sig i exil i Mexiko och avfärdar anklagelserna som en ”fars”. Socialistledaren lämnade landet efter att resultatet i presidentvalet den 20 oktober ifrågasattes och protester blossat upp över hela Bolivia. Högerpolitikern Jeanine Áñez har tagit plats som interimspresident.</p>
      <related>
        <h4>Relaterat</h4>
        <a href="https://www.svt.se/nyheter/utrikes/morales-lamnar-bolivia-for-skydd-i-mexiko"/>
        <a href="https://www.svt.se/nyheter/utrikes/detta-har-hant-bolivia"/>
      </related>
    </article>
  </body>
</html>