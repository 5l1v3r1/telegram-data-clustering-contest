<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/22/jovan-surbatovic-srbija-je-jedan-od-kandidata-za-domacina-evropskog-prvenstva-2028/"/>
    <meta property="og:site_name" content="Sportska centrala"/>
    <meta property="article:published_time" content="2019-11-22T20:58:12+00:00"/>
    <meta property="og:title" content="Jovan Šurbatović: Srbija je jedan od kandidata za domaćina Evropskog prvenstva 2028."/>
    <meta property="og:description" content="Generalni sekretar Fudbalskog saveza Srbije Jovan Šurbatović bio je gost otvorenog studija Fakulteta za sport, na sajmu sporta u Beogradu. Šurbatović je govorio o kvalifikacijama za Euro, koeficijentu domaće lige, kao i o Fakultetu za sport. Reprezentacija Srbije u polufinalu Lige nacija gostovaće Norveškoj, a potencijalni rival u finalu biće bolji iz duela Škotske i […]"/>
  </head>
  <body>
    <article>
      <h1>Jovan Šurbatović: Srbija je jedan od kandidata za domaćina Evropskog prvenstva 2028.</h1>
      <address><time datetime="2019-11-22T20:58:12+00:00">22 Nov 2019, 20:58</time> by <a rel="author">Milos</a></address>
      <p>Generalni sekretar Fudbalskog saveza Srbije Jovan Šurbatović bio je gost otvorenog studija Fakulteta za sport, na sajmu sporta u Beogradu. Šurbatović je govorio o kvalifikacijama za Euro, koeficijentu domaće lige, kao i o Fakultetu za sport.</p>
      <p>Reprezentacija Srbije u polufinalu Lige nacija gostovaće Norveškoj, a potencijalni rival u finalu biće bolji iz duela Škotske i Izraela i to na našem terenu.</p>
      <p>– <b>Tako je, propustili smo šansu da se kvalifikujemo direktno, ali objektivno imali smo jako tešku grupu. Ukrajina je jedna od najčvršćih i najjačih ekipa u Evropi, sjajno vođena od strane Ševčenka. Portugal o njemu nema potrebe mnogo pričati, aktuelni prvak Evrope, sa odličnim igračima i veoma uigrana ekipa. Tako da ako realno posmatramo stvari ovo treće mesto je realan ishod kvalifikacija u našoj grupi. Imamo sreće što smo imali sjajan nastup u Ligi nacija prošle godine, pa smo stekli takozvanu drugu šansu odnosno baraž u martu mesecu da se plasiramo na Euro. Našem fudbalu bi mnogo značilo da se posle dvadeset godina ponovo nađe na završnom turniru. Mislim da imamo dobre igrače i da zasulužujemo da budemo na najvećoj pozornici.</b></p>
      <p>Srbija se kadnidovala da bude domaćin Evropskog prvenstva u fudbalu 2028. godine, kakve su nam šanse da dobijemo domaćinstvo?</p>
      <p>– <b>U ovom trenutku je nezahvalno progonozirati to, ali ono što je izvesno jeste da smo mi maksimalno ozbiljno pristupili tome i da zajedno sa Rumunijom, Bugarskom i Grčkom pripremamo jedan ozbiljan projekat, da u nekom trenutku ozvaničimo tu kandidaturu. To nije stvar prestiža, već prilika da i država u ekonomskom smislu posle ovih velikih investicija u putnu infrastrukturu, u stadione, hotele…u sportskoj industriji ostvari veliku zaradu, to je velika šansa i za značajan privredni iskorak.</b></p>
      <p>Domaći fudbal ima dva klupska predstavnika u Evropi, Crvenu Zvezdu i Partizan, kako komentarišete njihove dosadašnje rezultate i koji su njihovi dometi?</p>
      <p>– <b>Nema sunje da su i Zvezda i Partizan postigli veliki uspeh u Evropi izborivši plasman u grupnu fazu. Ono što je bitno je da u ove naredne mečeve, naši klubovi uđu fokusirani i probaju da izbore dobre rezultate i prezime u Evropi. Mi se nalazimo tu negde na granici tog 15. mesta na UEFA listi, to mesto bi nam donelo od sledeće sezone dva učesnika u kvalifikacijama za Ligušampiona. Ja se nadam i navijam da Partizan i Zvezda osvoje bodove u narednim utakmicama jer bi to mnogo značilo fudbalu u Srbiji. Ali kažem već su veliku stvar uradili.</b></p>
      <p>Pored funkcije u FSS-u, Jovan Šurbatović je profesor i na Fakultetu za sport, evo šta on kaže koliko je obrazovanje bitno u sportskom sektoru.</p>
      <p>– <b>Kroz celu karijeru, još od apsolventskih dana radim u prosveti, što u srednjem što u visokom obrazovanju. Za mlade ljude, sportiste i sve sportske radnike bitno je obrazovanje. Živimo u eri znanja, obrazovanje je jedan od ključnih faktora uspeha kako na pojedinačnom planu tako i na društvenom. Vlada jaka konkurencija, a da bi bili uspešni moramo da znamo više od konkurenata. Drago mi je što sam kroz karijeru uspeo da školujem mnogo ljudi, a pogotovo mi je drago što su ti ljudi na visokim i odgovornim sportskim funkcijama.</b></p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/22/tumbakovic-ako-preskocimo-norvesku-ocekuje-nas-laksi-deo-posla/"/>
        <a href="https://www.sportskacentrala.com/2019/11/22/motiv-vise-srbija-domacin-u-potencijalnom-finalu-baraza-za-evropsko-prvenstvo/"/>
        <a href="https://www.sportskacentrala.com/2019/11/22/tumbakovic-voleo-bih-bugarsku-u-finalu/"/>
        <a href="https://www.sportskacentrala.com/2019/11/20/srbiji-preti-nova-kazna-i-jos-tezi-put-na-euro-2020/"/>
        <a href="https://www.sportskacentrala.com/2019/11/19/matijasevic-o-statusu-tumbakovica/"/>
        <a href="https://www.sportskacentrala.com/2019/11/19/deza-vi-tumbakovic-vec-na-izlaznim-vratima/"/>
        <a href="https://www.sportskacentrala.com/2019/11/17/tadic-zasluzili-smo-da-pobedimo-dobar-zamajac-za-dalje/"/>
        <a href="https://www.sportskacentrala.com/2019/11/17/evo-sta-ocekuje-orlove-u-barazu/"/>
        <a href="https://www.sportskacentrala.com/2019/11/17/ukrajina-dosolila-rane-mitrovic-nastavio-seriju-video/"/>
      </related>
    </article>
  </body>
</html>