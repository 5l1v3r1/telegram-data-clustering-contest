<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/22/pid-krivim-rogom-progrimiv-potuzhnij-vibuh-shho-vidbuvayetsya/"/>
    <meta property="og:site_name" content="Народна Правда"/>
    <meta property="article:published_time" content="2019-11-22T20:18:30+00:00"/>
    <meta property="og:title" content="Під Кривим Рогом прогримів потужний вибух: що відбувається"/>
    <meta property="og:description" content="В місті Покров на Дніпропетровщині прогримів вибух, внаслідок якого пошкоджено мікроавтобус. Поліція розслідує умисне знищення або пошкодження майна"/>
  </head>
  <body>
    <article>
      <h1>Під Кривим Рогом прогримів потужний вибух: що відбувається</h1>
      <h2>Поліція розслідує умисне знищення або пошкодження майна</h2>
      <address>
        <time datetime="2019-11-22T20:18:30+00:00">22 Nov 2019, 20:18</time>
      </address>
      <p>У п’ятницю, 22 листопада, у місті Покров,<a href="https://narodna-pravda.ua/2019/11/20/na-dnipropetrovshhyni-translyuyut-zaboroneni-propagandystski-kanaly-podrobytsi-skandalu/"> Дніпропетровської області,</a> прогримів потужний вибух поруч з житловими будинками –  вибухнув мікроавтобус.</p>
      <p>Як передає НАРОДНА ПРАВДА, про це йдеться в повідомленні пресслужби Нікопольського відділу Нацполіції.</p>
      <p>Loading...</p>
      <p>До Покровського відділу поліції близько 0:45 зателефонував місцевий мешканець, який повідомив, що у приватному господарстві по вулиці Партизанській вибухнув автомобіль. Правоохоронці виїхали на місце пригоди і виявили, що вибухом пошкоджено мікроавтобус Ford Transit. Вибухова хвиля була настільки потужною, що в квартирах сусідньої багатоповерхівки повилітало скло у вікнах.</p>
      <p>Серед містян, які знаходилися поруч із епіцентром вибуху,  постраждалих немає.</p>
      <p>Поліцейські відкрили кримінальне провадження за фактом умисного знищення або пошкодження майна  за ст.194, ч. 2 Кримінального кодексу України. Винним загрожує від 3 до 10 років позбавлення волі. Зараз їх особи встановлюють.</p>
      <p>Нагадаємо,  <a href="https://narodna-pravda.ua/2019/11/22/tut-zhyve-lutsenko-novi-foto-ta-podrobytsi-vybuhu-u-budynku-v-tsentri-kyyeva/"> в ніч на 22 листопада у житловому будинку, в якому має квартиру дружина колишнього генерального прокурора України Юрія Луценко</a>, стався  вибух невідомого предмета  в шахті ліфта. Через вибух з обох сторін під’їзду вибило скло, також зафіксовано ушкодження стін.</p>
      <p>Також стало відомо, що <a href="https://narodna-pravda.ua/2019/11/22/vibuh-u-tsentri-kiyeva-u-politsiyi-zrobili-vazhlivu-zayavu/">столична поліція кваліфікувала вибух у під’їзді будинку на вул. Олеся Гончара, 67, який прогримів в ніч на 22 листопада у Києві, як хуліганство.</a> Відкрито кримінальне провадження за ч. 4 ст. 296 Кримінального кодексу.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>