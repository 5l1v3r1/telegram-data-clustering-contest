<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/22/suspendowany-ksiadz-podszywal-sie-pod-biskupa-i-rozsylal-wulgarne-maile-groza-mu-trzy-lata-wiezienia/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-22T20:30:13+00:00"/>
    <meta property="og:title" content="Suspendowany ksiądz podszywał się pod biskupa i rozsyłał wulgarne maile. Grożą mu trzy lata więzienia"/>
    <meta property="og:description" content="Prokuratura Okręgowa w Opolu prowadzi śledztwo w sprawie nękania biskupa opolskiego. Śledczy ustalili, że za nękaniem i niszczeniem biskupa stoi suspendowany proboszcz."/>
  </head>
  <body>
    <article>
      <h1>Suspendowany ksiądz podszywał się pod biskupa i rozsyłał wulgarne maile. Grożą mu trzy lata więzienia</h1>
      <address><time datetime="2019-11-22T20:30:13+00:00">22 Nov 2019, 20:30</time> by <a rel="author" href="https://nczas.com/author/gj/" target="_blank">GJ</a></address>
      <p>
        <b>Prokuratura Okręgowa w Opolu prowadzi śledztwo w sprawie nękania biskupa opolskiego. Śledczy ustalili, że za nękaniem i niszczeniem biskupa stoi suspendowany proboszcz.</b>
      </p>
      <p>Proboszcz jednej z opolskich parafii Rafał C. został suspendowany po tym, jak oskarżono go o przywłaszczanie pieniędzy pochodzących od wiernych, a sam nie podporządkował się poleceniom biskupa.</p>
      <p>W odwecie C. wraz ze swoim znajomym rozpoczęli kampanię oszczerstw wobec biskupa. Oprócz pomówień rozpowszechnianych wśród innych duchownych mężczyźni zaczęli rozsyłać obraźliwe wiadomości, podszywając się pod pracowników kurii, a nawet samego biskupa.</p>
      <p>Takie maile trafiały m.in. do osób, u których duchowny nocował. Miało to stworzyć wrażenie, że niewdzięczni atakują ludzi, którzy chcieli pomóc.</p>
      <p>–<i> Wiadomości te zawierały treści nieprzyzwoite, wulgarne, a także groźby i miały skutkować nadszarpnięciem wizerunku pokrzywdzonych oraz utratą ich dobrego imienia</i> – powiedział Stanisław Bar z Prokuratury Okręgowej w Opolu.</p>
      <p>Sprawa trafiła do Prokuratury Okręgowej w Opolu, która ustaliła kto stoi za mailami. Teraz suspendowany ksiądz i jego kompan usłyszeli zarzuty nękania biskupa Andrzeja Czai.</p>
      <p>Za czyn ten grozi im do trzech lat więzienia. Rafał C. i jego przyjaciel nie przyznają się do winy.</p>
      <p>Źródło: Nto.pl</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/22/dzieci-pobily-sie-o-bandere-a-polskiej-ucznia-chciano-wrobic-w-nacjonalizm-sad-w-calosci-oddalil-zarzuty/"/>
        <a href="https://nczas.com/2019/11/22/niemcy-minister-zdrowia-wprowadza-obowiazkowe-szczepienia-firmy-farmaceutyczne-reklamuja-sie-w-wydawnictwie-jego-meza-foto/"/>
        <a href="https://nczas.com/2019/11/22/sluzby-agenci-dziennikarze-jan-pinski-zdradza-prawde-o-srodowisku-dziennikarzy-w-polsce-na-zywo-nczastv/"/>
        <a href="https://nczas.com/2019/11/22/znalezli-a-nastepnie-ukryli-dla-siebie-skarb-wikingow-pojda-siedziec-na-8-i-10-lat/"/>
        <a href="https://nczas.com/2019/11/22/gdzie-schowali-danielsa-lukasz-bugajski-w-nczastv-na-zywo-video/"/>
        <a href="https://nczas.com/2019/11/22/serbia-oskarza-bulgarie-o-szpiegostwo-balkany-nigdy-sie-nie-zmienia-w-tle-jak-zwykle-rosja/"/>
        <a href="https://nczas.com/2019/11/22/ale-numer-zlodziej-w-masce-wilkolaka-na-damskim-rowerze-jest-juz-w-rekach-policji/"/>
        <a href="https://nczas.com/2019/11/22/szajka-cyganow-rozbita-policja-zatrzymala-szesc-osob-okradali-babcie-podszywajac-sie-pod-wnuczkow-i-prokuratorow/"/>
        <a href="https://nczas.com/2019/11/22/tesco-w-polsce-zwija-interes-co-sie-stanie-z-350-sklepami/"/>
      </related>
    </article>
  </body>
</html>