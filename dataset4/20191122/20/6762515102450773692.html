<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/koszykowka/reprezentacja/kwalifikacje-olimpijskie-polscy-koszykarze-w-2-koszyku/y1xfcxw"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-22T20:07:30+00:00"/>
    <meta property="og:title" content="Kwalifikacje olimpijskie: Polscy koszykarze w 2. koszyku"/>
    <meta property="og:description" content="Polska znalazła się w drugim koszyku przed zaplanowanym na 27 listopada losowaniem turniejów kwalifikacyjnych koszykarzy do igrzysk olimpijskich Tokio 2020."/>
  </head>
  <body>
    <article>
      <h1>Kwalifikacje olimpijskie: Polscy koszykarze w 2. koszyku</h1>
      <address><time datetime="2019-11-22T20:07:30+00:00">22 Nov 2019, 20:07</time> by <a rel="author" href="https://www.przegladsportowy.pl/autorzy/jakub-wojczynski" target="_blank">Jakub Wojczyński</a></address>
      <p>
        <b>Polska znalazła się w drugim koszyku przed zaplanowanym na 27 listopada losowaniem turniejów kwalifikacyjnych koszykarzy do igrzysk olimpijskich Tokio 2020.</b>
      </p>
      <p>Cztery turnieje odbędą się w dniach 23-28 czerwca 2020 roku, a awans na IO wywalczą tylko zwycięzcy. Arenami imprez będą Split w Chorwacji, Kownie na Litwie, Belgrad w Serbii i Victoria w Kanadzie. Trochę niespodziewanie – w przeciwieństwie chociażby do ostatnich mistrzostw świata - nie wszyscy gospodarze znaleźli się w pierwszym koszyku. Są w nim tylko Serbia i Litwa, a także Rosja i Grecja. Obok Polski w drugim umieszczono Włochy, Brazylię oraz Czechy, co oznacza, że tym razem z naszymi południowymi sąsiadami się nie zmierzymy.</p>
      <p>Koszyk 1: Serbia*, Litwa*, Rosja, Grecja</p>
      <p>Koszyk 2: Czechy, Brazylia, Włochy, Polska</p>
      <p>Koszyk 3: Chorwacja*, Turcja, Portoryko, Słowenia</p>
      <p>Koszyk 4: Niemcy, Dominikana, Wenezuela, Kanada*</p>
      <p>Koszyk 5: Nowa Zelandia, Meksyk, Chiny, Korea Południowa</p>
      <p>Koszyk 6: Angola, Tunezja, Senegal, Urugwaj</p>
      <p>* - gospodarz</p>
    </article>
  </body>
</html>