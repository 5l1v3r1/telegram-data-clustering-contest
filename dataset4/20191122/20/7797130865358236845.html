<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Cooking/a546030/Jednostavan-recept-za-pitu-od-bundeve.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-22T20:00:00+00:00"/>
    <meta property="og:title" content="Jednostavan recept za pitu od bundeve"/>
    <meta property="og:description" content="Bundeva je idealna za spremanje ukusnog deserta."/>
  </head>
  <body>
    <article>
      <h1>Jednostavan recept za pitu od bundeve</h1>
      <address>
        <time datetime="2019-11-22T20:00:00+00:00">22 Nov 2019, 20:00</time>
      </address>
      <p>Bundeva je idealna za spremanje ukusnog deserta.</p>
      <p>Sastojci:</p>
      <p>- 250 g brašna</p>
      <p>- 120 g maslaca</p>
      <p>- 50g šećera</p>
      <p>- 1 jaje srednje veličine</p>
      <p>- 1 kašičica kisele pavlake</p>
      <p>- so</p>
      <p>Nadev:</p>
      <p>- 400 g bundeve</p>
      <p>- 150 g šećera</p>
      <p>- 3 jaja</p>
      <p>- 125 ml slatke pavlake</p>
      <p>Priprema:</p>
      <p>Narežite bundevu na kockice. U veću posudu stavite vodu, ubacite narezanu bundevu i kuvajte otprilike 15 minuta ili dok bundeva ne omekša. Nakon kuvanja ocedite bundevu i pretvorite je u pire mikserom ili u blenderu.</p>
      <p>Stavite brašno u posudu u kojoj ćete mesiti testo. U brašno ubacite so i šećer. Narežite maslac na listiće, stavite ga u brašno i smrvite prstima. Budite što brži kako se maslac ne bi previše rastopio.</p>
      <p>U mešavinu brašna, maslaca, šećera i soli dodajte jaje i kašičicu pavlake pa sve sastojke lagano povežite rukom i zamesite glatko testo. Nemojte ga mesiti predugo jer će zbog toga nakon pečenja biti žilavo. Kuglu testa rukama oblikujte u disk, zamotajte u plastičnu foliju i stavite u frižider na 45 minuta.</p>
      <p>Upalite rernu na 180 stupeni. Nakon hlađenja testo stavite na podlogu posipanu oštrim brašnom te ga razvaljajte. Stavite testo bez nadeva u zagrejanu rernu i pecite 10-ak minuta ili dok testo ne požuti.</p>
      <p>Kada je reč o nadevu, jaja i šećer tucite mikserom dok se volumen jaja ne poveća za dva puta i smesa ne postane svetlo žuta. U bundevu umešajte slatku pavlaku pa nakon toga u dobijenu smesu lagano umešajte tučena jaja sa šećerom. Opet uključite rernu na 180 stepeni. Ulijte nadev u ohlađeno testo i stavite pitu da se peče. Biće gotova za 40-ak minuta.</p>
    </article>
  </body>
</html>