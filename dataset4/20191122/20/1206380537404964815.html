<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/prezident-zeman-u-lidi-ostrouhal-v-pruzkumu-popularity-vice-uznavaji-havla-a-klause"/>
    <meta property="og:site_name" content="eXtra.cz"/>
    <meta property="article:published_time" content="2019-11-22T20:50:00+00:00"/>
    <meta property="og:title" content="Prezident Zeman u lidí ostrouhal. V průzkumu popularity více uznávají Havla a Klause"/>
    <meta property="og:description" content="Který z porevolučních prezidentů je nejvíce oblíbený? Podle průzkumu agentury STEM/MARK to je jednoznačně Václav Havel. Příčku za ním získal Václav Klaus. Současný prezident Miloš Zeman obsadil až třetí pozici. Zajímavostí je, že Havla označil za nejlepšího i každý čtvrtý volič Zemana."/>
  </head>
  <body>
    <article>
      <h6 class="kicker">POLITIKA</h6>
      <h1>Prezident Zeman u lidí ostrouhal. V průzkumu popularity více uznávají Havla a Klause</h1>
      <address><time datetime="2019-11-22T20:50:00+00:00">22 Nov 2019, 20:50</time> by <a rel="author">Rudolf Šindelář</a></address>
      <slideshow>
        <figure>
          <img src="https://www.extra.cz/images/thumbs/b7/2f/b72f2c5-241440-a-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Miloš Zeman není moc populární…<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/6e/7c/6e7c602-193969-snimek-obrazovky-2018-06-29-v-14-2560x0-shrink.png"/>
          <figcaption>Václav Havel je mezi lidmi oblíbený.<cite>facebook.com</cite></figcaption>
        </figure>
        <figure>
          <img src="https://www.extra.cz/images/thumbs/16/03/1603366-212607-16508264-1602894989727434-385818-2560x0-shrink.jpg"/>
          <figcaption>Václav Klaus skončil na druhém místě.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/d5/f7/d5f77a3-244874-profimedia-0475003238-1-2560x0-shrink.jpg"/>
          <figcaption>Miloš Zeman je až na třetím místě.<cite>Profimedia.cz</cite></figcaption>
        </figure>
      </slideshow>
      <p>
        <b>Který z porevolučních prezidentů je nejvíce oblíbený? Podle průzkumu agentury STEM/MARK to je jednoznačně Václav Havel. Příčku za ním získal Václav Klaus. Současný prezident Miloš Zeman obsadil až třetí pozici. Zajímavostí je, že Havla označil za nejlepšího i každý čtvrtý volič Zemana.</b>
      </p>
      <p>„Lidé za nejlepšího porevolučního prezidenta ČR vnímají <a href="https://www.extra.cz/tema/vaclav-havel">Václava Havla</a>. Jako druhý nejlepší byl nejčastěji uváděn Václav Klaus, třetí příčku obsadil současný prezident <a href="https://www.extra.cz/tema/milos-zeman-prezident-cr,%E2%80%9C">Miloš Zeman</a> uvádí ve svém průzkumu agentura STEM/MARK.</p>
      <p>Současný prezident Miloš Zeman skončil na třetím místě. Podle průzkumu si ho lidé váží za to, že dobře využívá prezidentské pravomoce. A také za zájem o problémy občanů. „To může být spojené především s jeho pravidelnými výjezdy do krajů,“ míní agentura s tím, že lidé mu vytýkají obhajobu českých zájmů v zahraničí a jeho vystupování na veřejnosti.</p>
      <h3>Zemana mají raději starší lidé</h3>
      <p>Oblibu Zemana zaznamenala agentura u lidí starších 60 let, bez maturity a z moravských oblastí. „U lidí s maturitou a vyšším vzděláním už jasně dominuje Václav Havel. Mladí lidé oceňují Václava Havla především za jeho humanitní odkaz. Václav Klaus je napříč sociodemografickými skupinami hodnocen vyrovnaně,“ uvedla agentura.</p>
      <p>„Poměrně překvapivým zjištěním bylo, že první polistopadový prezident Václav Havel byl jako nejlepší hodnocen každým čtvrtým voličem současného prezidenta Miloše Zemana,” zdůraznil STEM/MARK.</p>
    </article>
  </body>
</html>