<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291533,szydlo-krytykuje-pis-za-oddanie-komisji-rodziny-w-rece-biejat-z-lewicy"/>
    <meta property="og:site_name" content="na:Temat"/>
    <meta property="article:published_time" content="2019-11-22T20:52:50+00:00"/>
    <meta property="og:title" content="Tego chyba nikt się nie spodziewał. Szydło mocno skrytykowała decyzję PiS"/>
    <meta property="og:description" content="Beata Szydło podczas wizyty w Krakowie zabrała głos na temat decyzji PiS o oddaniu Komisji Polityki Społecznej i Rodziny w ręce Magdaleny Biejat z Lewicy. Była premier, a także wicepremier do spraw społecznych zaskoczyła zebranych, bo skrytykowała decyzję własnej partii. Coś, co nigdy nie zdarzyło się jej do tej pory."/>
  </head>
  <body>
    <article>
      <h1>Tego chyba nikt się nie spodziewał. Szydło mocno skrytykowała decyzję PiS</h1>
      <address><time datetime="2019-11-22T20:52:50+00:00">22 Nov 2019, 20:52</time> by <a rel="author">Adam Nowiński</a></address>
      <p>Beata Szydło podczas wizyty w Krakowie zabrała głos na temat decyzji PiS o oddaniu Komisji Polityki Społecznej i Rodziny w ręce Magdaleny Biejat z Lewicy. Była premier, a także wicepremier do spraw społecznych zaskoczyła zebranych, bo skrytykowała decyzję własnej partii. Coś, co nigdy nie zdarzyło się jej do tej pory.<br/><br/><br/>Była premier Beata Szydło nigdy krytycznie nie odniosła się do żadnego pomysłu swojej partii. Nie mówiła nic nawet, kiedy jej partyjni koledzy ciskali w nią gromami za aferę z nagrodami. Ale wychodzi na to, że sytuacja się zmieniła odkąd Szydło została europosłanką. <a href="https://natemat.pl/283701,bez-garsonki-i-broszki-w-brukseli-beata-szydlo-wskoczyla-w-jeansy-i-skore">W Brukseli nabrała dystansu</a> i widocznie zyskała też sporo pewności siebie. <br/><br/>Widać to było podczas konferencji "Od tolerancji do despotyzmu. Lewicowy marsz na Polskę", organizowanej w siedzibie Zgromadzenia Księży Misjonarzy w Krakowie była premier <a href="https://natemat.pl/290549,prawica-wsciekla-z-wyboru-biejat-na-przewodniczaca-komisji-rodziny">skrytykowała partię za oddanie Komisji Polityki Społecznej i Rodziny Magdalenie Biejat</a>. <br/><br/>– W czasach, kiedy w polskim parlamencie znalazła się reprezentacja ugrupowań lewicowych, które nie ukrywają, z jakim programem przyszły – bo nie można im odmówić, że nie mają programu dotyczącego rodzin – ale to zupełnie inny model budowania rodziny, myślę że możemy powiedzieć, że to pewien model destrukcji rodziny" – argumentowała Szydło.<br/><br/><br/>Przypomnijmy, że dużo o chrześcijańskich wartościach i walce z ideologią mówili podczas swoich wystąpień w Sejmie we wtorek premier Mateusz Morawiecki i prezes PiS Jarosław Kaczyński.<br/><br/><i>źródło: <a href="http://www.radiokrakow.pl/wiadomosci/krakow/beata-szydlo-ugrupowania-lewicowe-maja-pewien-model-destrukcji-rodziny/">Radio Kraków</a></i></p>
    </article>
  </body>
</html>