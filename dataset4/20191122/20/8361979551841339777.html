<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/zovnishnist-dopomagaye-meni-pracyuvati-klitin-novini-ukrajini-50055244.html"/>
    <meta property="og:site_name" content="НВ"/>
    <meta property="article:published_time" content="2019-11-22T20:19:00+00:00"/>
    <meta property="og:title" content="Заступник міністра Клітіна заявила, що «ефектна зовнішність» допомагає їй працювати"/>
    <meta property="og:description" content="Заступник міністра інфраструктури Олександра Клітіна заявила, що «ефектна зовнішність» допомагає їй працювати, хоча раніше вона її соромилася."/>
  </head>
  <body>
    <article>
      <h1>Заступник міністра Клітіна заявила, що «ефектна зовнішність» допомагає їй працювати</h1>
      <h2>Заступник міністра інфраструктури Олександра Клітіна заявила, що «ефектна зовнішність» допомагає їй працювати, хоча раніше вона її соромилася.</h2>
      <address>
        <time datetime="2019-11-22T20:19:00+00:00">22 Nov 2019, 20:19</time>
      </address>
      <p>Про це вона розповіла сьогодні на брифінгу в Києві.</p>
      <p>«Спочатку, коли я починала свою кар'єру, я вважала, що така ефектна зовнішність буде мені заважати, і хотіла виглядати якоюсь сірою мишею, не виділятися. Але в якийсь момент я зрозуміла, що це не я. Я повинна бути собою. І якщо я вже розумію, про що інша сторона думає, то я на крок попереду. Тому я вважаю, що моя зовнішність — перевага», — зазначила Клітіна, додавши, що спочатку вона «соромилася зовнішності і намагалася виглядати менш ефектно».</p>
      <figure>
        <iframe src="https://www.youtube.com/embed/CbOPpq4rmEo" width="871" height="490" data-service="Youtube" scrolling="no"/>
      </figure>
      <p>«Я стикаюся зі стереотипом: ось блондинка, вона там розуміє-не-розуміє. В принципі це мені дає деяку гнучкість: коли потрібно — промовчати, коли потрібно — якось себе проявити або зайняти якусь позицію нестандартну. Зазвичай не очікують якоїсь жорсткої позиції від мене. Це дає мені перевагу», — заявила чиновниця.</p>
      <p>Раніше <a href="https://nv.ua/biz/economics/klitina-budet-suditsya-s-deputatami-ot-slugi-naroda-chto-eto-za-dikost-novosti-ukrainy-50055161.htmlhttps:/nv.ua/tags/partiya-sluga-naroda.html">Олександра Клітін заявила, що судитиметься з нардепами від Слуги народу</a>, які обговорювали її під час вечері в криворізькому ресторані Околиця.</p>
      <p>Нагадаємо, після публікації нардепом від Слуги народу Антоном Поляковим аудіозапису пранкер Джокер опублікував в Telegram скріншоти листування з Клітіною. Він представився особою, наближеною до президента. В ході переписки заступник міністра назвала натяки депутатів «маренням божевільних» і підкреслила, що працює в міністерстві п’ять років.</p>
      <p>Читайте також:<br/><a href="https://nv.ua/ukr/biz/economics/skandal-z-klitinoyu-krikliy-prokomentuvav-listuvannya-svoyeji-zastupnici-z-prankerom-novini-ukrajini-50054796.html">&amp;nbsp«Довіра до неї падає». Криклій прокоментував листування своєї заступниці Клітіної з пранкери Джокером</a></p>
      <p>Вона також відповіла ствердно на питання про те, чи зможе"потягнути міністерство". Крім цього, Клітіна написала, що Криклій відсторонив її від Укрзалізниці, оскільки «вони щось крутять-мутять з тендерами на локомотиви і так далі». Вона також заявила, що у відомстві є представники олігарха Ріната Ахметова, а менеджмент аеропорту Бориспіль «під Коломойським був завжди».</p>
      <p>«Поганий той солдат, який не мріє стати генералом. Це похвально, але не в такий спосіб», — <a href="https://nv.ua/ukr/biz/economics/skandal-z-klitinoyu-krikliy-prokomentuvav-listuvannya-svoyeji-zastupnici-z-prankerom-novini-ukrajini-50054796.html">прокоментував ситуацію Криклій</a>. Він заперечив її слова про схеми з тендерами.</p>
      <p>Сьогодні міністр заявив, що Клітіна відмовилась звільнятися, тому він <a href="https://nv.ua/ukr/biz/economics/krikliy-iniciyuye-vidstavku-svoyeji-zastupnici-klitinoji-sprobuvala-cherez-chatiki-z-dzhokerom-stati-ministrom-50055149.html">винесе на наступний уряд подання про її відставку</a>.</p>
    </article>
  </body>
</html>