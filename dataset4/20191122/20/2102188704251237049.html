<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/22/654053/"/>
    <meta property="og:site_name" content="Економічна правда"/>
    <meta property="article:published_time" content="2019-11-22T20:04:00+00:00"/>
    <meta property="og:title" content="Податок на Facebook і YouTube: У Раді розробляють зміни до Податкового кодексу"/>
    <meta property="og:description" content="Податковий комітет Верховної Ради розробляє зміни до Податкового кодексу щодо оподаткування так званих провайдерів загального доступу, які отримують прибуток на території України - Facebook, Instagram, YouTube та інших."/>
  </head>
  <body>
    <article>
      <h1>Податок на Facebook і YouTube: У Раді розробляють зміни до Податкового кодексу</h1>
      <address>
        <time datetime="2019-11-22T20:04:00+00:00">22 Nov 2019, 20:04</time>
      </address>
      <p>Податковий комітет Верховної Ради розробляє зміни до Податкового кодексу щодо оподаткування так званих провайдерів загального доступу, які отримують прибуток на території України - Facebook, Instagram, YouTube та інших.</p>
      <p>Про це у коментарі <a href="https://tech.liga.net/technology/novosti/nalog-na-facebook-i-youtube-v-vr-menyayut-nalogovyy-kodeks">liga.net</a> розповів голова комітету Ради з питань гуманітарної та інформаційної політики Олександр Ткаченко.</p>
      <p>За його словами, про податок на прибуток поки не йдеться, тільки ПДВ.</p>
      <p>Також нардеп показав драфт нового закону "Про медіа", який до кінця року має піти в Раду. Окрім реєтрації соцмереж - Google, YouTube, Facebook - з метою подальшого їх оподаткування, у ньому є норма реєстрації онлайн-ЗМІ, які працюють в Україні.</p>
      <p>Водночас перший заступник міністра культури, молоді та спорту Анатолій Максимчук заявив, що у Мінкульту є ще одне доповнення до законопроєкту "Про медіа".</p>
      <p>У міністерстві працюють над проєктом, яким буде передбачено певний моніторинг контенту, який видають, у тому числі і онлайн-ЗМІ.</p>
      <p>Зокрема передбачається створення посади медійного омбудсмена з питань інформації, головна мета якого - захист інтересів суспільства.</p>
      <p>
        <b>Нагадаємо:</b>
      </p>
      <p>Депутат "Слуги народу" і екс-голова 1+1 Олександр Ткаченко презентував разом з Міністерством культури чернетку закону про медіа, в ній піднімаються питання <a href="https://www.epravda.com.ua/news/2019/11/21/653990/">реєстрації та оподаткування ЗМІ,</a> питання незалежності редакції від власника ресурсу і врегулювання блогерів.</p>
    </article>
  </body>
</html>