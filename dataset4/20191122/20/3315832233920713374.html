<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/f6f48a136e968b3b/sua-numarul-deceselor-asociate-utilizarii-tigaretelor-electronice-a-crescut-la-47.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-22T20:01:02+00:00"/>
    <meta property="og:title" content="SUA: Numărul deceselor asociate utilizării ţigaretelor electronice a crescut la 47"/>
    <meta property="og:description" content="Numărul deceselor în urma unei afecţiuni pulmonare misterioase asociate utilizării ţigaretelor electronice în Statele Unite a crescut la 47, a anunţat joi Centrul pentru Prevenirea şi Controlul Bolilor (CDC), potrivit DPA."/>
  </head>
  <body>
    <article>
      <h1>SUA: Numărul deceselor asociate utilizării ţigaretelor electronice a crescut la 47</h1>
      <address><time datetime="2019-11-22T20:01:02+00:00">22 Nov 2019, 20:01</time> by <a rel="author">Jurnal.md</a></address>
      <p>
        <b>Numărul deceselor în urma unei afecţiuni pulmonare misterioase asociate utilizării ţigaretelor electronice în Statele Unite a crescut la 47, a anunţat joi Centrul pentru Prevenirea şi Controlul Bolilor (CDC), potrivit DPA.</b>
      </p>
      <p>Agenţia americană din domeniul sănătăţii a spus că victimele provin din 25 de state americane şi au vârste cuprinse între 17 şi 75 de ani. CDC a confirmat existenţa a 2.290 de cazuri de afecţiuni pulmonare asociat cu utilizarea ţigaretelor electronice, o practică denumită ''vaping''.</p>
      <p>Preşedintele Donald Trump a anunţat că intenţionează să crească vârsta minimă pentru achiziţionarea ţigaretelor electronice după creşterea numărului deceselor cauzate de afecţiuni pulmonare.</p>
      <p>CDC a precizat recent că a descoperit acetat de vitamina E în toate probele de lichid prelevate din plămânii a 29 de pacienţi din 10 state.</p>
    </article>
  </body>
</html>