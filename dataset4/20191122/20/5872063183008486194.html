<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/basket/basket-a1/1561029/rethumno-cretan-kings-duskoli-apostoli-stin-pulaia-kodra-ston-paok/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-22T20:08:00+00:00"/>
    <meta property="og:title" content="Ρέθυμνο Cretan Kings: Δύσκολη αποστολή στην Πυλαία κόντρα στον ΠΑΟΚ"/>
    <meta property="og:description" content="«Σημαντικό ρόλο η άμυνα μας…», τονίζει ο Σταύρος Μυκωνιάτης…"/>
  </head>
  <body>
    <article>
      <h1>Ρέθυμνο Cretan Kings: Δύσκολη αποστολή στην Πυλαία κόντρα στον ΠΑΟΚ</h1>
      <address><time datetime="2019-11-22T20:08:00+00:00">22 Nov 2019, 20:08</time> by <a rel="author">Πετρούτσου Μαρία</a></address>
      <p>
        <b>«Σημαντικό ρόλο η άμυνα μας…», τονίζει ο Σταύρος Μυκωνιάτης…</b>
      </p>
      <p>Το <a href="https://rethymnobc.gr/">Ρέθυμνο Cretan Kings</a> ταξιδεύει σήμερα με προορισμό τη Θεσσαλονίκη, όπου αύριο θα αντιμετωπίσει τον ΠΑΟΚ, στο πλαίσιο της 8ης αγωνιστικής της ΕΚΟ Basket League. Το τζάμπολ θα πραγματοποιηθεί στις 15.45, ενώ το παιχνίδι θα μεταδοθεί τηλεοπτικά από την ΕΡΤ Sports και διαδικτυακά από το ERT Play2.</p>
      <p>Ο βοηθός προπονητή της ομάδας μας, Σταύρος Μυκονιάτης, μίλησε για το δύσκολο έργο που έχουν οι παίκτες του, τονίζοντας το κομμάτι της άμυνας που θα παίξει τον σημαντικότερο ρόλο για την έκβαση της αναμέτρησης. «Το παιχνίδι με τον ΠΑΟΚ έχει τις δικές του ιδιαιτερότητες. Είναι ακόμα ένα δύσκολο ματς. Αυτή τη στιγμή η εικόνα του είναι πολύ βελτιωμένη, καθώς προέρχεται από μία πολύ σημαντική νίκη επί της Σαραγόσα. Αυτό του δίνει αυτοπεποίθηση και χρόνο στο να βελτιωθεί ακόμα περισσότερο. Έχει μεγάλη ποιότητα με πολύ καλούς παίκτες σε όλες τις θέσεις. Σκοράρει πολύ και αυτό οφείλεται στη βελτίωση πολλών κομματιών στο παιχνίδι του</p>
      <p>Εμείς θα πρέπει να ελέγξουμε τον ρυθμό, με την άμυνα να παίζει σημαντικό ρόλο για μας. Θα πρέπει να επικεντρωθούμε πρωτίστως στο αμυντικό κομμάτι, στο αμυντικό ριμπάουντ και τρανζίσιον. Αν ανταποκριθούμε σωστά θα μπορέσουμε να διεκδικήσουμε πράγματα. Έχουμε δουλέψει πολύ και αυτήν την εβδομάδα και είμαστε έτοιμοι για αυτήν τη δύσκολη αποστολή».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/sport/basket/basket-a1/1560554/rethumno-cretan-kings-nikise-ton-promithea-kai-anasane/"/>
      </related>
    </article>
  </body>
</html>