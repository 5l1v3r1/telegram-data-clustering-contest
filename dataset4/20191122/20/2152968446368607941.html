<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sofia/2019/11/22/sv-aleksandyr-nevski-kani-miriani-na-svoia-praznik.430510"/>
    <meta property="og:site_name" content="Dnes.bg"/>
    <meta property="article:published_time" content="2019-11-22T20:20:00+00:00"/>
    <meta property="og:title" content="&quot;Св. Александър Невски&quot; кани миряни на своя празник"/>
    <meta property="og:description" content="23 ноември е храмовият празник на символа на София | Dnes.bg"/>
  </head>
  <body>
    <article>
      <h1>"Св. Александър Невски" кани миряни на своя празник</h1>
      <h2>23 ноември е храмовият празник на символа на София</h2>
      <address><time datetime="2019-11-22T20:20:00+00:00">22 Nov 2019, 20:20</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>На 23 ноември, когато Светата Православна църква отбелязва паметта на Светия благоверен княз Александър Невски, патриаршеската катедрала "Св. Александър Невски" ще отбележи своя храмов празник. Това съобщиха от Българската патриаршия.</p>
      <related>
        <a href="https://www.dnes.bg/obshtestvo/2019/08/30/pravoslavnata-cyrkva-pochita-pametta-na-sv-aleksandyr.421335"/>
      </related>
      <p>По този повод в патриаршеската катедрала ще бъде отслужена архиерейска Света литургия от Мелнишкия епископ Герасим, който е главен секретар на Светия синод и е председател на църковното настоятелство в храма, пише БТА. <br/><br/>Патриарх Неофит ще вземе молитвено участие в Светата литургия, която започва в 9.30 часа. С отпразнуването на храмовия празник ще бъде отбелязана и 95-ата годишнина от освещаването на патриаршеския ставропигиален храм-паметник.<br/><br/>От БПЦ приканват православните християни да вземат молитвено участие в духовното тържество на патриаршеската катедрала.</p>
    </article>
  </body>
</html>