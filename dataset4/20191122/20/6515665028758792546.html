<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3362771/berluskoni-pozirao-za-selfi-pa-se-srucio-u-zagrebu-hitno-prebacen-na-kliniku-u-milanu-video"/>
    <meta property="og:site_name" content="kurir.rs"/>
    <meta property="article:published_time" content="2019-11-22T20:52:00+00:00"/>
    <meta property="og:title" content="BERLUSKONI POZIRAO ZA SELFI, PA SE SRUČIO U ZAGREBU: Hitno prebačen na kliniku u Milanu (VIDEO)"/>
    <meta property="og:description" content="Bivši italijanski premijer, osamdesettrogodišnji tajkun Silvio Berluskoni, vlasnik medijskog holdinga Finivest, prenesen je u četvrtak avionom kompanije u Milano iz Zagreba gde je pao i povredio se."/>
  </head>
  <body>
    <article>
      <h6 class="kicker">NEZGODA</h6>
      <h1>BERLUSKONI POZIRAO ZA SELFI, PA SE SRUČIO U ZAGREBU: Hitno prebačen na kliniku u Milanu (VIDEO)</h1>
      <address>
        <time datetime="2019-11-22T20:52:00+00:00">22 Nov 2019, 20:52</time>
      </address>
      <p>
        <b>Bivši italijanski premijer, osamdesettrogodišnji tajkun Silvio Berluskoni, vlasnik medijskog holdinga Finivest, prenesen je u četvrtak avionom kompanije u Milano iz Zagreba gde je pao i povredio se.</b>
      </p>
      <p>Odmah je otpremljen u privatnu milansku kliniku Madonina - Gospica, gde je odbačena prva pretpostavka da je slomio kuk i utvrđeno da se ugruvao. Berluskoni je sačekao izbor Antonija Tajanija za potpredsednika Evropske barodne stranke, pa se zatim prepustio uživanju selfija i u toj gužvi izgubio ravnotežu i pao.</p>
      <figure>
        <iframe src="https://www.youtube.com/embed/miHICk9pg-k" width="560" height="315" data-service="Youtube" scrolling="no"/>
      </figure>
      <p>Berluskoni je u Zagrebu učestvovao na kongresu Evropske narodne stranke i upozorio na opasnost od bauka komunizma, koji se iz Kine širi po Evropi. Na tom iskupu, Berluskoni je učestvovao kao lider stranke koju je osnovao čiji je naziv navijački uzvik Forca Italija - Napred, Italijo!.</p>
      <p>Berluskoni je u četiri navrata bio predsednik Ministarskog saveta i na tom položaju proveo 3.340 dana, premašivši za 598 dana dotadašnjega posleratnog rekordera Alčidea Degasperija, a jedini još dugotrajniji premijer u istoriji ujedinjene Italije bio je Benito Musolini.</p>
      <figure>
        <iframe src="https://www.youtube.com/embed/K6QJaykllc8" width="560" height="315" data-service="Youtube" scrolling="no"/>
      </figure>
      <p>Berluskoni je bio i jedini italijanski stranački lider za koga je sudski utvrđeno da je kupovao senatore tadašnje vladine većine, tako je srušio vladu Romana Prodija 2008., ali ga je od zatvora spasilo to što je slučaj zastareo.</p>
      <p>Poslovično prpošan, poznat po „elegantnim večerama“ s seksualnim terevenkama na televizijskim mrežama zvanima „bunga bunga“, izbačen je iz Senata kada je osuđen zato je jedna od prostitutki bila maloletna dok je s njom imao odnose. Izvukao ju je iz pritvora posle krađe tvrdeći da je unuka egipatskog predsednika Mubaraka.</p>
      <p>Posle izdržane kazne, u zatvoru nije gulio krompir već je vodio u šetnju vršnjake, izabran je za poslanika u Evropskom parlamentu i nada se položaju predsednika Republike, prenosi Jutarnji.</p>
      <p>
        <b>(Kurir.rs/FoNet/Foto: EPA/ETTORE FERRARI)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/planeta/3307597/povratak-neunistivog-silvija-berluskoni-za-izbore-ako-se-ne-formira-vlada-desnog-centra"/>
        <a href="https://www.kurir.rs/planeta/3301775/salvini-otkrio-tajni-adut-spremni-smo-za-dogovor-s-berluskonijem-bice-to-siroka-koalicija"/>
        <a href="https://www.kurir.rs/planeta/3289277/dobro-ga-udarili-po-dzepu-berluskoni-mora-da-plati-40-000-evra-odstete-zbog-vredjenja-politickog-protivnika-nazvao-ga-propalitetom-a-onda-mu-je-stigla-masna-tuzba"/>
        <a href="https://www.kurir.rs/planeta/3281297/berluskoni-otkrio-o-cemu-je-pricao-s-putinom-obecao-sam-mu-i-uradicu-sve-a-on-to-zna-i-ceni"/>
      </related>
    </article>
  </body>
</html>