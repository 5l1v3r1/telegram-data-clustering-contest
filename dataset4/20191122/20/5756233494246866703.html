<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622818/%D9%BE%D9%85%D9%BE%D8%A6%D9%88-%D8%A7%D8%B2-%D8%AA%D8%AD%D8%B1%DB%8C%D9%85-%D9%88%D8%B2%DB%8C%D8%B1-%D8%A7%D8%B1%D8%AA%D8%A8%D8%A7%D8%B7%D8%A7%D8%AA-%D8%A7%DB%8C%D8%B1%D8%A7%D9%86-%D8%A7%D8%B3%D8%AA%D9%82%D8%A8%D8%A7%D9%84-%DA%A9%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-22T20:33:00+00:00"/>
    <meta property="og:title" content="پمپئو از تحریم وزیر ارتباطات ایران استقبال کرد"/>
    <meta property="og:description" content="وزیر خارجه آمریکا که وعده همراهی با آشوبگران داخلی در ایران را بارها تکرار کرده است، برای پوشاندن ناتوانی خود در بی ثبات سازی ایران، به استقبال تحریم وزیر ارتباطات ایران رفت."/>
  </head>
  <body>
    <article>
      <h1>پمپئو از تحریم وزیر ارتباطات ایران استقبال کرد</h1>
      <address>
        <time datetime="2019-11-22T20:33:00+00:00">22 Nov 2019, 20:33</time>
      </address>
      <p>
        <i>وزیر خارجه آمریکا که وعده همراهی با آشوبگران داخلی در ایران را بارها تکرار کرده است، برای پوشاندن ناتوانی خود در بی ثبات سازی ایران، به استقبال تحریم وزیر ارتباطات ایران رفت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>مایک پمپئو روز جمعه به دنبال تصمیم اتاق جنگ اقتصادی آمریکا علیه مردم ایران، این مطلب را در صفحه توئیتری خود نوشت.</p>
      <p>وی افزود: آمریکا محمد جواد آذری جهرمی وزیر اطلاعات و فناوری ارتباطات را به دلیل کمک کردن به قطع اینترنت ایرانیان تحریم می کند.</p>
      <figure>
        <img src="https://aftabnews.ir/files/fa/news/1398/9/1/362177_617.jpg"/>
      </figure>
      <p>وزیر خارجه آمریکا که به خوبی دریافته است در تحقق ناامن سازی ایران و آنچه که هدف فشار حداکثری دولت ترامپ بوده، ناکام مانده است؛ در تازه‌ترین یادداشت توئیتری خود از مردم درخواست کرده بود تا برایش از اغتشاشات، فیلم بفرستند.</p>
      <p>البته پمپئو به عنوان وزیر خارجه و نه رئیس سازمان سیا هیچ توضیحی نداده است این درخواست، در فالب کدام ماموریت دیپلماتیک وی انجام شده است.</p>
      <p>رئیس سابق سازمان جاسوسی سیا که این روزها رنگ دیپلماسی به خود داده است اما همان اهداف سازمان جاسوسی را دنبال می کند، ادامه داد اعضای حکومت ایران را به دلیل آنچه او «سرکوب خشن مردم ایران» نامید، پاسخگو خواهند کرد.</p>
      <p>دولت ترامپ پیش از این هم مقامات دیگر جمهوری اسلامی ایران همچون محمد جواد ظریف را به دلیل پیگیری حقوق مردم و تلاش‌های وی برای مقابله با یکجانبه‌گرایی آمریکا تحت تحریم قرار داده است.</p>
    </article>
  </body>
</html>