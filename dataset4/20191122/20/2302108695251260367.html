<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/raluca-turcan-despre-cadourile-facute-de-viorica-dancila-lui-klaus-iohannis-sa-le-puna-in-vitrina-sufrageriei-de-la-predeal-si-sa-le-contemple-ca-persoana-fizica.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-22T20:11:34+00:00"/>
    <meta property="og:title" content="Raluca Turcan, despre ”cadourile” făcute de Viorica Dăncilă lui Klaus Iohannis: ”Să le pună în vitrina sufrageriei de la Predeal și să le contemple ca persoană fizică”"/>
    <meta property="og:description" content="Raluca Turcan, prim-vicepreședinte PNL, a invitat-o pe Viorica Dăncilă să păstreze pentru sine cele trei daruri făcute președintelui  Klaus Iohannis în"/>
  </head>
  <body>
    <article>
      <h1> Raluca Turcan, despre ”cadourile” făcute de Viorica Dăncilă lui Klaus Iohannis: ”Să le pună în vitrina sufrageriei de la Predeal și să le contemple ca persoană fizică” </h1>
      <address><time datetime="2019-11-22T20:11:34+00:00">22 Nov 2019, 20:11</time> by <a rel="author">Daniel Budescu</a></address>
      <p>Raluca Turcan, prim-vicepreședinte PNL, a invitat-o pe Viorica Dăncilă să păstreze pentru sine cele trei daruri făcute președintelui  Klaus Iohannis în declarația de presă susținută vineri seară la Palatul Parlamentului. Vicepremierul crede că cele trei cadouri sunt un simbol pentru ceea ce Dăncilă nu a făcut în cariera sa.</p>
      <p>”Viorica Dancilă poate să își țină pentru ea cele trei daruri, ca simbol a ceea ce NU a făcut într-o carieră politică dezastruoasă”, a scris Raluca Turcan pe Facebook.</p>
      <p>Liberala susține că este gestul făcut de către președintele PSD este ”praf în ochi”.</p>
      <p>”Viorica Dancilă își poate pune cele trei daruri în vitrina sufrageriei de la Predeal și să le contemple ca simplă persoană fizică. Să se gândească în sfârșit la cât rău a făcut românilor atunci când a călcat în picioare esența acestei națiuni: Tricolor, Constituție, Morala”, a conchis Turcan.</p>
      <p><a href="https://www.g4media.ro/mizanscena-de-final-in-campania-vioricai-dancila-pupitru-special-pentru-klaus-iohannis-pe-care-candidata-psd-i-a-lasat-trei-cadouri-o-esarfa-tricolora-constitutia-si-un-exemplar-din-biblie.html">”Dezbaterea” pe care echipa de campanie a PSD a organizat-o vineri seara, la Palatul Parlamentului</a>, a constat într-o declarație de presă a Vioricăi Dăncilă prin care a cerut susținerea românilor pentru turul II. Organizatorii au postat și un pupitru la care ar fi trebuit să vorbească și Klaus Iohannis, pupitru pe care Dăncilă i-a lăsat trei cadouri.</p>
      <p>În afară de mesajul adresat electoratului înainte de încheierea campaniei electorale, evenimentul a constat în faptul că președintele PSD a plimbat de la un pupitru la altul trei obiecte pe care i le-ar fi dat președintelui Iohannis dacă ar fi fost prezent.</p>
      <p>”Atitudinea președintelui este dezamăgitoare. Dacă ar fi fost aici, i-ași fi făcut trei daruri. Primul, tricolorul României pentru că un președinte trebuie să aibă tricolorul în suflet și să-și apere țara. Al doilea este Constituția României. Este legea fundamentală pe care trebuie să o respectăm cu toții și pe care Klaus Iohannis a călcat-o în picioare. Al treilea dar este Biblia pentru că un om care crede în Dumnezeu este un om bun care nu învrăjbește, este cel care adună oamenii”, a spus Dăncilă.</p>
      <p>Apoi a parcurs cei aproape trei metri până la pupitrul celălalt și a lăsat-o acolo cele trei cadouri pentru Iohannis.</p>
      <p>
        <i>Foto: Raluca Turcan (Inquam Photos/ Octav Ganea)</i>
      </p>
    </article>
  </body>
</html>