<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/u-kiyevi-pobuduyut-naybilshu-v-ukrayini-mechet-330628_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T20:55:00+00:00"/>
    <meta property="og:title" content="У Києві побудують найбільшу в Україні мечеть"/>
    <meta property="og:description" content="Мечеть зведуть в центрі столиці на ділянці вартістю 5 млн доларів."/>
  </head>
  <body>
    <article>
      <h1>У Києві побудують найбільшу в Україні мечеть</h1>
      <h2>Мечеть зведуть в центрі столиці на ділянці вартістю 5 млн доларів.</h2>
      <address>
        <time datetime="2019-11-22T20:55:00+00:00">22 Nov 2019, 20:55</time>
      </address>
      <p>Кримськотатарська громада планує побудувати в центрі Києва <b><a href="https://zn.ua/WORLD/v-germanii-neizvestnye-zabrosali-mechet-butylkami-s-zazhigatelnoy-smesyu-333298_.html">мечеть на 5 тисяч місць</a></b>. Про це повідомив в ефірі ATR лідер громади Мустафа Джемілев.</p>
      <p>За його словами, мечеть буде побудована за сприяння Туреччини на ділянці вартістю 5 млн доларів.</p>
      <p>"Туреччина наполягала: ви, буцімто, плануєте мечеть на 10 тисяч осіб, проте в Києві немає такої спільноти. Ми відповідали: "Але це мечеть не тільки для кримських татар, але і для всіх мусульман". Врешті-решт домовилися будувати мечеть на 5 тисяч віруючих. І навіть це буде найбільшою мечеттю в Україні", — зазначив Джемілєв.</p>
      <p>Також у містах-мільйонниках планують будувати квартири для кримських татар ( Дніпро, Харків, Львів, Одеса, Херсон), які переслідуються в окупованому Криму.</p>
      <p>На сьогодні в Києві працює одна велика мечеть Ар-Рахма "Милосердя"- араб. (вул. Лук'янівська), відкрита в 2011 році. Вона розрахована на 2000 віруючих.</p>
      <p>Раніше повідомлялося про те, що в окупованому Криму кримські татари піддаються нападам з боку російських правоохоронних органів. 11 жовтня силовики <b><a href="https://dt.ua/UKRAINE/rosiyski-siloviki-v-krimu-uvirvalisya-v-mechet-326039_.html">увірвалися в мечеть у місті Курці</a></b> Сімферопольського району, де почали проводити оперативно-розшукові роботи.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>