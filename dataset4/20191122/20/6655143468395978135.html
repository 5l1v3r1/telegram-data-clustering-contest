<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/cronaca/scomparsa-sassetta-1.4900983"/>
    <meta property="og:site_name" content="La Nazione"/>
    <meta property="article:published_time" content="2019-11-22T20:45:00+00:00"/>
    <meta property="og:title" content="Giuliana, inghiottita dal bosco e scomparsa: in 70 a cercarla, il buio li fa desistere"/>
    <meta property="og:description" content="Maxi-battuta con vigili del fuoco e volontari nel terzo giorno di operazioni per ritrovare la donna"/>
  </head>
  <body>
    <article>
      <h1>Giuliana, inghiottita dal bosco e scomparsa: in 70 a cercarla, il buio li fa desistere</h1>
      <h2>Maxi-battuta con vigili del fuoco e volontari nel terzo giorno di operazioni per ritrovare la donna</h2>
      <address>
        <time datetime="2019-11-22T20:45:00+00:00">22 Nov 2019, 20:45</time>
      </address>
      <p>Sassetta (Livorno), 22 novembre 2019 - Giuliana è scomparsa nel nulla. L'hanno inghiottita il bosco e le colline della zona sud della <b>provincia di Livorno</b>. Siamo vicino al confine con la provincia di Grosseto. Finisce il terzo giorno di ricerche per riuscire a ritrovare Giuliana Gentili, 74 anni. La donna originaria di Piombino era partita mercoledì per raccogliere funghi nei dintorni di <b>Sassetta</b>.</p>
      <p>E' stato il genero ad allertare le forze dell'ordine:<b> Giuliana</b> era scomparsa e, pur avendo il cellulare, rintracciarla era impossibile. L'apparecchio era infatti spento. E in questo venerdì le ricerche sono proseguite. In tutto <b>73 gli uomini in campo</b>, che hanno bonificato un'area di quaranta ettari (settanta in tutto gli ettari perlustrati).</p>
      <p>Come informano i vigili del fuoco, le ricerche sono state sospese alle 18, con l'arrivo del buio e riprenderanno <b>nella giornata di sabato</b>. Ed è grande l'angoscia nella famiglia della donna. Oltre ai vigli del fuoco (intervenuti con il nucleo cinofilo e con il nucleo della Topografia applicata al soccorso) alle ricerche hanno partecipato uomini della polizia provinciale e quelli delle associazioni di volontariato, presenti anche loro con nuclei cinofili. </p>
      <p>Nelle operazioni di ricerca sono presenti anche il sindaco di <b>Sassetta</b>. </p>
      <p>© Riproduzione riservata</p>
      <related>
        <a href="https://www.iltelegrafolivorno.it/cronaca/video/dispersa-nei-boschi-le-ricerche-dei-vigili-del-fuoco-1.4899615"/>
        <a href="https://www.iltelegrafolivorno.it/cronaca/fingaiolo-sassetta-1.4897978"/>
      </related>
    </article>
  </body>
</html>