<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/20-kolo-elh-brno-po-sesti-porazkach-zabralo-na-dne-zustaly-pardubice/1823783?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-22T20:37:00+00:00"/>
    <meta property="og:title" content="20. kolo ELH: Brno po šesti porážkách zabralo, na dně zůstaly Pardubice"/>
    <meta property="og:description" content="Praha - Šéf hokejistů Brna Libor Zábranský prožil vítězný návrat na střídačku v domácím prostředí. Po úterním debaklu 3:6 v Třinci, kdy byl zpět u mužstva po odchodu Petra Fialy poprvé, zdolala Kometa po tuhém boji Hradec Králové 3:2 v prodloužení. Hattrickem se o to zasloužil kapitán Martin Zaťovič. Plzeň podlehla Olomouci 0:3 a vyšla tak naprázdno po sedmizápasové bodové sérii. Poslední zůstaly po prohře se Zlínem Pardubice, Litvínov je nad nimi jen díky lepšímu skóre."/>
  </head>
  <body>
    <article>
      <h1>20. kolo ELH: Brno po šesti porážkách zabralo, na dně zůstaly Pardubice</h1>
      <address><time datetime="2019-11-22T20:37:00+00:00">22 Nov 2019, 20:37</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Šéf hokejistů Brna Libor Zábranský prožil vítězný návrat na střídačku v domácím prostředí. Po úterním debaklu 3:6 v Třinci, kdy byl zpět u mužstva po odchodu Petra Fialy poprvé, zdolala Kometa po tuhém boji Hradec Králové 3:2 v prodloužení. Hattrickem se o to zasloužil kapitán Martin Zaťovič. Plzeň podlehla Olomouci 0:3 a vyšla tak naprázdno po sedmizápasové bodové sérii. Poslední zůstaly po prohře se Zlínem Pardubice, Litvínov je nad nimi jen díky lepšímu skóre.</p>
      <slideshow>
        <figure>
          <img src="https://i3.cn.cz/6/1574457036_P201911221077701.jpg"/>
        </figure>
        <figure>
          <img src="https://i3.cn.cz/6/1574457056_P201911221078101.jpg"/>
        </figure>
        <figure>
          <img src="https://i3.cn.cz/6/1574456877_P201911221075801.jpg"/>
        </figure>
        <figure>
          <img src="https://i3.cn.cz/6/1574456717_P201911221072901.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3337">Fotogalerie: Hokejová extraliga 2019/20</a>
        </figcaption>
      </slideshow>
      <p>Kometa vedla po dvou Zaťovičových využitých přesilovkách. Za hosty nejprve snížil ve třetí třetině Aleš Jergl a minutu a půl před koncem základní doby vyrovnal rovněž v početní výhodě Rudolf Červený. V prodloužení rozhodl třetí brankou v zápase Zaťovič. Brňané tak ukončili sérii šesti porážek, naopak trápení Mountfieldu pokračuje. Čtvrtfinalista Ligy mistrů nevyhrál už pět kol, dnes získal alespoň bod.</p>
      <p>Hanáci si úspěchem na ledě Plzně po výsledku 3:0 připsali třetí venkovní výhru za sebou. Po bezbrankové první třetině hosté dvakrát udeřili během prostřední části. Vítězný gól si připsal útočník Zbyněk Irgl, jenž přidal i asistenci. Dalším hrdinou Hanáků se stal s první nulou sezony brankář Jan Lukáš, na něhož Západočeši vyslali 40 střel. Plzeňští tak neprodloužili sedmizápasovou bodovou šňůru.</p>
      <p>Liberečtí Bílí Tygři zdolali před plným hledištěm (7500 diváků) Kladno těsně 2:1 a pošesté za sebou naplno bodovali. I ve třetím vystoupení v domácí nejvyšší soutěži vychytal výhru gólman Dominik Hrachovina. Rytíři prohráli teprve podruhé z posledních šesti zápasů.</p>
      <p>Hokejisté Mladé Boleslavi vyhráli na ledě Litvínova 5:2 a porazili tak Severočechy popáté za sebou. Z toho počtvrté v řadě uspěli na Stadionu Ivana Hlinky. Středočeši o zisku tří bodů rozhodli již v první třetině, ve které si vypracovali tříbrankový náskok. Litvínov prohrál počtvrté za sebou.</p>
      <p>Zlín zvítězil v Pardubicích 2:0. Poslednímu Dynamu, které nasbíralo stejně bodů jako Litvínov, ale má horší skóre, se tak Berani vzdálili na rozdíl čtyř bodů. O výhře hostů rozhodl 46 sekund před koncem druhé třetiny Štěpán Fryšara, v závěru přidal druhý gól Pavel Sedláček. Čisté konto vychytal díky 21 zákrokům Marek Čiliak.</p>
      <p>Zápasy Třince s Vítkovicemi (2:1) a Sparty s Karlovými Vary (5:1) se předehrávaly.</p>
      <h3>Statistika zápasů 20. kola extraligy:</h3>
      <p>--------</p>
      <p>
        <a href="https://www.ceskenoviny.cz/zpravy/olomouc-uspela-venku-potreti-za-sebou-vyhrala-v-plzni-3-0/1824224">
          <b>HC Škoda Plzeň - HC Olomouc 0:3 (0:0, 0:2, 0:1)</b>
        </a>
      </p>
      <p>Branky a nahrávky: 23. Irgl (Handl, Vodný), 31. Kolouch (Strapáč, Irgl), 59. Nahodil (V. Tomeček). Rozhodčí: Pražák, Veselý - Brejcha, D. Jelínek. Vyloučení: 2:5. Bez využití. Diváci: 5742.</p>
      <p>
        <a href="https://www.ceskenoviny.cz/zpravy/mladoboleslavsti-hokejiste-porazili-popate-v-rade-litvinov/1824220">
          <b>HC Verva Litvínov - BK Mladá Boleslav 2:5 (0:3, 0:1, 2:1)</b>
        </a>
      </p>
      <p>Branky a nahrávky: 45. L. Doudera (J. Mikúš), 53. Mahbod (J. Petružálek, F. Lukeš) - 6. P. Kousal (Flynn, Najman), 12. Najman (P. Kousal, Fillman), 13. Vondrka (A. Zbořil, Skalický), 33. A. Zbořil (Jeglič, J. Stránský), 58. Jeglič (P. Kousal, J. Stránský). Rozhodčí: Hodek, Úlehla - Ondráček, Špůr. Vyloučení: 4:5. Využití: 1:1. Diváci: 4039.</p>
      <p>
        <a href="https://www.ceskenoviny.cz/zpravy/liberec-zdolal-kladno-2-1-a-poseste-v-rade-naplno-bodoval/1824235">
          <b>Bílí Tygři Liberec - Rytíři Kladno 2:1 (0:0, 1:0, 1:1)</b>
        </a>
      </p>
      <p>Branky a nahrávky: 25. Filippi (Marosz, Lenc), 45. L. Hudáček (Derner, Birner) - 60. J. Strnad (O'Donnell, P. Machač). Rozhodčí: Hradil, Kika - L. Kajínek, Špringl. Vyloučení: 4:5, navíc Hajný (Kladno) 10 min. Bez využití. Diváci: 7500 (vyprodáno). </p>
      <p>
        <b>
          <a href="https://www.ceskenoviny.cz/zpravy/zlin-utekl-pardubicim-na-ctyri-body-vyhral-na-jejich-lede-2-0/1824249">HC Dynamo Pardubice - PSG Berani Zlín 0:2 (0:0, 0:1, 0:1)</a>
        </b>
      </p>
      <p>Branky a nahrávky: 40. Fryšara (D. Nosek, Claireaux), 59. P. Sedláček (Kubiš, J. Ondráček). Rozhodčí: Hejduk, Šindel - Ganger, D. Klouček. Vyloučení: 3:6. Využití: 0:1. Diváci: 6794.</p>
      <p>
        <a href="https://www.ceskenoviny.cz/zpravy/kometa-porazila-hradec-a-ukoncila-serii-sesti-porazek-v-extralize/1824242">
          <b>HC Kometa Brno - Mountfield Hradec Králové 3:2 v prodl. (1:0, 1:0, 0:2 - 1:0)</b>
        </a>
      </p>
      <p>Branky a nahrávky: 19. Zaťovič (Orsava), 35. Zaťovič (P. Holík), 63. Zaťovič (Plekanec, O. Němec) - 47. Jergl (Smoleňák, Červený), 59. Červený (Vincour, Jergl). Rozhodčí: Pešina, R. Svoboda - Jindra, Zíka. Vyloučení: 4:5. Využití: 3:2. Diváci: 7415.</p>
      <h3>Tabulka:</h3>
      <ul>
        <li>1. | Sparta Praha | 20 | 10 | 6 | 1 | 3 | 77:49 | 43</li>
        <li>2. | Třinec | 22 | 13 | 1 | 2 | 6 | 78:53 | 43</li>
        <li>3. | Mladá Boleslav | 20 | 10 | 3 | 1 | 6 | 60:44 | 37</li>
        <li>4. | Liberec | 19 | 11 | 2 | 0 | 6 | 68:60 | 37</li>
        <li>5. | Plzeň | 19 | 11 | 0 | 3 | 5 | 65:52 | 36</li>
        <li>6. | Brno | 21 | 9 | 3 | 2 | 7 | 61:62 | 35</li>
        <li>7. | Karlovy Vary | 20 | 10 | 1 | 1 | 8 | 71:53 | 33</li>
        <li>8. | Hradec Králové | 21 | 7 | 2 | 2 | 10 | 52:62 | 27</li>
        <li>9. | Vítkovice | 21 | 4 | 6 | 3 | 8 | 54:65 | 27</li>
        <li>10. | Olomouc | 20 | 6 | 2 | 3 | 9 | 40:56 | 25</li>
        <li>11. | Kladno | 20 | 6 | 2 | 3 | 9 | 54:71 | 25</li>
        <li>12. | Zlín | 21 | 7 | 0 | 1 | 13 | 58:68 | 22</li>
        <li>13. | Litvínov | 20 | 4 | 1 | 4 | 11 | 48:68 | 18</li>
        <li>14. | Pardubice | 20 | 5 | 0 | 3 | 12 | 40:63 | 18</li>
      </ul>
    </article>
  </body>
</html>