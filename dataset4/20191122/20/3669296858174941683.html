<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/4-futbolcu-taraftardan-ozur-diledi"/>
    <meta property="og:site_name" content="CNN Türk"/>
    <meta property="article:published_time" content="2019-11-22T20:25:20+00:00"/>
    <meta property="og:title" content="4 futbolcu taraftardan özür diledi"/>
    <meta property="og:description" content="Süper Lig'in 12. haftasında Başakşehir'e 1-0..."/>
  </head>
  <body>
    <article>
      <h1>4 futbolcu taraftardan özür diledi</h1>
      <h2>Süper Lig'in 12. haftasında Başakşehir'e 1-0 yenilerek ligde iç sahadaki 41 maçlık yenilmezlik serisini sonlandıran Galatasaray'da maçın ardından bir grup sarı-kırmızılı oyuncu, taraftarlardan özür diledi.</h2>
      <address>
        <time datetime="2019-11-22T20:25:20+00:00">22 Nov 2019, 20:25</time>
      </address>
      <p><a href="https://www.cnnturk.com/haberleri/ryan-babel">Ryan Babel</a>, Ryan Donk, Ömer Bayram ve Mariano, müsabakanın ardından soyunma odasına gitmeden önce taraftarları alkışladı ve af diledi. Bir grup taraftar takımı ıslıklarken, diğer grup ise alkışladı.</p>
      <p>
        <b>Ligde 3. kez yenildi</b>
      </p>
      <p><a href="https://www.cnnturk.com/haberleri/galatasaray">Galatasaray</a>, Süper Lig'de bu sezon üçüncü kez sahadan mağlubiyetle ayrıldı.</p>
      <p>Ligin ilk haftasında deplasmanda Yukatel Denizlispor'a 2-0 mağlup olan sarı-kırmızılı takım, 9. haftada ise dış sahada <a href="https://www.cnnturk.com/haberleri/besiktas">Beşiktaş</a>'a 1-0 yenilmişti.</p>
      <p>Süper Lig'in ilk 12 haftasında 5 galibiyet, 4 beraberlik ve 3 mağlubiyet yaşayan Galatasaray, 19 puanda kaldı.</p>
      <p>Karşılaşmayı kazanan Medipol <a href="https://www.cnnturk.com/haberleri/basaksehir">Başakşehir</a> ise puanını 22'ye çıkardı. </p>
      <p>
        <b>Babel cezalı duruma düştü</b>
      </p>
      <p>Karşılaşmada sarı kart gören Galatasaraylı futbolcu Ryan Babel, cezalı duruma düştü.</p>
      <p>Hollandalı futbolcu, Süper Lig'in 13. haftasında <a href="https://www.cnnturk.com/haberleri/trabzonspor">Trabzonspor</a> ile deplasmanda oynanacak maçta forma giyemeyecek.</p>
      <p>Öte yandan karşılaşmayı 36 bin biletli seyircinin takip ettiği açıklandı.</p>
      <related>
        <h4>ilgili haberler</h4>
        <a href="https://www.cnnturk.com/spor/futbol/galatasarayi-izlemeye-geldi"/>
        <a href="https://www.cnnturk.com/spor/futbol/basaksehir-taraftari-takimi-karsiladi"/>
        <a href="https://www.cnnturk.com/spor/futbol/goksel-gumusdag-her-seyi-yapacagiz"/>
      </related>
    </article>
  </body>
</html>