<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/22/health/o-pathologos-marios-lazanas-gia-tin-alogisti-xrisi-antiviotikon/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-22T20:30:02+00:00"/>
    <meta property="og:title" content="O παθολόγος Μάριος Λαζανάς για την αλόγιστη χρήση αντιβιοτικών"/>
    <meta property="og:description" content="Σε απειλητικά επίπεδα για τη Δημόσια Υγεία φτάνει η υπερκατανάλωση αντιβιοτικών στην Ελλάδα, η οποία συνεχίζει να κατέχει την πρώτη θέση στην Ευρώπη. Για την αλόγιστη χρήση αντιβιοτικών φαρμάκων, αλλά και σημασία της χορήγησης εμβολίων μίλησε στην εκπομπή One Direct o παθολόγος – λοιμωξιολόγος, Μάριος Λαζανάς."/>
  </head>
  <body>
    <article>
      <h6 class="kicker">Στο One Channel</h6>
      <h1>O παθολόγος Μάριος Λαζανάς για την αλόγιστη χρήση αντιβιοτικών</h1>
      <h2>Σε απειλητικά επίπεδα για τη Δημόσια Υγεία φτάνει η υπερκατανάλωση αντιβιοτικών στην Ελλάδα, η οποία συνεχίζει να κατέχει την πρώτη θέση στην Ευρώπη. Για την αλόγιστη χρήση αντιβιοτικών φαρμάκων, αλλά και σημασία της χορήγησης εμβολίων μίλησε στην εκπομπή One Direct o παθολόγος – λοιμωξιολόγος, Μάριος Λαζανάς.</h2>
      <address><time datetime="2019-11-22T20:30:02+00:00">22 Nov 2019, 20:30</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Σε απειλητικά επίπεδα για τη Δημόσια Υγεία φτάνει η υπερκατανάλωση αντιβιοτικών στην Ελλάδα, η οποία συνεχίζει να κατέχει την πρώτη θέση στην Ευρώπη. Για την αλόγιστη χρήση αντιβιοτικών φαρμάκων, αλλά και σημασία της χορήγησης εμβολίων μίλησε στην εκπομπή One Direct o παθολόγος – λοιμωξιολόγος, Μάριος Λαζανάς.</p>
      <p>Σύμφωνα με τον κ. Λαζανά το πρόβλημα είναι πάρα πολύ σοβαρό, καθώς γίνεται μεγάλη κατανάλωση αντιβιοτικών χωρίς συνταγή. Χαρακτηριστικά, στις εφτά από τις δέκα περιπτώσεις η χρήση των αντιβιοτικών είναι αχρείαστη.</p>
      <p>
        <a href="https://www.in.gr/2019/11/22/plus/perierga/lygizei-gramma-7xronis-agie-vasili-thelo-spiti-kai-fai/">«Ράγισε» καρδιές το γράμμα 7χρονης στον Άη Βασίλη</a>
      </p>
      <p>Αυτό συμβαίνει, γιατί για κάποιο λόγο έχει εντυπωθεί στους πολίτες πως το παραμικρό σύμπτωμα χρειάζεται αντιβίωση. Στην πραγματικότητα πρέπει να καταναλώνεται με σύνεση και κατόπιν συνταγογράφησης.</p>
      <p>Η αλόγιστη χρήση αντιβιοτικών μπορεί να επιφέρει δυσάρεστα αποτελέσματα πόσο μάλλον σε συνδυασμό με άλλα φάρμακα. Σύμφωνα με τον παθολόγο, η αιτία για την οποία οι γιατροί συνταγογραφούν τόσο πολύ και τόσο συχνά σχετίζεται με την ανασφάλεια του γιατρού να θεραπεύσει όσο το δυνατόν γρηγορότερα τον ασθενή του.</p>
      <p>«Υπάρχει θέμα ενημέρωσης και ελέγχου», δήλωσε ο κ. Λαζανάς. Μίλησε επίσης και για τους ανθρώπους που αμφισβητούν την επιστήμη και είναι αρνητικοί στη χρήση εμβολίων. Για όλους αυτούς, ο κ. Λαζανάς υποστήριξε πως «πρέπει να συνειδητοποιήσουμε ότι η χρήση των εμβολίων βοηθά στη μείωση των λοιμώξεων και κατά συνέπεια τη μείωση των αντιβιοτικών. «Ο μόνος τρόπος για να σταματήσουν οι αρρώστιες είναι τα εμβόλια», τόνισε.</p>
      <figure>
        <iframe src="https://www.youtube.com/embed/SJiN2qQFL0k" width="640" height="360" data-service="Youtube" scrolling="no"/>
      </figure>
      <p>
        <b>Πηγή: <a href="https://www.onetv.gr/health/antiviotika-kai-emvolia-pote-prepei-na-ta-xrisimopoioume/">onetv.gr</a></b>
      </p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>