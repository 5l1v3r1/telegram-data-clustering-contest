<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dutchcowboys.nl/technology/gerucht-samsung-galaxy-s11-heeft-vijf-cameras"/>
    <meta property="og:site_name" content="DutchCowboys"/>
    <meta property="article:published_time" content="2019-11-22T20:45:00+00:00"/>
    <meta property="og:title" content="Gerucht: Samsung Galaxy S11 heeft vijf camera’s"/>
    <meta property="og:description" content="De nieuwe Samsung Galaxy S11 heeft volgens geruchten vijf camera’s aan de achterkant én een gat in het scherm aan de voorkant voor een selfiecamera."/>
  </head>
  <body>
    <article>
      <h1>Gerucht: Samsung Galaxy S11 heeft vijf camera’s</h1>
      <address><time datetime="2019-11-22T20:45:00+00:00">22 Nov 2019, 20:45</time> by <a rel="author">Laura Jenny</a></address>
      <p>De nieuwe Samsung Galaxy S11 heeft vijf camera’s aan de achterkant én een gat in het scherm aan de voorkant voor een selfiecamera (net als Samsung Galaxy Note 10). Tenminste, als we de vaker lekkende <a href="https://twitter.com/OnLeaks/status/1197833371516329985">OnLeaks</a> mogen geloven. En die heeft het wel vaker bij het rechte eind.</p>
      <figure>
        <img src="https://www.dutchcowboys.nl/uploads/images/samsunglek2.jpeg"/>
      </figure>
      <h3>CAD-tekeningen</h3>
      <p>Zoals te zien is op computergemaakte tekeningen heeft het toestel ronde hoeken met aan de rechterzijkant knoppen om het volume te regelen en het toestel aan en uit te zetten. De afmetingen zijn 161,9 x 73,7 x 7,8 mm. OnLeaks publiceerde de tekeningen op de techwebsite <a href="https://www.91mobiles.com/hub/samsung-galaxy-s11-render-design-exclusive">91Mobiles</a>. De tekeningen zijn gemaakt op basis van CAD-tekeningen die waarschijnlijk uit de fabriek van Samsung komen.</p>
      <p>Er wordt verwacht dat er in februari, vlak voor het Mobile World Congres, drie Samsungs worden onthuld. Het zou dan gaan om de S11, S11e en S11 Pro met schermgroottes van tussen de 6,3 en de 6,9 inch. De schermen zijn AMOLED en schijnen een verversingssnelheid van 120Hz, wat een nóg soepelere surfervaring zou kunnen bieden. Zeker voor Samsung zou het een grote stap zijn, dat op het nu nog normale 60Hz zit, terwijl veel concurrenten al naar 90Hz zijn gegaan.</p>
      <figure>
        <img src="https://www.dutchcowboys.nl/uploads/images/samsunglek.jpeg"/>
      </figure>
      <h3>Exynos 990</h3>
      <p>De telefoon wordt voorzien van een Exynos 990-chip, waardoor zijn prestatie optimaal zou moeten zijn. Vijf camera’s op de achterkant, dat zijn er nogal wat. De hoofdcamera zou zelfs 108 megapixel zijn en je schijnt met het toestel video’s te kunnen opnemen met 8k-resolutie. Let op: dit zijn allemaal geruchten. Er is vanuit Samsung nog niets officieels bekendgemaakt over een opvolger van Samsung Galaxy S10.</p>
      <p>De voorganger van Samsung Galaxy S10 verscheen in maart van dit jaar. Hij werd mede door zijn prestaties, camera’s, scherm en batterijduur geprezen. Maar na een jaar is het straks wel tijd voor een opvolger. Om de Galaxy S10 aan te prijzen, is Samsung laatst een spaceselfie-missie <a href="https://www.dutchcowboys.nl/mobile/samsung-gaat-op-spaceselfie-missie">gestart</a>, waarmee een selfie van actrice Cara Delevingne de ruimte inging.</p>
      <p>Ook consumenten konden hun selfie via het toestel in de ruimte maken. Echter crashte het selfietoestel op het platteland van Michigan. Samsung meende dat het een geplande landing was.</p>
      <figure>
        <iframe src="https://www.youtube.com/embed/Psr80Gv1L6k" width="480" height="270" data-service="Youtube" scrolling="no"/>
      </figure>
      <related>
        <h4>Lees ook:</h4>
        <a href="https://www.dutchcowboys.nl/mobile/samsung-galaxy-s10-meer-scherm-cameras-en-mogelijkheden"/>
        <a href="https://www.dutchcowboys.nl/mobile/dit-is-de-nieuwe-samsung-galaxy-s10"/>
        <a href="https://www.dutchcowboys.nl/mobile/dit-zijn-de-geruchten-over-de-samsung-galaxy-s10-tot-nu-toe"/>
      </related>
    </article>
  </body>
</html>