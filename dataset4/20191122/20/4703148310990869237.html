<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/nemcsakfoci/nemcsakfoci-ket-aranyermet-szereztek-a-magyarok-a-hungarian-openen"/>
    <meta property="og:site_name" content="csakfoci.hu"/>
    <meta property="article:published_time" content="2019-11-22T20:59:20+00:00"/>
    <meta property="og:title" content="Nemcsakfoci: Két aranyérmet szereztek a magyarok a Hungarian Openen"/>
    <meta property="og:description" content="A magyar szövetség tájékoztatása szerint a Fehér úti Nemzeti Lőtéren rendezett háromnapos viadalon férfi légpuskában Hári Péter, míg férfi légpisztolyban Tátrai Miklós nyakába akasztották az aranyérmet. Előbbi számban Sidi Péter harmadik lett."/>
  </head>
  <body>
    <article>
      <h1>Nemcsakfoci: Két aranyérmet szereztek a magyarok a Hungarian Openen</h1>
      <address><time datetime="2019-11-22T20:59:20+00:00">22 Nov 2019, 20:59</time> by <a rel="author">csakfoci.hu</a></address>
      <p>
        <b>
          <b>A magyar szövetség tájékoztatása szerint a Fehér úti Nemzeti Lőtéren rendezett háromnapos viadalon férfi légpuskában Hári Péter, míg férfi légpisztolyban Tátrai Miklós nyakába akasztották az aranyérmet. Előbbi számban Sidi Péter harmadik lett.</b>
        </b>
      </p>
      <p>Női légpuskában a román színekben versenyző Sidi Roxana győzött, legjobb magyarként Zwickl-Veres Kata ötödik lett, míg női légpisztolyban francia siker született, legjobb magyarként Csonka Zsófia harmadikként végzett.</p>
      <p>A junioroknál légpuskában Hammerl Soma és Dénes Eszter, légpisztolyban Jákó Miriam is az első helyen végzett. Szombaton a puska és pisztoly vegyes párosok küzdelmeire kerül sor, míg vasárnap a juniorok és a felnőttek együtt versenyeznek férfi és női légpuskában, férfi és női légpisztolyban. (MTI)</p>
    </article>
  </body>
</html>