<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191122-a-kormanynak-folytatnia-kell-a-migracio-elleni-kuzdelmet.html"/>
    <meta property="og:site_name" content="Origo"/>
    <meta property="article:published_time" content="2019-11-22T20:54:00+00:00"/>
    <meta property="og:title" content="Völner Pál: A kormánynak folytatnia kell a migráció elleni küzdelmet"/>
    <meta property="og:description" content="A Soros-hálózat továbbra is minden erejével támogatja a bevándorlást."/>
  </head>
  <body>
    <article>
      <h1>Völner Pál: A kormánynak folytatnia kell a migráció elleni küzdelmet</h1>
      <address><time datetime="2019-11-22T20:54:00+00:00">22 Nov 2019, 20:54</time> by <a rel="author">MTI</a></address>
      <p>
        <b>Ezt a csatát megnyertük, de a kormánynak folytatnia kell a küzdelmet az illegális migráció ellen, mert a Soros-hálózat továbbra is minden erejével támogatja a bevándorlást - mondta Völner Pál, az Igazságügyi Minisztérium parlamenti államtitkára.</b>
      </p>
      <p>A politikus abból az alkalomból közölte ezt, hogy a strasbourgi Emberi Jogok Európai Bíróságának nagykamarája két menedékkérő ügyében másodfokon <a href="https://www.origo.hu/itthon/20191122-magyarorszagnak-adott-igazat-a-strasbourgi-emberi-jogok-europai-birosaga.html">a magyar államnak adott igazat </a>csütörtökön.</p>
      <p>Völner Pál kifejtette: az emberkereskedőkkel együttműködő, az illegális bevándorlást minden lehetséges eszközzel támogató "álcivilek" egyáltalán nem akarják, hogy "bárki megállítsa, vagy akár megfékezze és ellenőrizze a migránsokat". Viszont mivel a magyar hatóságok ezt teszik, és sikeresek is ebben a munkában, a tranzitzóna elleni politikai és jogi támadások is folyamatosak.</p>
      <figure>
        <img src="https://cdn.nwmgroups.hu/s/img/i/1607/2016072730.jpg?w=644&amp;h=322"/>
        <figcaption>Éhségsztrájkot folytató migránsok a szerb-magyar határ közelében, Horgosnál 2016. július 26-án<cite>Forrás: MTI/Balogh Zoltán</cite></figcaption>
      </figure>
      <p>Azt mondta, a nagykamara jogerős döntése is rámutat arra, hogy</p>
      <aside>a tranzitzóna szabályozott, ellenőrzött körülmények között ad lehetőséget a legális belépésre az ország területér</aside>
      <p>e és a menekültügyi eljárás elindítására.<br/>Az államtitkár arról is beszélt, hogy bár az EJEB egyértelműen kimondta, hogy a kérelmezők önként léptek be a tranzitzónába és onnan bármikor szabadon visszatérhettek Szerbiába, továbbá az ottani elhelyezésük körülményei sem voltak jogsértőek, van olyan NGO, amely ezt Magyarország elítéléseként tolmácsolja.</p>
      <blockquote>Látszik, hogy a Soros-hálózat emberei semmitől sem riadnak vissza, hiszen a strasbourgi döntésről is valótlanságokat állítanak</blockquote>
      <p>- mondta Völner Pál.</p>
      <p>Úgy fogalmazott: "A szélsőbaloldali és a radikális liberális erőktől ez azonban sajnos nem szokatlan. A történelem során már számtalanszor bebizonyosodott, hogy készek a józan ész diktálta elveket a saját ideológiájuknak megfelelően eltorzítani, a tényeket hazugságokra átírni."</p>
    </article>
  </body>
</html>