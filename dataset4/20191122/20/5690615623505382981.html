<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837322-prizvische-slugi-narodu-figuruye-u-spravi-vikradennya-aktivistiv-maydanu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T20:36:00+00:00"/>
    <meta property="og:title" content="Прізвище &quot;слуги народу&quot; фігурує у справі викрадення активістів Майдану"/>
    <meta property="og:description" content="КИЇВ. 22 листопада. УНН. Депутат від “Слуги народа” Сергій Литвиненко фігурує в справі викрадення активістів майдану. Про це кореспонденту УНН …"/>
  </head>
  <body>
    <article>
      <h1>Прізвище "слуги народу" фігурує у справі викрадення активістів Майдану</h1>
      <address><time datetime="2019-11-22T20:36:00+00:00">22 Nov 2019, 20:36</time> by <a rel="author">Дар'я Панченко</a></address>
      <p><b>КИЇВ. 22 листопада. УНН.</b> Депутат від “Слуги народа” Сергій Литвиненко фігурує в справі викрадення активістів майдану. Про це кореспонденту <b>УНН</b> розповів ексдепутат Ігор Луценко.</p>
      <p>“Ім’я цієї людини безпосередньо фігурує в матеріалах кримінального провадження, котре було нещодавно розкрите у Бориспільському районному суді. І там я опублікував скрін, де власне є інформація про 24 з’єднання. Фактично у ті часи, коли нас з покійним нині Вербіцьким викрадали, от буквально у той приблизно час 24 рази організатор групи тітушок зв’язувався з паном Литвиненком. Ці матеріали були принесені в Бориспільський суд прокуратурою”, - сказав Ігор Луценко.</p>
      <p>Екс-нардеп також додав, що прокуратура давно мусила відпрацювати цю інформацію, допитати пана Литвиненка, чи оголосити підозру, або ж оголосити свідком в даному провадженні. Луценко зазначив, що Генеральний прокурор мав би розповісти, який процесуальний статус був у Сергія Литвиненка, коли він обирався народним депутатом.</p>
      <p>Нагадаємо, активіста і лідера Євромайдану Ігора Луценка <a href="https://www.unn.com.ua/uk/news/1295177-aktivista-yevromaydanu-igorya-lutsenka-vikrali-nevidomi-fb">викрали разом із Юрієм Вербицьким</a> в січні 2014 році.</p>
      <p>Також нагадаємо, Бориспільський міськрайонний суд Київської області <a href="https://www.unn.com.ua/uk/news/1830407-sud-prodovzhiv-aresht-pidozryuvanomu-u-vikradenni-lutsenka-ta-verbitskogo">продовжив тримання під вартою</a> Олександру Волкову, якого підозрюється у викраденні активістів Ігора Луценка та вбивстві Юрія Вербицького.</p>
    </article>
  </body>
</html>