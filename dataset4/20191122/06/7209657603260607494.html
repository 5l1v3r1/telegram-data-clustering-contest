<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/commento/alberi-natale-1.4899665"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-22T06:20:15+00:00"/>
    <meta property="og:title" content="Alberi di Natale, un piccolo sacrificio per sognare"/>
    <meta property="og:description" content="La lettera. Risponde il condirettore de il Resto del Carlino, Beppe Boni"/>
  </head>
  <body>
    <article>
      <h1>Alberi di Natale, un piccolo sacrificio per sognare</h1>
      <h2>La lettera. Risponde il condirettore de il Resto del Carlino, Beppe Boni</h2>
      <address><time datetime="2019-11-22T06:20:15+00:00">22 Nov 2019, 06:20</time> by <a rel="author">il Resto del Carlino</a></address>
      <p>Bologna, 22 novembre 2019 - In tema di iniziative a favore dell’ambiente, e in vista del Natale, perché non utilizzare alberi di plastica riciclata? Si darebbe e nello stesso tempo si eviterebbe di sacrificare all’arredo delle piazze e per poco, splendidi esemplari che sono sopravvissuti per secoli ad incendi, bufere, guerre e cemento.<br/><b>Sandra Lombardini</b></p>
      <p>
        <b>risponde il condirettore del Resto del Carlino, Beppe Boni </b>
      </p>
      <p><b>Non si arrabbi</b> la lettrice se comunichiamo che l’abete rosso scelto per decorare piazza San Pietro, in dono al Papa, è stato prelevato sull’Altopiano di Asiago. E’ alto 25 metri, bellissimo. Altri più piccoli popoleranno le case degli italiani. Ma in realtà la maggior parte sono piante di materiale sintetico. Non sono gli abeti e i pini di Natale tagliati che devastano l’ambiente. Sono un simbolo. Gli alberi muoiono e ricrescono, vengono utilizzati per la vita di tutti i giorni. Ma l’ambiente va rispettato evitando devastazioni e difendendolo dall’inquinamento. Perdoniamo il peccato veniale di qualche abete natalizio.<br/><b>beppe.boni@ilcarlino.net</b></p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>