<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/GGJG8l/oedegaards-madrid-retur-glipper-for-tv-2-seerne-fikk-velge-kamp-feil"/>
    <meta property="og:site_name" content="Bergens Tidende"/>
    <meta property="article:published_time" content="2019-11-22T06:19:28+00:00"/>
    <meta property="og:title" content="TV 2 får ikke sende Martin Ødegaards stjernemøte mot Real Madrid"/>
    <meta property="og:description" content="TV 2 får ikke sende Martin Ødegaards møte med Real Madrid lørdag. Da spiller han for Real Sociedad mot klubben som eier ham."/>
  </head>
  <body>
    <article>
      <h1>TV 2 får ikke sende Martin Ødegaards stjernemøte mot Real Madrid</h1>
      <h2>TV 2 får ikke sende Martin Ødegaards møte med Real Madrid lørdag. Da spiller han for Real Sociedad mot klubben som eier ham.</h2>
      <address><time datetime="2019-11-22T06:19:28+00:00">22 Nov 2019, 06:19</time> by <a rel="author">NTB-Espen Hartvig</a></address>
      <p>TV 2 fikk i sommer til et samarbeid med strømmetjenesten og rettighetshaver Strive om Real Sociedads kamper. Det løste seg etter at Ødegaard ble utlånt til den nordspanske klubben fra juni.</p>
      <p>Men lørdagens godtbit får ikke TV 2 sende på sine plattformer. Grunnen er at Strive har førstevalget på blant annet hovedoppgjøret i denne ligaomgangen. Dette er noe som går på omgang fra runde til runde.</p>
      <details>
        <summary>Fakta<br/>Martin Ødegaard</summary>
        <p>Fakta om Martin Ødegaards sesong for Real Sociedad og spilletid i Real Madrid:</p>
        <p>* For Real Sociedad i år:</p>
        <p>* Spilletid: 990 av 1170 mulige minutter etter 13 serierunder. Ødegaard har vært skadd i de to siste kampene.</p>
        <p>* Mål: 2</p>
        <p>* Målgivende pasninger: 3</p>
        <p>* Gule kort: 3</p>
        <p>* For Real Madrid i 2015 og 2016:</p>
        <p>* Et innhopp (erstattet Cristiano Ronaldo) i serien mot Getafe på hjemmebane 26. mai 2015. Da var han snaut 16 og et halvt år gammel.</p>
        <p>* En hel cupkamp mot Cultural Leonesa. Den gikk hjemme 30. november 2016. Real Madrid vant 6-1.</p>
      </details>
      <p>
        <a href="https://www.bt.no/sport/i/lAa7lA/problemlaget-norge-maa-slaa-for-aa-naa-fotball-em">Les også<br/>«Problemlaget Norge må slå for å nå fotball-EM»<br/></a>
        <a href="https://www.bt.no/sport/i/P9X6G0/oedegaard-tilbake-i-trening-kan-rekke-real-madrid-kampen">Les også<br/>Ødegaard tilbake i trening - kan rekke Real Madrid-kampen</a>
      </p>
      <p>– Vi har El Classico (Real Madrid mot Barcelona) om våren. Så har vi (TV 2 og Strive) en avtale om at vi har en Real Sociedad-kamp mot Barcelona og Real Madrid hver, sier TV 2s sportsredaktør Vegard Jansen Hagen til NTB i en tekstmelding.</p>
      <h3>Utlånt</h3>
      <p>Den avsluttes med et emoji-symbol som viser et trist ansikt. Ødegaards sannsynlige retur til det som trolig blir hans faste hjemmebane kanskje allerede til sommeren, ville vært en fulltreffer i den norske TV-bransjen.</p>
      <p>– Vi håper på en fantastisk fotballkamp, sier presseansvarlig Nicklas Brunzell i IMG-systemet, selskapet som står bak Strive.</p>
      <p>TV 2 får imidlertid vise Real Sociedads hjemmemøte mot Real Madrid 5. april neste år.</p>
      <p>Kampstart på Bernabeu-stadion er 21.00 lørdag. Ødegaard har en hel cupkamp og et kort innhopp i serien for Real Madrid der. Det fikk han med seg før han ble utlånt til nederlandsk fotball.</p>
      <p>Real Sociedad har startet sesongen meget bra og er med i kampen om å ta en plass i neste sesongs mesterliga. De fire beste lagene i La Liga går direkte inn i gruppespillet i Champions League neste høst.</p>
      <p>
        <a href="https://www.bt.no/sport/i/BReo6w/oedegaard-kan-gaa-glipp-av-storkamp">Les også<br/>Ødegaard kan gå glipp av storkamp<br/></a>
        <a href="https://www.bt.no/sport/i/9vejor/derfor-risikerer-norge-aa-havne-i-marerittgruppe">Les også<br/>Derfor risikerer Norge å havne i marerittgruppe</a>
      </p>
      <h3>Kan bytte plass</h3>
      <p>Skulle Sociedad overraske og vinne for andre sesong på rad i Madrid (2-0-triumf forrige sesong), bytter klubbene plass på tabellen.</p>
      <p>
        <b>Sociedad slo Real Madrid i begge seriekampene i 2018/19-sesongen. Før det ble det seks strake tap med en målforskjell på 5–19.</b>
      </p>
      <p>Real Madrid har vunnet fire av sine fem siste kamper og er uten tap i samme periode med en målforskjell på 16–0. Real møter Paris Saint-Germain hjemme i mesterligaen allerede tirsdag.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/pLOLqG/naa-begynner-bybanebyggingen-i-sentrum"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/nyheter/lokalt/i/0nznw2/politiet-avslutter-soeket-etter-den-savnede-bilen-i-joelstravatnet"/>
        <a href="https://www.bt.no/nyheter/lokalt/i/aw0wEE/naa-er-dette-naeringsbygget-paa-torgallmenningen-solgt"/>
        <a href="https://www.bt.no/btmeninger/kommentar/i/70o9A9/reitan-og-stordalen-maa-ned-paa-jorda"/>
        <a href="https://www.bt.no/amagasinet/i/BR4Rjg/det-finnes-ingen-kur-for-kreften-til-tobarnsmor-jorun-akkurat-naa-ha"/>
      </related>
      <ol>
        <li>
          <a href="https://www.bt.no/tag/Martin_%C3%98degaard">Martin Ødegaard</a>
        </li>
        <li>
          <a href="https://www.bt.no/tag/Real_Madrid_CF">Real Madrid CF</a>
        </li>
        <li>
          <a href="https://www.bt.no/tag/Real_Sociedad">Real Sociedad</a>
        </li>
      </ol>
    </article>
  </body>
</html>