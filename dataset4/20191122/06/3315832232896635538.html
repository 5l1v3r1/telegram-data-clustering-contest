<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/cdd36c5b28af98dd/moldovenii-retinuti-in-luna-mai-la-hotar-cu-bulgaria-au-fost-detinuti-in-conditii-inumane.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-22T06:04:04+00:00"/>
    <meta property="og:title" content="Moldovenii reținuți în luna mai la hotar cu Bulgaria au fost deținuți în condiții inumane"/>
    <meta property="og:description" content="Cei 8 moldoveni reținuți, în luna mai a acestui an, la hotar cu Bulgaria, sub bănuiala de implicare la săvârșirea unei infracțiuni pe teritoriul Turciei, au fost deținuți în condiții inumane, fără să li se explice motivului reținerii, fără să li se propună serviciile unui traducător și fără acces la obiecte de igienă personală. Sunt declarațiilefăcute de psihologul de la centrul din Comrat, Evghenia Câssa, în cadrul unei conferințe de presă."/>
  </head>
  <body>
    <article>
      <h1>Moldovenii reținuți în luna mai la hotar cu Bulgaria au fost deținuți în condiții inumane</h1>
      <address><time datetime="2019-11-22T06:04:04+00:00">22 Nov 2019, 06:04</time> by <a rel="author">Jurnal.md</a></address>
      <p>
        <b>Cei 8 moldoveni reținuți, în luna mai a acestui an, la hotar cu Bulgaria, sub bănuiala de implicare la săvârșirea unei infracțiuni pe teritoriul Turciei, au fost deținuți în condiții inumane, fără să li se explice motivului reținerii, fără să li se propună serviciile unui traducător și fără acces la obiecte de igienă personală. Sunt declarațiilefăcute de psihologul de la centrul din Comrat, Evghenia Câssa, în cadrul unei conferințe de presă.</b>
      </p>
      <p>Potrivit psihologului cei opt moldoveni au fost ținuți în același spațiu și au dormit pe podeaua de beton a celulei timp de cinci zile. Conform autorităților bulgare, Ambasada Republicii Moldova nu a dorit să le ofere sprijin acestor persoane.  </p>
      <p>Juristul centrului, Andrei Aladov, a explicat că moldovenii se întorceau acasă din Turcia cu autobuzul în care călătorea și persoana bănuită de comiterea unui atac tâlhăresc în Turcia. La hotar cu Bulgaria, au fost reținute mai multe persoane din autobuz, printre care și cei opt moldoveni. Specialiștii continuă să le acorde asistență psihologică, dar și juridică în condițiile în care unii dintre ei s-au ales cu interdicție de intrare pe teritoriul Bulgariei și Turciei.</p>
      <figure>
        <iframe src="https://www.youtube.com/embed/ABaaCozisPk" width="560" height="315" data-service="Youtube" scrolling="no"/>
      </figure>
      <p>Centrul de la Comrat este unul dintre cele trei deschise în cadrul proiectului „Împreună spunem NU torturii în Moldova: societatea civilă împotriva torturii”, finanțat de Uniunea Europeană. Celelalte două sunt la Chișinău și Tiraspol. Proiectul de condamnare a fenomenului torturii și de reabilitare a victimelor este implementat de Institutul pentru Democrație din Comrat, în parteneriat cu Centrul Media din Tiraspol și Institutul Național al Femeilor din Chișinău.</p>
    </article>
  </body>
</html>