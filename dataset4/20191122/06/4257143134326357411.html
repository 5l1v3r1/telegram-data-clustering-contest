<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/11/22/eldordult-a-startpisztoly-brutalis-karacsonyi-forgalomra-szamitanak-a-kereskedok"/>
    <meta property="og:site_name" content="infostart"/>
    <meta property="article:published_time" content="2019-11-22T06:00:18+00:00"/>
    <meta property="og:title" content="Eldördült a startpisztoly, brutális karácsonyi forgalomra számítanak a kereskedők"/>
    <meta property="og:description" content="Megkezdődött az év legforgalmasabb időszaka a kiskereskedelemben, az ünnepi szezonban több mint 1200 milliárd forintos forgalommal számol a piac."/>
  </head>
  <body>
    <article>
      <h1>Eldördült a startpisztoly, brutális karácsonyi forgalomra számítanak a kereskedők</h1>
      <address><time datetime="2019-11-22T06:00:18+00:00">22 Nov 2019, 06:00</time> by <a rel="author">Infostart / MTI</a></address>
      <h3>Megkezdődött az év legforgalmasabb időszaka a kiskereskedelemben, az ünnepi szezonban több mint 1200 milliárd forintos forgalommal számol a piac.</h3>
      <p>Az áruházak több száz szezonális dolgozó bevonására készülnek a következő hetekben, miközben akad olyan üzlet, amelyben a szűkös munkaerő miatt már novemberben is előfordult termékhiány - írja a Magyar Nemzet.</p>
      <p>Vámos György, az Országos Kereskedelmi Szövetség főtitkára azt mondta, hogy harmadik éve küzd jelentős munkaerőhiánnyal a terület, a statisztikák szerint</p>
      <blockquote>nagyjából hatezer dolgozó hiányzik, az idén ugyanakkor nem romlott tovább a helyzet a 10 százaléknál magasabb átlagbér-emelkedés miatt.</blockquote>
      <p>Már nem csupán az e-kereskedelemben indult meg az idei karácsonyi bevásárlási szezon, hanem a hagyományos üzletekben is. Csak decemberben több mint 1200 milliárd forintot költhet a lakosság, az ajándékozásra fordított összegek várhatóan magasabbak lesznek a tavalyiaknál - mondta Vámos György.<br/>Szerinte nem kell attól tartani, hogy áruhiány vagy akadozó ellátás fordulna elő bármely, napi fogyasztási cikkeket kínáló üzletben.</p>
      <p>Idén karácsonykor egyhuzamban hat napot pihenhet a lakosság, a kereskedelmi szövetség szerint viszont akkor sem kell attól félni, hogy ne lenne nyitva tartó bolt az országban - olvasható a Magyar Nemzetben.</p>
      <p>
        <i>Nyitókép: MTI/Balázs Attila</i>
      </p>
      <related>
        <h4>
          <b>Kapcsolódó cikkeink:</b>
        </h4>
        <a href="https://infostart.hu/gazdasag/2019/11/19/meddig-mehet-el-egy-kereskedo-az-akciokkal"/>
        <a href="https://infostart.hu/gazdasag/2019/11/10/tudatosabban-koltekezunk-karacsonykor-de-szorjuk-a-penzt"/>
        <a href="https://infostart.hu/belfold/2019/10/31/itt-a-menetrend-az-uzletek-unnepi-nyitvatartasarol"/>
      </related>
    </article>
  </body>
</html>