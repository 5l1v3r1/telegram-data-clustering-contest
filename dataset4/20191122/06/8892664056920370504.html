<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/kulfold/aukcio-naci-nemetorszag-elit-relikviak-adolf-hitler/mqvcd1l"/>
    <meta property="og:site_name" content="Blikk.hu"/>
    <meta property="article:published_time" content="2019-11-22T06:51:52+00:00"/>
    <meta property="og:title" content="Most akár Ön is megvásárolhatja Adolf Hitler cilinderét - persze nem lesz olcsó"/>
    <meta property="og:description" content="Egy németországi aukción a második világháborús náci Németország egykori elitjének tárgyait árverezik. Még Adolf Hitler, Eva Braun és Hermann Goering egy-egy értékes relikviájára is lehet licitálni - írja a Reuters."/>
  </head>
  <body>
    <article>
      <h1>Most akár Ön is megvásárolhatja Adolf Hitler cilinderét - persze nem lesz olcsó</h1>
      <address><time datetime="2019-11-22T06:51:52+00:00">22 Nov 2019, 06:51</time> by <a rel="author" href="https://www.blikk.hu/szerzo/lendvai-andras" target="_blank">Lendvai András</a></address>
      <p>
        <i>
          <b>
            <b>Egy németországi aukción a második világháborús náci Németország egykori elitjének tárgyait árverezik. Még Adolf Hitler, Eva Braun és Hermann Goering egy-egy értékes relikviájára is lehet licitálni -</b>
            <a href="https://www.reuters.com/article/us-germany-hitler-auction/hitlers-top-hat-up-for-auction-in-germany-idUSKBN1XU29H"> írja a Reuters</a>
            <b>.</b>
          </b>
        </i>
      </p>
      <p>A közel 100 darab aukcióra bocsájtott relikvia között szerepel, a német légierő egykori parancsnokának Herman Goeringnek a szivardoboza, Adolf Hitler 'Mein Kampf'-jának ezüstborításos kiadása és német katonai kitüntetések,zászlók és kések is. A kikiáltási darabok között továbbá szerepel a führer kalapja, és szerelme Eva Braun egyik koktélruhája is.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>Az aukcióra bocsájtott gyűjtemény több százezer eurót is érhet, az összeg pedig igen hamar összejön, ha azt vesszük, hogy Hitler kalapja csak magában 50 ezer euróért (~17 millió forint), míg az egykor Goering tulajdonában lévő egyedi Mein Kampf 130 ezer euróért (~43 millió forint) eladó.</p>
      <p>Bernhard Pacher az aukciót szervező Hermann Historica vezetője elmondta, hogy <b>rengeteg tiltakozó emailt, és üzenetet kaptak a náci ereklyék miatt, pedig az aukciós házban nem csupán a náci Németország fennmaradó kincseit, hanem egyéb tárgyak széles választékát is árverésre bocsájtják.</b></p>
      <p>Menachem Margolin rabbi, az Európai Zsidó Szövetség feje tiltakozását fejezte ki az aukció kapcsán, és indítványozta hogy tiltsák be az árverést, mivel az eladásra kerülő tárgyak a náci eszmék dicsőítésére is szolgálhatnak, és vélhetően sokan arra is használnák fel.</p>
      <p>Az aukció szervezője reagált a szövetség aggodalmaira is, amiben leszögezte, vevőik között legkevésbé szerepelnek magánemberek, általában múzeumok a vevők, főként Ázsiában és az Egyesült Államokban. Magánszemélyek mindössze 20%-át adják a vevőiknek, akik főként kutatásokhoz, és egyéni gyűjteményük bővítése miatt vásárolnak tőlük.</p>
      <p>Néhány aukcióra bocsájtott darabot a <a href="https://www.reuters.com/article/us-germany-hitler-auction/hitlers-top-hat-up-for-auction-in-germany-idUSKBN1XU29H">Reuters cikkében tekinthetnek meg</a>.</p>
    </article>
  </body>
</html>