<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://elektrickevozy.cz/clanky/tesla-predstavila-krome-cybertrucku-i-paradni-ctyrkolku"/>
    <meta property="og:site_name" content="ElektrickeVozy.cz"/>
    <meta property="article:published_time" content="2019-11-22T06:48:46+00:00"/>
    <meta property="og:title" content="Tesla představila kromě Cybertrucku i parádní čtyřkolku"/>
    <meta property="og:description" content="Tak trochu ve stylu prezentací Steva Jobse a jeho “One More Thing” byl závěr představení nového elektromobilu od Tesly. Elon Musk už jakože končil, ale pak přišla ještě jedna “maličkost” nakonec."/>
  </head>
  <body>
    <article>
      <h1>Tesla představila kromě Cybertrucku i parádní čtyřkolku</h1>
      <address><time datetime="2019-11-22T06:48:46+00:00">22 Nov 2019, 06:48</time> by <a rel="author">Jakub Mokříš</a></address>
      <p>
        <b>Tak trochu ve stylu prezentací Steva Jobse a jeho “One More Thing” byl závěr představení nového elektromobilu od Tesly. Elon Musk už jakože končil, ale pak přišla ještě jedna “maličkost” nakonec.</b>
      </p>
      <figure>
        <img src="https://elektrickevozy.cz/wp-content/uploads/2019/11/tesla-atv-ctyrkolka-obr2.jpg"/>
      </figure>
      <p>Musk se jakože rozvzpomněl, že mají ještě čtyřkolku, která následně přijela na pódium. Řidič si pak otevřel kapotu Cybertrucku, aby na ni se čtyřkolkou obratně zaparkoval. Při tom bylo vidět, že adaptivní odpružení <a href="https://elektrickevozy.cz/vyhledavani?cx=016661124573860668506%3Ajtdusjivx1a&amp;cof=FORID%3A10&amp;ie=UTF-8&amp;q=%C4%8Dty%C5%99kolka">Cybertrucku</a> bylo vzadu na úplně nejnižší poloze, aby bylo naložení snazší.</p>
      <p>Čtyřkolku následně zapojil její řidič do zásuvky, která se nachází nad pravým zadním kolem a je přístupná zevnitř nákladového prostoru. Cybertruck pak poslouží jako powerbanka a může podobné menší stroje nabíjet.</p>
      <figure>
        <img src="https://elektrickevozy.cz/wp-content/uploads/2019/11/tesla-atv-ctyrkolka-obr1.jpg"/>
      </figure>
      <p>O nové čtyřkolce toho zatím moc nevíme. Lze však předpokládat, že její dojezd nebude velký. Podobný koncept už je vlastně i na trhu, jmenuje se Stealth Electric ATV, má 4 kW motor a dojezd kolem 60 kilometrů. U Tesly bychom čekali o něco více, možná kolem 80-100 kilometrů, ale tento údaj je skutečně zatím ve hvězdách. Časem se nepochybně všechny podrobnosti dozvíme.</p>
      <h3>SOUVISEJÍCÍ</h3>
      <ol>
        <li>
          <a href="https://elektrickevozy.cz/clanky/co-vsechno-ocekavame-od-tesla-cybertrucku">Co všechno očekáváme od Tesla Cybertrucku?</a>
        </li>
        <li>
          <a href="https://elektrickevozy.cz/clanky/model-y-byl-spatren-pri-testech-v-paradni-stribrno-sede-barve">Model Y byl spatřen při testech. V parádní stříbrno-šedé barvě</a>
        </li>
        <li>
          <a href="https://elektrickevozy.cz/clanky/podivejte-se-na-paradni-video-tesly-roadster">Podívejte se na parádní video Tesly Roadster</a>
        </li>
      </ol>
    </article>
  </body>
</html>