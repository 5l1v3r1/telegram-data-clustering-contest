<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/22/u-bilomu-domi-rozkrytykuvaly-chergovyj-etap-sluhan-u-kongresi-z-impichmentu-trampa/"/>
    <meta property="og:site_name" content="Рубрика"/>
    <meta property="article:published_time" content="2019-11-22T06:58:32+00:00"/>
    <meta property="og:title" content="У Білому домі розкритикували черговий етап слухань у Конгресі з імпічменту Трампа"/>
    <meta property="og:description" content="Свідчення колишнього радника президента США з питань Росії та Євразії Фіони Гілл і співробітника американського посольства в Києві Девіда Холмса засновані лише на їх особистих оцінках і думках і не містять жодних доказів, заявили в четвер у Білому домі. “Сьогоднішні свідки (які дають свідчення) ґрунтуються, переважно, на власних припущеннях і думках. Ці двоє свідків, так […]"/>
  </head>
  <body>
    <article>
      <h1>У Білому домі розкритикували черговий етап слухань у Конгресі з імпічменту Трампа</h1>
      <address><time datetime="2019-11-22T06:58:32+00:00">22 Nov 2019, 06:58</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/01/WhiteHouseSouthFacade-860x580-c-1.jpg"/>
      </figure>
      <p>
        <b>
          <b>Свідчення колишнього радника президента США з питань Росії та Євразії Фіони Гілл і співробітника американського посольства в Києві Девіда Холмса засновані лише на їх особистих оцінках і думках і не містять жодних доказів, заявили в четвер у Білому домі.</b>
        </b>
      </p>
      <p>“Сьогоднішні свідки (які дають свідчення) ґрунтуються, переважно, на власних припущеннях і думках. Ці двоє свідків, так само, як і інші, не мають ніякої особистої або безпосередньої інформації про те, чому США тимчасово затримали допомогу (Україні) “, – йдеться в заяві прес-секретаря Білого дому Стефані Грішем, передає <a href="https://ua.interfax.com.ua/news/general/626142.html">Інтерфакс.</a></p>
      <p>За її словами, конгресмени-демократи, які ініціювали процедуру імпічменту, “мотивовані хворобливою ненавистю до Трампа”.</p>
      <p>У четвер в комітеті з розвідки палати представників США відбуваються публічні слухання, на яких на питання конгресменів відповідають екс-радник президента США з питань Росії та Євразії Фіона Гілл і співробітник американського посольства в Києві Девід Холмс.</p>
      <p><b>На слуханнях Гілл, яка до цього літа була радником Трампа з питань Росії, розкритикувала низку республіканців за їх висловлювання про те, що Україна втручалася у вибори 2016 року, а не Росія.</b> Крім того, вона заявила, що Москва продовжить спроби втручання в американські вибори.</p>
      <p>Зі свого боку Холмс вказав, що Трамп питав телефоном постпреда США при ЄС Гордона Сондланда про те, чи готова українська влада почати розслідування, щодо його ймовірного суперника на президентських виборах Джо Байдена.</p>
      <p>Після того, як Холмс заявив про те, що чув голос Трампа в телефонній розмові, президент заявив, що це неможливо.</p>
      <p>“Я все своє життя бачу людей, які розмовляють по телефону. У мене відмінний слух, і він був таким завжди. Я ніколи не бачив людини, яка спілкувалася би телефоном не користуючись гучним зв’язком, і я б при цьому міг почути або зрозуміти її розмову. Я навіть намагався (вслухатися), але це було марно”, – написав Трамп у Twitter.</p>
      <p> </p>
    </article>
  </body>
</html>