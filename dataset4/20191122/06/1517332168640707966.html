<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/brindisi-terrore-al-mcdonalds-rapina-in-pieno-giorno-con-fucile-nel-fast-food-pieno-di-bambini/"/>
    <meta property="og:site_name" content="fanpage.it"/>
    <meta property="article:published_time" content="2019-11-22T06:23:50+00:00"/>
    <meta property="og:title" content="Brindisi. Terrore al McDonald’s, rapina in pieno giorno con fucile nel fast food pieno di bambini"/>
    <meta property="og:description" content="Era affollato di famiglie con bambini e ragazzi giovanissimi il McDonald's del centro commerciale Brin Park, quando nel primo pomeriggio, sono arrivati i rapinatori per svaligiare la cassaforte del locale. Bottino di circa 4mila euro. Indaga la polizia: è il terzo episodio nel ristorante, l'ultimo a maggio."/>
  </head>
  <body>
    <article>
      <h1>Brindisi. Terrore al McDonald’s, rapina in pieno giorno con fucile nel fast food pieno di bambini</h1>
      <h2>Era affollato di famiglie con bambini e ragazzi giovanissimi il McDonald’s del centro commerciale Brin Park, quando nel primo pomeriggio, sono arrivati i rapinatori per svaligiare la cassaforte del locale. Bottino di circa 4mila euro. Indaga la polizia: è il terzo episodio nel ristorante, l’ultimo a maggio.</h2>
      <address><time datetime="2019-11-22T06:23:50+00:00">22 Nov 2019, 06:23</time> by <a rel="author" href="https://www.fanpage.it/author/biagio-chiariello/" target="_blank">Biagio Chiariello</a></address>
      <p>Attimi di puro terrore quelli vissuti ieri pomeriggio al <b>McDonald’s</b>, situato nel centro commerciale Brin Park di <b>Brindisi</b>. <b>Tre rapinatori armati di fucile</b>, con il volto coperto da un passamontagna, intorno alle 15 hanno fatto irruzione nel locale <b>pieno di genitori e bambini</b> intenti a quell’ora a pranzare. Un altro membro del gruppo è rimasto all’esterno a fare da palo a bordo di una Renault. I delinquenti – secondo quanto ricostruito – dopo aver sottratto il denaro all’interno di una cassaforte posizionata nel retro del McDonald’s, sono fuggiti lasciando per strada i<b>l fucile</b>. Sul posto poco dopo sono arrivate due pattuglie della sezione volanti della questura locale e una ambulanza del 118. Le forze dell’ordine hanno recuperato<b> l’arma, che è in realtà risultata essere un giocattolo</b>. Ora si spera di poter trovare tracce utili alle indagini. I rapinatori pare siano riusciti a portare via <b>un bottino di circa 4mila euro</b>.</p>
      <p>Nessuno sarebbe rimasto ferito. I <b>clienti d</b>el McDonald's si sarebbero accorti della rapina a seguito del trambusto provocato dall’assalto, ma per loro non vi è stato alcun pericolo. <b>Grande paura</b> invece, per i dipendenti colti di sorpresa dai banditi, che a quanto pare indossavano guanti in lattice. Un episodio che peraltro non è nuovo: <b>si tratta infatti del terzo colpo ai danni del ristorante. </b>L’ultimo assalto a maggio dello scorso quando grazie all’intervento di un militare in borghese fu possibile arrestare in flagranza uno dei banditi.</p>
    </article>
  </body>
</html>