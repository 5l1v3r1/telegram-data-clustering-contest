<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/22/iliad-problemi-con-le-portabilita-ecco-come-risolvere-da-soli-627739"/>
    <meta property="og:site_name" content="tecnoandroid"/>
    <meta property="article:published_time" content="2019-11-22T06:40:47+00:00"/>
    <meta property="og:title" content="Iliad: problemi con le portabilità, ecco come risolvere da soli"/>
    <meta property="og:description" content="Alcuni utenti Iliad non riescono a fare la portabilità del proprio numero. Il sito segnale un errore. Ecco la soluzione per risolvere."/>
  </head>
  <body>
    <article>
      <h1>Iliad: problemi con le portabilità, ecco come risolvere da soli</h1>
      <h2>Alcuni utenti Iliad non riescono a fare la portabilità del proprio numero. Il sito segnale un errore. Ecco la soluzione per risolvere.</h2>
      <address><time datetime="2019-11-22T06:40:47+00:00">22 Nov 2019, 06:40</time> by <a rel="author">Domenico Pitasi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/10/app-Iliad.png"/>
      </figure>
      <p><b>Iliad</b> ha senz’altro rivoluzionato il mondo delle offerte mobile telefoniche ma non è esente da problemi. Dopo le <a href="https://www.tecnoandroid.it/2019/11/20/iliad-presenta-una-novita-ed-un-regalo-a-sorpresa-per-la-rete-4g-plus-626719">ultime lamentele</a> per la mancanza di una applicazione ufficiale sorge un problema per quanto riguarda il circuito delle <b>portabilità</b>. Alcuni utenti lamentano un processo bloccato che non va a buon fine per il passaggio del numero alla rete del provider francese. Ecco cosa potrebbe succedere e come risolvere la questione velocemente.</p>
      <h3>Iliad: portabilità fallita, dobbiamo dire addio alle offerte o c’è un modo per risolvere? Ecco la soluzione fai da te</h3>
      <p>A partire dal 19 Giugno 2018 si può <b>trasferire il numero in <a href="https://www.tecnoandroid.it/telefonia/operatori-telefonici/iliad">Iliad</a></b>. Ormai non è più una novità e molti sono già passati alla Giga 40 o alla Giga 50 a prezzo fisso per sempre. Se si naviga da <i>SIM Iliad</i> anche con numero provvisorio non c’è bisogno di inserire nome utente e password forniti via email per la registrazione della scheda. Basta inserire numero di telefono, gestore di provenienza, tipo di contratto e seriale della SIM visibile sul retro della SIM. Usando l’app “<i>Portabilità Seriale SIM</i>” si potrà recuperare automaticamente il codice CCED senza togliere la SIM dal telefono.</p>
      <p>Si precisa che non è possibile richiedere una <b>nuova portabilità</b> su un numero in cui è stata fatta in precedenza un’altra portabilità che è andata a buon fine. Se invece la MNP non va a buon fine si viene avvisati <b>del blocco procedura</b> tramite email con il messaggio:  “<i>Siamo spiacenti di informarti che il processo di portabilità del tuo numero 3XXXXXXXXX con il tuo vecchio gestore non è riuscito.</i>“</p>
      <p>La nota precisa il fatto che la portabilità può avvenire <b>solo se il numero è ancora attivo con il precedente gestore</b> e le informazioni che il cliente ha fornito durante la richiesta di MNP sono esatte. A questo punto si può decidere se rifare la pratica dall’area personale verificando precedentemente numero di telefono d’origine, seriale della SIM (ICCD) e gestore di provenienza.</p>
    </article>
  </body>
</html>