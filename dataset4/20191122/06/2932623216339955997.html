<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/spor/664215.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-22T06:04:00+00:00"/>
    <meta property="og:title" content="Ndiaye adım adım Süper Lig'e... Pazarlık başladı!"/>
    <meta property="og:description" content="Türkiye’ye dönmeye sıcak bakan Badou Ndiaye konusunda Trabzonspor Yönetimi'nin görüşmeleri son sürat devam ediyor... Stoke City kiralama bedeli olarak 1 milyon Euro, başarılı ön libero da yarım sezon için 1.5 milyon Euro istiyor. Bordo-Mavililer ise toplamda 1.5 milyon Euro’ya bu işi bitirmeye çalışıyor."/>
  </head>
  <body>
    <article>
      <h1>Ndiaye adım adım Süper Lig'e... Pazarlık başladı!</h1>
      <address>
        <time datetime="2019-11-22T06:04:00+00:00">22 Nov 2019, 06:04</time>
      </address>
      <p>
        <b>Türkiye’ye dönmeye sıcak bakan Badou Ndiaye konusunda Trabzonspor Yönetimi'nin görüşmeleri son sürat devam ediyor... Stoke City kiralama bedeli olarak 1 milyon Euro, başarılı ön libero da yarım sezon için 1.5 milyon Euro istiyor. Bordo-Mavililer ise toplamda 1.5 milyon Euro’ya bu işi bitirmeye çalışıyor.</b>
      </p>
      <p>Şampiyonluk yarışında çok daha iddialı duruma gelmek için devre arasında en az 2-3 tane nokta atışı transfer yapmayı planlayan Trabzonspor’da 1 numaralı hedef Badou Ndiaye.</p>
      <p>Bir süredir oyuncu cephesiyle temasta olan Bordo-Mavili yönetim, kulübü Stoke City’nin de şartlarını sordu. İngiliz ekibi, yarım sezon kiralama ücreti olarak 1 milyon Euro istedi. Ndiaye’nin Türkiye’de ciddi bir pazarının olduğunu bilen Stoke City, şimdilik tok satıcı rolünde.</p>
      <p>Ndiaye ise 6 aylık maaş olarak 1.5 milyon Euro talep ediyor. Toplamda ortaya çıkan 2.5 milyon Euro’luk rakamı çok bulan Trabzonspor Yönetimi, bu işi 1.5 milyon Euro seviyelerine bitirmek amacında.</p>
      <p>
        <b>İşte diğer 3 mevki...</b>
      </p>
      <p>Hem oyuncuyla hem de İngiliz ekibiyle kıran kırana pazarlıklar sürüyor.</p>
      <p>Ocak ayı gelmeden bu transfer için prensip anlaşmasına varmayı hedefleyen Karadeniz ekibi, sonrasında sol bek, sağ kanata da takviye yapacak. Duruma göre bir de stoper alınması gündemde.</p>
    </article>
  </body>
</html>