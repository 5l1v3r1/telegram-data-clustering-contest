<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/peller-mariannra-ratort-a-szomorusag/pklkw39"/>
    <meta property="og:site_name" content="Blikk.hu"/>
    <meta property="article:published_time" content="2019-11-22T06:38:00+00:00"/>
    <meta property="og:title" content="Mi történt? Peller Mariannra teljesen megzuhant"/>
    <meta property="og:description" content="Budapest – A közösségi oldalán számolt be a műsorvezető a hirtelen rátört kedélyállapot-változásról."/>
  </head>
  <body>
    <article>
      <h1>Mi történt? Peller Mariannra teljesen megzuhant</h1>
      <address><time datetime="2019-11-22T06:38:00+00:00">22 Nov 2019, 06:38</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Budapest – A közösségi oldalán számolt be a műsorvezető a hirtelen rátört kedélyállapot-változásról.</b>
        </i>
      </p>
      <p>– Rég éreztem magam ilyen szomorúnak, motiválatlannak és szétzuhantnak, mint a keddi napon. Amikor a szerelmem megkérdezte, „mi a baj, kicsikém”, nem tudtam értelmes választ adni, hiszen egyébként minden rendben volt – mesélte el közösségi oldalán <a href="https://www.blikk.hu/sztarvilag/sztarsztorik/peller-mariann-spiritualitas-lelek-alom-katona-szomoru/6jwdxn1">Peller Mariann (36)</a>, aki új módszert próbált ki, hogy a hirtelen rátört mélabút leküzdje.</p>
      <p>– Azt a megoldást választottam, amit Dr. Domján László és Dr. Domján András javasolt két hete: nem menekültem ki a nyomasztó érzésből, hagytam, hadd mardosson, hadd húzzon le. Este – valami isteni erőnek hála – nekiláttam a tornának, és mire végeztem, egy hajszállal jobb lett a helyzet. Közben elvégeztem minden anyai és háziasszonyi teendőmet, és gyönyörködtem a fiainkban. A mosolyukba kapaszkodtam. Hamar le is feküdtem aludni. Gondoltam, jobb, ha gyorsan véget ér ez a furcsa nap. Reggelre mintha elfújták volna. <b>Kellenek az ilyen napok is. Most sokkal jobban értékelem a jót! </b>– fogalmazott a műsorvezető-színésznő.</p>
    </article>
  </body>
</html>