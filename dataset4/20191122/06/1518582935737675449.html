<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/le-sofferenze-nette-delle-banche-italiane-a-settembre/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-22T06:42:16+00:00"/>
    <meta property="og:title" content="Le sofferenze nette delle banche italiane a settembre"/>
    <meta property="og:description" content="Le sofferenze nette (cioè al netto delle svalutazioni e accantonamenti già effettuati dalle banche con proprie risorse) delle banche italiane a settembre 2019 si sono attestate a 29,3 miliardi di euro, in calo rispetto ai 40,2 miliardi di settembre 2018 (-11 miliardi pari a -27,3%) e ai 66 miliardi di settembre 2017 (-36,7 miliardi pari a -55,6%). Rispetto al livello massimo delle sofferenze nette, raggiunto a novembre 2015 (88,8 miliardi), la riduzione è di oltre 59 miliardi (pari a -67,1%). E’ quanto indicato nel report ABI Monthly outlook redatto dall’Associazione bancaria italiana. Le sofferenze sono quei crediti bancari la cui riscossione non è certa (per le banche e gli intermediari finanziari che hanno erogato il finanziamento) poiché i soggetti debitori si trovano in stato d’insolvenza (anche non accertato giudizialmente) o in situazioni sostanzialmente equiparabili. Il rapporto sofferenze nette su impieghi totali si è attestato all’1,69% a settembre 2019 (era 2,34% a settembre 2018, 3,83% a settembre…"/>
  </head>
  <body>
    <article>
      <h1>Le sofferenze nette delle banche italiane a settembre</h1>
      <address><time datetime="2019-11-22T06:42:16+00:00">22 Nov 2019, 06:42</time> by <a rel="author">Massimiliano Volpe</a></address>
      <figure>
        <img src="https://www.wallstreetitalia.com/app/uploads/2019/11/template-numero-del-giorno-17-640x450.jpg"/>
      </figure>
      <p>Le <b>sofferenze nette</b> (cioè al netto delle svalutazioni e accantonamenti già effettuati dalle banche con proprie risorse) delle banche italiane a settembre 2019 si sono attestate a <b>29,3 miliardi di euro,</b> in calo rispetto ai 40,2 miliardi di settembre 2018 (-11 miliardi pari a -27,3%) e ai 66 miliardi di settembre 2017 (-36,7 miliardi pari a -55,6%).<br/>Rispetto al livello massimo delle sofferenze nette, raggiunto a novembre 2015 (<b>88,8 miliardi</b>), la riduzione è di oltre 59 miliardi (pari a -67,1%). E’ quanto indicato nel report <a href="http://www.abi.it/DOC_Mercati/Analisi/Scenario-e-previsioni/ABI-Monthly-outlook/Sintesi%20novembre%202019%20st.pdf"><b>ABI Monthly outlook</b> </a>redatto dall’Associazione bancaria italiana.</p>
      <p>Le sofferenze sono quei crediti bancari la cui riscossione non è certa (per le banche e gli intermediari finanziari che hanno erogato il finanziamento) poiché i soggetti debitori si trovano in stato d’insolvenza (anche non accertato giudizialmente) o in situazioni sostanzialmente equiparabili.</p>
      <p>Il rapporto sofferenze nette su impieghi totali si è attestato all’1,69% a settembre 2019 (era 2,34% a settembre 2018, 3,83% a settembre 2017 e 4,89% a novembre 2015).</p>
    </article>
  </body>
</html>