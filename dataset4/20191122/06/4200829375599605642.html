<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/italyaseriea/2019/11/22/balotelli-antrenmani-karistirdiktan-sonra-kovuldu"/>
    <meta property="og:site_name" content="FotoMaç"/>
    <meta property="article:published_time" content="2019-11-22T06:43:08+00:00"/>
    <meta property="og:title" content="Balotelli antrenmanı karıştırdıktan sonra kovuldu!"/>
    <meta property="og:description" content="İtalyan ekibi Brescia'da forma giyen golcü futbolcu Mario Balotelli, antrenmanda hocası ve takım arkadaşlarıyla yaşadığı gerginlik sonrası idmandan kovuldu. (fotomac.com.tr / Dış Haberler)"/>
  </head>
  <body>
    <article>
      <h1>Balotelli antrenmanı karıştırdıktan sonra kovuldu!</h1>
      <h2>İtalyan ekibi <u><a href="https://www.fotomac.com.tr/haberleri/brescia?id=f1383fb8-3de5-41d8-95a4-ea66cb51e061">Brescia</a></u>'da forma giyen golcü futbolcu <u><a href="https://www.fotomac.com.tr/haberleri/mario-balotelli?id=582f0150-6358-498b-a686-f8f3fc999eaa">Mario Balotelli</a></u>, antrenmanda hocası ve takım arkadaşlarıyla yaşadığı gerginlik sonrası idmandan kovuldu. (fotomac.com.tr / Dış Haberler)</h2>
      <address>
        <time datetime="2019-11-22T06:43:08+00:00">22 Nov 2019, 06:43</time>
      </address>
      <p>İtalyanların hırçın golcüsü <u><a href="https://www.fotomac.com.tr/haberleri/mario-balotelli?id=582f0150-6358-498b-a686-f8f3fc999eaa">Mario Balotelli</a></u> gittiği her takımda çıkardığı olaylarla gündeme gelmeye devam ediyor.</p>
      <p>İtalyan basınında yer alan haberlere göre sezon başında <u><a href="https://www.fotomac.com.tr/haberleri/brescia?id=f1383fb8-3de5-41d8-95a4-ea66cb51e061">Brescia</a></u>'ya transfer olan Mario Balotelli, Roma maçı öncesi gerçekleştirilen antrenmanda yedek takıma konulduğu için takım arkadaşları ve hocasıyla gerginlik yaşadı.</p>
      <p>Bu gerginliğin ardından teknik direktör Fabio Grosso'nun İtalyan golcüye 'Çık git' diyerek idmandan kovduğu ifade edildi. Balotelli'nin de bu olay sonrası antrenman bitmeden tesislerden ayrıldığı kaydedildi.</p>
      <p>
        <b>
          <i>29 yaşındaki futbolcu bu sezon Serie A'da çıktığı 7 maçta 2 gol kaydetti. Tecrübeli ismin bir süredir hocasıyla arasında gerginlik bulunduğu iddia ediliyordu.</i>
        </b>
      </p>
      <related>
        <a href="https://www.fotomac.com.tr/galatasaray/2019/11/06/mario-balotelliden-galatasaray-taraftarlarina-tesekkur"/>
      </related>
    </article>
  </body>
</html>