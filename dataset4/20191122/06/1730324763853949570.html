<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/242987/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-22T06:45:55+00:00"/>
    <meta property="og:title" content="‘ซีพีเอฟ’ โชว์นวัตกรรมอาหาร งาน Makro HoReCa 2019"/>
    <meta property="og:description" content="ซีพีเอฟนำเสนอแนวคิด “Put Our Heart Into Food” ชูสินค้าคุณภาพและความปลอดภัยสูง มาตรฐานสากล ตอบโจทย์การทำครัวแบบมืออาชีพ เจาะกลุ่มผู้ประกอบการธุรกิจโรงแรม ร้านอาหาร และธุรกิจจัดเลี้ยง ณ บูธซีพีเอฟ E1-8 อิมแพ็ค เมืองทองธานี อาคาร 6"/>
  </head>
  <body>
    <article>
      <h1>‘ซีพีเอฟ’ โชว์นวัตกรรมอาหาร งาน Makro HoReCa 2019</h1>
      <address><time datetime="2019-11-22T06:45:55+00:00">22 Nov 2019, 06:45</time> by <a rel="author" href="https://www.thebangkokinsight.com/author/customernews/" target="_blank">The Bangkok Insight Editorial Team</a></address>
      <p>ซีพีเอฟนำเสนอแนวคิด “Put Our Heart Into Food” ชูสินค้าคุณภาพและความปลอดภัยสูง มาตรฐานสากล ตอบโจทย์การทำครัวแบบมืออาชีพ เจาะกลุ่มผู้ประกอบการธุรกิจโรงแรม ร้านอาหาร และธุรกิจจัดเลี้ยง ณ บูธซีพีเอฟ E1-8 อิมแพ็ค เมืองทองธานี อาคาร 6</p>
      <figure>
        <img src="https://www.thebangkokinsight.com/wp-content/uploads/2019/11/S__14213277-700x466.jpg"/>
      </figure>
      <p>นายกฤษณ มรกต รองกรรมการผู้จัดการอาวุโส ซีพีเอฟ เปิดเผยว่า ซีพีเอฟในฐานะผู้นำธุรกิจเกษตรอุตสาหกรรมและอาหาร ได้นำผลิตภัณฑ์นวัตกรรมอาหารที่โดดเด่น ด้วยแนวคิด “Put Our Heart Into Food” บนพื้นฐานของ 3 เสาหลัก Innovation-People-Planet มาโชว์ศักยภาพการเป็นผู้ผลิตสินค้าอาหารแบบครบวงจร มีคุณภาพสูง ปลอดภัย ได้มาตรฐานสากล ตั้งแต่การเลี้ยงสัตว์ตามหลักสวัสดิภาพสัตว์ และพัฒนานวัตกรรมอาหารมาอย่างต่อเนื่อง อาทิ ผลิตภัณฑ์เนื้อไก่สด ไก่เบญจา (Benja Chicken) ภายใต้แบรนด์ยูฟาร์ม (U Farm) ซึ่งเป็นอาหารสดเพียงรายเดียวที่ได้รับเลือกให้เป็นหนึ่งใน 50 สุดยอดนวัตกรรม THAIFEX Taste Innovation Finalist 2019 พร้อมด้วยหมูดำ ซีพี คูโรบูตะ, ไข่ไก่สดปลอดสาร CP Selection Cage Free Egg, กุ้งแช่แข็งพรีเมียม มาร่วมในงานแม็คโคร มหกรรมครบเครื่องเรื่องอาหารและอุปกรณ์ครั้งที่ 14 หรือ Makro HoReCa 2019 ระหว่างวันที่ 21-24 พฤศจิกายนนี้ ที่ศูนย์แสดงสินค้า อิมแพ็ค เมืองทองธานี ฮอลล์ 6</p>
      <figure>
        <img src="https://www.thebangkokinsight.com/wp-content/uploads/2019/11/S__14213280-700x525.jpg"/>
      </figure>
      <figure>
        <img src="https://www.thebangkokinsight.com/wp-content/uploads/2019/11/S__14213279-700x466.jpg"/>
      </figure>
      <p>นายกฤษณ กล่าวว่า งานแม็คโคร โฮเรก้า เป็นโอกาสในการขยายฐานและได้เข้าถึงลูกค้ากลุ่ม HoReCa โดยได้แนะนำสินค้าและผลิตภัณฑ์ให้ผู้ประกอบการได้รู้จัก และทดลองชิม ในผลิตภัณฑ์อาหารคุณภาพ มาตรฐานสากล ตอกย้ำความเป็นผู้นำอุตสาหกรรมอาหาร ที่ตอบโจทย์การมีสุขภาพที่ดีของผู้บริโภคทุกช่วงวัย ควบคู่ไปกับการร่วมสร้างความยั่งยืนให้สังคมและสิ่งแวดล้อม โดยในครั้งนี้ ซีพีเอฟยังได้นำเข้าผลิตภัณฑ์อาหารคุณภาพจากออสเตรเลียและนิวซีแลนด์มาร่วมแสดงด้วย อาทิ ทูน่าเยลโลว์ฟิน แซลมอนย่าง หอยแมลงภู่สีน้ำเงิน ล็อบสเตอร์ เห็ดทรัฟเฟิล</p>
      <figure>
        <img src="https://www.thebangkokinsight.com/wp-content/uploads/2019/11/S__14213283-700x466.jpg"/>
      </figure>
      <p>นอกจากนี้ บูธซีพีเอฟยังมีไฮไลท์สำคัญกับ เก้า จิรายุ ร่วมกับเชฟหนุ่ม-ธนินทร เชฟระดับมิชลิน สตาร์ 1 ดาว ร้าน Chim By Siam Wisdom Cooking Show ที่มารังสรรค์เมนูสุดพิเศษในงานด้วย</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F242987%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/244275/"/>
        <a href="https://www.thebangkokinsight.com/243577/"/>
        <a href="https://www.thebangkokinsight.com/242966/"/>
        <a href="https://www.thebangkokinsight.com/242517/"/>
      </related>
    </article>
  </body>
</html>