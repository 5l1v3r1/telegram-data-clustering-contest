<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/do-kraja-veka-na-jadranu-cesce-poplave-ali-i-pozari-2/"/>
    <meta property="og:site_name" content="Krstarica"/>
    <meta property="article:published_time" content="2019-11-22T06:25:00+00:00"/>
    <meta property="og:title" content="Do kraja veka na Jadranu češće poplave, ali i požari"/>
    <meta property="og:description" content="ZAGREB - Nivo Jadranskog mora mogao bi se do kraja ovog veka povećati i do jednog metra, što se može negativno odraziti na priobalna područja, istaknuto"/>
  </head>
  <body>
    <article>
      <h1>Do kraja veka na Jadranu češće poplave, ali i požari</h1>
      <address><time datetime="2019-11-22T06:25:00+00:00">22 Nov 2019, 06:25</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>ZAGREB – Nivo Jadranskog mora mogao bi se do kraja ovog veka povećati i do jednog metra, što se može negativno odraziti na priobalna područja, istaknuto na tribini u Splitu s temom „Klimatske promene: Šta se događa s Jadranskim morem?“</p>
      <p>Postoji procena da bi se do 2100. mogao za pola metra do metra podići nivo mora u svetu, a tako i Jadrana. Porast nivoa mora mogao bi ugroziti neka naselja. Zamislite u Splitu more više za metar ili pola metra“, rekao je na tribini Ivica Vilibić, naučni savetnik s Instituta za okeanografiju i ribarstvo, preneo je sinoć portal Index.hr.</p>
      <p>Prema tim procenama, u Splitu bi, na primer, bile učestalije poplave Rive i Dioklecijanovih podruma.</p>
      <p>Uticaj klimatskih promena, pojasnio je on, može se predviđati u decenijama, a u budućim decenijama udari talasa prouzrokovace veće štete, jer će se događati na višem nivou mora.</p>
      <p>„Klimatske promene ce se razvijati na celom Sredozemlju, nivo mora će lagano ići gore pa će nevreme imati jači uticaj na obalu koja nije prilagođena tome i onda se dogadaju štete“, kazao je Vilibić.</p>
      <p>Ocenio je pritom da su obale „preizgrađene“. Smatra da bi procene takvih klimatskih promena mogle uticati na gradnju u priobalnim područjima pa će se ubuduće graditi „malo dalje od obale.“</p>
      <p>„Međutim, klimatske promene mogle bi pozitivno uticati na turizam u Hrvatskoj jer će se zbog porasta temperature produžiti kupališna sezona“, rekao je Vilibić.</p>
      <p>Po njegovim rečima, zbog porasta temperature požari će biti učestaliji, posebno priobalnim područjima.</p>
      <p>(Tanjug)</p>
    </article>
  </body>
</html>