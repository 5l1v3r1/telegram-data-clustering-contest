<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/ivairybes/penktadienio-horoskopas-12-zodiako-zenklu-1751677/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-22T06:00:00+00:00"/>
    <meta property="og:title" content="Penktadienio horoskopas 12 zodiako ženklų"/>
    <meta property="og:description" content="Reklama"/>
  </head>
  <body>
    <article>
      <h1>Penktadienio horoskopas 12 zodiako ženklų</h1>
      <address><time datetime="2019-11-22T06:00:00+00:00">22 Nov 2019, 06:00</time> by <a rel="author" href="https://www.ve.lt/autoriai/elta/" target="_blank">ELTA</a></address>
      <p>Reklama</p>
      <p>
        <b>***************</b>
      </p>
      <p>
        <b>Protingos mintys:</b>
      </p>
      <p>
        <b>„Kaip tai nuostabu būti reikalingam žmonėms ir jausti šviesą savo delnuose“ (M. K. Čiurlionis).</b>
      </p>
      <p>
        <b>***************</b>
      </p>
      <p>
        <b>Savo vardadienius šiandien švenčia Cilė, Cecilija, Cecilijus, Cecilius, Cilas, Cilė, Dargintė, Laimutis, Steikintas, Suvaidas, Suvaidė, Suvainas, Suvainė;</b>
      </p>
      <p>AVINAS. Tai turėtų būti nebloga diena, tačiau galite susidurti su neprognozuojamais žmonėmis arba originalių sprendimų reikalaujančiomis situacijomis. Nesutrikite ir nepasiduokite provokacijoms.</p>
      <p>Reklama</p>
      <p>JAUTIS. Pravartu pagalvoti apie sveikatos pagerinimą, dietos pritaikymą, įvaizdžio patobulinimą. Tiktų išsivalyti organizmą. Nepersidirbkite ir neleiskite išvedami iš pusiausvyros, ypač darbe, viešumoje.</p>
      <p>DVYNIAI. Nebloga diena meilės pasimatymams, nedideliems pobūviams, kūrybai, užsiėmimams su vaikais, žaidimams. Tačiau kai kurios jūsų idėjos, pažiūros, metodai gali sulaukti kritikos strėlių. Atsargiai kelyje.</p>
      <p>VĖŽYS. Mąstysite apie savo tėvus, protėvius, vaikystę, namų komfortą, jaukumą, artimųjų gerovę. Galimas sumanymas, susijęs su nuosavybe, šeimos verslu. Visgi šiandien nederėtų imti kredito ar dėl to tartis.</p>
      <p>LIŪTAS. Regis, bus nelengva rasti bendrą kalbą su tais, kurie jums labiausiai rūpi. Būkite atidūs pašnekovams, nekalbėkite vien apie savo rūpesčius. Pasidomėkite reklama, aktualia informacija.</p>
      <p>MERGELĖ. Galite sulaukti naujienų, jeigu jums aktualu įsidarbinti, papildomai užsidirbti, pratęsti sutartį. Svarbiausia, saugokite sveikatą ir neimkite giliai į širdį aplinkinių priekaištų bei kritikos.</p>
      <p>SVARSTYKLĖS. Gana prieštaringa diena. Gerų rezultatų gali tikėtis tie, kurie laiku užbaigė būtinus darbus, parašė ataskaitas, susumavo, kas padaryta. Nenumokite ranka į vaikų nusiskundimus arba keistą jų elgesį.</p>
      <p>Reklama</p>
      <p>SKORPIONAS. Šiandieną visur patartinas saikas, santūrumas. Įtarimų gali sukelti artimo žmogaus būsena. Venkite alkoholio, triukšmingų susibūrimų, atiduokite duoklę sielai arba protui skaitydami medituodami.</p>
      <p>ŠAULYS. Tikėtinos įvairios naujienos. Gerai įsiminsite bet kokią informaciją, todėl patartina mokytis, skaityti, diskutuoti. Turbūt pasitvirtins kažkokie gandai, o tai jums gali būti nemalonu. Atsargiai kelyje.</p>
      <p>OŽIARAGIS. Šiandieną ramybės ir nuošalumo nesitikėkite. Jūsų dėmesio reikės ir saviems, ir svetimiems. Tačiau vaikų, meilės arba verslo reikalai gali šiek tiek nuvilti.</p>
      <p>VANDENIS. Regis, jūsų mintis okupuos studijų, kelionių, ateities darbų vizijos. Galite planuoti tam tikrą posūkį. Jeigu nepasiduosite vidiniam chaosui, tuomet nusibrėšite tam tikras gaires. Nesielkite impulsyviai, saugokitės avarinių situacijų.</p>
      <p>ŽUVYS. Būsite kūrybingi, įžvalgūs. Ne tik sau, bet ir kitiems galite padėti susivokti savyje, šifruoti pasąmonės impulsus. Visgi ramybės neduos į paviršių galinti iškilti paslaptis.</p>
    </article>
  </body>
</html>