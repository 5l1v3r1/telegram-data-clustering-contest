<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/121255/grodzki-marian-banas-nie-musi-stawac-przed-senatem.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-22T06:49:00+00:00"/>
    <meta property="og:title" content="Grodzki: Marian Banaś nie musi stawać przed Senatem"/>
    <meta property="og:description" content="Z ekspertyz prawnych wynika, że Marian Banaś nie musi stawić się przed Senatem – oświadczył marszałek tej izby, Tomasz Grodzki."/>
  </head>
  <body>
    <article>
      <h1>Grodzki: Marian Banaś nie musi stawać przed Senatem</h1>
      <address>
        <time datetime="2019-11-22T06:49:00+00:00">22 Nov 2019, 06:49</time>
      </address>
      <h4>Z ekspertyz prawnych wynika, że Marian Banaś nie musi stawić się przed Senatem – oświadczył marszałek tej izby, Tomasz Grodzki.</h4>
      <p>Polityk tłumaczył na antenie TVN24, że poprosił o trzy opinie prawne w sprawie tego, co Senat może zrobić z szefem NIK Marianem Banasiem.</p>
      <p>– Ostatecznie wygląda na to, że uprawniona do zaproszenia go do złożenia wyjaśnień będzie komisja samorządu terytorialnego i administracji państwowej z tego powodu, że Senat uczestniczył w procedurze wyboru pana Banasia – mówił Grodzki.</p>
      <p>W ocenie marszałka senatorowie będą mieli do szefa NIK dużo pytań, "dlaczego byli pozbawieni istotnej wiedzy w trakcie procesu wyborczego, gdyż w przypadku, gdyby tę wiedzę mieli, (proces wyborczy – red.) mógłby wyglądać inaczej".</p>
      <p>Grodzki przyznał jednocześnie, że prezes Najwyższej Izby Kontroli na zaproszenie Senatu "nie musi się stawić, ale nasze czyny wystawiają nam jakieś świadectwo".</p>
      <p>– Mam nadzieję, że się stawi, bo w Senacie gwarantujemy spokój debaty i używanie języka parlamentarnego. Byłoby lepiej, gdyby się stawił. Jeżeli się nie stawi, wyciągniemy z tego wnioski – przekonywał opozycyjny marszałek.</p>
      <p>O Marianie Banasiu zrobiło się głośno po ujawnieniu przez TVN sprawy "hotelu na godziny". Wątpliwości są również wokół oświadczeń majątkowych szefa NIK.</p>
      <footer>/ Źródło: <a href="http://www.tvn24.pl/">TVN24<br/></a>/ dcy</footer>
      <related>
        <h4>Czytaj także</h4>
        <a href="https://www.dorzeczy.pl/obserwator-mediow/120926/wiceprezes-pis-marian-banas-powinien-zlozyc-dymisje.html"/>
      </related>
    </article>
  </body>
</html>