<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rtva.nl/2019/11/ladies-morning-en-ladies-night-met-film-huisvrouwen-bestaan-niet-2/"/>
    <meta property="og:site_name" content="RTVA"/>
    <meta property="article:published_time" content="2019-11-22T06:29:34+00:00"/>
    <meta property="og:title" content="Ladies Morning en Ladies Night met film Huisvrouwen Bestaan Niet 2"/>
    <meta property="og:description" content="AMSTELVEEN – Het is weer tijd voor een vriendinnenuitje op woensdag 27 november om 10.00 en 20.30 uur in Cinema Amstelveen met de film Huisvrouwen Bestaan Niet 2. Een feest van herkenning In Huisvrouwen Bestaan Niet 2 worstelen onze drie vrouwen lachend en vloekend ieder met hun eigen moeilijkheden die bij hun levensfases horen; de …"/>
  </head>
  <body>
    <article>
      <h1>Ladies Morning en Ladies Night met film Huisvrouwen Bestaan Niet 2</h1>
      <address><time datetime="2019-11-22T06:29:34+00:00">22 Nov 2019, 06:29</time> by <a rel="author" href="https://rtva.nl/author/redactie/" target="_blank">Redactie</a></address>
      <p>
        <b>AMSTELVEEN – Het is weer tijd voor een vriendinnenuitje op woensdag 27 november om 10.00 en 20.30 uur in Cinema Amstelveen met de film Huisvrouwen Bestaan Niet 2.</b>
      </p>
      <p><b>Een feest van herkenning</b><br/>In Huisvrouwen Bestaan Niet 2 worstelen onze drie vrouwen lachend en vloekend ieder met hun eigen moeilijkheden die bij hun levensfases horen; de verplichtingen, verwachtingen en chaos. We volgen Gijsje (Eva van de Wijdeven), Marjolein (Jelka van Houten) en Loes (Loes Luca) die ons, net als in het eerste deel, met een flinke dosis humor meenemen in hun zoektocht naar de antwoorden op verschillende herkenbare levensvragen.</p>
      <p><b>Ladies Morning &amp; Night</b><br/>Een Ladies Morning &amp; Night in Cinema Amstelveen betekent een ontspannende ochtend of avond uit met vriendinnen. Samen een filmpje pakken en na afloop onder het genot van een drankje, een hapje en een goodiebag nog even verder bijpraten.</p>
      <p>Woensdag 27 november, aanvang 10.00 en 20.30 uur. Meer informatie: <a href="http://www.cinemaamstelveen.nl/">Cinema Amstelveen</a></p>
    </article>
  </body>
</html>