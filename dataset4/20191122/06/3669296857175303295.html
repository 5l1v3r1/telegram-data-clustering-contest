<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/twittera-yeni-ozellik"/>
    <meta property="og:site_name" content="CNN Türk"/>
    <meta property="article:published_time" content="2019-11-22T06:48:42+00:00"/>
    <meta property="og:title" content="Twitter'a yeni özellik"/>
    <meta property="og:description" content="Twitter zamanlama özelliğini web sürümüne..."/>
  </head>
  <body>
    <article>
      <h1>Twitter'a yeni özellik</h1>
      <h2>Twitter zamanlama özelliğini web sürümüne getireceğini duyurdu.</h2>
      <address><time datetime="2019-11-22T06:48:42+00:00">22 Nov 2019, 06:48</time> by <a rel="author">Ecevit Bıktım</a></address>
      <p><a href="https://www.cnnturk.com/haberleri/twitter">Twitter</a>, yeniliklerine hız kesmeden devam ediyor. <a href="https://www.cnnturk.com/haberleri/sosyal-medya">Sosyal medya</a> devi geçtiğimiz günlerde konu takip etme özelliğini kullanıma sunmuştu. Twitter şimdi de Tweetdeck gibi 3. parti uygulamalar ile yapılan tweet zamanlama özelliğini kendi web sitesi üzerine getireceğini açıkladı.</p>
      <p>İlk etapta işletme hesapları için kullanıma sunulması beklenen bu özelliğin 2019 yılı bitmeden iOS ve Android platformlarındaki Twitter uygulamasına da geleceği söyleniyor. Sosyal medya hesaplarını yönetenlere büyük kolaylık sağlayacak bu <a href="https://www.cnnturk.com/haberleri/ozellik">özellik</a> ile Tweetleri gününe ve saatine göre zamanlayabiliyorsunuz.</p>
      <p>Ülkelere göre kademe kademe sunulacak olan bu özelliğin önümüzdeki haftalarda <a href="https://www.cnnturk.com/haberleri/turkiye">Türkiye</a>’de de kullanıma sunulmasını bekliyoruz.</p>
      <p>Bildiğiniz gibi Twitter geçtiğimiz yıl 3. parti uygulamalara olan API desteğini kısıtlamıştı. Tüm yeni özellikleri kendi platformunda ve uygulamasında toplamak isteyen Jack Dorsey ve ekibi bu kararını hafifleteceklerini de belirtiyor.</p>
      <p>3. parti Twitter uygulamalarına API desteğinin yeniden kazandırılacak olması Tweetbot ve Twitterafic gibi uygulamaların daha kullanışlı olmasını sağlayacak. Peki, siz iOS ve Android’de alternatif Twitter uygulaması mı yoksa resmi uygulamayı mı kullanıyorsunuz?</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/teknoloji/iphone-12-5g-modem-ile-gelecek"/>
        <a href="https://www.cnnturk.com/teknoloji/fortnite-11-20-guncellemesi-ile-gelen-yenilikler"/>
        <a href="https://www.cnnturk.com/teknoloji/samsung-galaxy-note-10-yeni-renklere-kavustu"/>
      </related>
    </article>
  </body>
</html>