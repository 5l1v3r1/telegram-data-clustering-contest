<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/ali-karahasanoglu-fetocu-ferhat-sarikayanin-tahliyesini-istedi-257413h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T06:10:00+00:00"/>
    <meta property="og:title" content="Ali Karahasanoğlu, FETÖ'cü Ferhat Sarıkaya'nın tahliyesini istedi"/>
    <meta property="og:description" content="Hilafeti savunan ve AKP'ye yakınlığıyla bilinen Yeni Akit yazarı Ali Karahasanoğlu, FETÖ'cü savcı Ferhat Sarıkaya'nın tahliye edilmesini istedi."/>
  </head>
  <body>
    <article>
      <h1>Ali Karahasanoğlu, FETÖ'cü Ferhat Sarıkaya'nın tahliyesini istedi</h1>
      <address><time datetime="2019-11-22T06:10:00+00:00">22 Nov 2019, 06:10</time> by <a rel="author">Yeni Çağ Gazetesi</a></address>
      <p>
        <b>Hilafeti savunan ve AKP'ye yakınlığıyla bilinen Yeni Akit yazarı Ali Karahasanoğlu, FETÖ'cü savcı Ferhat Sarıkaya'nın tahliye edilmesini istedi.</b>
      </p>
      <p>Yeni Akit yazarı Ali Karahasanoğlu, bugünkü yazısında Yaşar Büyükanıt'ın vefatını kaleme aldı.</p>
      <p>"Dünyanın “Yüce Divanı”ndan yırttı, ya ahiretteki?" başlıklı yazısında skandal ifadeler kullanan Karahasanoğlu, FETÖ üyeliği suçundan cezaevinde yatan Ferhat Sarıkaya'nın hazırladığı ve içerisinde Yaşar Büyükanıt'ın da geçtiği 'Şemdinli iddianamesi'ni  hatırlattı ve Sarıkaya'nın cezaevinde olmasının 'haksızlık' olduğunu savundu.</p>
      <p>
        <b>FETÖ'cü eski savcı Sarıkaya'dan 'yürekli insan' diye bahseden Karahasanoğlu, şöyle devam etti:</b>
      </p>
      <p>"2006’da Yaşar Büyükanıt’a dava açma girişiminde bulunan ve bu girişimi başarısız kalan FETÖ, 2009’da ve sonraki süreçte, darbe ile suçlanan birçok paşanın ismini tespih tanesi gibi iddianamelere yerleştirdiği halde, onları sanık sandalyesine oturttuğu halde, Yaşar Büyükanıt’ı davalardan niye muaf tutmuştu?</p>
      <p>
        <b>'MAALESEF CEZAEVİNDE'</b>
      </p>
      <p>FETÖ ile küçük de olsa bağı olanlar içinde, tek yürekli savcı Şemdinli İddianamesi’ni hazırlayan Ferhat Sarıkaya çıktı.. Onun verdiği bilgi kadar, başka hiçbir kişinin, bu yapı hakkında samimi beyanda bulunduğunu görmedim.. Kıldan tüyden beyanlarla, kendisini cezaevinden çıkartan birçok FETÖ’cü var iken, maaelesef o savcı, şimdi hâlâ cezaevinde..."</p>
    </article>
  </body>
</html>