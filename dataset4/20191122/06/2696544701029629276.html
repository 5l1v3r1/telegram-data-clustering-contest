<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/gazdasag/20191122_orban_viktor_kormanyhatarozat_allami_sportakademiai_rendszer"/>
    <meta property="og:site_name" content="HVG.hu"/>
    <meta property="article:published_time" content="2019-11-22T06:20:00+00:00"/>
    <meta property="og:title" content="Orbán állami sportakadémiai rendszert hoz létre"/>
    <meta property="og:description" content="Az erről szóló kormányhatározat már megjelent a Magyar Közlönyben. A feladatot Kásler Miklós kapta."/>
  </head>
  <body>
    <article>
      <h1>Orbán állami sportakadémiai rendszert hoz létre</h1>
      <address><time datetime="2019-11-22T06:20:00+00:00">22 Nov 2019, 06:20</time> by <a rel="author">hvg.hu</a></address>
      <p>
        <b>Az erről szóló kormányhatározat már megjelent a Magyar Közlönyben. A feladatot Kásler Miklós kapta.</b>
      </p>
      <p>Egy igen meglepő kormányhatározat is bekerült az új <a href="https://magyarkozlony.hu/">Magyar Közlönybe</a>, amely arról szól, hogy a kormány sportakadémiai rendszer kidolgozásáról döntött. </p>
      <p>Úgy fogalmaznak, a kormány szándéka </p>
      <blockquote>olyan sportakadémiai rendszer megvalósítása, amely elősegíti a  minőségi élutánpótlás-nevelést megalapozó tehetséggondozást, sportszakmai felkészítést, versenyeztetést, </blockquote>
      <p>és hogy először “a kosárlabda, a kézilabda és a labdarúgás sportágak sportakadémiai rendszer állami feladatellátása kerüljön kidolgozásra”.</p>
      <p>A kormányhatározat azért is meglepő, mert sportakadémiákból eddig is voltak Magyarországon, ilyen a Nemzeti Kézilabda Akadémia vagy a Nemzeti Kosárlabda Akadémia. A kormány ráadásul <a href="https://hvg.hu/kkv/20181116_Dunaszerdahelyen_avatott_futballakademiat_Orban_Viktor">a határon túli akadémiákat is támogatja</a>. </p>
      <p>A kormányhatározatban annak neve is szerepel, akivel a feladatot megbízták. Ez a személy pedig Kásler Miklós.</p>
      <related>
        <a href="https://hvg.hu/gazdasag/20190615_kovacs_katalin_kajak_kenu_sportakademia_hajogyari_sziget_kormanyzati_tamogatas"/>
        <a href="https://hvg.hu/itthon/20171213_Elszolta_magat_az_Emmi_Csillebercen_a_Hosszu_Katinka_Sportakademia_fog_megepulni"/>
      </related>
    </article>
  </body>
</html>