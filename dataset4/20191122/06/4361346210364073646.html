<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/turistak-kedvenc-helyen-asta-el-a-fegyvert-d-csaba/187124"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-22T06:30:00+00:00"/>
    <meta property="og:title" content="Turisták kedvenc helyén ásta el a fegyvert D. Csaba"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Turisták kedvenc helyén ásta el a fegyvert D. Csaba</mark>
      </h1>
      <address><time datetime="2019-11-22T06:30:00+00:00">22 Nov 2019, 06:30</time> by <a rel="author">Bors</a></address>
      <p>
        <b>Naponta több százan is átsétálhatnak azon a budapesti, turisták által is közkedvelt területen, ahol az alvilág bérgyilkosa, D. Csaba elrejtette gyilkos fegyverét. </b>
        <b>Naponta több százan is átsétálhatnak azon a budapesti, turisták által is közkedvelt területen, ahol az alvilág bérgyilkosa, D. Csaba elrejtette gyilkos fegyverét.</b>
      </p>
      <p>Maffiafilmekre hajazó leszámolásban vesztette életét az a magyar vállalkozó, akinek a holttestére tavaly szeptemberben találtak rá a fővárosban, az újpalotai Pólus Center mögötti területen.</p>
      <figure>
        <img src="http://media.borsonline.hu/cikk/20/192735/big-lead/650x360/2031227_kekfeny1.jpg"/>
        <figcaption>Budapesten, a Pólus Centernél is ő ölt a nyomozók gyanúja szerint. D. Csaba a helyszínen beszélt a gyilkosságról, amelynek egy drogdíler lett az áldozata © kékfény</figcaption>
      </figure>
      <p>A gyanú szerint D. Csaba 11 kiló kokaint kínált eladásra a 49 éves vállalkozónak, de miután V. László rájött, hogy a drog helyett édesítőszer van a csomagokban, a szerb-magyar kettős állampolgárságú férfi lelőtte. A 38 esztendős, csantavéri születésű D. korábban azt mondta, jogos vé­delmi helyzetben cselekedett, ha nem ő lő, vele végeztek volna. Korábbi ígéretét be­váltva tegnap végre elárulta budapesti rejtekhelyét.</p>
      <p>– Már korábban is említette a rendôröknek, de most megjelölte a gyilkos fegyver jól körülhatárolt helyét. A pisztolyt egy hangtompító társaságában egy budapesti, turisták által is sűrűn látogatott helyszínen, egy belvároshoz közeli közterületen ásta el – magyarázta a Borsnak dr. Tran Dániel, D. Csaba védője.</p>
      <figure>
        <img src="http://media.borsonline.hu/cikk/20/192735/gallery-picture/645w/2031236_1753342-2019-01-09-120436.jpg"/>
        <figcaption>Szerbiában is gyilkolt, ott egy ipari kamera rögzítette a merényletet</figcaption>
      </figure>
      <p>D. Csaba a korábbi vallomásában elismerte a magyar gyilkosságot, de a tegnapi meghallgatásán utalt arra, hogy nem minden úgy történt, ahogy azt korábban előadta. A letartóztatásban lévő férfi szerette volna, ha már tegnap megmutathatja a rendőröknek az elásott tárgyakat, de a magas biztonsági kockázat miatt erre még nem került sor.</p>
      <p>A bérgyilkos magyar párját egyébként csalással gyanúsítják, a nyomozók szerint ő is segédkezett az egyenként egykilós kamu­drogcsomagok elkészítésében. A hidegvérű Csabát egy holland emberöléssel is meggyanúsították, de a jövőben egy szerb leszámolást is a számlájára írhatnak.</p>
    </article>
  </body>
</html>