<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/121253/czarzasty-gdybym-wiedzial-ze-piotrowicz-jest-w-pzpr-wystapilbym-z-partii.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-22T06:26:00+00:00"/>
    <meta property="og:title" content="Czarzasty: Gdybym wiedział, że Piotrowicz jest w PZPR, wystąpiłbym z partii"/>
    <meta property="og:description" content="Gdybym wiedział, że Stanisław Piotrowicz jest w PZPR, to bym z niej wystąpił – oświadczył szef SLD Włodzimierz Czarzasty."/>
  </head>
  <body>
    <article>
      <h1>Czarzasty: Gdybym wiedział, że Piotrowicz jest w PZPR, wystąpiłbym z partii</h1>
      <address>
        <time datetime="2019-11-22T06:26:00+00:00">22 Nov 2019, 06:26</time>
      </address>
      <h4>Gdybym wiedział, że Stanisław Piotrowicz jest w PZPR, to bym z niej wystąpił – oświadczył szef SLD Włodzimierz Czarzasty.</h4>
      <p>W czwartek wieczorem Sejm wybrał <a href="https://dorzeczy.pl/kraj/121236/pawlowicz-piotrowicz-stelina-wybrani-na-sedziow-trybunalu-konstytucyjnego.html">Krystynę Pawłowicz, Stanisława Piotrowicza i Jakuba Stelina</a> na sędziów Trybunału Konstytucyjnego. Jeszcze przed głosowaniem Włodzimierz Czarzasty mówił w Polsat News, że nie będzie głosował za Piotrowiczem.</p>
      <p>– Kiedy prowadzący program Bogdan Rymanowski przypomniał, że obydwaj panowie należeli do Polskiej Zjednoczonej Partii Robotniczej, Czarzasty odparł: – Jakbym wiedział, że pan Piotrowicz jest w PZPR, to bym z niej wystąpił.</p>
      <p>Dziennikarz stwierdził, że w czasach PRL Czarzastemu nie przeszkadzała postać generała Wojciecha Jaruzelskiego, ale Piotrowicz "już tak". Polityk tłumaczył, że generał odpowiedzialny za stan wojenny mu nie przeszkadzał, bo "miał dobre i złe strony".</p>
      <p>– Do tych dobrych zaliczam pierwszą armię Ludowego Wojska Polskiego i Okrągły Stół. Zawsze będę mówił o polskiej transformacji, jako tej rozsądnej. Do złych natomiast zaliczam natomiast 1968 r. i to co stało się ze środowiskiem żydowskim (Marzec '68) i rok 1970 (wydarzenia grudniowe) – tłumaczył szef SLD.</p>
      <footer>/ Źródło: <a href="http://www.polsatnews.pl/">Polsat News<br/></a>/ dcy</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121247/trzeba-anulowac-bo-przegramy-skandal-wokol-glosowania-w-sejmie.html"/>
      </related>
    </article>
  </body>
</html>