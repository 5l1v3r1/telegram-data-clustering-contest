<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/tennis/canada-staat-in-de-halve-finale-op-davis-cup-finals/"/>
    <meta property="og:site_name" content="Sportnieuws"/>
    <meta property="article:published_time" content="2019-11-22T06:44:22+00:00"/>
    <meta property="og:title" content="Canada staat in de halve finale op Davis Cup Finals"/>
    <meta property="og:description" content="Canada heeft als eerste de halve finales bereikt van de Davis Cup Finals in Madrid. Vasek Pospisil en Denis Sjapovalov maakten tegen Australië het beslissende punt in het dubbelspel. Canada neemt het zaterdag voor een plaats in de finale op tegen Servië of Rusland. De zege op Australië kwam voor een groot deel door Pospisil,…"/>
  </head>
  <body>
    <article>
      <h1>Canada staat in de halve finale op Davis Cup Finals</h1>
      <address>
        <time datetime="2019-11-22T06:44:22+00:00">22 Nov 2019, 06:44</time>
      </address>
      <p>
        <b>Canada heeft als eerste de halve finales bereikt van de Davis Cup Finals in Madrid. Vasek Pospisil en Denis Sjapovalov maakten tegen Australië het beslissende punt in het dubbelspel. Canada neemt het zaterdag voor een plaats in de finale op tegen Servië of Rusland.</b>
      </p>
      <p>De zege op Australië kwam voor een groot deel door Pospisil, die in het enkelspel afrekende met Nick Kyrgios’ vervanger John Millman (7-6 (1) 6-4) en met Sjapovalov in het dubbelspel uitblonk tegen de Australiërs Jordan Thompson en John Peers.<br/><br/><b>Grillig<br/></b>Het dubbelspel was doorslaggevend omdat Sjapovalov in een bloedstollende partij tegen Alex de Minaur een vrijwel zeker overwinning uit zijn vingers liep glippen. De 2 talentvolle tennissers deden weinig voor elkaar onder. In de 3e set was De Minaur net wat feller en overtuigender dan de grillige Sjapovalov.<br/><br/><b>Dubbels klaar<br/></b>Canada besliste het duel in het dubbelspel. Het koppel Shapovalov/Pospisil rekende af met John Peers en Jordan Thompson in twee sets: 6-4 6-4. Vrijdag staan de andere 3 kwartfinales op het programma: Servië-Rusland, Duitsland-Engeland en Argentinië-Spanje.</p>
    </article>
  </body>
</html>