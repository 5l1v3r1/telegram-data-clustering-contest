<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.affarsvarlden.se/bors-ekonominyheter/infor-black-friday-har-ar-e-handelsbolagen-spararna-tror-pa-6979333"/>
    <meta property="og:site_name" content="Affärsvärlden"/>
    <meta property="article:published_time" content="2019-11-22T06:00:00+00:00"/>
    <meta property="og:title" content="Inför Black Friday - här är e-handelsbolagen spararna tror på"/>
    <meta property="og:description" content="Inför den stora Black Friday-helgen har Nordnet kollat lite närmare på börsens e-handelsbolag."/>
  </head>
  <body>
    <article>
      <h1>Inför Black Friday - här är e-handelsbolagen spararna tror på</h1>
      <address>
        <time datetime="2019-11-22T06:00:00+00:00">22 Nov 2019, 06:00</time>
      </address>
      <p>
        <b>Inför den stora Black Friday-helgen har Nordnet kollat lite närmare på börsens e-handelsbolag.</b>
      </p>
      <p>Det mest populära svenska e-handelsbolaget bland Nordnets sparare är <b>Qliro</b>, som har nästan lika många aktieägare som övriga e-handelsbolag tillsammans. Koncernen har varit på väg att delas upp i tre separata bolag, QFS, CDON Market och Nelly, vilket fått tummen upp av börsen och nog har tilltalat spararna. Nordnets sparekonom Frida Bratt pekar dock på att utmaningar finns inom de tre bolagen.</p>
      <p>Qliros senaste kvartalsrapport var åt det svagare hållet, men bolaget har också meddelat att finansrörelsen ska särnoteras. Bratt påpekar att spararna nog hoppas på att denna särnotering och uppdelning ska synliggöra värden, men hon ser ändå ett stort risktagande i en investering.</p>
      <p>Även <b>Sportamore</b> lockar till sig Nordnets sparare, som trots en dålig kursutveckling ökat i bolaget. Kanske pekar också den senaste kvartalsrapporten på en vändning för bolaget, menar Frida Bratt.</p>
      <p><b>Lyko</b> har haft ett starkt år på börsen och slog förra året försäljningsrekord under Black Week, med över 14 000 nya kunder. "Efter årets kraftiga uppgång har spararna dock toppkänning och har sålt av aktien i hög utsträckning – antalet ägare har minskat med 20 procent sedan årets början", skriver Frida Bratt.</p>
      <p>Efter senaste kvartalsrapporten, som vittnade om en avmattning i klädhandeln, rasade <b>Boozt</b>. Samtidigt har ägarantalet har knappt ändrats alls i år.</p>
      <p>"Än är de rena e-handelsbolagen relativt små och konkurrensen i detaljhandeln vet vi sedan tidigare är benhård, med pressade marginaler. Många kämpar med lönsamheten. Det tror jag är anledningen till att spararna är lite avvaktande till flera av e-handlarna", kommenterar Frida Bratt, men vill också påminna om att e-handeln är en viktig del av många större börsbolag såsom Axfood, Ica och H&amp;M.</p>
      <p>"Den sparare som vill ha en exponering mot e-handelsboomen, men utan de betydande risker som ett litet tillväxtbolag utgör, kan mycket väl blicka mot dessa större bolag. Förstås tillkommer där dock andra bolagsspecifika utmaningar. Den som vill nå Zalando kan göra det också via Kinnevik", skriver hon.</p>
      <p>Sett till de utländska e-handelsbolagen är det Amazon som lockar Nordnets kunder.</p>
      <h3>E-handelsbolag på börsen, ägarstatistik från Nordnet:  </h3>
      <p> </p>
      <p>
        <b>Mest populära svenska e-handelsbolag: Qliro</b>
      </p>
      <p>Förändring ägare sedan årsskiftet: - 1 %</p>
      <p>Aktiens utveckling sedan årsskiftet: -5 %</p>
      <p>Aktiens utveckling på ett år: -23 %</p>
      <p> </p>
      <p>
        <b>Lyko</b>
      </p>
      <p>Förändring ägare sedan årsskiftet: - 20 %</p>
      <p>Aktiens utveckling sedan årsskiftet: 59 %</p>
      <p>Aktiens utveckling på ett år: 66 %</p>
      <p> </p>
      <p>
        <b>Dustin</b>
      </p>
      <p>Förändring ägare sedan årsskiftet: 3 %</p>
      <p>Aktiens utveckling sedan årsskiftet: 6 %</p>
      <p>Aktiens utveckling på ett år: 2 %</p>
      <p> </p>
      <p>
        <b>Sportamore</b>
      </p>
      <p>Förändring ägare sedan årsskiftet: 5 %</p>
      <p>Aktiens utveckling sedan årsskiftet: -14 %</p>
      <p>Aktiens utveckling på ett år: -26 %</p>
      <p> </p>
      <p>
        <b>Boozt</b>
      </p>
      <p>Förändring ägare sedan årsskiftet: -1 %</p>
      <p>Aktiens utveckling sedan årsskiftet: 12 %</p>
      <p>Aktiens utveckling på ett år: - 20 %</p>
      <p> </p>
      <p>
        <b>Zalando (Tyskland):</b>
      </p>
      <p>Förändring av ägare sedan årsskiftet: -11 %</p>
      <p>Förändring av ägare sedan årsskiftet: 1 %</p>
      <p> </p>
      <p> </p>
      <h3>USA</h3>
      <p>
        <b>Ebay</b>
      </p>
      <p>Förändring av ägare sedan årsskiftet: -2 %</p>
      <p> </p>
      <p>
        <b>Alibaba</b>
      </p>
      <p>Förändring av ägare sedan årsskiftet: -6 %</p>
      <p> </p>
      <p>
        <b>Amazon</b>
      </p>
      <p>Förändring av ägare sedan årsskiftet: -1 %</p>
      <p> </p>
      <p>Källa: Nordnet</p>
      <ul>
        <li>
          <a href="http://www.facebook.com/sharer/sharer.php?u=https%3A%2F%2Fwww.affarsvarlden.se%2Fbors-ekonominyheter%2Finfor-black-friday-har-ar-e-handelsbolagen-spararna-tror-pa-6979333&amp;title=Inf%C3%B6r%20Black%20Friday%20-%20h%C3%A4r%20%C3%A4r%20e-handelsbolagen%20spararna%20tror%20p%C3%A5&amp;description=Inf%C3%B6r%20den%20stora%20Black%20Friday-helgen%20har%20Nordnet%20kollat%20lite%20n%C3%A4rmare%20p%C3%A5%20b%C3%B6rsens%20e-handelsbolagen.%20">Facebook</a>
        </li>
        <li>
          <a href="http://twitter.com/share?text=Inf%C3%B6r%20Black%20Friday%20-%20h%C3%A4r%20%C3%A4r%20e-handelsbolagen%20spararna%20tror%20p%C3%A5&amp;url=https%3A%2F%2Fwww.affarsvarlden.se%2Fbors-ekonominyheter%2Finfor-black-friday-har-ar-e-handelsbolagen-spararna-tror-pa-6979333">Twitter</a>
        </li>
        <li>
          <a href="http://www.linkedin.com/shareArticle?mini=true&amp;url=https%3A%2F%2Fwww.affarsvarlden.se%2Fbors-ekonominyheter%2Finfor-black-friday-har-ar-e-handelsbolagen-spararna-tror-pa-6979333&amp;title=Inf%C3%B6r%20Black%20Friday%20-%20h%C3%A4r%20%C3%A4r%20e-handelsbolagen%20spararna%20tror%20p%C3%A5">Linked in</a>
        </li>
        <li>
          <a href="http://www.reddit.com/submit?url=https%3A%2F%2Fwww.affarsvarlden.se%2Fbors-ekonominyheter%2Finfor-black-friday-har-ar-e-handelsbolagen-spararna-tror-pa-6979333&amp;title=Inf%C3%B6r%20Black%20Friday%20-%20h%C3%A4r%20%C3%A4r%20e-handelsbolagen%20spararna%20tror%20p%C3%A5">Reddit</a>
        </li>
        <li>Mail</li>
      </ul>
    </article>
  </body>
</html>