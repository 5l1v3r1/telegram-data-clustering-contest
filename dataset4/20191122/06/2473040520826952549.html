<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Social/247084/alegeri-prezidentiale-2019-turul-doi-romanii-din-strainatate-au-inceput-sa-voteze.html"/>
    <meta property="og:site_name" content="Wall-Street"/>
    <meta property="article:published_time" content="2019-11-22T06:56:44+00:00"/>
    <meta property="og:title" content="Alegeri prezidentiale 2019 turul doi. Romanii din strainatate au inceput sa voteze"/>
    <meta property="og:description" content="Votul in diaspora pentru alegerile prezidentiale 2019, turul doi, va dura, ca si in primul tur, trei zile. Astfel, romanii sunt asteptati la vot in zilele de 22, 23 si 24 noiembrie. Vezi mai jos lista completa a sectiilor de votare."/>
  </head>
  <body>
    <article>
      <h1>Alegeri prezidentiale 2019 turul doi. Romanii din strainatate au inceput sa voteze</h1>
      <address>
        <time datetime="2019-11-22T06:56:44+00:00">22 Nov 2019, 06:56</time>
      </address>
      <p>
        <b>Votul in diaspora pentru alegerile prezidentiale 2019, turul doi, va dura, ca si in primul tur, trei zile. Astfel, romanii sunt asteptati la vot in zilele de 22, 23 si 24 noiembrie. Vezi mai jos lista completa a sectiilor de votare.</b>
      </p>
      <p>Aproape 200 de romani din strainatate au votat pana la 7:30 pe liste suplimentare. Cele mai multe voturi au fost inregistrate in Australia, unde primii la urne au fost membrii unei familii in care fiul cel mic a implinit 18 ani si a votat pentru prima data, scrie <a href="https://www.digi24.ro/stiri/actualitate/politica/alegeri-prezidentiale-2019/vot-diaspora-alegeri-prezidentiale-2019-turul-doi-romanii-din-strainatate-isi-pot-exprima-dreptul-la-vot-timp-de-trei-zile-1220106">Digi24.</a></p>
      <p>Prima sectie deschisa a fost cea de la Auckland, din Noua Zeelanda, apoi au urmat cele din Australia. Au inceput sa voteze si romanii din Coreea si din China.</p>
      <p>Ca si in urma cu doua saptamani, scrutinul din diaspora va dura trei zile. In afara granitelor sunt organizate <a href="https://www.wall-street.ro/articol/Social/246447/harta-unde-pot-vota-romanii-din-diaspora-la-alegerile-prezidentiale-din-10-noiembrie-2019.html">835 de sectii de votare </a>care, astazi, se deschid la ora locala 12:00 si se vor inchide la ora 21:00.</p>
      <p>Sambata si duminica, romanii din strainatate sunt asteptati la urne intre orele 7:00 si 21:00.</p>
      <p>
        <a href="https://www.wall-street.ro/articol/Politic/247085/video-viorica-dancila-interviu-alaturi-de-sotul-sau-era-fata-de-oras-am-luat-o-cu-caruta-de-la-gara.html">Citeste si:<br/>Dancila, interviu alaturi de sot - "Am luat-o cu caruta de la gara"</a>
      </p>
      <figure>
        <img src="https://img.wall-street.ro/image_thumbs/thumbs/8ac/8ac1e8bb3c378febade4864ae550fa89-400x250-00-65.jpg?v=1574406896"/>
      </figure>
      <p>
        <b>Vezi aici: <a href="https://www.mae.ro/sites/default/files/file/anul_2019/alegeri_2019/2019.11.18__lista_sectiilor_de_votare_din_strainatate_alegeri_prezidentiale_2019.pdf">Lista sectiilor de votare din strainatate</a></b>
      </p>
      <p>In primul tur al alegerilor prezidentiale, in diaspora au fost inregistrate peste 646.000 de voturi valabile. In acelasi timp, 15.000 de romani au votat prin corespondenta.</p>
      <p>Ministerul de Externe anunta ca a trimis in strainatate, pentru cel de-al doilea tur al alegerilor prezidentiale, 4.608.175 de buletine de vot si 2.866.260 de timbre autocolante cu mentiunea ”VOTAT”. Institutia precizeaza ca in alegerile in diaspora se vor desfasura in 835 de sectii.</p>
      <p>Numarul buletinelor de vot pentru turul al doilea al alegerilor prezidentiale in sectiile din strainatate a fost suplimentat cu peste 107.000 fata de primul tur, iar sapte sectii vor avea adresele modificate, au anuntat joi reprezentantii Ministerului de Externe. Vineri va fi prima din cele trei zile in care romanii din strainatate vor putea vota la cel de al doilea tur al prezidentialelor.</p>
      <p>
        <a href="https://www.wall-street.ro/articol/Politic/247055/dancila-se-lauda-cu-ce-a-facut-in-sanatate-ce-omite-insa.html">Citeste si:<br/>Dancila se lauda cu ce a facut in sanatate. Ce omite, insa?</a>
      </p>
      <figure>
        <img src="https://img.wall-street.ro/image_thumbs/thumbs/e9b/e9bdbcda5f712bc00432e41d0c179b4a-400x250-00-65.jpg?v=1574328759"/>
      </figure>
      <h3>Ce acte sunt necesare</h3>
      <p>Romanii aflati in strainatate sau domiciliati in strainatate pot vota cu pasaportul simplu, pasaportul simplu electronic, pasaportul simplu temporar, buletinul/cartea de identitate, cartea de identitate provizorie, cartea electronica de identitate, pasaportul diplomatic, pasaportul diplomatic electronic, pasaportul de serviciu, pasaportul de serviciu electronic.</p>
      <p>Pot vota cetatenii romani care au varsta de 18 ani, impliniti inclusiv in ziua de referinta. Nu au drept de vot persoanele carora li s-au interzis drepturile electorale prin hotarare judecatoreasca.</p>
      <p>Urna mobila nu poate fi solicitata in afara teritoriului Romaniei.</p>
      <footer>Sursa foto: Agerpres</footer>
    </article>
  </body>
</html>