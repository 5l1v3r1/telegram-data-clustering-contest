<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321785/Vanaf-2023-snellere-treinen-van-Noord-Nederland-naar-Randstad-via-Zwolle"/>
    <meta property="og:site_name" content="RTV Oost"/>
    <meta property="article:published_time" content="2019-11-22T06:46:31+00:00"/>
    <meta property="og:title" content="Vanaf 2023 snellere treinen van Noord-Nederland naar Randstad via Zwolle"/>
    <meta property="og:description" content="Vanaf 2023 rijden er snellere treinen tussen het noorden van Nederland en de Randstad. Dat heeft de NS besloten. De route loopt via Zwolle, Lelystad, Amsterdam-Zuid en Rotterdam. Wie van Zwolle naar Breda moet reizen, is straks een half uur sneller op de bestemming."/>
  </head>
  <body>
    <article>
      <h1>Vanaf 2023 snellere treinen van Noord-Nederland naar Randstad via Zwolle</h1>
      <address>
        <time datetime="2019-11-22T06:46:31+00:00">22 Nov 2019, 06:46</time>
      </address>
      <slideshow>
        <figure>
          <img src="https://imgo.rgcdn.nl/aa8791fae1d848d1a65dfbb21c3323fd/opener/Vanaf-2023-snellere-treinen-via-Hanzelijn-naar-Randstad-Foto-RTV-Oost-Rogier-van-den-Berg.jpg?v=H2SbcPuwP0IYbbWQfTzE2g2"/>
        </figure>
        <figure>
          <img src="https://imgo.rgcdn.nl/aa8791fae1d848d1a65dfbb21c3323fd/opener/Vanaf-2023-snellere-treinen-via-Hanzelijn-naar-Randstad-Foto-RTV-Oost-Rogier-van-den-Berg.jpg?v=H2SbcPuwP0IYbbWQfTzE2g2"/>
        </figure>
        <figcaption>Vanaf 2023 snellere treinen via Hanzelijn naar Randstad (Foto: RTV Oost / Rogier van den Berg)</figcaption>
      </slideshow>
      <p>Vanaf 2023 rijden er snellere treinen tussen het noorden van Nederland en de Randstad. Dat heeft de NS besloten. De route loopt via Zwolle, Lelystad, Amsterdam-Zuid en Rotterdam. Wie van Zwolle naar Breda moet reizen, is straks een half uur sneller op de bestemming.</p>
      <p>Dat meldt <a href="https://www.rtvdrenthe.nl/nieuws/154476/Snellere-treinverbinding-tussen-Noord-Nederland-en-Randstad">RTV Drenthe</a>. Al jaren pleiten de noordelijke provincies voor een snellere treinverbinding met de Randstad. Begin dit jaar werd er al <a href="https://www.rtvoost.nl/nieuws/301736/NS-test-snellere-trein-van-en-naar-Randstad-via-Hanzelijn">getest met zo'n snellere verbinding</a>. Door het besluit van de NS zijn de treinen daar straks klaar voor.</p>
      <p>
        <b>Enkele minuten</b>
      </p>
      <p>Door de snellere treinen wordt een rit van Groningen en Leeuwarden naar Rotterdam straks vier minuten korter. De tijdwinst is minimaal, omdat delen van het spoor niet geschikt zijn voor snelheden rond de 200 kilometer per uur. Volgens de NOS is waarschijnlijk alleen <a href="https://nos.nl/artikel/2311476-ns-vanaf-2023-met-snellere-trein-naar-noord-nederland-ondanks-ongeschikt-spoor.html">de Hanzelijn geschikt</a> voor de maximale snelheid. </p>
      <p>Door toch met de snellere treinen te gaan rijden, terwijl er minimale tijdwinst is, hoopt de NS een aantal investeringen bij de politiek los te weken. De provincies willen dat in 2030 de reistijd tussen bijvoorbeeld Groningen en Amsterdam een half uur korter duurt, nu duurt zo'n rit nog ruim twee uur. </p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Vanaf+2023+snellere+treinen+van+Noord-Nederland+naar+Randstad+via+Zwolle">06 - 57 03 33 33</a>.</aside>
      <related>
        <h4>Lees ook</h4>
        <a href="https://www.rtvoost.nl/nieuws/301736/NS-test-snellere-trein-van-en-naar-Randstad-via-Hanzelijn"/>
      </related>
    </article>
  </body>
</html>