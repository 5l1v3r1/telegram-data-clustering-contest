<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/22/burton-morto/"/>
    <meta property="og:site_name" content="Il Post"/>
    <meta property="article:published_time" content="2019-11-22T06:34:21+00:00"/>
    <meta property="og:title" content="È morto Jake Burton Carpenter, uno dei fondatori dello snowboard sportivo e dell’azienda Burton"/>
    <meta property="og:description" content="È morto Jake Burton Carpenter, uno dei fondatori dello snowboard sportivo e dell'azienda Burton: aveva 65 anni. In passato Burton era stato malato di cancro, e alcune settimane fa aveva comunicato ai suoi dipendenti che la sua salute era di nuovo peggiorata. Burton era cresciuto a New York e dopo una laurea in"/>
  </head>
  <body>
    <article>
      <h1>È morto Jake Burton Carpenter, uno dei fondatori dello snowboard sportivo e dell’azienda Burton</h1>
      <address>
        <time datetime="2019-11-22T06:34:21+00:00">22 Nov 2019, 06:34</time>
      </address>
      <p>È morto Jake Burton Carpenter, uno dei fondatori dello snowboard sportivo e dell’azienda Burton: aveva 65 anni. In passato Burton era stato malato di cancro, e alcune settimane fa aveva comunicato ai suoi dipendenti che la sua salute era di nuovo peggiorata. Burton era cresciuto a New York e dopo una laurea in economia alla fine degli anni Settanta decise di fondare un’azienda che commercializzasse lo Snurfer, una tavola simile a quella da surf con cui spostarsi sulla neve. «Fin dall’inizio ci ho intravisto uno sport», <a href="https://www.bbc.co.uk/news/world-us-canada-50511783">aveva raccontato</a> qualche mese fa a <i>BBC</i>. Oggi la Burton è uno dei principali marchi di abbigliamento sportivo invernale, oltre che un riferimento per chi pratica lo snowboard.</p>
      <figure>
        <iframe data-src="https://twitter.com/burtonsnowboard/status/1197558058395803648?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>