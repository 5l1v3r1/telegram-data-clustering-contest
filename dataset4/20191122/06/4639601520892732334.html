<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/22/gefsignostis/penes-me-kolokytha-kai-mprokolo/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-22T06:00:23+00:00"/>
    <meta property="og:title" content="Πένες με κολοκύθα και μπρόκολο"/>
    <meta property="og:description" content="Η κίτρινη κολοκύθα συνοδεύει εξαίσια και τα ζυμαρικά μας."/>
  </head>
  <body>
    <article>
      <h1>Πένες με κολοκύθα και μπρόκολο</h1>
      <h2>Η κίτρινη κολοκύθα συνοδεύει εξαίσια και τα ζυμαρικά μας.</h2>
      <address><time datetime="2019-11-22T06:00:23+00:00">22 Nov 2019, 06:00</time> by <a rel="author">Τάσος Μπίκος</a></address>
      <p>
        <b>Προετοιμασία 15΄, Μαγείρεμα 18΄, Ψήσιμο 5΄ – 10΄ </b>
        <br/>
        <b>Υλικά (για 4 μερίδες)</b>
      </p>
      <p>
        <a href="https://www.in.gr/2019/11/24/greece/eirini-agapidaki-poia-einai-nea-syntonistria-gia-ta-asynodeyta-prosfygopoula/">Ειρήνη Αγαπηδάκη: Ποια είναι η νέα Συντονίστρια για τα ασυνόδευτα προσφυγόπουλα</a>
      </p>
      <p>350 γρ. πένες</p>
      <p>350 γρ. κολοκύθα καθαρισμένη, σε μικρούς κύβους (βρίσκουμε και έτοιμη καθαρισμένη σε σουπερμάρκετ)</p>
      <p>200 γρ. μπρόκολο, σε μικρά μπουκετάκια</p>
      <p>2 σκελίδες σκόρδο</p>
      <p>500 γρ. χυμός ντομάτας ελαφρά συμπυκνωμένος</p>
      <p>1 ντομάτα φρέσκια</p>
      <p>1/2 φλιτζ. φρυγανιά τριμμένη</p>
      <p>1 κουτ. γλυκού σκόρδο σε σκόνη</p>
      <p>1 κουτ. σούπας μείγμα μπαχαρικών της αρεσκείας μας</p>
      <p>80 ml ελαιόλαδο</p>
      <p>αλάτι, πιπέρι φρεσκοτριμμένο</p>
      <p>
        <b>Διαδικασία</b>
      </p>
      <p>Βράζουμε τα ζυμαρικά al dente, σύμφωνα με τις οδηγίες που αναγράφονται στη συσκευασία τους. Οταν είναι έτοιμα τα σουρώνουμε.</p>
      <p>Στο μεταξύ, σοτάρουμε για περίπου 1 λεπτό, σε μια κατσαρόλα που έχουμε τοποθετήσει σε μέτρια προς δυνατή φωτιά, το λάδι και το σκόρδο. Προσθέτουμε την κολοκύθα και το μπρόκολο και τα αφήνουμε για λίγα λεπτά να πάρουν χρώμα. Στη συνέχεια ρίχνουμε τον χυμό ντομάτας, χαμηλώνουμε τη φωτιά και αλατοπιπερώνουμε. Σιγομαγειρεύουμε για περίπου 5 λεπτά.</p>
      <p>Προθερμαίνουμε τον φούρνο στους 200°C. Ρίχνουμε τα ζυμαρικά μέσα στην κατσαρόλα με την κολοκύθα, ανακατεύουμε καλά και αποσύρουμε από τη φωτιά. Στη συνέχεια τα μεταφέρουμε σε ένα πυρέξ ή ταψί. Κόβουμε την ντομάτα σε λεπτές φέτες, τις οποίες απλώνουμε πάνω στα ζυμαρικά σε μία στρώση. Αναμειγνύουμε την τριμμένη φρυγανιά με τη σκόνη σκόρδου και το μείγμα μπαχαρικών και καλύπτουμε την επιφάνεια του ταψιού. Ψήνουμε για 5–10 λεπτά και σερβίρουμε το φαγητό όσο είναι ζεστό.</p>
      <p> </p>
      <p>
        <a href="https://www.tovima.gr/2019/11/24/politics/kouiz-ergatopateron/">Κουίζ… εργατοπατέρων</a>
      </p>
    </article>
  </body>
</html>