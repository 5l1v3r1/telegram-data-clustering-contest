<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/xiaomi-mi-band-3i-tanitildi"/>
    <meta property="og:site_name" content="CNN Türk"/>
    <meta property="article:published_time" content="2019-11-22T06:39:08+00:00"/>
    <meta property="og:title" content="Xiaomi Mi Band 3i tanıtıldı"/>
    <meta property="og:description" content="Akıllı telefon pazarını uygun fiyatlı telefonları..."/>
  </head>
  <body>
    <article>
      <h1>Xiaomi Mi Band 3i tanıtıldı</h1>
      <h2>Akıllı telefon pazarını uygun fiyatlı telefonları ile domine eden Xiaomi, giyilebilir teknoloji alanında da atılımlar yapmaya devam ediyor. Geçtiğimiz aylarda Mi Band 3 ile karşımıza çıkan firma, bugün de uygun fiyatlı Mi Band 3i modelini tanıttı. Peki, Mi Band 3i özellikleri neler?</h2>
      <address><time datetime="2019-11-22T06:39:08+00:00">22 Nov 2019, 06:39</time> by <a rel="author">Ecevit Bıktım</a></address>
      <p>Akıllı bilekliğimizde 0.78 inç büyüklüğünde OLED ekran yer alıyor. Bu ekranın çözünürlüğü ise 128 x 80 piksel olarak belirlenmiş durumda. Dokunmatik ekran ile gelen bileklikte parmak izi lekesi bırakmayan bir kaplama yer alıyor. Ekran üzerinde telefona gelen bildirimler, attığınız adım, <a href="https://www.cnnturk.com/haberleri/hava-durumu">hava durumu</a> ve etkinlikleri görüntüleyebiliyorsunuz.</p>
      <p><a href="https://www.cnnturk.com/haberleri/apple">Apple</a> Watch modellerinde yer alan hareket izleme olayı bu modelde de yer alıyor. Bilekliğiniz günde kaç saat oturduğunuzu ölçmenin yanında uyku takibi de yapabiliyor. iOS ve Android cihazlar ile uyumlu olan bu model 50 metreye kadar su geçirmeme özelliği ile dikkat çekiyor.</p>
      <p>Bluetooth 4.2 bağlantısı ve 110 mAh kapasiteli ile gelen bilekliğimiz 20 güne kadar bekleme süresi sunuyor. Muhtemelen bu modeli 1 hafta hiç şarj etmeden kullanabileceksiniz. Gelelim fiyatına. Xiaomi bu model için 18 <a href="https://www.cnnturk.com/haberleri/dolar">dolar</a> gibi inanılmaz derecede uygun bir fiyat politikası uyguluyor.</p>
      <p><a href="https://www.cnnturk.com/haberleri/turkiye">Türkiye</a>’de de satışa sunulacak olan bu bilekliğin Türkiye fiyatının 150 TL civarında olmasını bekliyoruz. Eğer uyku takibi, bildirim görüntüleme ve <a href="https://www.cnnturk.com/haberleri/saglik">sağlık</a> alanında küçük çaplı araçlara ihtiyaç duyuyorsanız bu bilekliği mutlaka değerlendirmelisiniz.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/teknoloji/xbox-one-black-friday-indirimlerinde-fiyati-dusen-oyunlar"/>
        <a href="https://www.cnnturk.com/teknoloji/ios-13-3-beta-3-guncellemesini-alan-iphone-modelleri"/>
        <a href="https://www.cnnturk.com/teknoloji/fotograf-cekmenizi-kolaylastiracak-kilif"/>
      </related>
    </article>
  </body>
</html>