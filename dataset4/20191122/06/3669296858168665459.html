<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/fotograf-cekmenizi-kolaylastiracak-kilif"/>
    <meta property="og:site_name" content="CNN Türk"/>
    <meta property="article:published_time" content="2019-11-22T06:00:53+00:00"/>
    <meta property="og:title" content="Fotoğraf çekmenizi kolaylaştıracak kılıf"/>
    <meta property="og:description" content="Cupertinolu teknoloji devi Apple, bugün merakla..."/>
  </head>
  <body>
    <article>
      <h1>Fotoğraf çekmenizi kolaylaştıracak kılıf</h1>
      <h2>Cupertinolu teknoloji devi Apple, bugün merakla beklenen iPhone 11 için bataryalı kılıflarını satışa sundu. iPhone 11 Smart Battery Case olarak isimlendirilen bu kılıflar, serinin bir önceki kılıflarından farklı özellikler sunuyor.</h2>
      <address><time datetime="2019-11-22T06:00:53+00:00">22 Nov 2019, 06:00</time> by <a rel="author">Ecevit Bıktım</a></address>
      <p><a href="https://www.cnnturk.com/haberleri/iphone">iPhone</a> 11 Pro ile üçlü kamera kurulumuna geçerek fotoğrafçılığa önem verdiğini gösteren <a href="https://www.cnnturk.com/haberleri/apple">Apple</a>, bu kılıflar ile <a href="https://www.cnnturk.com/haberleri/fotograf">fotoğraf</a> çekmeyi kolaylaştırıyor. Kılıfta, Kamera uygulamasını açan özel bir düğme bulunuyor ve iPhone’un kilidi açıkken de kapalıyken de çalışıyor. Düğmeye kısa bir süre dokunarak fotoğraf çekebiliyor, daha uzun dokunarak <a href="https://www.cnnturk.com/haberleri/video">video</a> kaydedebiliyorsunuz.</p>
      <p><a href="https://www.cnnturk.com/haberleri/turkiye">Türkiye</a>’de tüm modeller ve renkler için 999 TL‘den satışa sunulan bu kılıflar bir de kablosuz şarj özelliğini destekliyor.</p>
      <p>Smart Battery Case, Qi sertifikalı şarj aygıtlarıyla da uyumlu. iPhone’unuzu ve Smart Battery Case’i aynı anda şarj edebiliyorsunuz. Smart Battery Case, tamamen şarj edildiğinde %50’ye kadar daha uzun pil ömrü sunuyor.</p>
      <p>iPhone 11 için siyah ve beyaz renk seçeneklerine sahip olan bu kılıfın iPhone 11 Pro’da ise Kum Pembesi renk seçeneği de yer alıyor. Tasarımsal açıdan yine aynı şablonu kullanan Apple’ın, telefonun kalınlığını arttırmamak için çıkıntılı bir tasarıma yer verdiğini belirtelim.</p>
      <related>
        <h4>ilgili haberler</h4>
        <a href="https://www.cnnturk.com/video/turkiye/cocugunuzun-fotografini-paylasirken-bir-kez-daha-dusunun"/>
        <a href="https://www.cnnturk.com/teknoloji/cep-telefonlarinda-bir-donemin-sonu"/>
        <a href="https://www.cnnturk.com/turkiye/cumhurbaskani-erogdandan-buyukanitin-yakinlarina-taziye-telefonu"/>
      </related>
    </article>
  </body>
</html>