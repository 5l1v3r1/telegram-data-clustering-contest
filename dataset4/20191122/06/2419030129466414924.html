<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/economie/20191122/peking-wil-deal-maar-niet-tegen-elke-prijs/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-22T06:55:04+00:00"/>
    <meta property="og:title" content="Peking wil deal, maar niet tegen elke prijs"/>
    <meta property="og:description" content="PEKING (ANP/RTR) - China wil écht werk maken van het deelakkoord over handel met de Verenigde Staten. Maar het land zal ook niet aarzelen om in te grijpen als dat nodig is. Dat zei de Chinese president Xi Jinping. In Washington deden eerder deze week berichten de ronde dat een handelsdeal er dit jaar waarschijnlijk niet meer in zit."/>
  </head>
  <body>
    <article>
      <h1>Peking wil deal, maar niet tegen elke prijs</h1>
      <address><time datetime="2019-11-22T06:55:04+00:00">22 Nov 2019, 06:55</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>China wil écht werk maken van het deelakkoord over handel met de Verenigde Staten. Maar het land zal ook niet aarzelen om in te grijpen als dat nodig is. Dat zei de Chinese president Xi Jinping. In Washington deden eerder deze week berichten de ronde dat een handelsdeal er dit jaar waarschijnlijk niet meer in zit.</b>
      </p>
      <p>Volgens Xi is het zaak dat er een overeenkomst volgt op basis van wederzijds respect en gelijkheid. Waar nodig zal China terugslaan, aldus Xi, die benadrukte dat de inzet van de gesprekken erop is gericht om tot een akkoord te komen. “Wij hebben deze handelsoorlog niet geïnitieerd en dit is ook niet wat we willen”, aldus de Chinees.</p>
      <p>De Amerikaanse president Donald Trump zei in de eerste helft van oktober al dat een akkoord was bereikt over een deal met China die de opmaat zou moeten zijn naar de beëindiging van de handelsoorlog tussen de landen. Peking benadrukte toen dat er nog niks op papier stond. Sindsdien wordt achter de schermen verder onderhandeld over het deelakkoord.</p>
    </article>
  </body>
</html>