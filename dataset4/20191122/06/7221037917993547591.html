<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/ahmet-hakandan-rahmi-turana-turkiye-birlik-oldu-attiginiz-tasi-cikaramadi/927433"/>
    <meta property="og:site_name" content="medya faresi"/>
    <meta property="article:published_time" content="2019-11-22T06:48:00+00:00"/>
    <meta property="og:title" content="Ahmet Hakan: Rahmi Turan’ın geçmişi yığınla hatayla doluyken..."/>
    <meta property="og:description" content="Hürriyet Gazetesi Genel Yayın Yönetmeni Ahmet Hakan, “CHP’li bir siyasetçi Erdoğan ile Saray’da görüştü” iddiasını kaleme alan Sözcü gazetesi yazarı Rahmi Turan’a tepki gösterdi."/>
  </head>
  <body>
    <article>
      <h1>Ahmet Hakan: Rahmi Turan’ın geçmişi yığınla hatayla doluyken...</h1>
      <h2>Hürriyet Gazetesi Genel Yayın Yönetmeni Ahmet Hakan, “CHP’li bir siyasetçi Erdoğan ile Saray’da görüştü” iddiasını kaleme alan Sözcü gazetesi yazarı Rahmi Turan’a tepki gösterdi.</h2>
      <address>
        <time datetime="2019-11-22T06:48:00+00:00">22 Nov 2019, 06:48</time>
      </address>
      <p>Bugünkü köşesinden Turan’a açık mektup yazan Hakan, “Gazetecilik geçmişinizde eleştirilecek yığınla husus olmasına rağmen sizi bir meslek büyüğü olarak kabul ederiz. Severiz ve sayarız. Fakat Sayın Rahmi Turan, şu son yaptığınız olmadı” dedi.</p>
      <p>Hakan, “Kuyuya ‘Külliye’ye giden CHP’li’ diye bir taş attınız, bütün Türkiye birlik oldu, yine de attığınız taşı çıkaramadı. Sayın Rahmi Turan ne yapmaya çalıştığınızı, nereye varmak istediğinizi bir türlü anlayamadım” ifadesini kullandı.</p>
      <p>
        <i>
          <b>Yazının devamı için <a href="http://www.hurriyet.com.tr/yazarlar/ahmet-hakan/rahmi-turana-acik-mektup-41379698">tıklayın</a></b>
        </i>
      </p>
      <h3>Ne olmuştu? </h3>
      <p>Sözcü gazetesi yazarı Rahmi Turan, Saray’da güvendiği bir kaynağa dayandırdığı bilgilerle kaleme aldığı yazıda, plakası değiştirilmiş bir araçla CHP’li bir siyasetçinin Saray’da Erdoğan ile görüştüğünü söyledi.</p>
      <p>Turan görüşmede Erdoğan’ın CHP’li isme, “Türkiye’nin güvenliği için senin CHP genel başkanı olman gerekir. Düşün karar ver. Memleketin iyiliği için bu gerekli. Ben de yardımcı olurum” dediği öne sürüldü.Turan CHP'li ismin gündem olmasının ardından kaynağının endişelendiğini belirterek, "Saray’a çıkan CHP’linin ismini unutacağıma söz verdim" dedi. </p>
      <p>CHP Genel Başkanı Kemal Kılıçdaroğlu bugün katıldığı canlı yayında iddiaların doğru olduğunu düşündüğünü belirtti. Kılıçdaroğlu, Erdoğan'ın CHP'yi dağıtmak için elinden geleni yaptığını söyledi. </p>
      <p>Cumhurbaşkanlığı İletişim Başkanı Fahrettin Altun, Erdoğan'ın CHP'li bir siyasetçiyle görüşmediğine dair uzun bir yalanlama metni yayınladı. </p>
    </article>
  </body>
</html>