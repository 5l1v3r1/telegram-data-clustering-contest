<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/horoscop-22-noiembrie-2019-zodiile-care-au-parte-astazi-de-oportunitati-de-nerefuzat-in-plan-profesional-18604246"/>
    <meta property="og:site_name" content="Gândul"/>
    <meta property="article:published_time" content="2019-11-22T06:30:19+00:00"/>
    <meta property="og:title" content="HOROSCOP 22 noiembrie 2019. Zodiile care au parte astăzi de oportunităţi de nerefuzat în plan profesional"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>HOROSCOP 22 noiembrie 2019. Zodiile care au parte astăzi de oportunităţi de nerefuzat în plan profesional</h1>
      <h2>Soarele intră astăzi în semnul Săgetătorului, înzestrând zodiile Mutabile (Gemeni, Fecioară, Săgetător şi Peşti) cu dorinţa de a experimenta lucruri noi şi de a se deschide la noi oportunităţi de dezvoltare în plan personal şi profesional.</h2>
      <address><time datetime="2019-11-22T06:30:19+00:00">22 Nov 2019, 06:30</time> by <a rel="author" href="https://www.gandul.info/autor/anca-martin" target="_blank">Anca Martin</a></address>
      <h3>Berbec</h3>
      <p>Soarele intră astăzi în casa călătoriilor, a studiilor şi a filozofiei tale de viaţă, ceea ce înseamnă că te aşteaptă o perioadă în care poţi creşte mult în plan personal. Toate aceste experienţe, fie că presupun plecări în străinătate, înscrierea la cursuri sau renunţarea voluntară la unele prejudecăţi, te ajută să te cunoşti mai bine, să vezi care îţi sunt punctele slabe şi unde ar mai fi nevoie să lucrezi pentru a ajunge acolo unde îţi doreşti. Acest astru îţi luminează calea şi te conduce în direcţia unor oportunităţi de dezvoltare personală cu care nu credeai că te vei întâlni.</p>
      <h3>Taur</h3>
      <p>Ingresul Soarelui în casa banilor şi a bunurilor dobândite şi/ sau deţinute în asociere cu partenerul de viaţă şi/ sau de afaceri aduce la lumină oportunităţi de a vă multiplica resursele comune şi de a investi măcar o parte din economiile pe care le-aţi realizat împreună. Ţine însă cont de faptul că aţi putea avea tendinţa de a vă încuraja unul pe celălalt să vă asumaţi riscuri de care momentan ar fi mai bine să staţi departe. Poţi să uzezi în siguranţă de tot avântul de care dai dovadă în această perioadă pentru a-i încuraja şi pe ceilalţi la treabă.</p>
      <h3>Gemeni</h3>
      <p>Cu Soarele în cea mai importantă casă relaţională din horoscopul tău general, este de aşteptat ca următoarea perioadă să fie una în care se pune accentul pe cultivarea de legături profesionale şi a unei relaţii cu partenerul de viaţă care sunt, întâi de toate, propice evoluţiei celor implicaţi(te) în ele. Mai exact, este important să le oferi celorlalţi spaţiu să se dezvolte şi să le insufli încrederea că poţi face acelaşi lucru într-un mod care nu te deturnează de la planurile comune. Experienţa de viaţă pe care o dobândiţi pe alte planuri vă permite să creşteţi împreună în mod armonios.</p>
      <h3>Rac</h3>
      <p>Prezenţa Soarelui în casa muncii te ajută să străluceşti în plan profesional. Dispui de toate atuu-urile pentru a te face remarcat(ă) la locul de muncă, iar intrarea acestui astru în acest sector îţi pune în evidenţă experienţa de lucru şi realizările. Dată fiind energia cu care vine la pachet Soarele, ar fi păcat ca, pe parcursul tranzitului său, să nu încerci metode de lucru noi, mai ales în cazul acelor activităţi profesionale pe care le găseşti repetitive. S-ar putea să te alegi cu tehnici care îţi simplifică munca şi te lasă cu mai mult timp pentru etapele ceva mai complicate.</p>
      <h3>Leu</h3>
      <p>Venirea Soarelui în casa iubirii şi a copiilor din horoscopul tău general este un eveniment binevenit atât pentru nativii(ele) aflaţi(te) într-o relaţie la început de drum, care şi-au mărit familia sau care îşi caută încă pe acel cineva special. Indiferent de situaţia în care te găseşti cert este că nu îţi lipseşte armonia în raport cu cei dragi şi atenţia din partea admiratorilor(oarelor). Burlacii(ăciţele) sunt încurajaţi(te) să experimenteze, iar cei implicaţi(te) în relaţii consacrate ar putea încerca lucruri noi alături de partener. În felul acesta, fac din nou loc spontaneităţii în vieţile lor, lucru binevenit şi în raport cu copiii.</p>
      <h3>Fecioară</h3>
      <p>Poposeşte astăzi Soarele în casa familiei din horoscopul tău general, iar graţie acestui ingres, îţi dai seama mai bine de aspectele la care mai trebuie să lucrezi în raport cu familia. Cu siguranţă există principii şi valori care nu coincid şi pe care le-aţi putea dezbate într-un cadru neconflictual, menit mai degrabă să vă ajute să vă înţelegeţi unul pe celălalt decât să sublinieze nepotrivirile voastre de caracter. Cere să ţi se explice anumite puncte de vedere pe care nu le înţelegi şi încurajează să se procedeze la fel în raport cu tine. Doar în felul acesta soluţionaţi aceste neconcordanţe.</p>
      <h3>Balanţă</h3>
      <p>Soarele ajunge astăzi în casa comunicării din horoscopul tău general, potenându-ţi abilităţile de exprimare şi de a socializa. Mai exact, îţi oferă ocaziile necesare pentru a-ţi face ideile cunoscute într-o manieră în care îţi pune în evidenţă tactul şi diplomaţia. Ai un fel efervescent de a vorbi şi reuşeşti să te faci plăcută indiferent de contextul social în care te găseşti. Iar în cadrul negocierilor şi al întrevederilor de afaceri, reuşeşti să descoperi maniera cea mai potrivită prin care îi poţi convinge pe ceilalţi că ai dreptate, într-un mod care nu îţi creează antipatii sau te privează de oportunităţi valoroase.</p>
      <h3>Scorpion</h3>
      <p>Cu Soarele de azi încolo în casa banilor şi a bunurilor, nu vei duce lipsă de oportunităţi de suplimentare a veniturilor şi/ sau de valorificare a economiilor pe care le-ai realizat până acum. Ele s-ar putea să apară de unde chiar nu te-ai fi aşteptat deci caută să te asiguri că eşti cu ochii-n patru. Trebuie să ţii cont însă şi de faptul că eşti mai predispus(ă) decât de obicei să îţi asumi riscuri pe care nu le poţi duce în această perioadă. Este indicat să te axezi doar pe acele şanse de câştig care nu te ameninţă cu pagube.</p>
      <h3>Săgetător</h3>
      <p>Soarele poposeşte astăzi în zodia naşterii tale, marcând debutul unei perioade în care nu numai că îţi sărbătoreşti ziua de naştere, ci şi începutul unui ciclu de înnoire. Mai exact, ar fi indicat ca, de azi începând, să te gândeşti la ceea ce ai vrea să schimbi la tine pentru a te poziţiona mai aproape de adevăratul tău potenţial; în cazul unora poate fi vorba de o ajustare de imagine care le-ar oferi mai multă încredere în propria persoană, iar alţii(tele) ar putea opta pentru reevaluarea modului în care se raportează la ceilalţi. În orice caz, îţi prinde bine noutatea.</p>
      <h3>Capricorn</h3>
      <p>Cu Soarele în casa subconştientului din horoscopul tău general, reuşeşti să întrezăreşti cauza unor prejudecăţi şi preconcepţii cu care te lupţi de ceva vreme încoace. Aşadar, dacă ai avut probleme în a vedea de unde te-ai ales cu temeri şi angoase, s-ar putea să îţi dai seama zilele acestea că este vorba despre unele experienţe mai puţin plăcute pe care nu ai avut timp sau nu ai încercat să le procesezi. În felul acesta, dedicându-le timp, vei reuşi să te deprinzi de ele. Nu îţi va fi uşor la început, dar vor merita cu prisosinţă eforturile investite în această direcţie.</p>
      <h3>Vărsător</h3>
      <p>Intrarea Soarelui în casa proiectelor şi a vieţii sociale vorbeşte despre debutul unei perioade în care te preocupă viitorul. În următoarele săptămâni, s-ar putea să fii mai preocupat(ă) decât de obicei să îţi măreşti cercul de cunoştinţe şi să legi relaţii cu mai multe persoane care au preocupări şi idealuri similare alor tale. Este evident că încerci să te înconjori de persoane care te-ar putea ajuta să îţi transformi visurile în realitate, fie cu un sfat sau chiar prin intermediul unui împrumut. Încetul cu încetul, îţi vei construi acel grup de sprijin de care ai nevoie pentru planurile tale măreţe.</p>
      <h3>Peşti</h3>
      <p>Venirea Soarelui în casa carierei concide cu începutul unei perioade în care cauţi să evoluezi în mod vizibil pe plan profesional. Nu este de mirare aşadar dacă încerci să atragi atenţia asupra ta sau să faci ca realizările tale să se distingă de ale celorlalţi prin tuşa personală sau inventivitatea strategiilor utilizate. S-ar putea ca, în cele mai multe cazuri, această strategie să şi obţină rezultatele pe care le-ai aşteptat, dar poate că superiorii se aşteaptă la ceva mai multă seriozitate din partea ta. Le dai probabil impresia că îţi asumi riscuri inutile. N-ar strica să fii ceva mai precaut(ă).</p>
    </article>
  </body>
</html>