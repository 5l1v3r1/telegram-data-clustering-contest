<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2003116/geneti%C4%9Fi-de%C4%9Fi%C5%9Ftirilmi%C5%9F-bebekler-devrimi-iki-y%C4%B1ldan-k%C4%B1sa-s%C3%BCrede-ger%C3%A7ekle%C5%9Febilir"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-22T06:45:00+00:00"/>
    <meta property="og:title" content="Genetiği değiştirilmiş bebekler devrimi iki yıldan kısa sürede gerçekleşebilir"/>
    <meta property="og:description" content="Sözüm ona genetiği tasarlanmış bebeklerin yaratılmasının iki yıl içinde başlayabileceğini belirten yeni bir araştırma yayımlandı. İskoçya’nın Dundee kentindeki Abertay Üniversitesi’nden biyoetik uzmanı Dr. Kevin Smith, gen düzenlemenin insan embriyol"/>
  </head>
  <body>
    <article>
      <h1>Genetiği değiştirilmiş bebekler devrimi iki yıldan kısa sürede gerçekleşebilir</h1>
      <address>
        <time datetime="2019-11-22T06:45:00+00:00">22 Nov 2019, 06:45</time>
      </address>
      <p>Sözüm ona genetiği tasarlanmış bebeklerin yaratılmasının iki yıl içinde başlayabileceğini belirten yeni bir araştırma yayımlandı.<br/><br/>İskoçya’nın Dundee kentindeki Abertay Üniversitesi’nden biyoetik uzmanı Dr. Kevin Smith, gen düzenlemenin insan embriyolarıyla kullanılmasına yönelik risklerin şu anda yeterince düşük olduğunu ileri süren bir analiz yayımladı.<br/><br/>Öğretim görevlisi Smith, genetiği tasarlanmış bebek yaratmanın hem “etik açıdan doğru” hem de “fazlasıyla istendiğini” belirtti ve söz konusu tekniğin genetiği değiştirilmiş insanlar üretmede devrim başlatabileceğini öngördü.<br/><br/>Bioethics adlı bilimsel yayında yer alan makalede Dr. Smith, bu alandaki araştırmanın gelecekteki çocuklarına ciddi genetik hastalık geçirme riski taşıyan ebeveynlere umut verebileceğini kaydetti.<br/><br/><b>Dr. Smith şunları söyledi:</b><br/><br/>"İnsanların germ hattı mükemmellikten uzak, evrim bize ilerleyen yaşlarımızda baş gösterme eğilimde olan kardiyovasküler hastalıklar, kanser ve bunamayı da içeren hastalıklarından minimal koruma sağladı. Genetiği değiştirme teknikleri gelecekteki insanları bunlar ve diğer yaygın hastalıklara karşı koruma olasılığı sunuyor."<br/><br/>Dr. Smith bunun daha önce hayvanlar üzerindeki genetiği değiştirme deneylerinde bir dereceye kadar başarıldığını ve genetiği değiştirilmiş insanlarla yaygın hastalıkların önlenmesi veya geciktirilmesi durumunda ortalama hastalıksız yaşam süresinin “önemli derecede uzayabileceğini” belirtti. Üniversitenin biyomedikal bilim derslerinin program yöneticisi de olan Dr. Smith, halkın güveni kazanılacaksa etik bir yaklaşımın tüm gelişmelerin merkezinde bulunması gerektiği uyarısında bulundu.<br/><br/><b>Dr. Smith şunları söyledi:</b><br/><br/>"Toplum büyük ölçüde genetiği değiştirilmiş insanlara karşı çıkıyor ve geçen yıl Çin’de etik açıdan problemli ilk kez genetiğiyle oynanmış bebeklerin üretilmesinin neden olduğu olumsuz tanıtım birçok genetikçi ve etik uzmanı tarafından şiddetle eleştirildi ve dahası sözüm ona ‘genetiği tasarlanmış bebeklerin” yaratılmasına karşı tutumu sertleştirdi. Fakat genetik hastalıkları azaltabileceğimiz bir dünyaya doğru etik olarak yerinde bir adımı geciktirerek hastalıklardan ve sakat bırakıcı durumlardan sıkıntı çekenleri yüzüstü bırakıyoruz."<br/><br/>Independent Türkçe'de yer alan habere göre, gelişmeyi tüp bebek yöntemiyle karşılaştıran Dr. Smith, eğer 1970’lerde biyomedikal inovasyona ilişkin olumsuz tutumlar ağır bassaydı, söz konusu gelişmenin ve tüp bebek kullanımının “ciddi şekilde gecikmiş olacağını ve gerçekten hiçbir zaman da meyve vermemiş olabileceğini” ileri sürdü.<br/><br/>HIV virüsüne dirençli kılmak için genetiği değiştirilmiş ilk bebekler geçen yıl Çin’de dünyaya gelmişti.<br/><br/>Birçok ülkede gerçekleştirilmesi yasak olan araştırmada Profesör He Jiankui ve ekibi, doğurganlık tedavisi gören 7 çiftin embriyolarını değiştirdiklerini söylemişti.<br/><br/>Bu tedavinin sonucundaki başarılı hamilelik, bu bilim insanlarının HIV virüsüne doğuştan dirençli olduklarını iddia ettikleri ikiz kızların bu ay içinde doğmasıyla sonuçlanmıştı.<br/><br/>Geniş çapta eleştiri alan gelişmeyi bazıları “canavar” insan denemesi diye adlandırdı.<br/><br/>Bu makale, tıbbi etik yayını Bioethics'te yer aldı.</p>
    </article>
  </body>
</html>