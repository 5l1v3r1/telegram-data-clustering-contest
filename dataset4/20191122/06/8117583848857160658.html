<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pomponik.pl/plotki/news-rolnik-szuka-zony-6-mama-seweryna-tez-byla-w-programie-randk,nId,3348561"/>
    <meta property="og:site_name" content="Pomponik.pl"/>
    <meta property="article:published_time" content="2019-11-22T06:28:56+00:00"/>
    <meta property="og:title" content="&quot;Rolnik szuka żony 6&quot;: Mama Seweryna też była w programie randkowym TVP!"/>
    <meta property="og:description" content="Seweryn Nowak (28 l.) zdecydował się na poszukiwanie miłości za pośrednictwem telewizji. Wziął udział w szóstej edycji &quot;Rolnik szuka żony&quot;. Okazuje się, że wcześniej podobną przygodę przeżyła jego mama. Też gościła w show randkowym."/>
  </head>
  <body>
    <article>
      <h1>"Rolnik szuka żony 6": Mama Seweryna też była w programie randkowym TVP!</h1>
      <address>
        <time datetime="2019-11-22T06:28:56+00:00">22 Nov 2019, 06:28</time>
      </address>
      <h4>Seweryn Nowak (28 l.) zdecydował się na poszukiwanie miłości za pośrednictwem telewizji. Wziął udział w szóstej edycji "Rolnik szuka żony". Okazuje się, że wcześniej podobną przygodę przeżyła jego mama. Też gościła w show randkowym.</h4>
      <figure>
        <img src="https://i.iplsc.com/seweryn-nowak-uczestnik-rolnik-szuka-zony-6/0009DN5U37SGTRDJ-C122-F4.jpg"/>
        <figcaption>Seweryn Nowak, uczestnik "Rolnik szuka żony 6"<cite>/Niemiec /AKPA</cite></figcaption>
      </figure>
      <p>Z początku wydawało się, że Seweryn i Marlena pasują do siebie idealnie i mają ogromną szansę na stworzenie trwałego związku. Rolnik nie krył, że 22-latka od razu wpadła mu w oko. Określił, że między nimi była ta "iskierka". </p>
      <p>Oczywiście zaprosił Marlenę na gospodarstwo, choć nie była ona jedyną dziewczyną, którą ugościł. Wraz z nią do Seweryna przyjechały jeszcze dwie inne kandydatki, lecz dość szybko okazało się, że między którąkolwiek z nich a rolnikiem nie będzie niczego poważnego. </p>
      <p>Panie wyjechały, a w domu Seweryna została tylko Marlena. Lecz wcale nie rozpoczęła się sielanka. Niedawno na jaw wyszło, że właśnie wtedy między tym dwojgiem coś zaczęło się psuć. </p>
      <p>W ostatnio wyemitowanym odcinku Seweryn i Marlena spotkali się na neutralnym gruncie. Nie obyło się bez awantury i gorzkich żali.</p>
      <p>"Zostałam u niego po nagraniach przez dwa dni, sprzątałam, gotowałam obiady, śniadania, kolacje. Po czym Seweryn powiedział mi: 'Przepraszam Marlenka, ale za bardzo się zaangażowałaś'. On nie jest dojrzały. Nie wie, co stracił" - przedstawiła swoją wersję dziewczyna. </p>
      <p>Podczas rozmowy twarzą w twarz zarzuciła Sewerynowi, że kłamie i chciał się nią zabawić, a także zrobić reklamę swej agroturystyce. Nie podobało jej się to, że nie był w stosunku do niej szczery oraz że... za dużo pije.</p>
      <p>"To słowo przeciw słowu. Ty też piłaś" - odpowiadał jej rolnik i zarzucał kobiecie stalking. Twierdził, że z jej strony w jego kierunku padły groźby. W czasie rozmowy oboje nie powstrzymali się od wulgaryzmów... <br/><br/>Wygląda zatem na to, że Seweryn nie znalazł miłości w programie. Udział w show zapewne kosztował go sporo stresu, a przecież w życiu ma niełatwo. Sześć lat temu jego ojciec popełnił samobójstwo. Bardzo przeżył to zarówno on, jak i jego mama. </p>
      <p>Teraz na ja wychodzi, że pani Danusia po śmierci męża bardzo chciała się zakochać. Wzięła nawet udział w programie TVP, "Pierwsza randka". To tam poznała Wiesława, lecz ostatecznie nie stworzyła z nim związku. <br/><br/>"Nie był w jej typie, zresztą mama po śmierci taty poszukiwała mężczyzny podobnego do niego, z którym mogłaby spędzić resztę życia. Podróżowała, umawiała się na spotkania i chyba nie trafiła na tego idealnego, gdyż tym ideałem był nasz tata Grzegorz, z którym spędzili razem 26 lat jako małżeństwo" - opowiadała siostra Seweryna w rozmowie z "Super Expressem". </p>
      <p>Krótko po udziale w programie mama rolnika ciężko zachorowała i zmarła.</p>
      <figure>
        <embed-post data-src="https://www.instagram.com/p/BYeCs8vAA8M" data-service="Instagram"/>
      </figure>
      <related>
        <a href="http://www.pomponik.pl/plotki/news-rolnik-szuka-zony-6-seweryn-i-marlena-definitywnie-rozstali-,nId,3333113?parametr=embed_linki"/>
      </related>
      <figure>
        <embed-post data-src="https://www.instagram.com/p/B4ssSr5ApEN" data-service="Instagram"/>
      </figure>
      <figure>
        <embed-post data-src="https://www.instagram.com/p/B4arVFLAt1F" data-service="Instagram"/>
      </figure>
      <figure>
        <embed-post data-src="https://www.instagram.com/p/B32jEknASsU" data-service="Instagram"/>
      </figure>
    </article>
  </body>
</html>