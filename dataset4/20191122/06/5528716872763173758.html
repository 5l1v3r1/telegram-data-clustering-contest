<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vosveteit.sk/ako-docielit-spickovu-kvalitu-fotoaparatu-na-kazdej-strane-smartfonu-huawei-zrejme-nasiel-najlepsie-riesenie/"/>
    <meta property="og:site_name" content="Vosveteit"/>
    <meta property="article:published_time" content="2019-11-22T06:20:17+00:00"/>
    <meta property="og:title" content="Ako docieliť špičkovú kvalitu fotoaparátu na každej strane smartfónu? Huawei zrejme našiel najlepšie riešenie"/>
    <meta property="og:description" content="Technologický nedostatok predného fotoaparátu by mohol vyriešiť výklopný zadný fotoaparát, teda aspoň o takomto riešení rozmýšľa Huawei."/>
  </head>
  <body>
    <article>
      <h1>Ako docieliť špičkovú kvalitu fotoaparátu na každej strane smartfónu? Huawei zrejme našiel najlepšie riešenie</h1>
      <address><time datetime="2019-11-22T06:20:17+00:00">22 Nov 2019, 06:20</time> by <a rel="author">Tomáš Sedláček</a></address>
      <p>Spoločnosť <a href="https://vosveteit.sk/huawei/"><b>Huawei</b></a> ešte začiatkom tohto roka predstavila svoj prvý smartfón s výsuvným selfie fotoaparátom – model <a href="https://vosveteit.sk/huawei-p-smart-z-je-oficialne-predstaveny-privitajme-prvy-smartfon-s-vysuvacou-selfie-kamerou-od-huawei/"><b>Huawei P Smart Z</b></a>, ktorý svojich konkurentov príliš neohrozil, no svojich fanúšikov si rozhodne našiel. Najnovšie správy zo sveta zariadení Huawei však naznačujú, že spoločnosť sa týmto „technologickým“ smerom plánuje uberať aj v budúcnosti a to aj napriek tomu, že sa smartfón nezaradil medzi najobľúbenejšie modely zo širokého portfólia čínskeho giganta.</p>
      <h3>Budúcnosť opäť odhalená prostredníctvom patentov</h3>
      <p>S nečakanými novinkami prišiel zahraničný portál <a href="https://nl.letsgodigital.org/smartphones/huawei-2020-smartphone-modellen/">LetsGoDigital</a>, ktorý poukázal na nedávno zverejnené patenty patriace práve spoločnosti Huawei. Spoločnosť v týchto patentoch, ktoré boli podané 11. júna 2019 v úradoch EUIPO a WIPO, opisuje naozaj zaujímavé technologické riešenie, ktoré <b>môže vyriešiť „nižšiu“ kvalitu predného fotoaparátu.</b></p>
      <h3>Nepomer medzi kvalitou fotoaparátov</h3>
      <p>Spomínané patenty opisujú špeciálnu technológiu výklopného fotoaparátu, ktorý by bol primárne umiestnený na zadnej strane smartfónu. V prípade zapnutia selfie fotoaparátu by sa však fotoaparát vyklopil nad samotné zariadenie.</p>
      <figure>
        <img src="https://vosveteit.sk/wp-content/uploads/2019/11/huawei-p-smart-z-2020-vyklopny-fotoaparat-2_opt.jpg"/>
        <figcaption>Zdroj: LetsGoDigital</figcaption>
      </figure>
      <p>Huawei spomína hneď dve technické riešenie, pričom každé z nich je niečim špecifické. Prvým možným riešením je <b>umiestnenie celého fotoaparátu do výklopného mechanizmu</b>, čím by bola kvalita selfie fotografií na identickej úrovni ako v prípade zadného fotoaparátu.</p>
      <figure>
        <img src="https://vosveteit.sk/wp-content/uploads/2019/11/huawei-p-smart-z-2020-vyklopny-fotoaparat_opt.jpg"/>
        <figcaption>Zdroj: LetsGoDigital</figcaption>
      </figure>
      <p>Druhé technické riešenie sa naopak spolieha iba na<b> výklopný mechanizmus s jedným snímačom fotoaparátu</b> (zrejme hlavným), pričom počas sklopeného stavu by bol doplnený o minimálne ďalšie dva snímače. Pochopiteľne, takéto riešenie by ale nepomer medzi predným a zadným fotoaparátom príliš neriešilo.</p>
      <h3>Reálneho zariadenia sa možno dočkáme už o pár mesiacov</h3>
      <p>Na koniec sa dostávame ku zariadeniu, ktoré sme spomínali na začiatku článku. Samotné patenty totižto naznačujú, že práve zariadenia s takouto technológiou by mohli byť <b>nástupcami tohtoročného modelu P Smart Z</b>. Ak sa tieto informácie potvrdia, predstavenie zariadenia môžme očakávať niekedy v prvom kvartáli budúceho roka. Pochopiteľne, ešte žiadna z informácii potvrdená nebola a tak si musíme minimálne zopár mesiacov počkať.</p>
      <h4>Prihláste sa do odberu tých najnovších informácií a správ z portálu VoSveteIt.sk</h4>
      <p>Odoslaním e-mailu dávate súhlas s <a href="https://www.vosveteit.sk/obchodne-podmienky-a-cookies/">podmienkami ochrany súkromia.</a> Nezabudnite odber potvrdiť ešte v e-maile, ktorý Vám bude doručený</p>
      <p>Leave this field empty if you're human:</p>
      <h4>Mohlo by Vás zaujímať</h4>
    </article>
  </body>
</html>