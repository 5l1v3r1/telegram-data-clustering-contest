<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-live-cricket-score-pink-ball-test-eden-gardens-kolkata-2862452.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T06:13:39+00:00"/>
    <meta property="og:title" content="LIVE INDvsBAN : पिंक बॉल टेस्ट के लिए तैयार टीम इंडिया, बांग्लादेश के खिलाफ क्लीन स्वीप का इरादा"/>
    <meta property="og:description" content="भारत और बांग्लादेश के बीच पहला और ऐतिहासिक डे-नाइट टेस्ट मैच कोलकाता के ईडन गार्डन्स में आज से खेला जाएगा। पिंक बॉल टेस्ट मैच के लिए प्लेयर्स के साथ-साथ फैन्स भी उत्साहित हैं। विराट कोहली की..."/>
  </head>
  <body>
    <article>
      <h1>LIVE INDvsBAN : पिंक बॉल टेस्ट के लिए तैयार टीम इंडिया, बांग्लादेश के खिलाफ क्लीन स्वीप का इरादा</h1>
      <address><time datetime="2019-11-22T06:13:39+00:00">22 Nov 2019, 06:13</time> by <a rel="author">लाइव हिन्दुस्तान,नई दिल्ली</a></address>
      <p>भारत और बांग्लादेश के बीच पहला और ऐतिहासिक डे-नाइट टेस्ट मैच कोलकाता के ईडन गार्डन्स में आज से खेला जाएगा। पिंक बॉल टेस्ट मैच के लिए प्लेयर्स के साथ-साथ फैन्स भी उत्साहित हैं।</p>
      <p>विराट कोहली की कप्तानी वाली टीम इंडिया पहली बार पिंक बॉल टेस्ट मैच खेलने मैदान में उतरेगी। सीरीज का पहला मुकाबला इंदौर में खेला गया था, जिसे भारत ने पारी और 130 रन से जीत लिया था। अब भारत की नजर पिंक बॉल टेस्ट पर टिकी हुई है।</p>
      <p>ईडन गार्डन्स की पिच पर अच्छी खासी हरी घास मौजूद है। यहां ओस का भी असर रहेगा। इसके साथ साथ फील्डिंग के दौरान खिलाड़ियों को मुश्किल का सामना करना पड़ सकता है। </p>
      <p>टीम की बात करें तो भारत मयंक अग्रवाल और रोहित शर्मा को बतौर ओपनर प्लेइंग इलेवन में जगह दे सकता है। जबकि बॉलिंग में फास्ट बॉलर उमेश यादव, मोहम्मद शमी और इशांत शर्मा को मौका मिल सकता है।</p>
    </article>
  </body>
</html>