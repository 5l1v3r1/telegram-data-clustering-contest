<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/fortnite-11-20-guncellemesi-ile-gelen-yenilikler"/>
    <meta property="og:site_name" content="CNN Türk"/>
    <meta property="article:published_time" content="2019-11-22T06:47:33+00:00"/>
    <meta property="og:title" content="Fortnite 11.20 güncellemesi ile gelen yenilikler"/>
    <meta property="og:description" content="Epic Games geçtiğimiz ay karşımıza Fortnite 2 ile..."/>
  </head>
  <body>
    <article>
      <h1>Fortnite 11.20 güncellemesi ile gelen yenilikler</h1>
      <h2>Epic Games geçtiğimiz ay karşımıza Fortnite 2 ile çıkmıştı. Aradan geçen bu süreçte güncelleme yayınlamayan Epic Games, sessizliğini bugün bozdu. PC sahiplerinin karşısına DirectX 12 desteği ile çıkan firma, bu güncelleme ile oyuna yeni özellikler de ekliyor.</h2>
      <address><time datetime="2019-11-22T06:47:33+00:00">22 Nov 2019, 06:47</time> by <a rel="author">Ali Yavuz Şahin</a></address>
      <p>PC‘nin yanında PlayStation 4 ve Xbox One konsolları için de iyileştirmeler yapan Epic Games, farkını PC’de gösterecek. DirectX 12 sayesinde performans artışı sunacak olan firma, bu özellik için yeni ekran kartlarını öneriyor. Eğer ekran kartınız güncelse ve DirectX 12’yi destekliyorsa ayarlardan DirectX 12‘yi açmanızı şiddetle öneriyoruz.</p>
      <p>
        <b>Biz de sizler için Fortnite 11.20 güncellemesiyle gelen tüm yenilikleri bir araya getirdik. Bakalım bu güncelleme oyunculara neler sunuyormuş?</b>
      </p>
      <p>•Günlük görevler geri döndü ve onları tamamladığınızda TP kazanacaksınız!</p>
      <p>oHer gün üç taneye kadar göreviniz olacak ve günde bir kere istediğiniz bir günlük görevi değiştirebileceksiniz.</p>
      <p>•Dolabım’da eşyaları oyuna eklendikleri sezona göre filtreleyebileceksiniz.</p>
      <p>Eşyaları sezona göre filtrelemek için arama çubuğuna sezon adını yazmanız yetecek. Mesela, aradığınız eşyayı bulmak için “5. Sezon”, “X. Sezon” veya “2. Bölüm 1. Sezon” gibi terimler kullanabilirsiniz.</p>
      <p>•Kullanıcı arayüzü kontrastını artık ayarlayabilirsiniz.</p>
      <p>Kullanıcı arayüzü kontrastını değiştirmek için <a href="https://www.cnnturk.com/haberleri/goruntu">görüntü</a> ayarlarının grafikler sekmesinden Kullanıcı Arayüzü Kontrastı bölümünü kullanabilirsiniz.</p>
      <p>•Fortnite’ın mobil versiyonuna <a href="https://www.cnnturk.com/haberleri/egitim">Eğitim</a> <a href="https://www.cnnturk.com/haberleri/oyun">oyun</a> modu eklendi.</p>
      <p>•Fortnite’ın PC sürümünü için Microsoft DirectX 12 desteği eklendi.</p>
      <p>Microsoft DirectX 12’yi kullanmak için Görüntü ayarları sekmesi altındaki Gelişmiş Grafik bölümünden DirectX 12’yi seçmelisiniz.</p>
      <p>•Taktiksel Pompalı Tüfek’te kafadan vuruş çarpanı ayarlandı. Böylelikle Klasik Pompalı Tüfek ile aynı düzeyde oldu.</p>
      <p>•Bereketli Tankerler’den gelen Can ve Kalkan (Can + Kalkan toplamı) arttı.</p>
      <p>
        <b>Hata düzeltmeleri</b>
      </p>
      <p>•Sargı Bezi Bazukası ile ilgili eşleştirme sorunları çözüldü. (Sorunlar çözüldüğü için Sargı Bezi Bazukası oyuna geri geldi.)<br/>•Mobil cihazlarda oluşan kasma sorunu çözüldü.<br/>•Oyuncular çantalarını açtıklarında kuşanılan eşya yuvasının seçim yuvası olmasıyla alakalı bir sorun düzeltildi.<br/>•PlayStation 4 ve Xbox One oyuncularının, haritaya indikleri yapıların bazen düşük detaylı gözükmesine sebep olan bir hatanın kaynağı bulundu.<br/>•Yıkargeçer kıyafetinin saçı artık istenilen renkte çıkıyor.<br/>•John Wick kıyafetinin tabancası artık amaçlanandan daha büyük gözükmüyor.<br/>•Magma kaplaması artık Sargı Bezi Bazukası ve Tabancası dışında her şeyde düzgün gözüküyor.</p>
      <p>Önümüzdeki yamalarda bu silahlarda da düzgün gözükecek.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/teknoloji/iphone-12-5g-modem-ile-gelecek"/>
        <a href="https://www.cnnturk.com/teknoloji/twittera-yeni-ozellik"/>
        <a href="https://www.cnnturk.com/teknoloji/samsung-galaxy-note-10-yeni-renklere-kavustu"/>
      </related>
    </article>
  </body>
</html>