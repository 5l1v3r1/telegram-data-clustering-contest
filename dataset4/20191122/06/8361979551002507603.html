<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/opinion/temni-pochatki-pro-shcho-noviy-serial-vid-nvo-novini-kino-50054904.html"/>
    <meta property="og:site_name" content="НВ"/>
    <meta property="article:published_time" content="2019-11-22T06:27:00+00:00"/>
    <meta property="og:title" content="Темні початки та поріг входження"/>
    <meta property="og:description" content="Акули зійшлися в осінній битві за глядача, кожна зі своєю новою фентезі-франшизою. Сьогодні поговоримо про «Темні початки» від НВО"/>
  </head>
  <body>
    <article>
      <h1>Темні початки та поріг входження</h1>
      <h2>Акули зійшлися в осінній битві за глядача, кожна зі своєю новою фентезі-франшизою. Сьогодні поговоримо про «Темні початки» від НВО</h2>
      <address><time datetime="2019-11-22T06:27:00+00:00">22 Nov 2019, 06:27</time> by <a rel="author">Фоззі</a></address>
      <p><b>Драмеді — це прекрасно, але іноді хочеться чогось світлого, з надією, єдинорогами і без матюків.</b> Тобто фентезі. На товар є купець, почекавши для пристойності півроку після безславного <a href="https://nv.ua/ukr/opinion/final-gri-prestoliv-shcho-potribno-znati-50021920.html">фіналу «Гри Престолів»,</a> акули зійшлися в осінній битві за глядача, кожна зі своєю новою фентезі-франшизою: <a href="https://nv.ua/ukr/opinion/karnival-rou-serial-recenziya-fozzi-50042483.html">«Карнівал Роу» від Amazon</a>, «Відьмак» від «Netflix» і «Темні початки» від НВО. Про останні сьогодні й поговоримо.</p>
      <p><b>Якщо точніше, то НВО бере участь частиною грошей і майданчиком,</b> а за виробництво відповідає ВВС з партнерами: тут і каст британський, і продакшн, і сеттинг, і літоснова — однойменна трилогія Філіпа Пульмана, що оповідає про паралельні світи, в яких співіснують магія, релігія і наука. Книги були перекладені більш ніж на 40 мов і продалися сумарним тиражем у 18 мільйонів екземплярів, тож база є.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/009/172/original/16e4a740279f3331d1a3e2095e6ce421.png?stamp=1&amp;q=85&amp;w=115"/>
      </figure>
      <p>Фоззі<br/>Гра престолів — обіймаючи неосяжне</p>
      <p><b>Не можна не згадати першу спробу екранізації — в 2007 році фільм «Золотий компас»</b> зібрав каст неймовірної крутизни, приблизно вийшов у нуль і був благополучно злитий. «Граблі — в студію», — сказали у ВВС і вирішили, що формат дорогого серіалу підійде краще (що вірно) і провели перезапуск проекту: замість Ніколь Кідман — Рут Вілсон, замість Деніела Крейга — Джеймс МакЕвой, і т. д.</p>
      <p><b>Головна проблема «Темних початків» — найвищий поріг входження.</b> Що відданому читачеві на радість, непідготовленому глядачеві — за тягар, відразу розібратися в хитросплетіннях світів Пулмана надзвичайно складно: чайник кипить, думки плутаються, лапи ломить, хвіст відвалюється.</p>
      <p><b>Нас ведуть сюжетом першої книги, «Північного сяйва»</b> — дівчинка Ліра живе в оксфордському інтернаті, вчиться і хуліганить, поки їй не доводиться вирушити на пошуки найкращого друга, вкраденого лиходіями. До цього додається купа таємниць: дядько Ліри знайшов на півночі якийсь пил, який може відкрити портали між світами, якась могутня релігійна організація будує підступи, а один дивний вчений забирає Ліру в Лондон, де кількість загадок тільки множиться.</p>
      <p><b>Ще одна важлива деталь: у всіх людей в цьому світі є деймон,</b> напарник-тварина, що супроводжує їх все життя (явно нагадує одну відому франшизу про хлопчика-чарівника, але як це зручно для побудови діалогів, га?). Коротше кажучи, світи скриплять на осях, а обраній дівчинці доведеться розплутати весь цей величезний клубок.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/010/934/original/6b45b9bb22dc24201112932a313bab26.png?stamp=1&amp;q=85&amp;w=115"/>
      </figure>
      <p>Олексій Бондарєв<br/>Чому варто дивитися серіал Темні матерії</p>
      <p><b>Виробники грають м’язами, продовживши серіал на другий сезон ще до виходу першого</b> (цієї осені так чинять усі конкуренти, збитки визнають тільки боягузи), але поки показники нижче середнього, хоча, якщо витримки і фінансів вистачить, цей проект може встояти. А може і впасти черговою безславною спробою вписатися в фентезі-тренд.</p>
      <p><b>Отже:</b> дуже складний світ, «вкурити» в який зможе не кожен, але щось в цьому є. Станом справ на третій епізод 7,5 з 10 з тегом #БП — Будемо Подивитися. Якщо ви любите масштаб і фентезі — спробувати варто точно.</p>
      <p><b><b>P.</b></b> <b><b>S.</b> Окреме</b> задоволення спостерігати в ділі Кларка Пітерса («Прослушка», «Тримей»), цей актор явно не отримує ролей, яких гідний.</p>
      <p><i><b>Приєднуйтесь</b></i> <i><b>до</b></i> <i><b>нашого</b></i> <i><b>телеграм-каналу</b></i> <b><i><a href="https://t.me/nv_opinion">Мнения НВ</a></i></b></p>
      <p><i>Читайте</i> <i>тематичні</i> <i>колонки</i> <i>на</i> <i>НВ:</i></p>
      <p><i><a href="https://nv.ua/opinion/fozzy.html">Сьогодні в кіно з Фоззі</a></i> — <i>щоч</i><i>етверга</i></p>
      <p><i><a href="https://nv.ua/opinion/yakovina_itogi.html">Сьогодні в світі</a> з</i> <i>Іваном</i> <i>Яковиною</i> — <i>щодня</i></p>
      <p><i><a href="https://nv.ua/opinion/kompan_pf.html">Особисті фінанси</a> з</i> <i>Іваном</i> <i>Компаном — щов</i><i>івторка</i></p>
      <p><i><a href="https://nv.ua/opinion/fursa2.html">Діловий тиждень</a> з</i> <i>Сергієм</i> <i>Фурсою</i> — <i>щоп</i><i>'ятниці</i></p>
      <p><i><a href="https://nv.ua/opinion/bondarev.html">Відкриття</a> з</i> <i>Олексієм</i> <i>Бондарєв</i><i>им</i> — <i>щон</i><i>еділі</i></p>
      <p><i>Більше</i> <i>поглядів <a href="https://nv.ua/opinion.html">тут</a></i></p>
    </article>
  </body>
</html>