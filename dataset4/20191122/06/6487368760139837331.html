<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/terasz/hetvegi-idojaras-11-22/"/>
    <meta property="og:site_name" content="FEMINA"/>
    <meta property="article:published_time" content="2019-11-22T06:50:03+00:00"/>
    <meta property="og:title" content="Lassan, de biztosan jönnek a mínuszok: beköszönt az ősz a hétvégén"/>
    <meta property="og:description" content="Száraz, jellemzően napsütéses idő lesz a hétvégén, a hajnali órákban viszont már többfelé lehet fagypont körül a hőmérséklet."/>
  </head>
  <body>
    <article>
      <h1>Lassan, de biztosan jönnek a mínuszok: beköszönt az ősz a hétvégén</h1>
      <h2>Száraz, jellemzően napsütéses idő lesz a hétvégén, a hajnali órákban viszont már többfelé lehet fagypont körül a hőmérséklet.</h2>
      <address><time datetime="2019-11-22T06:50:03+00:00">22 Nov 2019, 06:50</time> by <a rel="author">Femina</a></address>
      <p><b>Pénteken</b> eleinte országszerte sok lesz a felhő, a Nyugat-Dunántúlt leszámítva elszórtan eshet az eső, majd a Dunántúlon csökken a felhőzet, a csapadék pedig lassanként országszerte megszűnik. A délkeleti szél főként a Kisalföldön és a Dél-Alföldön élénkül meg. A legalacsonyabb éjszakai hőmérséklet 3 és 9 fok között valószínű. A legmagasabb nappali hőmérséklet 8 és 14 fok között alakul, északkeleten lesz a hűvösebb.</p>
      <p><b>Szombaton</b> az ország nagyobb részén gyengén felhős, napos időre számíthatunk, hosszabban felhős területek elsősorban északkeleten lehetnek. Csapadék nem várható. A délkeleti, keleti szelet többfelé élénk, helyenként erős lökések kísérik. A legalacsonyabb éjszakai hőmérséklet 1 és 6, a legmagasabb nappali hőmérséklet 8 és 13 fok között alakul.</p>
      <figure>
        <img src="https://kep.cdn.indexvas.hu/1/0/3045/30456/304564/30456497_b39e569d7a9c56f4f44b2fc596b4a3cf_wm.jpg"/>
      </figure>
      <p><b>Vasárnap</b> a Dunántúl nyugati negyedén az éjszaka kialakuló alacsony szintű rétegfelhőzet, illetve kisebb területen a köd tartósan megmaradhat, az ország túlnyomó részén ugyanakkor derült vagy gyengén felhős időre számíthatunk, a kevés ködfolt reggel, kora délelőtt feloszlik. Csapadék nem várható. A délkeleti, keleti szelet többfelé élénk lökések kísérik. A legalacsonyabb éjszakai hőmérséklet -1 és +5, a legmagasabb nappali hőmérséklet 7 és 14 fok között várható.</p>
      <p>
        <i>Fotók: Getty Images</i>
      </p>
      <p>
        <b>Májusi növény borította virágba a rétet novemberben</b>
      </p>
      <p>A világoslila színű, egynyári mézontófű normál esetben május végétől augusztus végéig nyitja a virágait, ám a szokatlanul enyhe idő miatt most november második hetében bontotta ki a szirmait.</p>
      <figure>
        <img src="https://kep.index.hu/1/0/3031/30312/303127/30312749_2327193_4253b339ac6fd66eeac459ca146e1fde_wm.jpg"/>
        <figcaption>
          <a href="https://femina.hu/terasz/mezontofu/">Nézegess képeket! 6 kép<br/><b>Elképesztő látvány: májusban nyíló növény borította virágba a zalai rétet november közepén</b></a>
        </figcaption>
      </figure>
    </article>
  </body>
</html>