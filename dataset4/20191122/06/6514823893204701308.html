<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jastrzabpost.pl/newsy/miss-world-1989-aneta-kreglicka-na-wyborach-archiwalne-zdjecia-i-wideo_820511.html"/>
    <meta property="og:site_name" content="Jastrząb Post"/>
    <meta property="article:published_time" content="2019-11-22T06:00:33+00:00"/>
    <meta property="og:title" content="30 lat temu Aneta Kręglicka została Miss World! Tak powaliła świat na kolana! W bikini była bezkonkurencyjna"/>
    <meta property="og:description" content="Aneta Kręglicka na Miss World 1989. Jak wyglądała? Kto uszył jej suknię? Zobacz cały konkurs – eliminacja, odpowiedź na pytania, koronacja."/>
  </head>
  <body>
    <article>
      <h1>30 lat temu Aneta Kręglicka została Miss World! Tak powaliła świat na kolana! W bikini była bezkonkurencyjna</h1>
      <address>
        <time datetime="2019-11-22T06:00:33+00:00">22 Nov 2019, 06:00</time>
      </address>
      <aside>
        <a href="https://jastrzabpost.pl/newsy/miss-world-1989-aneta-kreglicka-na-wyborach-archiwalne-zdjecia-i-wideo_820511.html#gallery">Zobacz galerię</a>
      </aside>
      <h3>Aneta Kręglicka: historia polskiej Miss World 1989</h3>
      <p>22 listopada 1989 r., równo 30 lat temu, pochodząca ze Szczecina blondynka zyskała tytuł najpiękniejszej kobiety na świecie. Do dziś <a href="https://jastrzabpost.pl/tag/aneta-kreglicka"><b>Aneta Kręglicka</b></a> jest jedyną Polką, która zwyciężyła w prestiżowym konkursie <b><i>Miss World</i></b>. Jak to się stało, że 24-letnia studentka zza żelaznej granicy stała się międzynarodową gwiazdą?</p>
      <h4>Miss Wybrzeża</h4>
      <p>Jak każda kandydatka na Miss, Aneta musiała pokonać drogę selekcji. Zaczęło się od występu w konkursie Miss Wybrzeża 1989. Do startu namawiały ją koleżanki ze studenckiej grupy tanecznej. Aneta miała 24 lata, 172 cm wzrostu i idealne wymiary 88–58 88. Studiowała ekonomikę produkcji na Uniwersytecie Gdańskim. Nie była fanką konkursów piękności, ale w końcu przekonał ją tata, który twierdził, że piękna i inteligentna córka powinna wykorzystać taką szansę i przeżyć fantastyczną przygodę.</p>
      <p>Wygrała i zyskała przepustkę na finał Miss Polonia.</p>
      <h4>Miss Polonia</h4>
      <p>Wybory najpiękniejszej Polki 1989 roku odbyły się w Operze Leśnej. Jurorzy zwrócili uwagę na Anetę już przed finałem, gdy zaprezentowała się im bez makijażu, w swobodnym wydaniu. Na tle innych kandydatek wyróżniała się przede wszystkim naturalnością i nieprzeciętną inteligencją. Na gali finałowej pojawiła się w typowym dla końca lat 80. stylistycznym przepychu: mocnym makijażu i nastroszonej fryzurze. Podobno część jury z początku jej nie poznała!</p>
      <p>Sama twierdzi, że podczas finału Miss Polonia wyglądała fatalnie, ale taka była moda. Na szczęście spod jaskrawej otoczki wciąż przebijały jej pewność siebie i wdzięk. A te w połączeniu z delikatną urodą sprawiły, że właśnie Aneta Kręglicka została wybrana Miss Polonia 1989. Nagrodą była nowa toyota carina II.</p>
      <figure>
        <img src="https://jastrzabpost.pl/wp-content/uploads/2018/03/EN_01220444_0007.jpg"/>
        <figcaption>Aneta Kręglicka w 1989 roku</figcaption>
      </figure>
      <h4>Wicemiss International</h4>
      <p>Po osiągnięciu sukcesu w kraju przyszedł czas na konkursy międzynarodowe. Inaczej niż większość obywateli ówczesnej Polski, Aneta miała doświadczenie w zagranicznych podróżach, bo jej ojciec pracował za granicą. Odbywała też praktyki studenckie we Włoszech. Znała dobrze angielski i włoski.</p>
      <p>We wrześniu 1989 roku z tytułem Miss Polonia wyjechała do Japonii na wybory <i>Miss International</i>. Piękna Polka została wybrana wicemiss</p>
      <h4>Miss World 1989</h4>
      <p>Minęło zaledwie kilka dni od powrotu z Japonii, a Aneta już leciała do Hongkongu tym razem celem był konkurs <i>Miss World</i>. W bagażu miała uszytą w ekspresowym tempie, zjawiskową sukienkę z fioletowej żorżety i sztucznego lisa. Nie było to dzieło znanego projektanta, tylko znajomej krawcowej.</p>
      <p>Gdy dotarła na miejsce jedna z uczestniczek powiedziała, że jej babcia miewa prorocze sny, a w jednym z nich konkurs wygrała dziewczyna z bloku wschodniego. Aneta spełniła tę przepowiednię i została pierwszą (jak dotąd jedyną) Polką z tytułem najpiękniejszej kobiety świata!</p>
      <figure>
        <iframe src="https://www.youtube.com/embed/eiZOctbIJD0" width="500" height="375" data-service="Youtube" scrolling="no"/>
      </figure>
      <p><b>Co więcej: jurorzy przyznali jej niemal maksymalną liczbę punktów</b>. Zachwycili się nie tylko urodą zjawiskowej blondynki, ale również jej elokwencją i umiejętnościami językowymi.</p>
      <figure>
        <iframe src="https://www.youtube.com/embed/hHUi0fiGTns" width="500" height="375" data-service="Youtube" scrolling="no"/>
      </figure>
      <p>Zwycięstwo oszołomiło Anetę. Zupełnie zapomniała, jak powinna się zachować! Na szczęście organizatorzy latarkami poprowadzili ją po scenie, by z koroną na głowie mogła wykonać zwycięski przemarsz.</p>
      <p>Do kraju wróciła jako wielka gwiazda. Rodacy przywitali ją z dumą i entuzjazmem, a Aneta zrozumiała, że jej życie zmieniło się na zawsze. Brała udział w wielkich galach, spotykała się z fanami, odwiedzała domy dziecka, a nawet pojawiała się na otwarciach banków. Udało się jej jednak pogodzić obowiązki Królowej Piękności z nauką – studia zdała z wyróżnieniem!</p>
      <h4>Po przekazaniu korony</h4>
      <p>Rok panowania skończyła z ulgą. Ogrom popularności przytłoczył ją i kompletnie odebrał prywatność. Wyjściem wydawała się podróż za ocean. W 1990 roku podpisała umowę z nowojorską agencją i rozpoczęła karierę jako modelka. Nie trwało to długo. Mimo że nie narzekała na brak zainteresowania i zleceń, zrezygnowała po kilku miesiącach. To nie był jej świat, wróciła do Polski.</p>
      <p>W tym samym czasie proponowano jej udział w Eurowizji. To właśnie Aneta miała być pierwszą reprezentantką Polski w konkursie. Ostatecznie jednak nie przyjęła propozycji:</p>
      <blockquote>Piosenkę napisał dla mnie tata Natalii Kukulskiej, ale odmówiłam.</blockquote>
      <p>
        <b>Zobacz: <a href="https://jastrzabpost.pl/newsy/aneta-kreglicka-droga-na-szczyt-jak-zostala-miss-world_648571.html">Jak zmieniała się Aneta Kręglicka? Przypominamy historię polskiej Miss World</a></b>
      </p>
      <figure>
        <img src="https://jastrzabpost.pl/wp-content/uploads/2019/11/EN_01055820_0083.jpg"/>
        <figcaption>Ewa Kuklińska i Aneta Kręglicka w 1990 roku</figcaption>
      </figure>
      <p>Tu założyła jedną z pierwszych w Polsce agencji reklamowych. Świetnie spełnia się w roli bizneswoman. Jest współwłaścicielką Studia Filmowego St.Lazare, działa charytatywnie, jest twarzą kampanii reklamowych, a nawet zajmuje się projektowaniem. Ponadto ukończyła studia doktoranckie na warszawskiej SGH. Potwierdzeniem osiągniętego sukcesu jest fakt, że dwa razy znalazła się na liście najbogatszych polskich gwiazd magazynu <i>Forbes</i>.</p>
      <p>
        <b>Zobacz: <a href="https://jastrzabpost.pl/newsy/aneta-kreglicka-pokazala-syna-jak-wyglada-aleksander-zak_788741.html">Aneta Kręglicka pokazała syna. Jak wygląda?</a></b>
      </p>
      <figure>
        <iframe src="https://www.youtube.com/embed/4Nai0l-A_kY" width="500" height="375" data-service="Youtube" scrolling="no"/>
      </figure>
      <anchor name="gallery">
        <figure>
          <img src="https://jastrzabpost.pl/wp-content/uploads/2019/11/Zrzut-ekranu-2019-11-22-o-03.20.02-768x488.jpg"/>
          <figcaption>Aneta Kręglicka na Miss World 1989</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/Zrzut-ekranu-2019-11-22-o-03.22.12-768x534.jpg"/>
          <figcaption>Aneta Kręglicka na Miss World 1989</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/Zrzut-ekranu-2019-11-22-o-03.24.30-768x570.jpg"/>
          <figcaption>Aneta Kręglicka na Miss World 1989</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/Zrzut-ekranu-2019-11-22-o-03.24.42-768x597.jpg"/>
          <figcaption>Aneta Kręglicka na Miss World 1989</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/Zrzut-ekranu-2019-11-22-o-03.23.07-768x619.jpg"/>
          <figcaption>Aneta Kręglicka na Miss World 1989</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/Zrzut-ekranu-2019-11-22-o-03.22.17-768x516.jpg"/>
          <figcaption>Aneta Kręglicka na Miss World 1989</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/Zrzut-ekranu-2019-11-22-o-03.25.03-768x574.jpg"/>
          <figcaption>Aneta Kręglicka na Miss World 1989</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/Zrzut-ekranu-2019-11-22-o-03.25.37-768x574.jpg"/>
          <figcaption>Aneta Kręglicka na Miss World 1989</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/Zrzut-ekranu-2019-11-22-o-03.26.22-768x557.jpg"/>
          <figcaption>Aneta Kręglicka na Miss World 1989</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/Zrzut-ekranu-2019-11-22-o-03.26.29-768x584.jpg"/>
          <figcaption>Aneta Kręglicka na Miss World 1989</figcaption>
        </figure>
      </anchor>
    </article>
  </body>
</html>