<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Ceska-Lipa-Dopravni-automobil-pro-dobrovolne-hasice-604165"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-22T06:32:00+00:00"/>
    <meta property="og:title" content="Česká Lípa: Dopravní automobil pro dobrovolné hasiče"/>
    <meta property="og:description" content="Město Česká Lípa získalo dotaci ve výši 450 000 Kč z programu Ministerstva vnitra - Generálního ředitelství Hasičského záchranného sboru ČR."/>
  </head>
  <body>
    <article>
      <h1>Česká Lípa: Dopravní automobil pro dobrovolné hasiče</h1>
      <address>
        <time datetime="2019-11-22T06:32:00+00:00">22 Nov 2019, 06:32</time>
      </address>
      <p>
        <b>Město Česká Lípa získalo dotaci ve výši 450 000 Kč z programu Ministerstva vnitra - Generálního ředitelství Hasičského záchranného sboru ČR.</b>
      </p>
      <p>Dotace byla určena na pořízení dopravního automobilu pro jednotku dobrovolných hasičů Stará Lípa. Obcím, které dotaci z tohoto programu získaly, poskytuje každoročně také Liberecký kraj dotaci ve výši 300 000 korun.</p>
      <p>Dopravní požární automobil je speciální vozidlo, určené pro přepravu požárního družstva v počtu 1+ 8 (řidič a osm osob). Slouží zejména k přepravě družstva a vybavení na místo zásahu, může být využit i pro evakuaci osob. V nástavbě automobilu je umístěno potřebné vybavení pro plnění úkolů jednotky na úseku ochrany obyvatelstva.</p>
      <p>Nový dopravní automobil za 1 066 943 koruny byl v srpnu 2019 předán jednotce dobrovolných hasičů ve Staré Lípě.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Ceska-Lipa-Pripravili-jsme-prehledny-manual-pro-poradatele-akci-603682"/>
        <a href="https://www.parlamentnilisty.cz/politika/obce-volicum/Ceska-Lipa-Radni-zadali-zpracovani-projektove-dokumentace-na-rekonstrukci-vstupu-do-KD-Crystal-603457"/>
        <a href="https://www.parlamentnilisty.cz/politika/obce-volicum/Ceska-Lipa-Kvuli-vandalum-mesto-nedokonci-hriste-v-ulici-Josefa-Mastalka-603298"/>
        <a href="https://www.parlamentnilisty.cz/politika/obce-volicum/Ceska-Lipa-Od-15-prosince-budou-platit-nove-jizdni-rady-MHD-602827"/>
      </related>
    </article>
  </body>
</html>