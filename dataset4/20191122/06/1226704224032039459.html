<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/sport/dc-kanada-prvym-semifinalistom-vo-st/431615-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-22T06:56:00+00:00"/>
    <meta property="og:title" content="DC: Kanada prvým semifinalistom, vo štvrťfinále zdolala Austráliu"/>
    <meta property="og:description" content="Kanaďania sa v boji o finále stretnú s víťazom súboja Srbsko - Rusko."/>
  </head>
  <body>
    <article>
      <h1>DC: Kanada prvým semifinalistom, vo štvrťfinále zdolala Austráliu</h1>
      <h2>Kanaďania sa v boji o finále stretnú s víťazom súboja Srbsko - Rusko.</h2>
      <address><time datetime="2019-11-22T06:56:00+00:00">22 Nov 2019, 06:56</time> by <a rel="author">TASR</a></address>
      <p>Madrid 22. novembra (TASR) - Tenisti Kanady sa stali prvými semifinalistami Davisovho pohára. V úvodnom štvrťfinálovom dueli na finálovom turnaji v Madride zdolali Austráliu 2:1, keď rozhodujúci bod získali vo štvorhre Denis Shapovalov a Vasek Pospisil. Kanaďania sa v boji o finále stretnú s víťazom súboja Srbsko - Rusko.</p>
      <p>V austrálskom tíme nečakane chýbal pre zranenie kľúčnej kosti Nick Kyrgios a jeho absenciu bolo cítiť. V úvodnej dvojhre dostal šancu John Millman, ktorý podľahol Pospisilovi 4:6, 6:7 (7). O vyrovnanie sa potom postaral Alex de Minaur, ktorý vyhral nad Shapovalovom v troch setoch 3:6, 6:3 a 7:5. O postupujúcom tak musela rozhodnúť štvorhra. V nej Shapovalov s Pospisilom zdolali dvojicu Jordan Thompson, John Peers 6:4, 6:4 a poslali svoj tím medzi najlepšiu štvorku.</p>
      <p>
        <b>Finálový turnaj Davisovho pohára:</b>
      </p>
      <p>
        <b>štvrťfinále</b>
      </p>
      <p>Kanada - Austrália 2:1</p>
      <p>Vasek Pospisil - John Millman 7:6 (7), 6:4</p>
      <p>Denis Shapovalov - Alex de Minaur 6:3, 3:6, 5:7</p>
      <p>Pospisil, Shapovalov - Jordan Thompson, John Peers 6:4, 6:4</p>
      <p>/Kanada postúpila do semifinále/</p>
    </article>
  </body>
</html>