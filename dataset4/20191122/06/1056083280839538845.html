<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100072/%D8%A7%D8%AF%D8%A7%D9%85%D9%87-%D8%AA%D8%B8%D8%A7%D9%87%D8%B1%D8%A7%D8%AA-%D8%A7%D9%84%D8%AC%D8%B2%D8%A7%DB%8C%D8%B1-%D8%A8%D8%B1%D8%A7%DB%8C-%D9%84%D8%BA%D9%88-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%B1%DB%8C%D8%A7%D8%B3%D8%AA-%D8%AC%D9%85%D9%87%D9%88%D8%B1%DB%8C-%D8%A7%D8%AA%D8%AE%D8%A7%D8%B0-%D8%AA%D8%AF%D8%A7%D8%A8%DB%8C%D8%B1"/>
    <meta property="og:site_name" content="ایسنا"/>
    <meta property="article:published_time" content="2019-11-22T06:26:09+00:00"/>
    <meta property="og:title" content="ادامه تظاهرات الجزایر برای لغو انتخابات ریاست‌جمهوری/ اتخاذ تدابیر امنیتی در آستانه انتخابات"/>
    <meta property="og:description" content="صدها الجزایری در سرتاسر این کشور با برگزاری تظاهرات خواهان لغو انتخابات ریاست‌جمهوری شدند."/>
  </head>
  <body>
    <article>
      <h1>ادامه تظاهرات الجزایر برای لغو انتخابات ریاست‌جمهوری/ اتخاذ تدابیر امنیتی در آستانه انتخابات</h1>
      <address><time datetime="2019-11-22T06:26:09+00:00">22 Nov 2019, 06:26</time> by <a rel="author">زینب غلامی</a></address>
      <p>صدها الجزایری در سرتاسر این کشور با برگزاری تظاهرات خواهان لغو انتخابات ریاست‌جمهوری شدند.</p>
      <p>به گزارش ایسنا، به نقل از خبرگزاری رویترز، صدها الجزایری با تجمع در سرتاسر مناطق این کشور خواهان لغو انتخابات ریاست‌جمهوری شدند و مخالفت خود را با ماندن شخصیت‌های نظام عبدالعزیز بوتفلیقه در قدرت اعلام کردند.</p>
      <p>این اعتراضات که فوریه آغاز شد بوتفلیقه را مجبور کرد آوریل استعفا بدهد. تظاهرات الجزایری‌ها هر هفته برگزار می‌شود.</p>
      <p>معترضان همچنین خواهان پایان فساد و کنار رفتن ارتش از عرصه سیاست هستند.</p>
      <p>با آغاز کمپین انتخابات ریاست‌جمهوری الجزایر، اکنون مردم این کشور هر روز تظاهرات می‌کنند. قرار است انتخابات ریاست‌جمهوری الجزایر ۱۲ دسامبر آغاز شود.</p>
      <p>در همین راستا احمد قاید صالح، رئیس ستاد ارتش الجزایر از اتخاد تدابیر امنیتی برای تأمین امنیت طی انتخابات خبر داد.</p>
      <p>وی گفت که فرماندهی ارتش ملی برای برآوردن خواسته‌های مشروع مردم تلاش می‌کند.</p>
      <p>انتهای پیام</p>
    </article>
  </body>
</html>