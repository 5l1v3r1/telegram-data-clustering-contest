<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/india-vs-bangladesh%e2%80%89umesh-yadav-weighs-in-on-how-pink-ball-behaves-after-practice-session-143457"/>
    <meta property="og:site_name" content="Wah Cricket"/>
    <meta property="article:published_time" content="2019-11-22T06:13:30+00:00"/>
    <meta property="og:title" content="India vs Bangladesh: भारतीय पेसर्स ने दिया जवाब, गुलाबी और लाल गेंद में ये है अंतर"/>
    <meta property="og:description" content="भारत और बांग्लादेश के बीच होने जा रहे हैं आज ऐतिहासिक डे नाइट टेस्ट मैच से पहले भारतीय गेंदबाजों ने गुलाबी और लाल गेंद में साफ अंतर बता दिया है. टीम ने बुधवार को ईडन गार्डन के मैदान पर जमकर अभ्यास किया और पहली बार टीम ने रात के अंधेरे में फ्ल्ड लाइट्स की मदद से गेंदबाजी और बल्लेबाजी की. टीम आज एसजी की गुलाबी गेंद से पहली बार कोलकाता में डे नाइट टेस्ट मैच खेलेगी."/>
  </head>
  <body>
    <article>
      <h1>India vs Bangladesh: भारतीय पेसर्स ने दिया जवाब, गुलाबी और लाल गेंद में ये है अंतर</h1>
      <h2>भारतीय गेंदबाज उमेश यादव ने स्टार स्पोर्ट्स से बात करते हुए गुलाबी गेंद से किए गए अपने अभ्यास को साझा किया और कहा कि लाल गेंद की पकड़ गुलाबी गेंद से ज्यादा अच्छी होती है.</h2>
      <address>
        <time datetime="2019-11-22T06:13:30+00:00">22 Nov 2019, 06:13</time>
      </address>
      <p>भारत और बांग्लादेश के बीच होने जा रहे हैं आज ऐतिहासिक डे नाइट टेस्ट मैच से पहले भारतीय गेंदबाजों ने गुलाबी और लाल गेंद में साफ अंतर बता दिया है. टीम ने बुधवार को ईडन गार्डन के मैदान पर जमकर अभ्यास किया और पहली बार टीम ने रात के अंधेरे में फ्ल्ड लाइट्स की मदद से गेंदबाजी और बल्लेबाजी की. टीम आज एसजी की गुलाबी गेंद से पहली बार कोलकाता में डे नाइट टेस्ट मैच खेलेगी.</p>
      <p>इस दौरान भारतीय गेंदबाज उमेश यादव ने स्टार स्पोर्ट्स से बात करते हुए गुलाबी गेंद से किए गए अपने अभ्यास को साझा किया. दोनों गेंदों को अंतर को लेकर उन्होंने कहा कि लाल गेंद की सीम गुलाबी गेंद से ज्यादा बेहतर होती है.</p>
      <p>उमेश ने कहा, '' दोनों गेंद मुझे अलग लगे. लाल गेंद पूरी तरह से अलग है तो वहीं गुलाबी गेंद भी अपने आप में एक अलग गेंद है. लाल गेंद को जब आप पकड़ते हैं तो आप सीम को अपने हाथों में महसूस कर सकते हैं लेकिन गुलाबी गेंद में ये थोड़ा चमकता है जिससे आपके हाथों में ग्रिप नहीं बन पाती है.''</p>
      <p>भारतीय कप्तान विराट कोहली ने कहा कि पिंक गेंद लाल गेंद से ज्यादा स्विंग होती है. यादव ने नेट्स में गेंदबाजी की और फिर उन्होंने अपने अनुभव को सबके सामने रखा.</p>
      <p>दोनों टीमों के बीच आज दोपहर 1 बजे से ये ऐतिहासिक मैच खेला जाना है.</p>
    </article>
  </body>
</html>