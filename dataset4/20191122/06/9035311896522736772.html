<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/22/formula-1-pit-stop-ekibi-yercekimsiz-ortamda-yaris-araci-lastiklerini-degisti-no-com-video"/>
    <meta property="og:site_name" content="euronews"/>
    <meta property="article:published_time" content="2019-11-22T06:00:00+00:00"/>
    <meta property="og:title" content="Formula 1 ekibi yerçekimsiz ortamda aracın lastiklerini değiştirdi"/>
    <meta property="og:description" content="Formula 1 takımlardan Red Bull, yerçekimsiz ortamda bir yarış arabasının tekerleklerini değiştirerek ilginç bir deneyime imza attı. Red Bull pit-stop ekibi 17 Kasım'da düzenlenen Brezilya Grand Prix'sinde sürücü Max Verstappen'in patlayan lastiğini 1.82 saniyede değiştirerek dünya rekoru kırmıştı"/>
  </head>
  <body>
    <article>
      <h1>Formula 1 ekibi yerçekimsiz ortamda aracın lastiklerini değiştirdi</h1>
      <address><time datetime="2019-11-22T06:00:00+00:00">22 Nov 2019, 06:00</time> by <a rel="author">Kerem Congar</a></address>
      <p>Formula 1 takımlarından Red Bull, yerçekimsiz ortamda bir yarış arabasının tekerleklerini değiştirerek ilginç bir deneyime imza attı.</p>
      <p>Rusya'nın başkenti Moskova'nın merkezine yaklaşık 40 kilometre uzaklıkta bulunan Yuri Gagarin Kozmonot Eğitim Merkezi'nde 16 kişilik bir ekibin katıldığı "yerçekimsiz pit-stop", Ilyushin Il-76 MDK model askeri uçağın gövdesinde yapıldı.</p>
      <p>Red Bull ekibinin bu deneyimine, 10 kişilik bir çekim ekibi de eşlik etti. Formula 1 ekibi yerçekimsiz ortamda 400 kilo ağırlığındaki aracın lastiklerini değiştirmekte epey zorlandı.</p>
      <p>Red Bull pit-stop ekibi 17 Kasım tarihinde düzenlenen Brezilya Grand Prix'sinde sürücü Max Verstappen'in patlayan lastiğini 1.82 saniyede değiştirerek dünya rekoru kırmıştı.</p>
    </article>
  </body>
</html>