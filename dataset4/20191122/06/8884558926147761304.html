<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/sport/slalomski-uvod-po-tradiciji-na-finskem"/>
    <meta property="og:site_name" content="Primorske novice"/>
    <meta property="article:published_time" content="2019-11-22T06:01:00+00:00"/>
    <meta property="og:title" content="Slalomski uvod po tradiciji na Finskem"/>
    <meta property="og:description" content="Po veleslalomskem ledeniškem uvodu konec oktobra v Söldnu bo druga postaja svetovnega pokala v alpskem smučanju kot je že tradicija zadnjih let, v finskem Leviju."/>
  </head>
  <body>
    <article>
      <h1>Slalomski uvod po tradiciji na Finskem</h1>
      <address><time datetime="2019-11-22T06:01:00+00:00">22 Nov 2019, 06:01</time> by <a rel="author">Aleš Sorta</a></address>
      <p>
        <b>Po veleslalomskem ledeniškem uvodu konec oktobra v Söldnu bo druga postaja svetovnega pokala v alpskem smučanju kot je že tradicija zadnjih let, v finskem Leviju.</b>
      </p>
      <figure>
        <img src="https://static.primorske.si/foto/highres/sport/720797_269-bucik.jpg"/>
        <figcaption>Ana Bucik Foto: Jonathan NACKSTRAND / AFP / Prof</figcaption>
      </figure>
      <p><b>LEVI</b> &gt; Na svoj račun bodo prišli predvsem specialisti za slalom. Jutri bodo na startu dekleta, v nedeljo pa fantje. Slovenske barve bo zastopala šesterica. Pri dekletih se želi Novogoričanka <b>Ana Bucik</b> po skromnejši pretekli sezoni vrniti na položaje, ki jih je v svoji paradni disciplini že zasedala. Lani je izpadla iz najboljše 30-erice, in bo uvodni slalom sezone začela s slabšega startnega izhodišča, kar pa ni nujno nenadomestljivo. Bucikova je to dokazala v Soldnu, kjer je osvojila prve veleslalomske točke.</p>
      <p>Forma je torej obetavna, kar velja tudi za <b>Meto Hrovat</b>, ki ji je na ledeniški otvoritvi v drugi vožnji sicer žal spodrsnilo. V nedeljo bo kot slalomski specialist pod drobnogledom član ajdovskega SK Dol <b>Štefan Hadalin</b>, z boljšo startno številko pa vsaj na uvrstitev v finale upa tudi veleslalomski as <b>Žan Kranjec</b>.</p>
    </article>
  </body>
</html>