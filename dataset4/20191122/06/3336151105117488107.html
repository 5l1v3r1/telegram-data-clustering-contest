<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/en-karanlik-donemi-neden-yasadik-22111932.html"/>
    <meta property="og:site_name" content="OdaTV"/>
    <meta property="article:published_time" content="2019-11-22T06:29:00+00:00"/>
    <meta property="og:title" content="En karanlık dönemi neden yaşadık"/>
    <meta property="og:description" content="O dönem… Türkiye tarihinin en karanlık devriydi; 862 kişi yaşamını kaybetti…"/>
  </head>
  <body>
    <article>
      <h1>En karanlık dönemi neden yaşadık</h1>
      <h2>O dönem… Türkiye tarihinin en karanlık devriydi; 862 kişi yaşamını kaybetti…</h2>
      <address><time datetime="2019-11-22T06:29:00+00:00">22 Nov 2019, 06:29</time> by <a rel="author" href="https://odatv.com/yazar/soner-yalcin" target="_blank">Soner Yalçın</a></address>
      <p>Önce anımsatma yapmalıyım:</p>
      <p>7 Haziran 2015 genel seçimi tek başına iktidar çıkarmadı:</p>
      <p>AKP: <b>40.6</b>, CHP: <b>25.1</b>, MHP: <b>16.4</b> ve HDP: <b>12.9</b> oy aldı.</p>
      <p>Koalisyon hükümeti kurma çalışmaları başladı.</p>
      <p><b>O süreçte</b> Türkiye tarihinde <b>pek görülmemiş</b> terör olayları yaşanmaya başladı:</p>
      <p>9 Haziran 2015… Diyarbakır'da Yeni İlim Hizmet Yardımlaşma ve Araştırma Derneği'ne (Yeni İhya Der) düzenlenen silahlı saldırıda dernek başkanı Aytaç Baran'ın da aralarında bulunduğu <b>4 kişi </b>hayatını kaybetti…</p>
      <p>20 Temmuz 2015… Suruç İlçesi'nde IŞİD olduğu varsayılan canlı bomba saldırısında <b>32 kişi</b> hayatını kaybetti…</p>
      <p>22 Temmuz 2015… Ceylanpınar İlçesi'nde görevli <b>polis memurları</b> Feyyaz Yumuşak ve Okan Acar sabaha karşı yataklarında uyurken şehit edildi. Cinayeti kimin işlediği konusunda <b>spekülasyonlar </b>yapıldı…</p>
      <p>O günlerde ardı ardına Türkiye'nin çeşitli yerlerinde polisler, askerler, siviller öldürüldü…</p>
      <p><b>Bu arada…</b> Anayasa'da belirtilen hükümeti kurmak için tanınan <b>45 günün dolması</b> üzerine Cumhurbaşkanı Erdoğan, Meclis Başkanı İsmet Yılmaz ile görüşerek seçimlerin 1 Kasım 2015 tarihinde <b>yenilenmesine </b>karar verdi.</p>
      <p>Partiler seçim için tekrar kampanya çalışmalarına başlarken terör olayları daha arttı…</p>
      <p>Şöyle:</p>
      <p>
        <b>OY PATLAMASININ SEBEBİ</b>
      </p>
      <p>Hükümete Silahlı Kuvvetler'in <b>sınır ötesi harekat ve sınır dışına asker gönderme yetkisi</b> veren tezkere TBMM'de kabul edildi.</p>
      <p><b>İki gün sonra…</b> 6 Eylül'de Yüksekova Dağlıca'da PKK <b>17 Mehmetçik</b>'i şehit etti. Geniş çaplı operasyon başladı…</p>
      <p>
        <b>Ardından…</b>
      </p>
      <p>Ankara'da 10 Ekim'de düzenlenen Emek Barış Demokrasi mitinginde IŞİD'in yaptığı varsayılan iki canlı bombanın patlaması sonucu <b>103 kişi</b> hayatını kaybetti…</p>
      <p>Ve:</p>
      <p>1 Kasım genel seçimlerinde AKP <b>oy patlaması</b> yaptı. Yüzde <b>49.5</b> oy oranıyla tek başına iktidar oldu…</p>
      <p>7 Kasım ile 1 Kasım seçim sürecinde <b>patlayan bombalar-ölümler</b> hep tartışma konusu oldu. AKP'nin terör olaylarına göz yumarak “korku iklimi” yaratıp seçimi kazandığı iddia edildi.</p>
      <p>
        <b>Bu ağır iddia ne derece doğru?</b>
      </p>
      <p>Önceki gün:</p>
      <p><b>Ankara 12. İdare Mahkemesi</b> bir karar verdi.</p>
      <p>Ankara Garı'ndaki canlı bomba saldırısında yaşamını yitiren 103 kişiden biri de dokuz yaşındaki Veysel Atılgan idi.</p>
      <p>Atılgan ailesi olayda <b>hizmet kusuru</b> bulunduğu iddiasıyla <b>İçişleri Bakanlığı</b> ve <b>Ankara Valiliği</b>'ne Ankara 12. İdare Mahkemesi'nde tazminat davası açtı. Davayı kazandılar.</p>
      <p>Mahkeme kararında özetle dedi ki:</p>
      <p>
        <b>İHMAL OLAMAZ</b>
      </p>
      <p>-“Kişilerin can ve mal güvenliğinin korunması devletin asli görevidir. Elinde yakın tarihli <b>istihbari bilgi bulunan idarenin</b>, önceki standart uygulamasından dahi ayrılarak, bu bilginin ilgili birimlere iletilmesi, <b>güvenlik tedbirlerinin alınması noktasında gerekli ve yeterli hassasiyeti göstermediği</b> ve bu suretle hizmet kusuru bulunduğu sonucuna ulaşılmıştır. Uzun süreli terör deneyimi olan bir devlette <b>ihmal olarak nitelendirilmesi mümkün olmayan kusurlu</b> davranış sonrası istihbari bilgide yer alan doğrultuda gerçekleşen canlı bomba eyleminden kaynaklı ölüm olayında idarenin gerekli ve yeterli özeni göstermemesi nedeniyle hizmet kusurunun bulunduğu anlaşılmıştır…”</p>
      <p>Mahkemenin bu kararı, 7 Haziran-1 Kasım seçim sürecindeki terör olaylarının neden arttığı konusundaki şüpheleri güçlendirmiyor mu?</p>
      <p>
        <b>Ve keza:</b>
      </p>
      <p>Mahkeme kararını dönemin <b>başbakanı Ahmet Davutoğlu</b>'nun şu sözleriyle birleştirince şüphe daha da artıyor:</p>
      <p>-“Terörle mücadele defterleri açılırsa birçok insan, insan yüzüne çıkamaz. <b>Gelin hafızanızı bir yoklayın</b>. İleride Türkiye Cumhuriyeti tarihi yazıldığı zaman, eminim en kritik dönemlerden, birkaç aydan biri 7 Haziran ile 1 Kasım arasındaki dönem olarak yazılacaktır…” (24 Ağustos 2019)</p>
      <p>O dönem… Türkiye tarihinin en karanlık devriydi; <b>862 kişi</b> yaşamını kaybetti…</p>
      <p>Başbakanlık koltuğunda oturan Davutoğlu, <b>“O dönemin terörle mücadele defterleri açılırsa birçok insan insan yüzüne çıkamaz”</b> diyor.</p>
      <p>
        <a href="https://www.sozcu.com.tr/2019/yazarlar/soner-yalcin/gozden-kacmasin-3-5465758/">YAZININ TAMAMINI OKUMAK İÇİN TIKLAYINIZ.</a>
      </p>
      <p>
        <b>Odatv.com</b>
      </p>
      <related>
        <h4>İLGİLİ HABERLER</h4>
        <a href="https://odatv.com/erdoganla-ataturk-kiyaslanamaz-ama...-21111935.html"/>
        <a href="https://odatv.com/hava-neden-dondu-20111931.html"/>
        <a href="https://odatv.com/bana-hala-siz-erdogani-mi-destekliyorsunuz-diye-soruyorlar-19111936.html"/>
        <a href="https://odatv.com/erdogan-kimi-kandiriyor-08111928.html"/>
        <a href="https://odatv.com/bu-bir-soykirim-07111930.html"/>
        <a href="https://odatv.com/erdogan-abdye-gitmeli-mi-06111934.html"/>
        <a href="https://odatv.com/bu-yaziyi-yazma-sebebim-akplilere-seslenmek-05111933.html"/>
        <a href="https://odatv.com/yazmaktan-vazgectim-01111935.html"/>
        <a href="https://odatv.com/artik-inandiriciliklari-zerre-kalmadi-31101936.html"/>
        <a href="https://odatv.com/ataturkun-cagrildigi-bag-evinde-neler-konusuldu-29101938.html"/>
        <a href="https://odatv.com/ikiyuzlulugunuzu-bana-yutturamazsiniz-25101901.html"/>
        <a href="https://odatv.com/ne-erdogani-yahu-bu-200-yillik-mesele-18101945.html"/>
        <a href="https://odatv.com/kilicdaroglu-bunu-bilmez-mi-17101950.html"/>
        <a href="https://odatv.com/amasyali-sosyalist-garbis-16101929.html"/>
        <a href="https://odatv.com/tween-tehlikesinin-farkinda-miyiz-04101945.html"/>
        <a href="https://odatv.com/hadi-fransayi-anladik-sana-ne-oluyor-02101932.html"/>
        <a href="https://odatv.com/o-haritanin-icyuzu-gercekle-yuzlesin-01101940.html"/>
        <a href="https://odatv.com/bu-soruyla-karsilastigimda-aklima-buyuk-edebiyatci-geliyor-27091949.html"/>
        <a href="https://odatv.com/greta-thunberg-26091935.html"/>
        <a href="https://odatv.com/rehine-odulu-25091933.html"/>
      </related>
    </article>
  </body>
</html>