<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/spor/664216.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-22T06:05:00+00:00"/>
    <meta property="og:title" content="Süper Lig tarihinde bir ilk! Başkan adaylığı için hazır"/>
    <meta property="og:description" content="İstikbal Mobilya Kayserispor'da bir ilk yaşanacak. 7 puanla ligin son sırasında bulunan sarı kırmızılı takımda 30 Kasım günü gerçekleştirilecek olağanüstü genel kurul öncesinde bayan yönetici Berna Gözbaşı tek aday görünüyor. Gözbaşı, eğer Olağanüstü Genel Kurul'da başkanlık görevine getirilirse Kayserispor tarihinde bir ilk olacak."/>
  </head>
  <body>
    <article>
      <h1>Süper Lig tarihinde bir ilk! Başkan adaylığı için hazır</h1>
      <address>
        <time datetime="2019-11-22T06:05:00+00:00">22 Nov 2019, 06:05</time>
      </address>
      <p>
        <b>İstikbal Mobilya Kayserispor'da bir ilk yaşanacak. 7 puanla ligin son sırasında bulunan sarı kırmızılı takımda 30 Kasım günü gerçekleştirilecek olağanüstü genel kurul öncesinde bayan yönetici Berna Gözbaşı tek aday görünüyor. Gözbaşı, eğer Olağanüstü Genel Kurul'da başkanlık görevine getirilirse Kayserispor tarihinde bir ilk olacak.</b>
      </p>
      <p>Son yıllarda gerek iç saha gerekse deplasman maçlarında sarı kırmızılı takımın yanında olan, ekonomik destek veren İstikbal Mobilya Kayserispor Yönetim Kurulu Üyesi Berna Gözbaşı, başkanlık olgusuna sıcak bakıyor.<br/><b>'BUGÜN KESİNLEŞECEK'</b><br/>Berna Gözbaşı, "Hayatımda bir çok yöneticilik görevi üstlendim. 2-3 yıldır da Kayserispor'da yöneticilik yapıyorum. Ancak kulüp başkanlığı hiç düşünmedim. Kayserispor başkanlığı yapma gibi bir hedefim, idealim yok. Ancak böyle bir durum oluşursa, memleketim için bu görevden geri duramam. Bugün her şey belli olacak. Öğleden sonra kesinleşecek. Zaten kamuoyu ile de paylaşırız" cümleleri kurdu.<br/><b>SEÇİLİRSE BİR İLK OLACAK</b><br/>Berna Gözbaşı, eğer Olağanüstü Genel Kurul'da başkanlık görevine getirilirse Kayserispor tarihinde bir ilk olacak. Berna Gözbaşı, Kayserispor tarihinin ilk başkanı olarak adını tarihe yazdıracak.</p>
      <figure>
        <img src="https://icdn.turkiyegazetesi.com.tr/images/ckfiles/images/BASKAN2.jpg"/>
      </figure>
    </article>
  </body>
</html>