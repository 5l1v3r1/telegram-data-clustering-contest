<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.e15.cz/nazory/zapisnik-michala-senka-co-mit-v-zivotopisu-1364439"/>
    <meta property="og:site_name" content="E15.cz"/>
    <meta property="article:published_time" content="2019-11-22T06:30:00+00:00"/>
    <meta property="og:title" content="Zápisník Michala Šenka: Co mít v životopisu"/>
    <meta property="og:description" content="Kariérní portál LinkedIn vydal nedávno zajímavé doporučení: dávejte si do životopisů na první pohled originální, často i trochu bizarní zkušenosti, záliby či úspěchy."/>
  </head>
  <body>
    <article>
      <h1>Zápisník Michala Šenka: Co mít v životopisu</h1>
      <address><time datetime="2019-11-22T06:30:00+00:00">22 Nov 2019, 06:30</time> by <a rel="author">Michal Šenk</a></address>
      <p>
        <b>Kariérní portál LinkedIn vydal nedávno zajímavé doporučení: dávejte si do životopisů na první pohled originální, často i trochu bizarní zkušenosti, záliby či úspěchy.</b>
      </p>
      <p>Ve spolupráci s odbornou americkou asociací SHRM vybral i příklady pro inspiraci – třeba vítěz soutěže v pojídání koláčů, amatérský stand-up komik, účastník několika takzvaných flash mob akcí neboli skupinového tance ve veřejném prostoru, telepat nebo absolvent kurzu voodoo.</p>
      <p><b>Podobnými věcmi</b> se prý „ejčáristé“ jednak pobaví, pro případný pohovor jde zároveň i o vhodné téma ke startu debaty. Navíc – jak upozorňuje zpráva – to může mít i hlubší vliv. Když o sobě sdělíte, že jste dobří v pokeru a vyhráli jste ten a ten turnaj, ochotněji na vás vsadí analytické firmy nebo finanční domy. Anebo pokud hrajete síťové počítačové hry, firmy ocení, že jste týmový hráč.</p>
      <p><b>Poradci ze SHRM</b> ovšem připomínají i úskalí při procházení různých diplomů, zážitků a účastí při akcích. Jako krajně nevhodný se jeví hlavně sentiment vůči úspěchům z dětství. Titul v soutěži školní miss nebo medaili z plaveckých závodů z první třídy se doporučuje nechat si spíš pro sebe.</p>
      <related>
        <a href="https://www.e15.cz/byznys/e15-a-byznys/kvalitni-kavu-berou-zamestnanci-jako-jeden-z-hlavnich-benefitu-tvrdi-manazer-nespressa-1364266"/>
      </related>
      <related>
        <a href="https://www.e15.cz/domaci/petitydenni-dovolena-pro-vsechny-ma-mezi-poslanci-podporu-kategoricky-proti-je-ale-ods-1362581"/>
      </related>
      <related>
        <a href="https://www.e15.cz/byznys/obchod-a-sluzby/antimonopolni-urad-stale-nedoresil-udajny-kartel-stravenkaru-muze-to-trvat-roky-1361510"/>
      </related>
      <related>
        <h4>Související články</h4>
        <a href="https://www.e15.cz/finexpert/vydelavame/pocty-volnych-mist-zacnou-klesat-tvrdi-odbornici-1356708"/>
        <a href="https://www.e15.cz/byznys/technologie-a-media/analytik-upozornil-na-dosud-nejvetsi-unik-e-mailu-a-hesel-1355508"/>
        <a href="https://www.e15.cz/domaci/rodicovstvi-ma-na-karieru-zen-dopad-muzum-v-ni-pomaha-tvrdi-pruzkum-1357999"/>
        <a href="https://www.e15.cz/magazin/berdych-konci-karieru-jako-jeden-z-nejlepe-vydelavajicich-tenistu-vsech-dob-1364203"/>
        <a href="https://www.e15.cz/finexpert/vydelavame/mladi-odchazeji-za-karierou-tohle-je-deset-nejlepsich-zemi-pro-praci-a-zivot-1360501"/>
      </related>
    </article>
  </body>
</html>