<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/oborozena-in-zamaskirana-moska-oropala-posto-252703"/>
    <meta property="og:site_name" content="Slovenske novice"/>
    <meta property="article:published_time" content="2019-11-22T06:46:00+00:00"/>
    <meta property="og:title" content="Oborožena in zamaskirana moška oropala pošto"/>
    <meta property="og:description" content="Včeraj malo pred 18. uro sta tik pred zaprtjem pošte dva zamaskirana moška vstopila v prostore poslovalnice pošte na Teharjah, zaposleni zagrozila s pištolo in zahtevala denar. Ko sta dobila dena..."/>
  </head>
  <body>
    <article>
      <h1>Oborožena in zamaskirana moška oropala pošto</h1>
      <h2>Na Teharjah sta poštnim delavcem grozila s pištolo in zahtevala denar. Policisti prosijo za pomoč.</h2>
      <address><time datetime="2019-11-22T06:46:00+00:00">22 Nov 2019, 06:46</time> by <a rel="author">T. K.</a></address>
      <p>Včeraj malo pred 18. uro sta tik pred zaprtjem pošte dva zamaskirana moška vstopila v prostore poslovalnice pošte na Teharjah, zaposleni zagrozila s pištolo in zahtevala denar. Ko sta dobila denar, sta pobegnila.<br/><br/>Oba storilca sta bila mlajša. Eden je bil visok okoli 165 cm, drugi pa okoli 180 cm. Oblečena sta bila v temna oblačila, oba sta imela na glavi črni volneni kapi, čez obraz sta si nadela črni ruti. Eden je bil oborožen.<br/><br/>Vse, ki so pred ropom ali po njem v bližini poštne poslovalnice opazili opisana moška ali morda vozilo, s katerim bi se lahko pripeljala in odpeljala, policisti prosijo za informacije. Sporočijo naj jih na telefonsko številko 113. Policisti jim bodo hvaležni.</p>
      <h3>Par dni nazaj rop pošte v Veržeju</h3>
      <p>Kot kaže, roparjem zadnje dni še posebej dišijo poštne poslovalnice v manjših krajih. V sredo je oborožen <a href="https://www.slovenskenovice.si/kronika/doma/clanek/ropar-s-pistolo-se-vedno-na-begu-razkrivamo-koliko-evrov-je-pobasal-252378">ropar iz pošte v Veržeju ukradel 6800 evrov</a>. Uslužbenki je grozil s pištolo in ta mu je izročila denar. Policisti kljub postavljenim barikadam niso bili uspešni pri lovu na roparju, tako da je ta še vedno na prostosti. <br/><br/><b>Preberite tudi: </b><br/><a href="https://www.slovenskenovice.si/kronika/doma/clanek/drama-na-posti-policija-blokirala-cesto-in-s-pomocjo-vojske-isce-storilce-foto-252278">Drama na pošti: policija je blokirala ceste in išče storilce (FOTO)</a></p>
    </article>
  </body>
</html>