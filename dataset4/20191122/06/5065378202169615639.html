<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/kosmos/story/1031434/orgi-stis-hpa-to-telesigrafo-poy-pagose-ton-erntogan-xefortosoy-tora-toys-s-400-allios"/>
    <meta property="og:site_name" content="Newsbomb"/>
    <meta property="article:published_time" content="2019-11-22T06:21:13+00:00"/>
    <meta property="og:title" content="Οργή στις ΗΠΑ! Το τελεσίγραφο που «πάγωσε»τον Ερντογάν: Ξεφορτώσου τώρα τους S-400, αλλιώς..."/>
    <meta property="og:description" content="Για εμπαιγμό του προέδρου Τραμπ κάνουν λόγο στην Ουάσινγκτον - Εγκλωβισμένος ο «σουλτάνος» στην αδιέξοδη πολιτική που ο ίδιος επέλεξε"/>
  </head>
  <body>
    <article>
      <h1>Οργή στις ΗΠΑ! Το τελεσίγραφο που «πάγωσε»τον Ερντογάν: Ξεφορτώσου τώρα τους S-400, αλλιώς...</h1>
      <h2>Για εμπαιγμό του προέδρου Τραμπ κάνουν λόγο στην Ουάσινγκτον - Εγκλωβισμένος ο «σουλτάνος» στην αδιέξοδη πολιτική που ο ίδιος επέλεξε</h2>
      <address><time datetime="2019-11-22T06:21:13+00:00">22 Nov 2019, 06:21</time> by <a rel="author">Newsroom</a></address>
      <p>Την οργή των ΗΠΑ έχουν προκαλέσει τα «παιχνίδια» του Τούρκου προέδρου, ο οποίος <b>με τον πιο ξεδιάντροπο τρόπο εξαπατά την αμερικανική ηγεσία.</b></p>
      <p>Η Τουρκία επιδιώκει να αγοράσει τους F-35, όμως οι ΗΠΑ έχουν παγώσει το πρόγραμμα λόγω της προμήθειας των ρωσικών S-400, αφήνοντας ανοιχτό το ενδεχόμενο επιβολής κυρώσεων στην Άγκυρα.</p>
      <p><i><b>«Η Τουρκία πρέπει να ξεφορτωθεί το ρωσικό αντιπυραυλικό σύστημα S-400 που αγόρασε από τη Μόσχα»</b></i>, διεμήνυσε αξιωματούχος του Στέιτ Ντιπάρτμεντ, υποστηρίζοντας πως αυτός είναι ο <b>απαράβατος όρος</b> για να ξεπεραστεί η αντιπαράθεση με την Ουάσιγκτον.</p>
      <p>Όπως τόνισε ο αξιωματούχος,<b> η απόκτησή τους συνιστά μια απειλή για όλες τις αμυντικές ικανότητες του ΝΑΤΟ.</b></p>
      <p>Μιλώντας σε δημοσιογράφους, σύμφωνα με το ΑΠΕ, ο αξιωματούχος ανέφερε ότι εξακολουθεί να είναι <b>πιθανή η επιβολή αμερικανικών κυρώσεων εις βάρος της Τουρκίας για την αγορά των S-400.</b></p>
      <p><b><i>«Γνωρίζουν ότι έχουν την επιλογή να προχωρήσουν και την επιλογή να απαλλαγούν από τους S-400»</i></b>, σημείωσε.</p>
      <p>Στο αεροπλάνο της επιστροφής από τις ΗΠΑ, ο Ερντογάν ανακοίνωσε πως οι S-400 βρίσκονται στην Τουρκία και θα παραμείνουν. Για να επανέλθει προχθές ο πιο στενός του συνεργάτης, ο Ιμπραήμ Καλίν για να προσθέσει ότι η χώρα του δεν θα παραιτηθεί ποτέ από την απόκτηση του ρωσικού συστήματος. Πρόκειται για... καραμπινάτη εξαπάτηση του Αμερικανού προέδρου, ο οποίος, όμως, πιστεύει ότι ο Ερντογάν είναι μία παγκόσμια πολιτική προσωπικότητα. Ενώ στην πραγματικότητα είναι μία παγκόσμια πολιτική απάτη.</p>
    </article>
  </body>
</html>