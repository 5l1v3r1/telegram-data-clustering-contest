<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pathivu.com/2019/11/jmc.html"/>
    <meta property="og:site_name" content="பதிவு! தமிழரின் பூர்வீகம்"/>
    <meta property="article:published_time" content="2019-11-22T06:13:00+00:00"/>
    <meta property="og:title" content="காசு மேலே காசு பார்க்கும் மக்கள் பிரதிநிதிகள்!"/>
    <meta property="og:description" content="யாழ்.மாநகர சபையில் வௌ;வேறு வேலைத்திட்டங்களிற்கென ஒதுக்கப்பட்ட நிதி திரும்பியுள்ளமை வாதப்பிரதிவாதங்களை ஏற்படுத்தியுள்ளது.ஆனாலும் தமக்கா..."/>
  </head>
  <body>
    <article>
      <h1>காசு மேலே காசு பார்க்கும் மக்கள் பிரதிநிதிகள்!</h1>
      <address><time datetime="2019-11-22T06:13:00+00:00">22 Nov 2019, 06:13</time> by <a rel="author">டாம்போ</a></address>
      <figure>
        <img src="https://1.bp.blogspot.com/-qtw4UP9be_k/Xdd8gMS-teI/AAAAAAAAMpo/pLPCzMCdpuMvb_G7_BgKJGPkOXiSDw2oACNcBGAsYHQ/s1600/jmc.jpg"/>
      </figure>
      <p>யாழ்.மாநகர சபையில் வௌ;வேறு வேலைத்திட்டங்களிற்கென ஒதுக்கப்பட்ட நிதி திரும்பியுள்ளமை வாதப்பிரதிவாதங்களை ஏற்படுத்தியுள்ளது.ஆனாலும் தமக்கான கொடுப்பனவுகளை பெற்றுக்கொள்ள பின்னிற்காத மக்கள் பிரதிநிதிகள் இன்னொருபுறம் ஒதுக்கப்பட்ட நிதி திரும்புவது பற்றி வாயே திறக்காது இருந்துவருகின்றனர்.</p>
      <p>மக்களால் தெரிவுசெய்யப்பட்ட உறுப்பினர்களுக்கு தொலைபேசி படி வழங்க வேண்டும் என சபை ஆரம்பிக்கப்பட்டு சுமார் 16 மாதங்களுக்கு பின்னர் தர்மானம் ஒன்று முன் மொழியப்பட்டு, சபையில் நிறைவேற்றப்பட்டது.</p>
      <p>அதன் பின்னர் உறுப்பினர்களுக்கு வழங்கப்படும் படியில் 6000 ரூபாய் அதிகரிக்கப்பட்டது. (உறுப்பினரின் சம்பளம் 20, 000 ரூபாய் அத்துடன் தொலைபேசி படி 6,000 ரூபாய்  என 26,000 தற்போது வழங்கப்படுகின்றது)</p>
      <p>அந்த நிலையில் சுற்று நிரூபம் பிரகாரம் தீர்மானம் நிறைவேற்றப்பட்ட காலத்திற்கு முன்னரான சுமார் 16 மாதங்கள் வரை வழங்கப்படாத தொலைபேசி படி உறுப்பினர்களுக்கு வழங்கப்பட வேண்டும் என கடந்த 8 மாதமளவில் ஒவ்வொரு உறுப்பினர்களுக்கும் நிலுவை காசு என 96 ஆயிரம் ரூபாய் ஒரே தடவையில் வழங்கியுள்ளார்கள்.</p>
      <p>அவ்வாறாக சபையில் உள்ள 44 உறுப்பினர்களுக்கும் 42 இலட்சத்து 24ஆயிரம் ரூபாய் வழங்கியுள்ளார்கள்.</p>
      <p>பொதுவாக தீர்மானம் நிறைவேற்றப்பட்டால் , அந்த தீர்மானம் நிறைவேற்றப்பட்ட கால பகுதியில் இருந்தே நடைமுறைப்படுத்தப்படும். ஆனால் சுற்று நிரூபம் கூறியதாக அதற்கு முன்னரான கால பகுதிக்கான படியை நிலுவையுடன் பொக்கற்றினுள் போட்டுள்ளனர்.</p>
      <p>மாநகர சபையால் எதிர்பார்க்கப்பட்ட வாடகை வருமானம் 217 மில்லியனாக இருக்கும் போது , 09 மாதம் வரையில் கிடைத்த வருமானம் 59 மில்லியன் ரூபாய் மட்டுமே கிட்டியுள்ளது.</p>
      <p>அதேபோல 2018ஆம் ஆண்டு குறித்தொதுக்கப்பட்ட நிதியில் வேலை கால தாமதம் உள்ளிட்ட சில காரணங்களால் 12 மில்லியன் ரூபாய் திறை சேரிக்கு திரும்பியுள்ளதாக தகவல்கள் வெளியாகியுள்ளது.</p>
    </article>
  </body>
</html>