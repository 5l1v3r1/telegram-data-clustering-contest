<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/society/semeystvoto-na-pochinaloto-3-godishno-dete-ne-e-vizhdalo-dokumenti-ot-proverkata.html"/>
    <meta property="og:site_name" content="News.bg"/>
    <meta property="article:published_time" content="2019-11-22T06:12:01+00:00"/>
    <meta property="og:title" content="Семейството на починалото 3-годишно дете не е виждало документи от проверката"/>
    <meta property="og:description" content="Това заяви адвокатът на семейството Кристина Николова"/>
  </head>
  <body>
    <article>
      <h1>Семейството на починалото 3-годишно дете не е виждало документи от проверката</h1>
      <address>
        <time datetime="2019-11-22T06:12:01+00:00">22 Nov 2019, 06:12</time>
      </address>
      <p><b>Не сме виждали никакъв документ от проверката.</b> Това заяви пред bTV адвокатът на семейството на починалото 3-годишно дете в София <b>Кристина Николова.</b></p>
      <p>По думите й <b>лекарите имат повече информация от родителите.</b></p>
      <p>Николова пояснява, че <b>проверката, която се извършва е върху документацията на лекарите,</b> но <b>на адвокатът не е разрешено да присъства на проверката.</b></p>
      <p>Според нея <b>трябва да има равнопоставеност и двете страни да участват в проверката.</b></p>
      <p>Адвокат Николова подчерта, че <b>родителите на детето са били извикани в Изпълнителна агенция "Медицински надзор", за да им бъде връчен констативен протокол, но всъщност са ги карали да пишат обяснения по случая.</b></p>
      <p><b>Недопустимо е при подобно искане да не присъствам и аз</b>, заяви адвокатът.</p>
      <p>Защитникът на семейството обяснява, че <b>при първото посещение в Педиатрията детето изобщо не е прегледано.</b> Имало спор между д-р Елена Георгиева и друг лекар дали да бъде или да не бъде прието детето.</p>
      <p>По думите на адвокат Николова <b>на семейството е предлагано да отидат в Александровска болница.</b></p>
      <p>Тя отбеляза още, че <b>семейството има друго дете, което също е било лекувано е Педиатрията.</b></p>
      <p>Във връзка с твърдението, че щом семейството е завело детето в болница "Лозенец" значи не е било толкова зле, адвокат Николова подчерта, че <b>не би трябвало лекарите да се защитават като нападат родителите.</b></p>
      <p>Припомняме, че по <a href="https://news.bg/politics/borisov-poiska-ostavkite-na-direktorite-na-lozenets-pirogov-i-pediatriyata.html"><b>разпореждане на премиера Бойко Борисов</b></a>, шефовете на трите болници с отношение към случая със смъртта на 3-годишното момченце <b><a href="https://news.bg/politics/kiril-ananiev-vremenno-otstrani-direktorite-na-tri-bolnitsi.html">бяха временно отстранени.</a></b></p>
      <p>По информация на bTV,<b> <a href="https://news.bg/crime/pnevmoniya-prichinila-smartta-na-3-godishnoto-dete-ot-sofiya.html">резултатите от аутопсията на детето</a> </b>показвали, че пневмония е причината за смъртта на детето. Вчера резултатите от проверката в трите болници <b><a href="https://news.bg/society/proverkata-v-trite-stolichni-bolnitsi-potvardi-prichinata-za-smartta-na-3-godishnoto-dete.html">потвърди причината за смъртта на детето.</a></b></p>
      <p>Миналата седмица стана ясно, че<b> <a href="https://news.bg/crime/proveryavat-tri-stolichni-bolnitsi-zaradi-pochinalo-3-godishno-dete.html">здравният министър Кирил Ананиев</a> </b>е назначил проверка в три столични болници заради починалото 3-годишно дете.</p>
    </article>
  </body>
</html>