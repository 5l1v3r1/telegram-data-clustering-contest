<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100053/%D8%A7%D9%86%D8%AC%D8%A7%D9%85-%D8%B9%D9%85%D9%84%DB%8C%D8%A7%D8%AA-%D8%A7%D8%B3%DA%A9%D8%B1%D8%A7%D9%85%D8%A8%D9%84-%D8%A8%D8%A7-%D8%A8%D9%87%D8%B1%D9%87-%DA%AF%DB%8C%D8%B1%DB%8C-%D8%A7%D8%B2-%D9%BE%D9%87%D9%BE%D8%A7%D8%AF-%DA%A9%D8%B1%D8%A7%D8%B1%D9%87%D8%A7-%D8%B1%D9%87%DA%AF%DB%8C%D8%B1-%D8%B4%D8%AF%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-22T06:02:02+00:00"/>
    <meta property="og:title" content="انجام عملیات اسکرامبل با بهره گیری از پهپاد/ کرارها رهگیر شدند"/>
    <meta property="og:description" content="در ادامه رزمایش مشترک پدافند هوایی مدافعان آسمان ولایت 98 و با حمله گسترده هوا گردهای مهاجم دشمن تمرین اسکرامبل پهپادهای رزمی نیروی پدافند هوایی ارتش برای نخستین بار با موفقیت انجام شد."/>
  </head>
  <body>
    <article>
      <h6 class="kicker">برای نخستین بار</h6>
      <h1>انجام عملیات اسکرامبل با بهره گیری از پهپاد/ کرارها رهگیر شدند</h1>
      <address><time datetime="2019-11-22T06:02:02+00:00">22 Nov 2019, 06:02</time> by <a rel="author">محمدرضا نورمحمدیان</a></address>
      <p>در ادامه رزمایش مشترک پدافند هوایی مدافعان آسمان ولایت 98 و با حمله گسترده هوا گردهای مهاجم دشمن تمرین اسکرامبل پهپادهای رزمی نیروی پدافند هوایی ارتش برای نخستین بار با موفقیت انجام شد.</p>
      <p>به گزارش ایسنا، در این بخش از رزمایش پس از کشف و شناسایی هواگردهای مهاجم دشمن توسط سامانه‌های راداری، اطلاعات و شناسایی و دیده‌بانی بصری پدافند هوایی، برای نخستین بار عملیات اسکرامبل و رهگیری هواپایه با بهره‌گیری از پهپادهای رزمی نیروی پدافند هوایی ارتش که قابلیت انجام حمله انتحاری به هواگرد مهاجم را دارد، تمرین شد.</p>
      <p>استفاده ار پهپاد بومی و بهینه سازی شده کرار برای انجام عملیات رهگیری هوایی نیاز به استفاده از هواپیماهای رهگیر و شکاری با سرنشین را کاهش می دهد و باعث صرفه جویی و کاهش خطر پذیری استفاده از هواپیماهای با سرنشین می شود.</p>
      <p>در این مرحله از رزمایش همچنین عملیات درگیری با هواگردهای بدون سرنشین نیروی متخاصم با استفاده از سامانه های موشکی ارتفاع متوسط انجام شد.</p>
      <p>انتهای پیام</p>
    </article>
  </body>
</html>