<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/22/balotelli-sospesa-chiusura-curva/?utm_source=il+Post+Daily+-+Abbonati&amp;utm_campaign=797ed94d5b-Evening_Post_021017_COPY_01&amp;utm_medium=email&amp;utm_term=0_17ecfcfa77-797ed94d5b-316720977"/>
    <meta property="og:site_name" content="Il Post"/>
    <meta property="article:published_time" content="2019-11-22T06:54:02+00:00"/>
    <meta property="og:title" content="La Corte d’Appello della FIGC ha sospeso la chiusura di un settore dello stadio di Verona per i cori razzisti a Mario Balotelli"/>
    <meta property="og:description" content="La Corte d'Appello della FIGC ha sospeso la chiusura di un settore dello stadio dell'Hellas Verona per i cori razzisti cantati a Mario Balotelli durante Hellas Verona-Brescia di tre settimane fa. La chiusura era stata decisa dal giudice sportivo, il tribunale di primo grado della giustizia sportiva, secondo cui i"/>
  </head>
  <body>
    <article>
      <h1>La Corte d’Appello della FIGC ha sospeso la chiusura di un settore dello stadio di Verona per i cori razzisti a Mario Balotelli</h1>
      <address>
        <time datetime="2019-11-22T06:54:02+00:00">22 Nov 2019, 06:54</time>
      </address>
      <p>La Corte d’Appello della FIGC <a href="https://www.repubblica.it/sport/calcio/serie-a/verona/2019/11/21/news/verona_caso_balotelli_figc_sospende_la_squalifica_della_curva-241593693/">ha sospeso</a> la chiusura di un settore dello stadio dell’Hellas Verona per i cori razzisti cantati a Mario Balotelli durante Hellas Verona-Brescia di tre settimane fa. La chiusura <a href="https://www.ilpost.it/2019/11/05/balotelli-verona-giudice-sportivo/">era stata decisa dal giudice sportivo</a>, il tribunale di primo grado della giustizia sportiva, secondo cui i cori «sono stati chiaramente percepiti, oltre che dal giocatore, anche dal rappresentante della Procura federale posizionato in prossimità del settore» da cui provenivano i cori, chiamato Poltrone Est.</p>
      <p>Ieri però la Corte d’Appello ha sospeso la misura «per individuare con esattezza il settore di provenienza dei cori di discriminazione razziale nonché la loro percezione e dimensione». Nella prossima partita casalinga dell’Hellas Verona, in programma domenica contro la Fiorentina, il settore sarà quindi regolarmente aperto.</p>
    </article>
  </body>
</html>