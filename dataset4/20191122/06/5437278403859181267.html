<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/onderzoek-naar-dood-ivana-smit-heropend"/>
    <meta property="og:site_name" content="1limburg"/>
    <meta property="article:published_time" content="2019-11-22T06:48:16+00:00"/>
    <meta property="og:title" content="Onderzoek naar dood Ivana Smit heropend"/>
    <meta property="og:description" content="Het gerechtshof van Maleisië heeft het hoger beroep in de zaak omtrent het overlijden van het Sittardse model Ivana Smit gegrond verklaard."/>
  </head>
  <body>
    <article>
      <h1>Onderzoek naar dood Ivana Smit heropend</h1>
      <h2>Het gerechtshof van Maleisië heeft het hoger beroep in de zaak omtrent het overlijden van het Sittardse model Ivana Smit gegrond verklaard.</h2>
      <address><time datetime="2019-11-22T06:48:16+00:00">22 Nov 2019, 06:48</time> by <a rel="author">Jochem Rietjens</a></address>
      <p>Dat meldt de advocaat van de nabestaanden Sébas Diekstra via Twitter.</p>
      <p><b>Heropend</b><br/>Het gerechtshof in Maleisië stelt dat de dood van Smit het gevolg is van handelen van derden, stelt rechter Collin Lawrence Sequerah. Het onderzoek naar de dood van het model wordt daarom heropend.</p>
      <p>Eerder oordeelde de rechtbank in de Maleisische hoofdstad Kuala Lumpur nog dat de dood van Smit een ongeluk was. Het gerechtshof denkt daar dus anders over.</p>
      <p><b>Balkon</b><br/>Smit overleed in 2017 in Kuala Lumpur. Zij bracht destijds de nacht door bij het Amerikaanse stel Alex en Luna Johnson. Onder invloed van drugs was zij van een balkon op de twintigste verdieping gevallen.<br/><br/>Eerder dit jaar zag de familie van het model nog af van een civiele procedure tegen het Amerikaanse paar. Het lukte niet om een advocaat te vinden die de zaak op no cure no pay-basis wilde doen.</p>
      <p><b>Lees ook</b>: <a href="https://www.1limburg.nl/familie-ivana-smit-ziet-af-van-civiele-procedure?context=default">Familie Ivana Smit ziet af van civiele procedure</a></p>
      <figure>
        <iframe data-src="https://twitter.com/sebasdiekstra/status/1197757301266034688?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>