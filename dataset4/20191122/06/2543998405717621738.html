<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/lifestyle/zdravlje/170350/minuta-plivanja-dnevno-smanjuje-rizik-srcanih-bolesti"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T06:15:00+00:00"/>
    <meta property="og:title" content="30 minuta plivanja dnevno smanjuje rizik od srčanih bolesti za 40%"/>
    <meta property="og:description" content="Prema zvaničnim podacima Instituta za javno zdravlje &quot;Dr Milan Jovanović Batut&quot;, kardiovaskularne bolesti čine polovinu svih uzroka smrti u Srbiji."/>
  </head>
  <body>
    <article>
      <h1>30 minuta plivanja dnevno smanjuje rizik od srčanih bolesti za 40%</h1>
      <h2>Prema zvaničnim podacima Instituta za javno zdravlje "Dr Milan Jovanović Batut", kardiovaskularne bolesti čine polovinu svih uzroka smrti u Srbiji.</h2>
      <address><time datetime="2019-11-22T06:15:00+00:00">22 Nov 2019, 06:15</time> by <a rel="author">Republika</a></address>
      <p>Najviše osoba umire od moždanog i srčanog udara i posledica hipertenzije, a u ovoj strukturi zastupljena su oba pola i svi uzrasti.</p>
      <p>Ove zastrašujuće činjenice navode nas na razmišljanje kako sprečiti rizik da obolimo, a pored zdrave ishrane, dovoljno sna i izbegavanja stresa, lekari ukazuju i na značaj fizičke aktivnosti. Ali, ne bilo kakve - ona treba da bude redovna ali umerena, prilagođena zdravstvenom stanju i fizičkoj konstituciji, i, razume se, ličnom ukusu. Uslova je dakle mnogo, ali samo je jedan sport jednako dobar i koristan za sve, pogotovo kad je zdravlje srca u pitanju - plivanje.</p>
      <p>Ovu tezu dokazalo je i istraživanje Univerziteta u Sijetlu, u kome je učestvovalo 3.856 ljudi oba pola, raspona godina od 19 do 80, kojima je bilo zajedničko to što su prema raznim karakteristikama imali veliki rizik za kardiovaskularne probleme. Ispitanici su plivali 30 minuta dnevno, u periodu od šest meseci. Pritom, svako je izabrao stil plivanja koji mu odgovara.</p>
      <figure>
        <iframe src="https://giphy.com/embed/l3V0mnnGcVblF8bAI" width="640" height="360" data-service="Giphy" scrolling="no"/>
      </figure>
      <p>
        <a href="https://giphy.com/gifs/swimming-motivation-swim-l3V0mnnGcVblF8bAI">via GIPHY</a>
      </p>
      <p>Rezultati su bili veoma ohrabrujući: utvrđeno je da je plivanje smanjilo rizik za srčane bolesti za čak 40%. Uočen je pad hipertenzije za 20 % kod onih koji su imali taj problem, a većina plivača je smršala, što je veoma bitno, s obzirom na to da je gojaznost veliki faktor rizika, baš kao i fizička neaktivnost.</p>
      <p>Dobar učinak plivanja objašnjava se time što je to aerobni sport, koji jača srce ne samo da bude veće, nego i da bolje pumpa krv, što doprinosi njenom protoku kroz ceo organizam. Dakle, ako želite zdravo srce, ne čekajte letovanje, već iskoristite neki od zatvorenih bazena.</p>
      <related>
        <h4>Pročitajte još:</h4>
        <a href="http://republika.rs/lifestyle/zdravlje/168775/Ocistite-telo-Ove-namirnice-vam-pomoci-brze-izbacite-NIKOTIN-organizma"/>
        <a href="http://republika.rs/lifestyle/zena/170160/Evo-kako-smirite-zivce-samo-minut"/>
        <a href="http://republika.rs/lifestyle/zdravlje/167600/Prvi-put-decenije-Otkriven-novi-soj-virusa-HIV"/>
        <a href="http://republika.rs/lifestyle/zdravlje/167403/Ako-imate-neki-OVIH-SIMPTOMA-pod-hitno-smanjite-unos-kofeina"/>
        <a href="http://republika.rs/lifestyle/zdravlje/166777/Njeno-velicanstvo-DUNJA-Resite-kaslja-upale-bolne-menstruacije-nije-sve"/>
      </related>
    </article>
  </body>
</html>