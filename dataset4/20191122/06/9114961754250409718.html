<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.takvim.com.tr/ekonomi/2019/11/22/5-bankadan-faiz-indirimi-iste-konut-tasit-ve-bireysel-kredi-oranlari"/>
    <meta property="og:site_name" content="Takvim"/>
    <meta property="article:published_time" content="2019-11-22T06:45:20+00:00"/>
    <meta property="og:title" content="5 bankadan faiz indirimi! İşte konut, taşıt ve bireysel kredi oranları"/>
    <meta property="og:description" content="Haberin devamı"/>
  </head>
  <body>
    <article>
      <h1>5 <a href="https://www.takvim.com.tr/haberleri/banka">banka</a>dan <a href="https://www.takvim.com.tr/haberleri/faiz">faiz</a> indirimi! İşte konut, taşıt ve <a href="https://www.takvim.com.tr/haberleri/bireysel-kredi">bireysel kredi</a> oranları</h1>
      <h2>5 <a href="https://www.takvim.com.tr/haberleri/banka">banka</a>dan kredi <a href="https://www.takvim.com.tr/haberleri/faiz">faiz</a> oranı indirimi geldi! Vatandaşlar peş peşe gelen kredi indirim haberleri sonrasında oldukça rahat nefes alıyorlar. <a href="https://www.takvim.com.tr/haberleri/kamu-bankalari">Kamu bankaları</a> <a href="https://www.takvim.com.tr/haberleri/ziraat-bankasi">Ziraat Bankası</a>, <a href="https://www.takvim.com.tr/haberleri/halkbank">Halkbank</a> ve Vakıfbank faiz indirimleri sonrasında <a href="https://www.takvim.com.tr/haberleri/garanti-bankasi">Garanti Bankası</a> ve <a href="https://www.takvim.com.tr/haberleri/ing">ING</a> Bank'ta faiz indirimine gitti. Vakıfbank ihtiyaç kredisi faiz oranı %1,35 seviyesinden %1,25 seviyesine düşürüldü. Maaşını Vakıfbank'tan alan müşteriler ise %1,17 seviyesindeki faiz oranından yararlanarak ihtiyaç kredisi çekebilecek. İhtiyaç kredisi ve <a href="https://www.takvim.com.tr/haberleri/tasit-kredisi">taşıt kredisi</a> faiz oranlarında yapılan indirimlerle birlikte, gözlerin çevrildiği <a href="https://www.takvim.com.tr/haberleri/konut-kredisi-faiz">konut kredisi faiz</a> oranlarında ise konut kredisi borç transferi ve konut kredisi yapılandırma haberleri bekleniyor.</h2>
      <address>
        <time datetime="2019-11-22T06:45:20+00:00">22 Nov 2019, 06:45</time>
      </address>
      <p>5 banka tarafından indirim müjdesi geldi. Bankaların kıyasıya rekabeti faiz oranlarının düşmesine neden oluyor. Bu bağlamda kamu ve özel bankalardan bir biri ardına kredi indirimi haberleri geliyor. ING bank konut kredisinde, Ziraat Bankası, Halkbank ve Vakıfbank bireysel kredilerde faiz oranları güncellendi! Bunlara Garanti Bankası da katıldı. Garanti Bankası Konut Kredisi Faiz Oranı yüzde 1.15 seviyesinden yüzde 1.12 seviyesine çekildi. ING Türkiye ise konut kredisi tutarından bağımsız olmak üzere faiz oranlarını 12 ila 120 ay vadede yüzde 0,98'e indirdi.</p>
      <related>
        <a href="https://www.takvim.com.tr/ekonomi/2019/11/20/kredi-notu-nedir-nasil-ogrenilir-kredi-notu-dusuk-olanlara-kredi-veren-bankalar-hangileri"/>
        <a href="https://www.takvim.com.tr/ekonomi/2019/11/20/078-mujdesi-geldi-kasim-ayi-kredi-faizi-dustu-halkbank-ziraat-bankasi-ve-vakifbank-ev-konut-kredisi-faiz-oranlari"/>
        <a href="https://www.takvim.com.tr/ekonomi/2019/11/21/konut-kredisi-hesaplama-ziraat-halkbank-vakifbank-ing-kuveytturk-ve-akbank-22-kasim-konut-kredisi-oranlari"/>
        <a href="https://www.takvim.com.tr/ekonomi/2019/11/21/078-ve-079-mujdesi-en-uygun-kredi-veren-banka-degisti-is-bankasi-yapikredi-denizbank-ve-garanti-bankasi-konut-kredisi-faiz-oranlari"/>
      </related>
      <p>
        <b>DETAYLAR İÇİN BİR SONRAKİ SAYFAYA GEÇİNİZ</b>
      </p>
      <p>
        <b>GARANTİ BANKASI FAİZ ORANI DÜŞTÜ!</b>
      </p>
      <p>Garanti Bankası Konut Kredisi Faiz Oranı yüzde 1.15 seviyesinden yüzde 1.12 seviyesine çekildi. Yapılan faiz indirimi hamlesi sonrasında 120 ay vadeli 100 bin lira konut kredisi kullanan kişilerin aylık ödemeleri 1.519 liraya gerilemiş oldu.</p>
      <p>
        <b>ING BANK FAİZ İNDİRDİ</b>
      </p>
      <p>Bankadan yapılan açıklamaya göre, ING Türkiye, tüketicilerin uygun koşullarda ev sahibi olabilmelerine katkıda bulunurken, Türkiye ekonomisine de destek verme hedefiyle yeni bir konut kredisi kampanyası başlattı. ING Türkiye, bu kapsamda konut kredisi tutarından bağımsız olmak üzere faiz oranlarını 12 ila 120 ay vadede yüzde 0,98'e indirdi. ING Türkiye'nin "çok avantajlı" faiz oranına sahip konut kredisi kampanyasından, yeni kredi talebi olanların yanı sıra mevcut konut kredisini ING Türkiye'ye taşımak isteyen müşteriler de faydalanabilecek..</p>
      <figure>
        <img src="https://iatkv.tmgrup.com.tr/0b5c5e/0/0/0/0/650/344?u=https%3a%2f%2fitkv.tmgrup.com.tr%2f2019%2f11%2f22%2f5-bankadan-faiz-indirimi-ziraat-bankasi-halkbank-ing-vakifbank-ve-garanti-faiz-indirimi-yapti-iste-konut-tasit-ve-bireysel-kredi-oranlari-1574404901789.jpg&amp;mw=640"/>
      </figure>
      <p>
        <b>ZİRAAT BANKASI KREDİ FAİZİNDE İNDİRİM YAPTI</b>
      </p>
      <p>Halihazırda müşterilerine en uygun faiz oranlarını sunan kamu bankaları arasında yer alan Ziraat Bankası, yaptığı indirim ile yine dikkatleri üzerine çekmeyi başardı. Ziraat Bankası çalışanın artısı tüketici kredisi paketinde uygulanan faiz oranı aşağı çekildi. Kredi faiz oranı %1,25 seviyesinden %1.17 seviyesine düşürüldü. Bunun yanında Ziraat Bankası normal kredi paketinde yani maaşını Ziraat Bankası üzerinden almayan müşteriler için ihtiyaç kredisinde uygulanan faiz oranında da indirim yapıldığı görüldü. Ziraat Bankası ihtiyaç kredisi faiz oranı mevcut durumda %1,35 seviyesin den %1.25'e indirildi. İhtiyaç kredisiyle birlikte taşıt kredisi faiz oranında da indirim yapan Ziraat Bankası, mevcut durumda %1,25 seviyesinde olan faiz oranını %1,19 seviyesine çekti.</p>
      <figure>
        <img src="https://iatkv.tmgrup.com.tr/0685d6/0/0/0/0/810/458?u=https%3a%2f%2fitkv.tmgrup.com.tr%2f2019%2f11%2f22%2f5-bankadan-faiz-indirimi-ziraat-bankasi-halkbank-ing-vakifbank-ve-garanti-faiz-indirimi-yapti-iste-konut-tasit-ve-bireysel-kredi-oranlari-1574404902079.jpg&amp;mw=640"/>
      </figure>
      <p>
        <b>HALKBANK İHTİYAÇ VE TAŞIT KREDİSİNDE İNDİRİM YAPTI</b>
      </p>
      <p>Halkbank kredi faiz oranları da düştü. Halkbank ihtiyaç kredisi faiz oranı %1,25 seviyesinden %1,19 seviyesine indirildi. Halkbank maaş müşterileri yani maaşlarını Halkbank üzerinden alan müşteriler, %1,19 faiz oranından ihtiyaç kredisi kullanabilecekler. Maaşını Halkbank'tan almayan müşteriler ise %1,35 oranından indirim yapılarak %1,25'e çekilen faiz oranı ile ihtiyaç kredisi kullanabilecek. Halkbank Yeşil Işık Taşıt Kredisi kampanyasında faiz oranında indirim yapılarak %1,19 seviyesine çekildi. Sıfır kilometre taşıt kredisinin yanı sıra ikinci el taşıt kredisi faiz oranı ise %1.20 olarak güncellendi.</p>
      <figure>
        <img src="https://iatkv.tmgrup.com.tr/0db9bc/0/0/0/0/440/228?u=https%3a%2f%2fitkv.tmgrup.com.tr%2f2019%2f11%2f22%2f5-bankadan-faiz-indirimi-ziraat-bankasi-halkbank-ing-vakifbank-ve-garanti-faiz-indirimi-yapti-iste-konut-tasit-ve-bireysel-kredi-oranlari-1574404899216.jpg&amp;mw=640"/>
      </figure>
      <p>
        <b>VAKIFBANK'TAN FAİZ İNDİRİMİ</b>
      </p>
      <p>Vakıfbank ihtiyaç kredisi faiz oranı %1,35 seviyesinden %1,25 seviyesine düşürüldü. Maaşını Vakıfbank'tan alan müşteriler ise %1,17 seviyesindeki faiz oranından yararlanarak ihtiyaç kredisi çekebilecek. Öte yandan Vakıfbank, sıfır ve ikinci el araç almak isteyen müşterileri için taşıt kredisi faiz oranında da indirim yaptı.</p>
      <p>
        <b>KONUT KREDİSİ DÜŞECEK Mİ?</b>
      </p>
      <p>Analistler, konut kredisinde Merkez Bankası'nın temmuz toplantısının ardından yüzde 0.99 seviyesine çekilen faizin yüzde 0.90'a inebileceği görüşünde. Ticari kredi faizlerinin ise yüzde 14 seviyesine inmesi gerektiği belirtiliyor. İş dünyası temsilcileri ise bankaların bir an önce adım atmasını bekliyor.</p>
      <p>
        <b>KAMU BANKALARI FAİZ İNDİRİMİ YAPACAK MI?</b>
      </p>
      <p>Özel bankaların sonunda kamu bankaları tarafından verilen 0.99 faiz oranı seviyesinin altına inmesi heyecan yarattı. En uygun konut kredisi faiz oranı yüzde 0.98 olurken devlet bankalarından yüzde 0.79 faiz oranı ile konut kredisi müjdesi beklenmeye başlandı. Kamu bankaları şu anda normal kredi paketinde yüzde 0.99 konut kredisi verirken anlaşmalı konut projeleri için ise yüzde 0.79 kredi faiz oranı uyguluyor. Vatandaş şu anda tüm konut kredisi taleplerinde 0.79 faiz oranı ile kredi verilmesini istiyor.</p>
      <figure>
        <img src="https://iatkv.tmgrup.com.tr/0b5c5e/0/0/0/0/650/344?u=https%3a%2f%2fitkv.tmgrup.com.tr%2f2019%2f11%2f22%2f5-bankadan-faiz-indirimi-ziraat-bankasi-halkbank-ing-vakifbank-ve-garanti-faiz-indirimi-yapti-iste-konut-tasit-ve-bireysel-kredi-oranlari-1574404901789.jpg&amp;mw=640"/>
      </figure>
      <p>
        <b>EN UYGUN TAŞIT KREDİSİ HANGİ BANKADA?</b>
      </p>
      <p>Kamu bankaları, Ziraat Bankası, Vakıfbank ve Halkbank'ın katıldığı kampanyada binek otomobiller için 50 bin lira ila 120 bin lira arasında 18-36 ay kredi çekilirse yüzde 0.49-0.69, ticari araçlardaysa 72 bin lira ve 120 bin lira arasında kredi çekilirse yüzde 0.49-0.69 oranında faiz uygulanarak kredi kullandırılıyor. Kampanya 31 Aralık 2019'a kadar sürecek.</p>
      <p>
        <b>10 AY İÇİNDE 1 MİLYON KONUT SATILDI</b>
      </p>
      <p>Söz konusu ekim ayı konut satış rekorundan önce en yüksek satış yapılan ay 146 bin 903 adetle Eylül 2019 oldu. Daha önce de Ekim 2018'de 146 bin 536 adet konut satışı yapılmıştı. Geçtiğimiz yılın ekim ayında konut satışlarının rekor seviyeye ulaşmasında tapu harcında ve KDV oranlarında geçici süreliğine yapılan indirimler etkili olmuştu. Eylül ve ekim aylarında konut satışında rekor seviyelerin yakalanmasıyla birlikte 2019 yılında 10 ayda 1 milyon konut satışı sınırı da geçişmiş oldu. Yılın ilk 10 aylık döneminde konut satışları 1 milyon 8 bin 283 adete ulaşırken, yıl sonuna kadar bu sayının 1.3 milyon adet seviyelerine yaklaşması öngörülüyor. Türkiye'de alınıp satılan konut sayısı 6 yıldır, 1 milyon adedin üzerinde gerçekleşiyor.</p>
      <p>
        <b>KONUT SATIŞINDA KAÇIRILMAYACAK FIRSATLAR</b>
      </p>
      <p>Türk insanı böyle fırsatları yakaladığında kaçırmıyor. Konut satışlarındaki canlanma orta gelirli insanların rağbet ettiği 500 bin lira civarındaki ikinci el konutlarda gerçekleşti. Birinci el konut satışlarında ise henüz bir canlılık görülmedi. Uzmanlar ve sektör temsilcileri konut piyasasındaki canlanmanın devam etmesi durumunda, ekonomideki canlanmaya öncülük etmeye devam edeceğini söyledi.</p>
    </article>
  </body>
</html>