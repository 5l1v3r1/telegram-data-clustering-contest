<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/final-fantasy-14-rettifica-ps5/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-22T06:28:00+00:00"/>
    <meta property="og:title" content="Final Fantasy 14, Square Enix rettifica l'annuncio della versione PS5 | Game Division"/>
    <meta property="og:description" content="Final Fantasy 14 arriva anche su PS5... oppure no? Un portavoce di Square Enix chiarisce quanto era stato detto da Naoki Yoshida."/>
  </head>
  <body>
    <article>
      <h1>Final Fantasy 14, Square Enix rettifica l'annuncio della versione PS5 | Game Division</h1>
      <address>
        <time datetime="2019-11-22T06:28:00+00:00">22 Nov 2019, 06:28</time>
      </address>
      <p>Nella giornata di ieri vi abbiamo riportato una notizia parecchio interessante. Naoki Yoshida, producer di Final Fantasy 14, ha partecipato a un evento esclusivo durante il quale ha fatto un grande annuncio: l’MMORPG è in sviluppo per PS5, la console di prossima generazione di Sony. Si trattava di una bella notizia, ma non troppo sorprendente visto il successo del gioco. Ora, purtroppo, <b>scopriamo che è tutto frutto di una incomprensione</b>.</p>
      <p>Pare infatti che le persone presenti all’evento abbiano frainteso le parole di Yoshida. DualShockers è infatti stato contattato da Square Enix, la quale ha spiegato che le parole del producer non sono da considerarsi come una conferma. “<i>Yoshida-san ha espresso la speranza che Final Fantasy 14 Online possa un giorno apparire sulla prossima generazione di console Sony.”</i></p>
      <figure>
        <img src="https://www.tomshw.it/images/images/2019/10/final-fantasy-xiv-shadowbringers-57469.jpg"/>
      </figure>
      <p>Leggi anche: <a href="https://www.tomshw.it/videogioco/half-life-alyx-data-uscita-trailer/">Half-Life Alyx: data di uscita, trailer e piattaforme</a></p>
      <p>Pare quindi che <b>non vi sia assolutamente nessuna conferma in merito all’inizio dei lavori di Final Fantasy 14 in versione PS5</b>. Al tempo stesso, sembrerebbe che non vi sia la totale impossibilità che questo accada. Forse, Yoshida si è lasciato scappare qualche parola di troppo al momento sbagliato e un vero annuncio ufficiale arriverà in un altro momento.</p>
      <p>Per quanto siano solo speculazioni, come abbiamo già detto l’uscita del gioco in versione PS5 non sarebbe una scelta strana: sì, la prossima macchina da gioco Sony sarà retrocompatibile, ma una versione dedicata di Final Fantasy 14 (con netti miglioramenti tecnici e visivi) non può che essere un bene per i giocatori, sopratutto se è possibile “spostare” il proprio abbonamento da una console all’altra. <b>Per ora, però, rimaniamo nel campo delle ipotesi</b>: diteci, voi state giocando con l’ultima fantasia online di Square Enix? Avete già acquistato Shadowbringers?</p>
      <blockquote>Se dovete ancora lanciarvi nel mondo di Final Fantasy 14, potete farlo con questa edizione speciale, disponibile su Amazon precisamente <a href="https://toms.it/M8rtT">a questo indirizzo</a>.</blockquote>
    </article>
  </body>
</html>