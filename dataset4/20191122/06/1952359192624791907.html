<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191122_04730348?utm_source=feedburner&amp;utm_medium=feed&amp;utm_campaign=Feed%3A+nieuws%2Fsnelnieuws+%28Nieuwsblad.be%3A+Snelnieuws%29"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-22T06:08:00+00:00"/>
    <meta property="og:title" content="Grote verkeershinder op E313 na ongeval"/>
    <meta property="og:description" content="Op de E313 in Ranst, richting Antwerpen, is grote verkeershinder door een ongeval waar twee auto’s en een vrachtwagen bij betrokken waren. Er is 45 minuten..."/>
  </head>
  <body>
    <article>
      <h1>Grote verkeershinder op E313 na ongeval</h1>
      <address>
        <time datetime="2019-11-22T06:08:00+00:00">22 Nov 2019, 06:08</time>
      </address>
      <p>Ranst - <b>Op de E313 in Ranst, richting Antwerpen, is grote verkeershinder door een ongeval waar twee auto’s en een vrachtwagen bij betrokken waren. Er is 45 minuten vertraging, meldt het Vlaams Verkeerscentrum.</b></p>
      <p>De precieze omstandigheden van het ongeval zijn nog niet duidelijk. Mogelijk is het fout gelopen toen de auto’s de vrachtwagen wilden inhalen.</p>
      <p>Een Mercedes-wagen botste tegen een verlichtingspaal en is zwaar vernield. Ook de andere auto, een Porsche Cayenne, liep veel schade op. De vrachtwagen kwam deels over de vangrail terecht.</p>
      <p>Het ongeval veroorzaakte grote verkeershinder en was rond 7.30u afgehandeld. Daardoor is omrijden niet meer nodig, meldt het Vlaams Verkeerscentrum.</p>
    </article>
  </body>
</html>