<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/ukraine-newspaper/_ukrayinski-teritoriyi-obstrilyali-z-rosiyi/939260"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T06:50:00+00:00"/>
    <meta property="og:title" content="Українські території обстріляли з Росії"/>
    <meta property="og:description" content="Позиції 46-ї окремої десантно-штурмової бригади обстріляли поблизу села Сизе Станично-Луганського району на Луганщині. Вранці 19 листопада з безпілотного літального апарата скинули гранату на українських бійців. Село розташоване на лівому березі річки Сіверський Донець. Від нього до ..."/>
  </head>
  <body>
    <article>
      <h1>Українські території обстріляли з Росії</h1>
      <address><time datetime="2019-11-22T06:50:00+00:00">22 Nov 2019, 06:50</time> by <a rel="author">Софія СТАРОКОНЬ</a></address>
      <p>Позиції 46-ї окремої десантно-штурмової бригади обстріляли поблизу села Сизе Станично-Луганського району на Луганщині. Вранці 19 листопада з безпілотного літального апарата скинули гранату на українських бійців.</p>
      <p>Село розташоване на лівому березі річки Сіверський Донець. Від нього до кордону — 2 км. Правобережжя Донця контролює терористична організація ЛНР.</p>
      <p>— Сизе вважалося останні роки тихим місцем, — каже військовий експерт <b>43-річний Юрій Бутусов</b>. — У нашого воїна множинні осколкові поранення спини. Характер поранень показує, що розрив був над землею, на рівні спини, але на певному віддаленні. Ноги теж посікло, але менше.</p>
      <p>У командуванні Десантно-штурмових військ підтвердили інцидент у Сизому.</p>
      <p>— Поранення середньої тяжкості отримав один військовослужбовець, — говорить генерал-майор Євген Мойсюк, 40 років. — Його життю та здоров'ю нічого не загрожує.</p>
      <p>19 листопада бойовики 11 разів стріляли в українських бійців.</p>
    </article>
  </body>
</html>