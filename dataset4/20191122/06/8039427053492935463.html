<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=961582"/>
    <meta property="og:site_name" content="Andhrajyothy"/>
    <meta property="article:published_time" content="2019-11-22T06:24:53+00:00"/>
    <meta property="og:title" content="సీఎం జగన్ సభ కోసం 216 జాతీయరహదారి బంద్‌"/>
    <meta property="og:description" content="ADVT"/>
  </head>
  <body>
    <article>
      <h1>సీఎం జగన్ సభ కోసం 216 జాతీయరహదారి బంద్‌</h1>
      <address>
        <time datetime="2019-11-22T06:24:53+00:00">22 Nov 2019, 06:24</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>పోలీసు పికెట్లతో ట్రాఫిక్‌కు అడుగడుగునా అవరోధాలు</b>
        </li>
        <li>
          <b>అదును చూసి పెంచేశారు..!</b>
        </li>
        <li>
          <b>సీఎం పర్యటనతో ఆర్టీసీ బస్సులకు మారిన రూటు.. రేటు</b>
        </li>
        <li>
          <b>అమలాపురం-కాకినాడ నాన్‌స్టాప్‌ టిక్కెట్‌ రూ.30 అదనం</b>
        </li>
        <li>
          <b>విలవిల్లాడిన ప్రయాణికులు... అధికారుల తీరుపై అసహనం</b>
        </li>
      </ul>
      <p><b>అమలాపురం(ఆంధ్ర జ్యోతి):</b> ముఖ్యమంత్రి వైఎస్‌ జగన్మోహన్‌రెడ్డి ముమ్మిడివరం నియోజకవర్గ పర్యటనతో 216 జాతీయరహదారిపై గురువారం ట్రాఫిక్‌ను బ్లాక్‌ చేయ డంతో ప్రయాణికులు పడ్డ కష్టాలు వర్ణనా తీతం. ఇదే అదునుగా చేసుకుని ఆర్టీసీ నాన్‌స్టాప్‌ టిక్కెట్లను టిక్కెట్‌కు రూ.30 అదనంగా పెంచి సొమ్ములు చేసుకున్నారు. కొమానపల్లిలో జాతీయ రహదారిని ఆనుకుని బహిరంగ సభా వేదిక ఏర్పాటు చేయడంతో అటు కాకినాడనుంచి, ఇటు అమలాపురం నుంచి వెళ్లే వాహనాలన్నిం టినీ ఉదయం 6 గంటలనుంచే దారి మ ళ్లించారు. దీంతో ప్రయాణికుల కష్టాలు దారు ణంగా మారాయి. అమలాపురం నుంచి వెళ్లే ఆర్టీసీ బస్సులను అంబాజీపేట, రావులపాలెం, మండపేట, రామచంద్రపురం మీదుగా కాకి నాడకు మళ్లించారు. ఆర్టీసీతోపాటు అన్ని వా హనాలను దారి మళ్లించిన పోలీసు అధికారుల తీరుతో ప్రయాణికులు పలుచోట్ల పోలీసులతో వాగ్వాదాలకు దిగారు. అమలాపురంనుంచి కాకినాడకు నాన్‌స్టాప్‌ బస్సు టిక్కెట్‌ ధర రూ.65 ఉంటే రూ.95కు పెంచడంతో ఆర్టీసీ ఉద్యోగులతో ప్రయాణికులు తీవ్రస్థాయిలో వాగ్వాదానికి దిగారు.</p>
      <p> </p>
      <p>  రవాణా సమయం కూడా గంట పెరగడంతో ప్రయాణికులు అసహనం వ్యక్తం చేశారు. ఇక ద్విచక్రవా హనాలు, చిన్నకార్లు, లారీలు, ఇతర వాహనాలను సైతం మళ్లించ డంతో కొందరు ప్రత్యామ్నాయ మార్గాల ద్వారా వెళ్లగా మరికొందరు రావులపాలెంనుంచి ఆల్‌రౌండ్‌ తిరిగి వెళ్లారు. సీఎం పాల్గొనే సభ కోసం జాతీయరహదారిని 8గంటలపాటు బ్లాక్‌ చేసిన తీరుపట్ల ప్రజలనుంచి సర్వత్రా నిరసన వ్యక్తమైంది.</p>
    </article>
  </body>
</html>