<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/ukraine-newspaper/_u-knizhku-pro-majdan-uvijshlo-200-istorij/939261"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T06:45:00+00:00"/>
    <meta property="og:title" content="У книжку про Майдан увійшло 200 історій"/>
    <meta property="og:description" content="До шостої річниці початку Революції гідності вийшла книжка &quot;Майдан від першої особи. Регіональний вимір&quot;. 20 листопада її презентували в Полтаві. У підготовці роботи взяли участь майже 120 людей &amp;mdash; студенти, політики, митці, медики, священики, представники самооборони. У виданні ..."/>
  </head>
  <body>
    <article>
      <h1>У книжку про Майдан увійшло 200 історій</h1>
      <address><time datetime="2019-11-22T06:45:00+00:00">22 Nov 2019, 06:45</time> by <a rel="author">Анна ЧАПАЛА</a></address>
      <p>До шостої річниці початку Революції гідності вийшла книжка "Майдан від першої особи. Регіональний вимір". 20 листопада її презентували в Полтаві.</p>
      <p>У підготовці роботи взяли участь майже 120 людей — студенти, політики, митці, медики, священики, представники самооборони. У виданні описується, як організовували Майдан у різних областях.</p>
      <p>— Книжка складається із 25 розділів, за кількістю регіонів України, — каже Тетяна Привалко з Інституту національної пам'яті. — Видання має 200 історій.</p>
      <p>Із квітня 2015-го науковці розпочали записувати інтерв'ю. Збирали їх півтора року. Книжка доступна в електронному форматі на сайті Інституту національної пам'яті. Її розповсюджують по бібліотеках.</p>
      <p>Стала третьою із серії видань про Революцію гідності в Україні. Раніше вийшли "45 історій Революції гідності" й "Майдан від першої особи. Мистецтво на барикадах".</p>
    </article>
  </body>
</html>