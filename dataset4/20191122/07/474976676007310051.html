<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121262/jedna-poslanka-pis-glosowala-przeciw-piotrowiczowi.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-22T07:47:00+00:00"/>
    <meta property="og:title" content="Jedna posłanka PiS głosowała przeciw Piotrowiczowi"/>
    <meta property="og:description" content="Małgorzata Golińska jako jedyna z klubu PiS zagłosowała w czwartek przeciw kandydaturze Stanisława Piotrowicza do Trybunału Konstytucyjnego."/>
  </head>
  <body>
    <article>
      <h1>Jedna posłanka PiS głosowała przeciw Piotrowiczowi</h1>
      <address>
        <time datetime="2019-11-22T07:47:00+00:00">22 Nov 2019, 07:47</time>
      </address>
      <h4>Małgorzata Golińska jako jedyna z klubu PiS zagłosowała w czwartek przeciw kandydaturze Stanisława Piotrowicza do Trybunału Konstytucyjnego.</h4>
      <p>Wczoraj wieczorem Sejm wybrał do TK Krystynę Pawłowicz, Stanisława Piotrowicza i Jakuba Stelina. <a href="https://dorzeczy.pl/kraj/121260/goraco-w-sejmie-bartoszewski-zwrocil-sie-do-macierewicza.html">Głosowanie poprzedziła burzliwa debata</a>.</p>
      <p>Za kandydaturą Piotrowicza głosowało 230 posłów z klubu PiS. Głos przeciw był tylko jeden. Oddała go Małgorzata Golińska, w latach 2018–2019 sekretarz stanu w Ministerstwie Środowiska, od 2019 wiceminister klimatu.</p>
      <p>Na razie nie wiadomo, czy Golińska świadomie zagłosowała przeciw Piotrowiczowi, czy może kolejny raz zawiódł system do głosowania. Podczas wczorajszych obrad Sejmu część posłów zgłaszała problemy z kartami.</p>
      <p>Kandydatura Stanisława Piotrowicza wzbudzała kontrowersje od samego początku, ponieważ były poseł PiS był w stanie wojennym prokuratorem. Sam Piotrowicz przekonuje, że w PRL pomagał opozycjonistom.</p>
      <p>Troje wybranych wczoraj kandydatów do TK zastąpi sędziów: Marka Zubika, Piotra Tulei i Stanisława Rymara. Ich kadencje w Trybunale kończą się na początku z grudnia.</p>
      <footer>/ Źródło: DoRzeczy.pl <br/>/ dcy</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121247/trzeba-anulowac-bo-przegramy-skandal-wokol-glosowania-w-sejmie.html"/>
      </related>
    </article>
  </body>
</html>