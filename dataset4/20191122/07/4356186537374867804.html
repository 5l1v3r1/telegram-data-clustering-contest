<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://signal.bg/%d0%b4%d0%be%d0%ba%d0%be%d1%81%d0%b2%d0%b0%d0%bd%d0%b5-%d0%b4%d0%be-%d0%bb%d1%83%d0%ba%d1%81%d0%b0-%d0%b7%d0%bb%d0%b0%d1%82%d0%bd%d0%b0-%d0%ba%d0%be%d0%b7%d0%bc%d0%b5%d1%82%d0%b8%d0%ba%d0%b0-%d0%b7/"/>
    <meta property="og:site_name" content="SIGNAL.BG"/>
    <meta property="article:published_time" content="2019-11-22T07:30:29+00:00"/>
    <meta property="og:title" content="Докосване до лукса – златна козметика за лице"/>
    <meta property="og:description" content="Златото не е ново за козметиката. Известно е от векове и днес преживява своя ренесанс. Има обаче все още хора, които подценяват неговото действие. Прави ли са? Категорично не!"/>
  </head>
  <body>
    <article>
      <h1>Докосване до лукса – златна козметика за лице</h1>
      <address><time datetime="2019-11-22T07:30:29+00:00">22 Nov 2019, 07:30</time> by <a rel="author">Signal.bg</a></address>
      <p>
        <b>
          <i>Златото не е ново за козметиката. Известно е от векове и днес преживява своя ренесанс. Има обаче все още хора, които подценяват неговото действие. Прави ли са? Категорично не! Луксозните средства наистина са изключително ефективни – за да се почувствате по-красиви не ви трябва 24 карата на пръста, а на лицето…</i>
        </b>
      </p>
      <p>Полезните свойства на златото са изследвани още в древен Китай, където няколко монети са били добавяни към варен ориз, вярвайки, че рудата ще помогне за подобряване на функционирането на организма. В Средновековието са вярвали,че приготвянето на златна смес ще им донесе вечна младост. Жълтият метал се използвал и за лечение на трудно зарастващи рани, включителни и проказа. Би могло всичко това да се счете за празни приказки, ако не беше самият Робърт Кох, който през XIX век доказва, че златният цианид има антибактериални свойства.</p>
      <p>За съжаление се оказва, че поглъщането на злато в прекалено висока концентрация може да доведе до токсично предозиране, така че за известно време изследванията са прекратени. За щастие развитието на науката му дава втори шанс и днес се тества положителният ефект на колоидното злато върху мозъка. Доказано е също, че е полезно при лечението на хормонални нарушения и редица по-тежки заболявания.</p>
      <figure>
        <img src="https://signal.bg/wp-content/uploads/2019/11/Depositphotos_158309372_l-2015.jpg"/>
      </figure>
      <p>А какво ще кажете за този благороден елемент в козметичните продукти? Египтянките и японките отдавна го използват в избелващи пудри. А днес е най-добър приятел на <a href="https://makeup.bg/categorys/763712/"><b>френската козметика</b></a>, където луксът и качеството вървят ръка за ръка.</p>
      <p>
        <b>Под какво форма се използва в козметиката</b>
      </p>
      <p>Към момента колоидното злато е най-популярно – главно поради безопасността на употреба и лесното усвояване. Как се извлича? Интересно е, че златният електрод се топи с минимален ток, а след това частиците се смесват с дестилирана вода, като така се получава ценната суспензия. Наночастиците са толкова малки, че лесно се приемат от епидермиса. Въпреки това е открит и техният недостатък – те са склонни да се натрупват, което в крайна сметка може дори да блокира проникването на активни съставки в тъканта.</p>
      <figure>
        <img src="https://signal.bg/wp-content/uploads/2019/11/Depositphotos_158308962_l-2015.jpg"/>
      </figure>
      <p>В тази ситуация можете да се обърнете към козметика с монойонно злато, чиито микрони са дори 10 пъти по-малки от наночастиците. Те лесно достигат дермата, където започват максимално действие. В техния случай се използва феноменът йонни двойки. За какво става въпрос?</p>
      <p>Всяка частица злато се комбинира с частица от активна съставка с противоположен заряд. Поради крайната неутрална стойност, формулата лесно прониква дори през плътен слой липиди. Благодарение на това продуктът действа с двойна сила. Това е особено видимо при златни маски за лице, които предотвратяват изпаряването на компонентите от кожата.</p>
      <p>
        <b>Козметика със злато – свойства</b>
      </p>
      <p>Кремовете, използващи златни нишки, са сред от най-популярните продукти. Действието им наподобява това на хиалурона. Основната им задача е да контурират, и моделират скулите, което подобрява формата на лицето. Освен това видимо стягат и заглаждат кожата на челото или около очите и устните, така че си струва да използвате и специални маски под формата на пачове.</p>
      <figure>
        <img src="https://signal.bg/wp-content/uploads/2019/11/Depositphotos_175276770_l-2015.jpg"/>
      </figure>
      <p>Колоидното злато, поставено дори в серума за лице, е като носител за другите активни съставки. Просто ги комбинирайте с муцин от охлюви, например, за да получите ефективен хидратиращ и антистареещ резултат. Интересното е, че металът донякъде напомня на детоксикираща помпа – доставя лечебните вещества дълбоко в епидермиса и в същото време изтласква нездравословните навън.</p>
      <p>Златото е чудесен компонент в козметиката за акнеична кожа, тъй като има антибактериално и противовъзпалително действие. Спрейове и мъгли с негово присъствие в състава, ще предпазят от вредното UV лъчение, а кремовете ще помогнат за премахване на пигментационните петна, ще освежат и ще придадат блясък на уморената кожа.</p>
      <p>То е естествен консервант, който поддържа синтеза на колаген. Благодарение на това средствата, базирани на него, подмладяват, запълват бръчките и възстановяват тъканта.</p>
    </article>
  </body>
</html>