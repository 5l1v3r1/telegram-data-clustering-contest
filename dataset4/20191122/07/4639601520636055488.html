<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/22/vimatv/ti-symvainei-sti-latiniki-ameriki-o-k-isyxos-analyei-sto-one-talk/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-22T07:41:40+00:00"/>
    <meta property="og:title" content="Τι συμβαίνει στη Λατινική Αμερική; Ο Κ. Ήσυχος αναλύει στο One Talk"/>
    <meta property="og:description" content="Ο πρώην υπουργός και στέλεχος της Λαϊκής Ενότητας, Κώστας Ήσυχος, ο οποίος έχει και λατινοαμερικάνικες καταβολές, μιλά στην εκπομπή One Talk και τον Δημήτρη Μανιάτη, αναλύοντας τις εξελίξεις στην δεύτερη πατρίδα του"/>
  </head>
  <body>
    <article>
      <h1>Τι συμβαίνει στη Λατινική Αμερική; Ο Κ. Ήσυχος αναλύει στο One Talk</h1>
      <h2>Ο πρώην υπουργός και στέλεχος της Λαϊκής Ενότητας, Κώστας Ήσυχος, ο οποίος έχει και λατινοαμερικάνικες καταβολές, μιλά στην εκπομπή One Talk και τον Δημήτρη Μανιάτη, αναλύοντας τις εξελίξεις στην δεύτερη πατρίδα του</h2>
      <address><time datetime="2019-11-22T07:41:40+00:00">22 Nov 2019, 07:41</time> by <a rel="author">ΤοΒΗΜΑ Team</a></address>
      <p>Διαδηλώσεις, συγκρούσεις, νεκροί, πραξικοπήματα και αλλαγές κυβερνήσεων, είναι μερικά εξ όσων λαμβάνουν χώρα το τελευταίο διάστημα στην Λατινική Αμερική. Ο πρώην υπουργός και στέλεχος της Λαϊκής Ενότητας, Κώστας Ήσυχος, ο οποίος έχει και λατινοαμερικάνικες καταβολές, μιλά στην εκπομπή One Talk και τον Δημήτρη Μανιάτη, αναλύοντας τις εξελίξεις στην δεύτερη πατρίδα του.</p>
      <p>«Η Λατινική Αμερική είναι μια ιδιαίτερη ήπειρος με ιδιαίτερες ιστορικές φάσεις. Έχει μείγμα ιθαγενών, Αφρικανών δούλων και φτωχών λευκών που ήρθαν από την Ευρώπη, μετά τους δύο παγκόσμιους πολέμους. Παλαιότερα τα πραξικοπήματα γινόταν με την έξοδο των τανκς στους δρόμους. Σήμερα οι σφαίρες βγαίνουν από τα κυρίαρχα μίντια. Συντελείται δολοφονία χαρακτήρων προέδρων, υπάρχουν θεσμικά πραξικοπήματα, η δικαιοσύνη είναι εξαιρετικά διεφθαρμένη και στην υπηρεσία της αυτοκρατορίας (σ.σ. ΗΠΑ)» τονίζει ο πρώην υπουργός. Για την κατάσταση που επικρατεί στη Χιλή, λέει πως «ο Πινοσέτ ζει μέσα από το σύνταγμα της Χιλής. Παραμένει ζωντανό και βασιλεύει σε βάρος της δημόσιας παιδείας και της κοινωνικής ασφάλισης. Στη Χιλή γίνεται μια μαζική εξέγερση. Τα περισσότερα μαζικά μέσα δεν έδωσαν σημασία. Έφτασαν ενάμιση εκατομμύριο άνθρωποι να βγουν στο δρόμο. Αιτία ήταν η αύξηση των εισιτηρίων του μετρό. Πρόκειται για τους αστάθμητους παράγοντες. Ωστόσο στη συνέχεια αυξήθηκε η ‘’ατζέντα’’ και πήγε στα βασικά. Δηλαδή οικονομία και αλλαγή συντάγματος. Ο Πινιέρα γεύεται μια μεγάλη ήττα που έχει ιστορικές διαστάσεις για την Χιλή αλλά και ολόκληρη την Λατινική Αμερική».</p>
      <p>
        <a href="https://www.in.gr/2019/11/22/greece/tourkiko-sxedio-kata-tis-elladas-moxlo-metanasteytiko/">Τουρκικό σχέδιο κατά της Ελλάδας με μοχλό το μεταναστευτικό</a>
      </p>
      <p>Σχετικά με την επικρατούσα στην Βολιβία κατάσταση σημειώνει πως «στα 15 χρόνια που κυβέρνησε ο Μοράλες έβγαλε 4,5 εκατομμύρια ανθρώπους από τη φτώχεια και την ανέχεια. Ενσωμάτωσε τα αποκλεισμένα στρώματα στην κοινωνία, την πολιτική και την οικονομία. Έφτιαξε συνεταιρισμούς, εθνικοποίησε τον ορυκτό της πλούτο χώρας του. Η Βολιβία είναι δεύτερη χώρα σε αποθέματα λιθίου στον κόσμο ενώ πρόσφατα ανακαλύφθηκε ουράνιο. Εκεί οφείλεται το πραξικόπημα σε βάρος του. Βραζιλία και ΗΠΑ δεν έβλεπαν με καλό μάτι την περίπτωση της Βολιβίας. Γιατί ήταν το ζωντανό παράδειγμα για τους λαούς τη Λατινικής Αμερικής». Επιπλέον, ο κ. Ήσυχος τονίζει πως ο στρατός ζήτησε από τον Μοράλες να φύγει από την εξουσία, ενώ υπογραμμίζει ότι η αυτόανακηρυχθείσα πρόεδρος Ανιέζ «πήρε 4,4% στις τελευταίες εκλογές, ενώ ο Μοράλες 46%». Ακολούθως, υποστηρίζει πως το Μεξικό «επιστρέφει στην οικογένεια της Λατινικής Αμερικής» μια και «απήχθη με την Ελεύθερη Ζώνη Εμπορίου μεταξύ ΗΠΑ, Καναδά και Μεξικού, οπότε και έχασε τη βιομηχανία του και μετατράπηκε στον διάδοχο της Κολομβίας, στην παγκόσμια πρωτεύουσα ναρκοεμπορίου».</p>
      <p>Τέλος, για τον Γκουαϊδό επισημαίνει πως «δεν ξέρει ούτε ο ίδιος που βρίσκεται. Κουτσό άλογο τον αποκαλούν στον Λευκό Οίκο, γιατί δεν μπόρεσε να κάνει όσα του είπαν. Είναι ένας άνθρωπος που είχε πάρει 3% στις τελευταίες εκλογές. Ανήκει στην ακροδεξιά. Είναι λευκοί όλοι οι οπαδοί του στην Βενεζουέλα. Είναι ενοχλητική χώρα για την αυτοκρατορία και η Βενεζουέλα. Οι ΗΠΑ θα ήθελαν στα χέρια τους τα αποθέματα πετρελαίου που διαθέτει η Βενεζουέλα».</p>
      <figure>
        <iframe src="https://www.youtube.com/embed/QAFTVSQ_0yY" width="640" height="360" data-service="Youtube" scrolling="no"/>
      </figure>
      <p>Πηγή:<a href="https://www.onetv.gr/cosmos/ti-symvainei-sti-latiniki-ameriki-o-k-isyxos-analyei-sto-one-talk/"><b> onetv.gr</b></a></p>
      <p>
        <a href="https://www.tovima.gr/2019/11/22/society/ieres-aythairesies-sta-meteora/">«Ιερές» αυθαιρεσίες στα Μετέωρα</a>
      </p>
    </article>
  </body>
</html>