<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/basket/euroleague/776532/panathinaikos-gia-diplo-oktadas-sto-monacho/"/>
    <meta property="og:site_name" content="to10.gr"/>
    <meta property="article:published_time" content="2019-11-22T07:04:16+00:00"/>
    <meta property="og:title" content="Παναθηναϊκός : Να «πατήσει» γερά στην οκτάδα"/>
    <meta property="og:description" content="Ο Παναθηναϊκός αντιμετωπίζει στο Μόναχο την Μπάγερν και έχει ως στόχο το διπλό που θα τον βάλει δυνατά στο «κόλπο» της οκτάδας."/>
  </head>
  <body>
    <article>
      <h1>Παναθηναϊκός : Να «πατήσει» γερά στην οκτάδα</h1>
      <h2>Ο Παναθηναϊκός αντιμετωπίζει στο Μόναχο την Μπάγερν και έχει ως στόχο το διπλό που θα τον βάλει δυνατά στο «κόλπο» της οκτάδας.</h2>
      <address><time datetime="2019-11-22T07:04:16+00:00">22 Nov 2019, 07:04</time> by <a rel="author">to10.gr</a></address>
      <p>Ο Παναθηναϊκός μετά τη μεγάλη νίκη του επί της Ζαλγκίρις στο Κάουνας αντιμετωπίζει εκτός έδρας τη Μπάγερν (21:30) για την 10η αγωνιστική της EuroLeague.</p>
      <p>Οι πράσινοι ψάχνουν την 2η σερί εκτός έδρας νίκη προκειμένου να διατηρηθούν εντός 8αδας, αλλά και να «πατήσουν» ακόμα πιο γερά στις θέσεις που δίνουν την πρόκριση.</p>
      <p>
        <a href="https://www.to10.gr/dekaria/776366/tesseris-gami-ke-mia-kidia-gia-ton-olybiako/">
          <i>Γιατί έχει αλλάξει πρόσωπο ο Ολυμπιακός του Κεμζούρα</i>
        </a>
      </p>
      <p>Ο Παναθηναϊκός προέρχεται από μια καλή εμφάνιση στη Λιθουανία, ενδιάμεσα «έσκασε» και η είδηση της ανάληψης της τεχνικής ηγεσίας από τον Ρικ Πιτίνο και η ψυχολογία στο πράσινο στρατόπεδο είναι στα ύψη.</p>
      <p>Αυτό θέλει να εκμεταλλευτεί και ο Γιώργος Βόβορας στο πιθανότατα τελευταίο του παιχνίδι ως πρώτος προπονητής, απέναντι μάλιστα σε μια πολύ επικίνδυνη ομάδα, που πριν από τρία βράδια νίκησε στο ίδιο γήπεδο τον Ολυμπιακό.</p>
      <p>Ο Έλληνας τεχνικός δεν αντιμετωπίζει κάποιο πρόβλημα για το παιχνίδι με τους Βαυαρούς, ενώ και η Μπάγερν θα παραταχθεί πάνοπλη με στόχο το 2/2 κόντρα στις ελληνικές ομάδες στη δεύτερη «διαβολοβδομάδα».</p>
      <p>Στα άλλα παιχνίδια της ημέρας, ξεχωρίζουν το Ρεάλ – ΤΣΣΚΑ και το Μπαρτσελόνα – Μακάμπι, σε δυο ματς που έχουν ιδιαίτερο ενδιαφέρον.</p>
      <p>
        <b>Αναλυτικά το πρόγραμμα:</b>
      </p>
      <p>Μπάγερν – Παναθηναϊκός 21:30<br/>Βιλερμπάν – Φενέρμπαχτσε 21:45<br/>Μπαρτσελόνα – Μακάμπι 22:00<br/>Μπασκόνια – Ζενίτ 22:00<br/>Ρεάλ – ΤΣΣΚΑ 22:00</p>
      <p>
        <b>
          <a href="https://www.to10.gr/basket/euroleague/776532/panathinaikos-gia-diplo-oktadas-sto-monacho/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>