<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/horela-lysecinska-bouda-skoda-je-600-tisic-20191122.html"/>
    <meta property="og:site_name" content="Deník.cz"/>
    <meta property="article:published_time" content="2019-11-22T07:22:00+00:00"/>
    <meta property="og:title" content="V Krkonoších hořela Lysečinská bouda. Škoda je 600 tisíc"/>
    <meta property="og:description" content="Ve čtvrtek kolem půl desáté hodiny dopolední byl na operační středisko hasičů Královéhradeckého kraje nahlášen požár v objektu Lysečinské boudy na Trutnovsku. Bouda, která je významným objektem východních Krkonoš, je přitom v současné době uzavřena kvůli probíhajícím opravám."/>
  </head>
  <body>
    <article>
      <h1>V Krkonoších hořela Lysečinská bouda. Škoda je 600 tisíc</h1>
      <address><time datetime="2019-11-22T07:22:00+00:00">22 Nov 2019, 07:22</time> by <a rel="author">Tomáš Cerman</a></address>
      <p>Na místo vyjeli profesionální hasiči z Trutnova a jednotky sboru dobrovolných hasičů z Pece pod Sněžkou a Horního Maršova. Po příjezdu bylo průzkumem zjištěno, že se jedná o již rozvinutý požár v prostorách kotelny, která se nachází v těsné blízkosti hlavního objektu boudy.</p>
      <figure>
        <img src="https://g.denik.cz/1/2b/ctk-desitky-vlaku-zastavila-srazka-muze-s-vlakem-v-centru-prahy_denik-150-3x2.jpg"/>
      </figure>
      <aside>
        <a href="https://prazsky.denik.cz/nehody/vlakem-v-centru-prahy-srazil-cloveka-nehoda-zastavila-desitky-spoju-20191121.html">Vlak v centru Prahy srazil člověka. Muž přišel při nehodě o nohy Přečíst článek ›</a>
      </aside>
      <p>Před příjezdem hasičů se pokoušeli požár za pomoci hasicích přístrojů neúspěšně uhasit zaměstnanci objektu, dva z nich se nadýchali zplodin hoření a po ošetření zdravotnickou záchrannou službou byli převezeni do nemocnice v Trutnově.</p>
      <p>Hasičům se brzy podařilo zastavit šíření požáru z kotelny do hlavního objektu a v prostoru kotelny požár zlikvidovali. Budovu následně odvětrali a předali zástupci majitele. Příčina vzniku požáru je v šetření, jako pravděpodobné se jeví nesprávné nakládání s nevychladlým popelem. Předběžný odhad škody dosahuje výše 600 tisíc korun. </p>
      <figure>
        <img src="https://g.denik.cz/1/ec/pri-pozaru-ubytovny-v-teplicich-se-12-lidi-nadychalo-koure_denik-150-3x2.jpg"/>
      </figure>
      <aside>
        <a href="https://www.denik.cz/nehody/v-pritkovske-ulici-v-trnovanech-hori-ubytovna-pro-romy-20191119.html">V Teplicích hořela ubytovna. Kouře se nadýchalo dvanáct osob Přečíst článek ›</a>
      </aside>
    </article>
  </body>
</html>