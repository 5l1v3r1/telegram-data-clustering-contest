<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/genel-ilanlar/bddk-ya-is-basvurusu-nasil-yapilir-bddk-personel-alimi-icin-basvurular-ne-zaman-baslayacak-h543714.html"/>
    <meta property="og:site_name" content="KamuAjans"/>
    <meta property="article:published_time" content="2019-11-22T07:08:11+00:00"/>
    <meta property="og:title" content="BDDK'ya İş Başvurusu Nasıl Yapılır? BDDK Personel Alımı için Başvurular Ne Zaman Başlayacak?"/>
    <meta property="og:description" content="Bankacılık Düzenleme ve Denetleme Kurumu (BDDK) personel alımı yapacak! Açıktan atama yolu ile 50 (elli) bankalar yeminli murakıp yardımcısı, 75 (yetmişbeş) bankacılık uzman yardımcısı alımı yapılacak. Yazılı ve sözlü sınav olmak üzere giriş sınavı iki aşamalı olarak gerçekleştirilecek. Başvurular 25 Kasım'da başlayacak ve 6 Aralık tarihine kadar devam edecek."/>
  </head>
  <body>
    <article>
      <h1>BDDK'ya İş Başvurusu Nasıl Yapılır? BDDK Personel Alımı için Başvurular Ne Zaman Başlayacak?</h1>
      <address><time datetime="2019-11-22T07:08:11+00:00">22 Nov 2019, 07:08</time> by <a rel="author">KamuAjans</a></address>
      <p>
        <b>Bankacılık Düzenleme ve Denetleme Kurumu (BDDK) personel alımı yapacak! Açıktan atama yolu ile 50 (elli) bankalar yeminli murakıp yardımcısı, 75 (yetmişbeş) bankacılık uzman yardımcısı alımı yapılacak. Yazılı ve sözlü sınav olmak üzere giriş sınavı iki aşamalı olarak gerçekleştirilecek. Başvurular 25 Kasım'da başlayacak ve 6 Aralık tarihine kadar devam edecek.</b>
      </p>
      <p><a href="http://www.kamuajans.com/haberleri/bddk">BDDK</a> <a href="http://www.kamuajans.com/haberleri/giri%C5%9F+s%C4%B1nav%C4%B1">giriş sınavı</a> ile bankalar yeminli murakıp yardımcısı ve <a href="http://www.kamuajans.com/haberleri/bankac%C4%B1l%C4%B1k">bankacılık</a> <a href="http://www.kamuajans.com/haberleri/uzman+yard%C4%B1mc%C4%B1s%C4%B1">uzman yardımcısı</a> alımı gerçekleştirecek. Yazılı ve sözlü sınav ile yapılacak olan BDDK alımları için ilan edilen müracaat tarihleri 25 Kasım 2019 ile 6 Aralık 2019 arasıdır. Yazılı sınavın yapılacağı yer ile sözlü sınavın yapılacağı yer ve tarihleri www.bddk.org.tr internet adresinden duyurulacaktır.</p>
      <p>
        <b>
          <i>Bankacılık Düzenleme ve Denetleme Kurumuna, giriş sınavı sonuçlarına göre Kurum ana ve danışma hizmet birimlerinde istihdam edilmek üzere bankalar yeminli murakıp yardımcısı ve bankacılık uzman yardımcısı (bankacılık, hukuk ve bilişim alanları) unvanlarında meslek personeli alınacaktır.</i>
        </b>
      </p>
      <p>Giriş sınavı, yazılı ve sözlü olmak üzere iki aşamalıdır. Giriş sınavının yazılı aşaması, bankacılık uzman yardımcısı (bankacılık, hukuk ve bilişim alanları) kadrosu için 21 Aralık 2019 Cumartesi günü, bankalar yeminli murakıp yardımcısı kadrosu için ise 21 - 22 Aralık 2019 Cumartesi - Pazar günlerinde sabah ve öğleden sonra oturumları halinde İstanbul'da (Yıldız Teknik Üniversitesi Davutpaşa Kampüsü) gerçekleştirilecektir.</p>
      <p>Yazılı sınavın yapılacağı yer ile sözlü sınavın yapılacağı yer ve tarihleri Kurumun resmi internet sitesinden (www.bddk.org.tr) duyurulacaktır. Adaylara ayrıca bir tebligat yapılmayacaktır.</p>
      <p>Açıktan atama izni verilen kadro sayısı, bankalar yeminli murakıp yardımcısı kadrosu için 50, bankacılık uzman yardımcısı kadrosu için 75'tir.</p>
      <p>
        <b>SINAV BAŞVURUSU:</b>
      </p>
      <p>Başvurular, 25 Kasım 2019 tarihi saat 14.00'da başlayıp, 6 Aralık 2019 tarihi saat 16.00’da sona erecektir. Başvurular, Kurumun resmi internet sitesinden (www.bddk.org.tr) ulaşılabilecek "Başvuru Formu"nun doldurulması suretiyle elektronik ortamda yapılacaktır. Başvurular üzerinde yapılacak inceleme sonucu, yazılı sınava katılmaya hak kazanan adayların listesi, Kurumun resmi internet sitesinde (www.bddk.org.tr) duyurulacaktır.</p>
      <p>
        <b>BAŞVURU ŞARTLARI:</b>
      </p>
      <p>A) Genel Şartlar:</p>
      <p>1) Türk vatandaşı olmak.</p>
      <p>2) Kamu haklarından mahrum bulunmamak.</p>
      <p>3) Türk Ceza Kanununun 53 üncü maddesinde belirtilen süreler geçmiş olsa bile; kasten işlenen bir suçtan dolayı bir yıl veya daha fazla süreyle hapis cezasına ya da affa uğramış olsa bile devletin güvenliğine karşı suçlar, Anayasal düzene ve bu düzenin işleyişine karşı suçlar, zimmet, irtikâp, rüşvet, hırsızlık, dolandırıcılık, sahtecilik, güveni kötüye kullanma, hileli iflas, ihaleye fesat karıştırma, edimin ifasına fesat karıştırma, suçtan kaynaklanan malvarlığı değerlerini aklama veya kaçakçılık suçlarından mahkûm olmamak.</p>
      <p>4) Askerlik durumu itibarıyla; askerlikle ilgisi bulunmamak, askerlik çağına gelmemiş bulunmak veya askerlik çağına gelmiş ise muvazzaf askerlik hizmetini yapmış yahut ertelenmiş veya yedek sınıfa geçirilmiş olmak.</p>
      <p>5) Görevini devamlı yapmasına engel olabilecek akıl hastalığı bulunmamak.</p>
      <p>6) 5411 sayılı Bankacılık Kanununun 8 inci maddesinin birinci fıkrasında yer verilen;</p>
      <p>a) 2004 sayılı İcra ve İflas Kanunu hükümlerine göre müflis olmaması, konkordato ilân etmiş olmaması, uzlaşma suretiyle yeniden yapılandırma başvurusunun tasdik edilmiş olmaması ya da hakkında iflasın ertelenmesi kararı verilmiş olmaması,</p>
      <p>b) 5411 sayılı Kanunun 71 inci maddesi uygulanan bankalarda veya bu Kanunun yürürlüğe girmesinden önce Tasarruf Mevduatı Sigorta Fonuna (Fon) devredilmiş olan bankalarda nitelikli paya sahip olmaması veya kontrolü elinde bulundurmaması,</p>
      <p>c) Tasfiyeye tâbi tutulan bankerler ile iradî tasfiye haricinde tasfiyeye tâbi tutulan finansal kuruluşlarda, faaliyet izni kaldırılan kalkınma ve yatırım bankalarında, ortaklarının temettü hariç ortaklık hakları ile yönetim ve denetimi Fona intikal eden veya bankacılık yapma ve mevduat ve katılım fonu kabul etme izin ve yetkileri kaldırılan kredi kuruluşlarında, Fona intikalinden veya bankacılık yapma ve mevduat ve katılım fonu kabul etme izin ve yetkileri kaldırılmadan önce nitelikli paya sahip olmaması veya kontrolü elinde bulundurmaması,</p>
      <p>d) Taksirli suçlar hariç olmak üzere affa uğramış olsalar bile mülga 765 sayılı Türk Ceza Kanunu ve diğer kanunlar uyarınca ağır hapis veya beş yıldan fazla hapis, 5237 sayılı Türk Ceza Kanunu ve diğer kanunlar uyarınca üç yıldan fazla hapis cezasıyla cezalandırılmamış olması veya mülga 3182 sayılı Bankalar Kanununun, bu Kanunla yürürlükten kaldırılan 4389 sayılı Bankalar Kanununun, bu Kanunun ve 2499 sayılı Sermaye Piyasası Kanununun ve ödünç para verme işleri hakkında mevzuatın hapis cezası gerektiren hükümlerine muhalefet yahut mülga 765 sayılı Türk Ceza Kanunu, 5237 sayılı Türk Ceza Kanunu veya diğer kanunlar uyarınca basit veya nitelikli zimmet, zimmet, irtikâp, rüşvet, hırsızlık, dolandırıcılık, sahtecilik, inancı kötüye kullanma, dolanlı iflas gibi yüz kızartıcı suçlar ile istimal ve istihlâk kaçakçılığı dışında kalan kaçakçılık suçları, resmî ihale ve alım satımlara fesat karıştırma, kara para aklama veya Devletin şahsiyetine karşı işlenen suçlar ile Devlet sırlarını açığa vurma, Devletin egemenlik alametlerine ve organlarının saygınlığına karşı suçlar, Devletin güvenliğine karşı suçlar, Anayasal düzene ve bu düzenin işleyişine karşı suçlar, milli savunmaya karşı suçlar, Devlet sırlarına karşı suçlar ve casusluk, yabancı devletlerle olan ilişkilere karşı suçlar, vergi kaçakçılığı suçlarından veya bu suçlara iştirakten hükümlü bulunmaması, şartlarını taşımak.</p>
      <p>7) 5411 sayılı Bankacılık Kanununun 26 ncı maddesinde yer alan “Bu Kanunun 8 inci maddesinin birinci fıkrasının (a), (b), (c) ve (d) bentlerinde belirtilen şartları taşımayan kişiler, bankalarda genel müdür, genel müdür yardımcısı veya imza yetkisini haiz görevli olarak çalıştırılamazlar. Bankalar, bu kimselerin imza yetkilerini derhal kaldırmak zorundadırlar. Kurum denetimleri sonucunda, bu Kanun veya ilgili diğer mevzuat hükümlerini ihlâl ettikleri ve bankanın emin bir şekilde çalışmasını tehlikeye düşürdükleri tespit edilen ve haklarında kanunî kovuşturma talep edilen banka mensuplarının, imza yetkileri Kurul kararı ile geçici olarak kaldırılır. Bu kimseler, Kurulun izni olmadıkça imza yetkisini haiz personel olarak hiçbir bankada çalıştırılamazlar” hükmü kapsamında çalışması yasaklananlardan olmamak.</p>
      <p>8) Güvenlik soruşturması ve/veya arşiv araştırmasında kamu hizmetine atanmasına engel bir durumu bulunmamak.<br/><br/>BANKACILIK DÜZENLEME VE DENETLEME KURUMU MESLEK PERSONELİ GİRİŞ SINAVI İLANI İÇİN <a href="http://kamuilan.dpb.gov.tr/ilanDetay.aspx?9d2990f0-cf1e-44bb-92be-be241fd07182"><b>TIKLAYINIZ</b></a></p>
    </article>
  </body>
</html>