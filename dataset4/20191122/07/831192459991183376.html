<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/apisteyti-apokalypsi-apo-ton-spyro-papadopoylo-pascho-apo-3/"/>
    <meta property="og:site_name" content="europost.gr"/>
    <meta property="article:published_time" content="2019-11-22T07:45:47+00:00"/>
    <meta property="og:title" content="Απίστευτη αποκάλυψη από τον Σπύρο Παπαδόπουλο: «Πάσχω από…»"/>
    <meta property="og:description" content="Ο Σπύρος Παπαδόπουλος έκανε μια εξομολόγηση εφ' όλης τής ύλης και αποκάλυψε πολλά που αφορούν την προσωπική αλλά και την επαγγελματική του κατάσταση. Από τι πάσχει; Ο αγαπημένος ηθοποιός αλλά και παρουσιαστής, μίλησε για το τι"/>
  </head>
  <body>
    <article>
      <h1>Απίστευτη αποκάλυψη από τον Σπύρο Παπαδόπουλο: «Πάσχω από…»</h1>
      <address>
        <time datetime="2019-11-22T07:45:47+00:00">22 Nov 2019, 07:45</time>
      </address>
      <p>Ο Σπύρος Παπαδόπουλος έκανε μια εξομολόγηση εφ’ όλης τής ύλης και αποκάλυψε πολλά που αφορούν την προσωπική αλλά και την επαγγελματική του κατάσταση. Από τι πάσχει;</p>
      <p>Ο αγαπημένος ηθοποιός αλλά και παρουσιαστής, μίλησε για το τι προτιμά,πως χειριζόταν το παρελθόν αλλά και πως ζει το τώρα.</p>
      <p>Δείτε παρακάτω τι είπε:</p>
      <p>«Προτιμώ τον εαυτό μου είκοσι χρόνια νεότερο. Αλλά αν είχα ένα κουμπί που, με το πάτημά του, θα μπορούσα να διαλέξω μια εποχή, θα πήγαινα πολύ πιο πίσω. Τότε που οι μπακάληδες και οι μαραγκοί είχαν το μολύβι πίσω από το αφτί. Πάσχω από παρελθοντολαγνεία.</p>
      <p>Είμαι κολλημένος στη δεκαετία του 1960. Δεν ονειρευόμουν και δεν ονειρεύομαι. Είναι κατάλοιπο του αυτοσχεδιασμού όπου σου έλεγα ότι καταφεύγαμε πιτσιρικάδες για να επιβιώσουμε. Έχω μάθει να μην ασχολούμαι με το μέλλον. Διαχειρίζομαι το παρόν, την πραγματικότητα και – όσο και αν ακούγεται μοιρολατρικό – αφήνω τη ζωή να κάνει παιχνίδι. Ποντάρει η ζωή και εγώ λέω ‘‘μέσα’’ ή ‘‘πάσο’’.</p>
      <p>Οι άνθρωποι της δικής μου γενιάς δουλέψαμε σκληρά από μικρά παιδιά. Και το να μάθεις να δουλεύεις και να βάζεις στον εαυτό σου δύσκολα είναι μεγάλη προίκα ζωής. Πλέον, από δύο κουβέντες, μπορώ να καταλάβω αν κάποιος έχει δουλέψει πολύ. Οι άνθρωποι που έχουν δουλέψει πολύ και σκληρά έχουν μια άλλη ματιά, μια άλλη γενναιότητα. Δεν τους περισσεύει χρόνος για να φοβηθούν. Κάναμε το λάθος, ακριβώς επειδή εμείς τραβήξαμε όλα αυτά, να κλείσουμε τα παιδιά σε ένα σελοφάν. Αλλά, εκεί έξω, ο στίβος δεν είναι έτσι. Θέλει τρέξιμο».</p>
    </article>
  </body>
</html>