<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/4d53a3c09e6d1997/un-baiat-de-12-ani-cel-mai-tanar-condamnat-in-urma-protestelor-din-hong-kong-ce-fapta-a-comis-copilul.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-22T07:11:06+00:00"/>
    <meta property="og:title" content="Un băiat de 12 ani, cel mai tânăr condamnat în urma protestelor din Hong Kong; Ce faptă a comis copilul"/>
    <meta property="og:description" content="Un băiat în vârstă de 12 ani a devenit cea mai tânără persoană condamnată pentru o infracțiune legată de protestele anti-guvernamentale din Hong Kong, scrie BBC News."/>
  </head>
  <body>
    <article>
      <h1>Un băiat de 12 ani, cel mai tânăr condamnat în urma protestelor din Hong Kong; Ce faptă a comis copilul</h1>
      <address><time datetime="2019-11-22T07:11:06+00:00">22 Nov 2019, 07:11</time> by <a rel="author">Jurnal.md</a></address>
      <p>
        <b>Un băiat în vârstă de 12 ani a devenit cea mai tânără persoană condamnată pentru o infracțiune legată de protestele anti-guvernamentale din Hong Kong, scrie BBC News.</b>
      </p>
      <p>Copilul a fost arestat după ce a fost văzut de un polițist în timp ce scria cu spray sloganuri anti-guvernamentale pe clădirea unei secții de poliție și pe pereții unei stații de metrou.</p>
      <p>Procurorii au declarat în instanță că un ofițer de poliție, îmbrăcat în haine civile, l-a văzut pe copil în timp ce scria pe pereții secției mesaje precum „polițiști blestemați” și „anihilarea divină, HK liber”.</p>
      <p>Ofițerul l-a urmărit pe băiat până acasă și a așteptat în fața clădirii în care locuia acesta toată noaptea. În dimineața următoare, când copilul a plecat la școală polițistul l-a oprit, l-a percheziționat și după ce a găsit spray-ul negru l-a arestat. Băiatul și-a petrecut 24 de ore în secția de poliție, iar luna viitoare urmează să își primească sentința pentru fapta sa.</p>
    </article>
  </body>
</html>