<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Hakeri-iznudvat-nashi-zvezdi-za-pari-Dzhizusa-izgorya-2-puti-915785"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-22T07:10:00+00:00"/>
    <meta property="og:title" content="Хакери изнудват наши звезди за пари! Джизъса изгоря 2 пъти"/>
    <meta property="og:description" content="От няколко месеца хакери атакуват профилите на популярни личности, разбиват ги и след това искат пар..."/>
  </head>
  <body>
    <article>
      <h1>Хакери изнудват наши звезди за пари! Джизъса изгоря 2 пъти</h1>
      <address>
        <time datetime="2019-11-22T07:10:00+00:00">22 Nov 2019, 07:10</time>
      </address>
      <p>От няколко месеца хакери атакуват профилите на популярни личности, разбиват ги и след това искат пари, за да ги възстановят. Средно цените варират между 3 и 5 хиляди лева.</p>
      <p>След като в началото на годината Валери Божинов брои пачки, за да върне профила на любимата си Биляна Дол, от месец неговият профил в Инстаграм също е хакнат. Тогава Божинов се бръка 6 бона и върна Биляна в мрежата. Изглежда сумата за неговия профил е по-голяма, след като не може да си го върне повече от месец.</p>
      <p>От хакерска атака се оплака и Илиян. Той успя да си върне профила в Инстаграм без пари, но блокира голяма част от феновете му. Той обясни на феновете, че е бил хакнат и се извини, че не по негова вина голяма част от последователите му са изтрити.</p>
      <p>Благой Георгиев също бе изнудван за пари. Бившият футболист бе атакуван два пъти за седмица. Първия път хакерите успяха да приберат 5 бона, Бързата му реакция ги провокирала да го хакнат пак и да искат по-голяма сума пари.</p>
      <p>Юлиян Вергов също стана жертва, но въпреки, че плати 2000 евро, така и не получи достъп до страницата си. Симона Загорова също се оплака от нагло изнудване. Тя не плати исканите 320 евро и си направи нов акаунт, пише "Телеграф".</p>
    </article>
  </body>
</html>