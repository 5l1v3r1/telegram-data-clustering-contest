<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/trondelag/2019/11/22/%C3%89n-person-skadd-etter-utforkj%C3%B8ring-20449941.ece"/>
    <meta property="og:site_name" content="adressa.no"/>
    <meta property="article:published_time" content="2019-11-22T07:04:55+00:00"/>
    <meta property="og:title" content="Én person skadd etter utforkjøring"/>
    <meta property="og:description" content="- Vi anbefaler at folk kjører forsiktig, sier operasjonsleder."/>
  </head>
  <body>
    <article>
      <h1>Én person skadd etter utforkjøring</h1>
      <address><time datetime="2019-11-22T07:04:55+00:00">22 Nov 2019, 07:04</time> by <a rel="author">Karoline Ulvnes</a></address>
      <p>- Vi anbefaler at folk kjører forsiktig, sier operasjonsleder.</p>
      <aside><a href="https://www.adressa.no/nyheter/trondelag/2019/11/22/javascript:void(0);">Del denne artikkelen på Facebook</a> <a href="https://www.adressa.no/nyheter/trondelag/2019/11/22/javascript:void(0);">Del denne artikkelen på Twitter</a> <a href="https://www.adressa.no/nyheter/trondelag/2019/11/22/javascript:void(0);">Del denne artikkelen på e-post</a></aside>
      <p>Fredag morgen like før klokken 08 fikk politiet i Trøndelag inn en melding om en utforkjøring i Steinkjer. To personer satt i bilen da den kjørte ut av veien.</p>
      <p>- Det er et kjøretøy som har kjørt ned en privat gårdsvei og mistet kontrollen over bilen på glattisen. Det resulterte i at bilen kjørte i et stabbur, sier innsatsleder Terje Bolås.</p>
      <p>Han opplyser at det er ekstremt glatt på stedet.</p>
      <p>- Både stabburet og bilen fikk noen skader. Ingen personer ble skadd som følge av uhellet, men den ene personen i bilen falt på glattisen etter utforkjøringen, sier Bolås.</p>
      <p>Partene gjør opp seg i mellom når det kommer til skadene på stabburet.</p>
      <h4>Tips oss! Har du bilder, video eller opplysninger?</h4>
      <p>Telefon: <b>464 07 200</b> E-post: <a href="mailto:webred@adresseavisen.no"><b>webred@adresseavisen.no</b></a></p>
    </article>
  </body>
</html>