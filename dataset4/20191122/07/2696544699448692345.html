<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/tudomany/20191122_telenor_hipercsoport_kedvezmenyek"/>
    <meta property="og:site_name" content="HVG.hu"/>
    <meta property="article:published_time" content="2019-11-22T07:03:00+00:00"/>
    <meta property="og:title" content="Van egy új szolgáltatás a Telenornál, 10-50 százalékos kedvezményt ad"/>
    <meta property="og:description" content="A HiperCsoport nevű szolgáltatást azoknak szánja a Telenor, akik szívesen összeállnak egy miniflottába azért, hogy jelentősen csökkenthessék havi számlájuk összegét."/>
  </head>
  <body>
    <article>
      <h1>Van egy új szolgáltatás a Telenornál, 10-50 százalékos kedvezményt ad</h1>
      <address><time datetime="2019-11-22T07:03:00+00:00">22 Nov 2019, 07:03</time> by <a rel="author">hvg.hu</a></address>
      <p>
        <b>A HiperCsoport nevű szolgáltatást azoknak szánja a Telenor, akik szívesen összeállnak egy miniflottába azért, hogy jelentősen csökkenthessék havi számlájuk összegét.</b>
      </p>
      <p>Legalább két aktív, hűségidőben lévő és azonos ügyfélszámon lévő számlás Hiper-tarifa összevonásával alakítható HiperCsoport. Azon kívül, hogy a tagok innentől egymással ingyen beszélhetnek belföldön, a Hiper-tarifák számától függően különböző mértékű, automatikusan jóváírásra kerülő havidíjkedvezményben is részesülnek. Két előfizetés esetén 10%, három vagy több esetén 15% a kedvezmény mértéke minden, a csoportba bevont Hiper-előfizetésre.</p>
      <p>
        <i>[Ha telenoros, akkor érdemes tudni a szolgáltató karácsonyi ajándékáról: <a href="https://hvg.hu/tudomany/20191120_telenor_korlatlan_mobilnet_ingyen_telefonalas_karacsonyi_ajandek">ha bekapcsolja, 3 napon át ingyen telefonálhat vagy korlátlanul netezhet</a>.]</i>
      </p>
      <p>A szolgáltató közlése szerint a HiperCsoportba bevonhatók a számlás Telenor XS és S, valamint a feltöltőkártyás <a href="https://hvg.hu/tudomany/20190622_telenor_hello_kartyas_dijcsomagok_feltoltokartyas_tarifak_mobilnet">Hello Kártyás tarifacsomagok</a> is. A csoport tagjaiként a számlásoknak díjmentesen, míg a kártyásoknak 1390 forint/30 nap időszaki díjért ingyenes és korlátlan csoporton belüli beszélgetés jár. Emellett egy otthoni internetes Hipernet Home+ előfizetés is bevonható a csoportba, amelyre így 20%, vagy – ha a csoportba három vagy több telenoros előfizetés tartozik – ákár 50% havidíjkedvezmény jár.</p>
      <figure>
        <img src="https://img1.hvg.hu/image.aspx?id=8a3e9e2f-1b82-4b21-aac9-429e385f87c5&amp;view=b2dea50f-cee1-4f6e-b810-034566fbfb2e"/>
        <figcaption>
          <cite>© Telenor Magyarország</cite>
        </figcaption>
      </figure>
      <p>A kedvezményekre jogosító HiperCsoport megalakítása személyesen a Telenor üzleteiben, vagy telefonos ügyfélszolgálatán kezdeményezhető legalább két, azonos ügyfélszámon lévő Hiper-előfizetés összevonásával – tájékoztatott a mobilcég. A csoporthoz akár 6 számlás, 3 kártyás és 1 otthoni Hipernet Home+ előfizetés is tartozhat.</p>
      <p>Ha máskor is tudni szeretne hasonló dolgokról, lájkolja <a href="https://www.facebook.com/hvg.tech">a HVG Tech rovatának Facebook-oldalát</a>.</p>
    </article>
  </body>
</html>