<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/agglia/premier-ligk/mantsester-gioynaitet/rasfornt-o-solskier-einai-o-katalliloteros-gia-ti-gioynaitent"/>
    <meta property="og:site_name" content="24sports.com.cy"/>
    <meta property="article:published_time" content="2019-11-22T07:57:00+00:00"/>
    <meta property="og:title" content="Ράσφορντ: «Ο Σόλσκιερ είναι ο καταλληλότερος για τη Γιουνάιτεντ»"/>
    <meta property="og:description" content="Η αποχώρηση του Μαουρίτσιο Ποκετίνο από την Τότεναμ, όπως είναι λογικό δημιουργεί διάφορα σενάρια σχετικά με το μέλλον του."/>
  </head>
  <body>
    <article>
      <h1>Ράσφορντ: «Ο Σόλσκιερ είναι ο καταλληλότερος για τη Γιουνάιτεντ»</h1>
      <h2>Ο Μάρκους Ράσφορντ μίλησε για τον Όλε Γκούναρ Σόλσκιερ, τονίζοντας ότι είναι ο καταλληλότερος άνθρωπος για τον πάγκο της Μάντσεστερ Γιουνάιτεντ.</h2>
      <address>
        <time datetime="2019-11-22T07:57:00+00:00">22 Nov 2019, 07:57</time>
      </address>
      <p>Η αποχώρηση του Μαουρίτσιο Ποκετίνο από την Τότεναμ, όπως είναι λογικό δημιουργεί διάφορα σενάρια σχετικά με το μέλλον του.</p>
      <p>Ένα από αυτά λοιπόν αναφέρει ότι μπορεί να είναι ο νέος προπονητής της Μάντσεστερ Γιουνάιτεντ, καθώς δεν αποκλείεται οι κόκκινοι διάβολοι να του καταθέσουν επίσημη πρόταση για να τον κάνουν δικό τους και να πάρει τη θέση του Όλε Γκούναρ Σόλσκιερ.</p>
      <p>Ωστόσο, ο Μάρκους Ράσφορντ πήρε θέση και μίλησε για τον Νορβηγό τεχνικό, ξεκαθαρίζοντας ότι είναι ο καταλληλότερος τεχνικός αυτή τη στιγμή για την Μάντσεστερ Γιουνάιτεντ.</p>
      <p>
        <b>Αναλυτικά οι δηλώσεις του:</b>
      </p>
      <p>«Για μένα δεν βγάζει νόημα. Μπορώ να δω που θέλει να βρεθεί το κλαμπ. Είμαστε στην ίδια πλευρά και αμφότεροι θέλουμε το καλύτερο για την ομάδα. Ο Όλε είναι ένας υπέροχος τύπος, εξαιρετικός προπονητής και έχει το κλαμπ στην καρδιά του. Κατά τη γνώμη μου, δεν υπάρχει καταλληλότερος άνθρωπος για αυτήν τη δουλειά».</p>
    </article>
  </body>
</html>