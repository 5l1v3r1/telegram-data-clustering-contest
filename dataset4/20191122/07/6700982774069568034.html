<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pianetagenoa1893.net/primo-piano/oggi-a-genova-scoutit-levento-dedicato-allo-scouting/"/>
    <meta property="og:site_name" content="PianetaGenoa1893"/>
    <meta property="article:published_time" content="2019-11-22T07:32:30+00:00"/>
    <meta property="og:title" content="Oggi a Genova “Scoutit!”, l’evento dedicato allo scouting"/>
    <meta property="og:description" content="Il tema del workshop organizzato da Scoutit che si terrà a La Sciorba è “Chi è l’osservatore calcistico? Dietro le quinte dello scouting”"/>
  </head>
  <body>
    <article>
      <h1>Oggi a Genova “Scoutit!”, l’evento dedicato allo scouting</h1>
      <h2>Il tema del workshop che si terrà a La Sciorba è “Chi è l’osservatore calcistico? Dietro le quinte dello scouting”. Partecipa Claudio Onofri</h2>
      <address><time datetime="2019-11-22T07:32:30+00:00">22 Nov 2019, 07:32</time> by <a rel="author" href="https://www.pianetagenoa1893.net/" target="_blank">Redazione Pianetagenoa</a></address>
      <p>Il ruolo dell’<b>osservatore</b> sta assumendo sempre più rilevanza nel calcio moderno: scoprire potenziali campioni prima degli altri e riconoscerne il talento è diventato un obiettivo primario per qualsiasi società. Per questo motivo, oggi più che mai, allo scout vengono richieste competenze e conoscenze specifiche e trasversali.<br/><a href="https://www.scoutit.co/"><b>Scoutit</b></a> propone un <b>appuntamento gratuito</b> per dare la possibilità agli appassionati di calcio di conoscere meglio la figura dell’osservatore e agli addetti ai lavori di approfondire i temi legati allo scouting. “<i>Chi è l’osservatore calcistico? Dietro le quinte dello scouting</i>”, organizzato in collaborazione con <b>Pianetagenoa1893.net</b>, media partner dell’evento, si terrà oggi, dalle ore 17.30 alle 19, presso il centro <b>La Sciorba</b>: per partecipare, è sufficiente iscriversi a<b> <a href="https://www.scoutit.co/event/chi-e-losservatore-calcistico-dietro-le-quinte-dello-scouting-nel-calcio/">questa pagina</a>.</b></p>
      <p>I diversi argomenti saranno trattati da un panel di professionisti del settore. Saranno ospiti della serata <b>Claudio Onofri</b>, ex bandiera del Genoa ed ex allenatore e responsabile del settore giovanile rossoblu, <b>Marco Lanna</b>, ex calciatore della Sampdoria, l’avvocato e agente FIFA <b>Vincenzo Rispoli</b>, ex procuratore fra gli altri di Bellucci, Chiesa, Pagliuca e Rubinho, il centrocampista del Busalla <b>Federico Moretti</b>, ex Albissola e Sampdoria, e l’agente <b>Davide Stuto</b>, CEO della B.S.M. Best Soccer Management.</p>
      <p>In quest’occasione, Scoutit presenterà inoltre il suo <b>corso</b> e <b>workshop</b> per osservatori calcistici: un’opportunità per imparare sul campo questo mestiere, con la possibilità di entrare in contatto con agenti FIFA per lavorare al loro fianco. Per maggiori informazioni e dettagli, visitare il sito <b><a href="https://www.scoutit.co/">www.scoutit.co</a> </b>o contattare Scoutit all’indirizzo <b><a href="mailto:info@scoutit.co">info@scoutit.co</a>.</b></p>
      <related>
        <h4>ARTICOLI COLLEGATI</h4>
        <a href="https://www.pianetagenoa1893.net/notizie/pianetagenoa1893-net-e-su-telegram-accedi-al-canale-dinformazione-rossoblu/"/>
        <a href="https://www.pianetagenoa1893.net/primo-piano/manda-anche-tu-foto-e-video-a-genoa-ovunque-la-nuova-gallery-delle-app-di-pianetagenoa1893-net/"/>
        <a href="https://www.pianetagenoa1893.net/notizie/habemus-pianetagenoa1893-net-app-disponibile-quella-per-apple-su-app-store/"/>
        <a href="https://www.pianetagenoa1893.net/multimedia/habemus-app-disponibile-quella-per-android-su-google-play/"/>
        <a href="https://www.pianetagenoa1893.net/primo-piano/esclusiva-pg-salvemini-il-genoa-ha-grandi-stimoli-per-ben-figurare-a-ferrara/"/>
        <a href="https://www.pianetagenoa1893.net/primo-piano/gasperini-thiago-motta-vero-allenatore-merita-appoggio-genoani/"/>
      </related>
    </article>
  </body>
</html>