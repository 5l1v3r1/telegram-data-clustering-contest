<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/prawo-i-finanse/ostre-ciecia-w-budzetach-gmin-samorzadowcy-winia-rzad,135392.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-22T07:00:00+00:00"/>
    <meta property="og:title" content="Ostre cięcia w budżetach gmin. Samorządowcy winią rząd"/>
    <meta property="og:description" content="Zmniejszone dochody i większe wydatki uderzą w mieszkańców. Samorządowcy o sytuację obwiniają rząd - czytamy w piątkowej &quot;Rzeczpospolitej&quot;."/>
  </head>
  <body>
    <article>
      <h1>Ostre cięcia w budżetach gmin. Samorządowcy winią rząd</h1>
      <address><time datetime="2019-11-22T07:00:00+00:00">22 Nov 2019, 07:00</time> by <a rel="author">PAP/AKC  </a></address>
      <h4>Zmniejszone dochody i większe wydatki uderzą w mieszkańców. Samorządowcy o sytuację obwiniają rząd - czytamy w piątkowej "Rzeczpospolitej".</h4>
      <hr/>
      <p>"W Łodzi nie będzie nowych tramwajów, w Gdańsku - zajęć pozalekcyjnych dla dzieci ani nauki pływania. W Bydgoszczy nie zostanie wybudowany basen, a w Lublinie zrezygnowano z remontu ulic. W Krakowie planowane są cięcia w programach imprez kulturalnych" - podaje dziennik.</p>
      <p>
        <a href="https://www.portalsamorzadowy.pl/prawo-i-finanse/oszczednosci-i-mniej-biurokracji-premier-apeluje-do-samorzadowcow,135349.html">Czytaj też: Oszczędności i mniej biurokracji. Premier apeluje do samorządowców</a>
      </p>
      <p>Według gazety samorządy "dwoją się i troją", by dopiąć budżety na 2020 r.</p>
      <p>"Trudna sytuacja finansowa to efekt m.in. obniżki podatków, co przekłada się na zmniejszenie wpływów do budżetów. Kłopoty pogłębiają także rosnące ceny energii i wysokie koszty gospodarowania odpadami. Największym problemem jest jednak zbyt niska subwencja oświatowa" - wylicza gazeta.</p>
      <p>
        <a href="https://www.portalsamorzadowy.pl/prawo-i-finanse/rybnik-tnie-plany-inwestycyjne-wszystko-przez-reforme-oswiaty,135290.html">Czytaj też: Rybnik tnie plany inwestycyjne. Wszystko przez reformę oświaty</a>
      </p>
      <p>"Rzeczpospolita" informuje, że rząd podkreśla, iż wspomaga samorządy, systematycznie podnosząc nakłady na oświatę. "W tym roku subwencję zwiększyliśmy o ponad 3,8 mld zł" - mówił cytowany w artykule premier Mateusz Morawiecki podczas exposé w Sejmie.</p>
      <p>"Wydatki na oświatę wzrosły znacznie bardziej niż subwencja" - ripostuje Tadeusz Truskolaski, prezydent Białegostoku. Jego zdaniem sytuacja wkrótce będzie tragiczna. </p>
      <p> </p>
      <footer>
        <pic src="https://pliki.ptwp.pl/pliki/00/02/15/000215.gif"/>
      </footer>
    </article>
  </body>
</html>