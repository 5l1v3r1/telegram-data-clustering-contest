<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2580717/u-centri-lvova-oblastuut-interaktivnij-muzej-radio-ta-kovorking"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-22T07:04:00+00:00"/>
    <meta property="og:title" content="У центрі Львова облаштують інтерактивний музей радіо та коворкінг"/>
    <meta property="og:description" content="ЛМР виділила понад 10 мільйонів гривень на створення інтерактивного музею та каворкінгу для студентів журналістів у Комунальному підприємстві на Князя Романа, 6."/>
  </head>
  <body>
    <article>
      <h1>У центрі Львова облаштують інтерактивний музей радіо та коворкінг</h1>
      <address><time datetime="2019-11-22T07:04:00+00:00">22 Nov 2019, 07:04</time> by <a rel="author">Даниїл Задорожний</a></address>
      <p>
        <i>Комунальне підприємство на Князя Романа перетворять на музей радіо та коворкінг для студентів факультетів журналістики.</i>
      </p>
      <p>В історичній будівлі на вулиці Князя Романа, 6 вже діє онлайн-радіо, трансляція якого - це 1% від діяльності цього комунального підприємства, пише 032.ua. Функція ж самого підприємства - просвітницька.</p>
      <p>На fb-сторінці ЛКП "Львівське радіо" зазначено, що це - медіа-простір для творчих львів'ян, місія якого - допомагати активним жителям міста розвиватися, творити, відновлюватися, навчатися у сприятливому для цього середовищі із залученням новітніх технологій та медіа.</p>
      <p>Саме тому, не обмежуючись самим тільки розвитком інтернет-радіо, міська влада планує використати простір ще й під інші цілі.</p>
      <p>Наприклад, там створять перший в Україні інтерактивний музей Львівського радіо, або ж - "радіомузей", музей про комунікації. Ще, як зазначив Андрій Садовий на сесії виконавчого комітету, там планують створити коворкінг, простір, в якому комфортно було б навчатися студентам факультетів журналістики.</p>
      <p>На все це на 2020 рік планують виділити 10 300 000 грн, відтак збільшивши розмір статутного капіталу ЛКП "Львівське радіо" з 2 мільйонів на 12 400 000 грн. Гроші підуть на експонати для музею, оновлення техніки та інше.</p>
      <figure>
        <img src="https://s.032.ua/section/newsInText/upload/images/news/intext/000/051/469/screenshot-docsgooglecom-20191121-173604_5dd6b04292a40.jpg"/>
      </figure>
      <p>Нагадаємо, що меру Львова Андрію Садовому Спеціалізована антикорупційна прокуратура <a href="https://www.032.ua/news/2580200/andriu-sadovomu-ogolosili-pidozru-u-zlovzivanni-vladou">вручила</a> підозру. Його звинувачують у зловживанні владою.</p>
    </article>
  </body>
</html>