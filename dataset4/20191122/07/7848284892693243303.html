<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/cds-centrocampo-ridotto-conte-puo-convocare-agoume-323710"/>
    <meta property="og:site_name" content="FcInterNews.it"/>
    <meta property="article:published_time" content="2019-11-22T07:55:05+00:00"/>
    <meta property="og:title" content="CdS - Centrocampo ridotto: Conte può convocare Agoume"/>
    <meta property="og:description" content="&quot;L’emergenza infortuni a centrocampo dovrebbe portare Conte a regalare la prima panchina al francese Lucien Agoume&quot;. Lo scrive stamane il Corriere dello Sport, che dunque immagina una..."/>
  </head>
  <body>
    <article>
      <h1>CdS - Centrocampo ridotto: Conte può convocare Agoume</h1>
      <address><time datetime="2019-11-22T07:55:05+00:00">22 Nov 2019, 07:55</time> by <a rel="author">Alessandro Cavasinni</a></address>
      <p>"L’emergenza infortuni a centrocampo dovrebbe portare Conte a regalare la prima panchina al francese <b>Lucien Agoume</b>". Lo scrive stamane il <i>Corriere dello Sport</i>, che dunque immagina una chance per l'ex Sochaux, almeno per la panchina. Con Sensi e Gagliardini ancora a mezzo servizio, il tecnico nerazzurro potrebbe convocarlo per Torino. "Sensi e Gagliardini, come Asamoah, hanno corso a parte pure ieri e, se la stessa cosa succederà oggi nella rifinitura, non saranno convocati. Per la mediana ci sarebbe un solo cambio (<b>Borja Valero</b>), da qui la necessità di portare in Piemonte Agoume che finora non è mai stato in panchina in un match ufficiale", si legge. <br/> </p>
    </article>
  </body>
</html>