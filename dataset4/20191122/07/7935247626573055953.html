<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/otobuse-arkadan-carpti-yaralilar-var-215868h.htm"/>
    <meta property="og:site_name" content="OLAY"/>
    <meta property="article:published_time" content="2019-11-22T07:29:27+00:00"/>
    <meta property="og:title" content="Otobüse arkadan çarptı: Yaralılar var"/>
    <meta property="og:description" content="Bursa'da kırmızı ışıkta bekleyen belediye otobüsüne arkadan çarpan otomobilde sıkışan sürücü Mehmet Bektaş (25) ve arkadaşı Uğur Sürür (27), itfaiye ekipleri tarafından çıkarıldı. Yaralılar hastanede tedaviye alındı."/>
  </head>
  <body>
    <article>
      <h1>Otobüse arkadan çarptı: Yaralılar var</h1>
      <h2>Bursa'da kırmızı ışıkta bekleyen belediye otobüsüne arkadan çarpan otomobilde sıkışan sürücü Mehmet Bektaş (25) ve arkadaşı Uğur Sürür (27), itfaiye ekipleri tarafından çıkarıldı. Yaralılar hastanede tedaviye alındı.</h2>
      <address>
        <time datetime="2019-11-22T07:29:27+00:00">22 Nov 2019, 07:29</time>
      </address>
      <p>Kaza, saat 09.00 sıralarında merkez Yıldırım İlçesi Otosansit Kavşağı'nda meydana geldi.</p>
      <p>Deniz P. idaresindeki 16 BHV 39 plakalı belediye otobüsü, kavşağa geldiğinde kırmızı ışıkta durdu. Bu sırada arkadan gelen Mehmet Bektaş idaresindeki 16 AFM 583 plakalı otomobil, otobüse arkadan çarptı.</p>
      <p>Bektaş ve arkadaşı Uğur Sürür otomobil içinde sıkıştı. Olay yerine çağrılan itfaiye ve sağlık ekipleri tarafından çıkarılan Bektaş ve Sürür, ambulansla Bursa Yüksek İhtisas Eğitim ve Araştırma Hastanesi'ne kaldırıldı.</p>
      <p>Kazanın ardından uzun araç kuyruğu oluşurken, araçların çekilmesiyle yol trafiğe açıldı.</p>
      <p>Polis ekipleri kaza ile ilgili soruşturmaya başladı.</p>
      <figure>
        <img src="https://www.olay.com.tr/d/other/37dde95b3d16a7cb0041720d2a8aac28.jpg"/>
      </figure>
    </article>
  </body>
</html>