<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/22/incendio-in-un-sottotetto-morti-due-giovani-137-955507.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-22T07:33:37+00:00"/>
    <meta property="og:title" content="Incendio in un sottotetto, morti nel sonno due giovani fidanzati"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Milano</h6>
      <h1>Incendio in un sottotetto, morti nel sonno due giovani fidanzati</h1>
      <h2>La coppia è deceduta nel sonno sia per l'intossicazione sia per le ustioni</h2>
      <address>
        <time datetime="2019-11-22T07:33:37+00:00">22 Nov 2019, 07:33</time>
      </address>
      <p>Due persone sono morte, a Milano, a seguito dell'incendio di un sottotetto avvenuto la scorsa notte nella zona dei Navigli.</p>
      <p>Il rogo si è sviluppato intorno alle tre e mezza nel palazzo al civico 156 di Alzaia Naviglio Grande.</p>
      <p>Quando i vigili del fuoco, intervenuti sul posto, hanno spento le fiamme, hanno trovato i corpi senza vita di un uomo e di una donna.</p>
      <p>Le vittime, che al momento della tragedia stavano dormendo, hanno 29 e 27 anni.</p>
      <p>La coppia sarebbe deceduta sia per l'intossicazione sia per le ustioni.</p>
      <p>Una terza persona, una 59enne parente della donna, invece si è salvata e non ha avuto bisogno di cure mediche.</p>
      <p>Sul posto anche i carabinieri, che hanno aperto un'indagine sul fatto.</p>
      <p>L'autorità giudiziaria ha demandato gli accertamenti tecnici al Comando provinciale dei vigili.</p>
      <p>(Unioneonline/F)</p>
    </article>
  </body>
</html>