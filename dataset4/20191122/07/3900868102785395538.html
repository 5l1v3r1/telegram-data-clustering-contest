<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562745/prosfygiko-ochi-twn-astynomikwn-chioy-sti-nea-kleisti-domi"/>
    <meta property="og:site_name" content="NOOZ."/>
    <meta property="article:published_time" content="2019-11-22T07:07:00+00:00"/>
    <meta property="og:title" content="Προσφυγικό: &quot;Όχι&quot; των αστυνομικών Χίου στη νέα κλειστή δομή"/>
    <meta property="og:description" content="Την αντίθεσή τους στη δημιουργία νέας δομής εκφράζει η Ένωση Αστυνομικών Υπαλλήλων Χίου με ανακοίνωσή της, καθώς διαφωνούν με την απόφαση της κυβέρνησης να κλείσει την υπάρχουσα Δομή στη ΒΙΑΛ."/>
  </head>
  <body>
    <article>
      <h1>Προσφυγικό: "Όχι" των αστυνομικών Χίου στη νέα κλειστή δομή</h1>
      <address>
        <time datetime="2019-11-22T07:07:00+00:00">22 Nov 2019, 07:07</time>
      </address>
      <p>
        <b>Την αντίθεσή τους στη δημιουργία νέας δομής εκφράζει η Ένωση Αστυνομικών Υπαλλήλων Χίου με ανακοίνωσή της, καθώς διαφωνούν με την απόφαση της κυβέρνησης να κλείσει την υπάρχουσα Δομή στη ΒΙΑΛ.</b>
      </p>
      <p>Σημειώνεται πως η κυβέρνηση ανακοίνωσε το κλείσιμο της υπάρχουσας Δομής στη ΒΙΑΛ (κοντά στο χ. Χαλκείο) και τη δημιουργία νέας κλειστής Δομής, η οποία θα χρησιμοποιηθεί ως Προαναχωρησιακό Κέντρο και Κέντρο Υποδοχής και Ταυτοποίησης (ΚΥΤ), χωρητικότητας πάνω από 5.000 ατόμων.</p>
      <p>Στην ανακοίνωσή τους θέτουν εύλογα ερωτήματα και ζητούν διευκρινίσεις για την κλειστή δομή, ενώ αναρωτιούνται αν η "κλειστή δομή σημαίνει κρατούμενοι;".</p>
      <p>Αναλυτικά η ανακοίνωση:</p>
      <p>«Μετά τις ανακοινώσεις της κυβέρνησης για την αντιμετώπιση του μεταναστευτικού – προσφυγικού, η Ένωση μας εκφράζει την πλήρη αντίθεση της με την δημιουργία νέας δομής 5000+ ατόμων , δηλαδή μιας δομής σε μέγεθος πόλης.</p>
      <p>Τις θεωρητικές κατευθύνσεις της κυβέρνησης τις ακούμε με προσοχή. Η εμπειρία μας έχει δείξει ότι η υλοποίηση τους είναι δύσκολη.</p>
      <p>Ως τώρα, δεν έχουμε καμία ενημέρωση για τον επιμέρους σχεδιασμό.</p>
      <p>Αναρωτιόμαστε,</p>
      <p>• Οι 5000+ περιορισμένοι άνθρωποι διαφόρων εθνικοτήτων, πως διαχειρίζονται σε μια κλειστή δομή;</p>
      <p>• Κλειστή δομή σημαίνει κρατούμενοι;</p>
      <p>• Πόσοι αστυνομικοί θα απαιτούνται για την φύλαξη μιας τέτοιας δομής;</p>
      <p>• Αλήθεια πότε ήταν η τελευταία επιστροφή στην Τουρκία;</p>
      <p>• Τι μας εμποδίζει και δεν ισχύει σήμερα, στην πράξη, η συμφωνία ΕΕ-Τουρκίας, αλλά ευελπιστούμε ότι θα ισχύσει στο μέλλον;</p>
      <p>Τα ερωτήματα είναι πολλά. Σε καμία περίπτωση όμως, δεν μπορούμε να αποδεχτούμε την αύξηση της ονομαστικής δύναμης οποιασδήποτε δομής από τα 1000 περίπου άτομα στα 5000+ και ίσος παραπάνω».</p>
      <related>
        <a href="https://www.nooz.gr/greece/1562739/prosfygiko-to-limeniko-dieswse-400-prosfyges-kai-metanastes-se-24-wres"/>
        <a href="https://www.nooz.gr/greece/1562621/prosfygiko-apantisi-athinas-stin-agkyra-den-dechomaste-mathimata-apo-kanenan"/>
        <a href="https://www.nooz.gr/greece/1562578/prosfygiko-i-kybernisi-mitsotaki-dimioyrgei-nees-amfilegomenes-synthikes-diamonis-grafei-i-taz"/>
        <a href="https://www.nooz.gr/greece/1560087/chios-katoikoi-ekleisan-ton-dromo-poy-odigei-sto-kyt-tis-bial"/>
      </related>
    </article>
  </body>
</html>