<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837172-oos-boyoviki-shist-raziv-obstrilyali-ukrayinski-pozitsiyi-troye-biytsiv-poraneno"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T07:05:00+00:00"/>
    <meta property="og:title" content="ООС: бойовики шість разів обстріляли українські позиції, троє бійців поранено"/>
    <meta property="og:description" content="КИЇВ. 22 листопада. УНН. 21 листопада збройні формування Російської Федерації 6 разів порушили режим припинення вогню. Противник обстрілював позиції …"/>
  </head>
  <body>
    <article>
      <h1>ООС: бойовики шість разів обстріляли українські позиції, троє бійців поранено</h1>
      <address><time datetime="2019-11-22T07:05:00+00:00">22 Nov 2019, 07:05</time> by <a rel="author">Денис Масліков</a></address>
      <p><b>КИЇВ. 22 листопада. УНН.</b> 21 листопада збройні формування Російської Федерації 6 разів порушили режим припинення вогню. Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, озброєння БМП, гранатометів різних систем та стрілецької зброї, з великокаліберними кулеметами включно. Окрім того, зафіксовано вогонь з ПТРК. Про це повідомляє <b>УНН</b> з посиланням на пресцентр штабу ООС.</p>
      <p>В районі відповідальності оперативно-тактичного угруповання "Схід" російські окупаційні війська здійснили 4 обстріли:</p>
      <p>двічі біля Водяного – з мінометів калібру 82 мм, гармат БМП-1, автоматичних гранатометів, великокаліберних кулеметів та іншої стрілецької зброї;<br/>неподалік Невельського – з великокаліберних кулеметів.<br/>поблизу Красногорівки – зі станкових протитанкових гранатометів та стрілецької зброї.</p>
      <p>В районі відповідальності оперативно-тактичного угруповання "Північ" зафіксовано 2 ворожих обстріли:</p>
      <p>неподалік Шумів – з протитанкового ракетного комплексу;<br/>біля Кіндрашівки-Нової – з підствольних гранатометів.</p>
      <p>Вчора, 21 листопада, внаслідок обстрілів, бойові травми отримали 3 військовослужбовця зі складу Об'єднаних сил.</p>
      <p>З початку цієї доби російські окупаційні війська вогневої активності не проявляли. Втрат не зафіксовано.</p>
      <p>Нагадаємо, у районі Петрівського розпочався <a href="https://www.unn.com.ua/uk/news/1837136-u-rayoni-petrivskogo-sogodni-rozpochavsya-demontazhu-fortifikatsiynikh-sporud">демонтаж фортифікаційних споруд.</a></p>
    </article>
  </body>
</html>