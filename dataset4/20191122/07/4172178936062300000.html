<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/podosfairo/diethni/article/74154/totenam-oi-pragmatikoi-logoi-gia-to-diazygio-me-ton-potsetino"/>
    <meta property="og:site_name" content="ΦΩΣ"/>
    <meta property="article:published_time" content="2019-11-22T07:37:54+00:00"/>
    <meta property="og:title" content="Ποτσετίνο: Οι πραγματικοί λόγοι για το «διαζύγιο» με την Τότεναμ"/>
    <meta property="og:description" content="Ο Μαουρίτσιο Ποτσετίνο αποτελεί παρελθόν από την Τότεναμ και παρόλο που πολλοί «σοκαρίστηκαν» με το άκουσμα της είδησης, υπήρχαν σοβαροί λόγοι που οδήγησαν τον"/>
  </head>
  <body>
    <article>
      <h1>Ποτσετίνο: Οι πραγματικοί λόγοι για το «διαζύγιο» με την Τότεναμ</h1>
      <h2>Ο Μαουρίτσιο Ποτσετίνο αποτελεί παρελθόν από την Τότεναμ και παρόλο που πολλοί «σοκαρίστηκαν» με το άκουσμα της είδησης, υπήρχαν σοβαροί λόγοι που οδήγησαν τον Αργεντινό τεχνικό στο «διαζύγιο» με τα «σπιρούνια».</h2>
      <address><time datetime="2019-11-22T07:37:54+00:00">22 Nov 2019, 07:37</time> by <a rel="author">Β. ΑΓΓΕΛΗΣ</a></address>
      <p>Η απόλυση του <b>Μαουρίτσιο Ποτσετίνο</b> από την <b>Τότεναμ</b> το βράδυ της Τρίτης (19/11) σόκαρε πολύ κόσμο που πραγματικά παρά την κακή αγωνιστική κατάσταση της ομάδας δεν περίμενε ο Αργεντινός τεχνικός να απολυθεί, κυρίως για τα όσα προσέφερε στο σύλλογο τα <b>5μισι χρόνια παρουσίας του εκεί.</b></p>
      <p>Η αλήθεια είναι βέβαια πως υπήρχαν από το καλοκαίρι του 2018 αρκετοί λόγοι που σιγά σιγά έφερναν τον Ποτσετίνο στην πόρτα της εξόδου από τα «σπιρούνια».</p>
      <h3>Η κακή σχέση Ποτσετίνο με τον Λίβι</h3>
      <p>Αρχικά οι σχέσεις του προπονητή των Λονδρέζων με τον πρόεδρο <b>Ντάνιελ Λίβι χειροτέρευσαν από τον Μάιο του 2018.</b> Παρόλο που η Τότεναμ πήγαινε πολύ καλά αγωνιστικά και ο Αργεντινός υπέγραψε νέο συμβόλαιο εντούτοις ήταν δυσαρεστημένος, πρωτίστως γιατί ο Λίβι δεν τον άφησε <b>καν να μπει σε συζητήσεις με τη Ρεάλ Μαδρίτης</b> που θα ήταν ένα πολύ μεγάλο βήμα για την καριέρα του, δευτερευόντως για την πολιτική της ομάδας στις μεταγραφές. Παρότι η σεζόν 2018-19 ήταν εξαιρετική επίσης για τα «σπιρούνια» με <b>αποκορύφωμα τη συμμετοχή της ομάδας στον τελικό του Champions League,</b> οι σχέσεις των δυο ανδρών δεν βελτιώθηκαν.</p>
      <p>
        <b>Ο Ποτσετίνο ανανεώνει, οι σχέσεις με τον Λίβι χειροτερεύουν όμως:</b>
      </p>
      <figure>
        <img src="https://www.fosonline.gr/media/news/2019/11/22/74154/Pochetino-totenham.-Levi-jpg.jpg"/>
      </figure>
      <h3>Η ανανέωση του ρόστερ που δεν ήρθε ποτέ</h3>
      <p>Ο Ποτσετίνο το καλοκαίρι που πέρασε θεώρησε ότι οι Λονδρέζοι έπρεπε να ανανεωθούν με καινούρια ταλέντα. Επίσης έπρεπε να <b>φύγουν κάποιοι</b> για τον Αργεντινό, που πλέον <b>είχαν «αδειάσει» για την Τότεναμ</b> και ήθελαν και οι ίδιοι να παίξουν σε άλλες ομάδες. Για αυτό το λόγο σίγα σιγά άρχισε ο παραγκωνισμός του <b>Κρίστιαν Έρικσεν</b> ο οποίος ως γνωστόν αποτελεί διακαή πόθο της «Βασίλισσας». <b>Ο Ποτσετίνο λοιπόν ζήτησε μεταγραφές</b> αλλά ο Λίβι είχε άλλη άποψη και αυτές δεν ήρθαν ποτέ. Άγνωστο βέβαια αν θα αρνηθεί και στον Ζοσέ Μουρίνιο να αγοράσει παίκτες με μεγάλα ποσά.</p>
      <p>
        <b>Ο Έρικσεν πλέον έχει «αδειάσει» για την Τότεναμ και κοιτάζει προς Ισπανία μεριά:</b>
      </p>
      <figure>
        <img src="https://www.fosonline.gr/media/news/2019/11/22/74154/christian-eriksen-tottenham.jpg"/>
      </figure>
      <h3>Το κακό ξεκίνημα της φετινής σεζόν</h3>
      <p>Σε όλα αυτά βέβαια ήρθε να προστεθεί και το πολύ κακό ξεκίνημα της λονδρέζικης ομάδας τη φετινή σεζόν στο πρωτάθλημα της Premier League. Oι «spurs» έχουν συγκεντρώσει μόλις 14 βαθμούς σε 12 αγώνες και πραγματικά δε μας είχαν συνηθίσει σε τόσο χαμηλές πτήσεις. Στο Champions League δε, υπέστησαν ταπεινωτική ήττα μέσα στην έδρα τους από την<b> Μπάγερν με την περίφημη επτάρα.</b></p>
      <p>Όπως ήταν φυσικό όλοι αυτοί οι παράγοντες έπαιξαν καθοριστικό ρόλο στο να αποχωρήσει ένας προπονητής που προσέφερε πολλά στην Τότεναμ βάζοντας την και πάλι στην ελίτ της Ευρώπης <b>και μεταξύ μας ίσως και να έφυγε κακώς...</b></p>
      <p>Πάντως η «Bild» δεν τον αφήνει χωρίς δουλειά για καιρό αφού, η Μπάγερν ενδιαφέρεται ζεστά και ίσως και «να της ήρθε κουτί» η αποχώρηση του Ποτσετίνο από την Τότεναμ.</p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/podosfairo/diethni/article/74153/pelegkrini-de-nomizo-oti-tha-allaxei-filosofia-stin-totenam-se-dyo-meres-o-moyrinio"/>
        <a href="https://www.fosonline.gr/podosfairo/diethni/article/74093/h-gnomi-toy-ntele-ali-gia-ton-moyrinio-pic"/>
        <a href="https://www.fosonline.gr/podosfairo/diethni/article/74078/o-gnostos-moyrinio-tha-kano-nea-lathi-vid"/>
        <a href="https://www.fosonline.gr/podosfairo/diethni/article/74067/o-moyrinio-ekane-sosti-epilogi-h-totenam"/>
        <a href="https://www.fosonline.gr/podosfairo/article/74071/to-programma-toy-olympiakoy-gia-totenam"/>
        <a href="https://www.fosonline.gr/podosfairo/champions-league/article/74069/oxi-tis-totenam-ston-olympiako"/>
      </related>
    </article>
  </body>
</html>