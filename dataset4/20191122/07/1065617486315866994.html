<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa/il-messaggero/tor-di-valle-lontana-e-insulti-dei-tifosi-james-si-e-stancato/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-22T07:40:19+00:00"/>
    <meta property="og:title" content="Tor di Valle lontana e insulti dei tifosi: James si è stancato"/>
    <meta property="og:description" content="A fine maggio aveva fatto delle promesse ai tifosi, poi c'è stata la virata"/>
  </head>
  <body>
    <article>
      <h1>Tor di Valle lontana e insulti dei tifosi: James si è stancato</h1>
      <h2>A fine maggio aveva fatto delle promesse ai tifosi, poi c’è stata la virata</h2>
      <address><time datetime="2019-11-22T07:40:19+00:00">22 Nov 2019, 07:40</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>“<i>Se qualcuno pensa di farmi scappare, questo non succederà. Sfortunatamente per loro non andrò da nessuna parte</i>“. A fine maggio, il presidente <b>Pallotta</b> – con una lettera ai tifosi giallorossi – spiegava <b>i motivi di un’annata deludente</b>, garantendo un rilancio del club.</p>
      <p>Dalle sue parole, scrive Stefano Carina su<i> Il Messaggero</i>, <b>sembrava scontato con lui alla guida</b>. Sei mesi dopo,<b> lo scenario è mutato.</b></p>
      <p>Cosa ha portato a questa virata? Da un lato c’è<b> l’annosa questione-stadio</b> che ormai si trascina dal 2012. Qualcosa poi s’è rotto con <b>le contestazioni nate per l’addio di De Rossi</b>. La protesta infatti ha toccato anche i familiari del presidente, con le sorelle costrette a chiudere la pagina del loro ristorante ‘Pallotta Sisters’ a Boston, a causa dell’invasione di insulti e recensioni negative provenienti dai tifosi giallorossi.</p>
      <p>Malcontento che, con la fine del campionato e <b>lo tsunami-Totti</b>, è continuata negli eventi sportivi di grande risalto mediatico (giro d’Italia,Tour e gara Nba tra Charlottee iCeltics) e via web.</p>
      <p>Eloquente l’hashtag:<b>#SellAsRoma.</b> Un invito che Pallotta ha preso sul serio visto quanto accaduto negli ultimi giorni. Ma quanto guadagnerebbe l’imprenditore Usa dalla cessione del club? Per capirlo, <b>bisogna analizzare quanto ha speso sinora.</b> All’acquisto delle quote della Roma con successiva Opa (48,3 milioni; 32,2 milioni, invece, quelli finanziati da Unicredit), sono seguite tre tranche per il primo aumento di capitale (30, 14,55 e 23,45milioni) l’acquisto iniziale del 9% di Neep da Unicredit (14 milioni) per poi comprare il restante 31% (33,5 milioni), <b>70 milioni</b> per il secondo aumento di capitale,più tre finanziamenti soci diluiti negli anni (10, 10 e 8,4 milioni).</p>
      <p><b>Il totale è di 262,2 milioni</b> (dati calcio e finanza.it). A questi, Pallotta aggiunge <b>i 70 milioni già spesi nel progetto-stadio</b>. In pratica punta a triplicare l’investimento.</p>
    </article>
  </body>
</html>