<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/stockmarket/detail/9620000112197"/>
    <meta property="og:site_name" content="MGR Online"/>
    <meta property="article:published_time" content="2019-11-22T07:26:00+00:00"/>
    <meta property="og:title" content="บมจ.บริหารสินทรัพย์ กรุงเทพพาณิชย์ เคาะช่วงราคา IPO หุ้นละ 15.50-17.50 บาท จองซื้อ 25-29 พ.ย. 62"/>
    <meta property="og:description" content="BAM เคาะช่วงราคา IPO หุ้นละ 15.50-17.50 บาท จองซื้อ 25-29 พ.ย. 62 เผยจะนำเงินจากการระดมทุนไปขยายธุรกิจด้วยการซื้อสินทรัพย์ด้อยคุณภาพและทรัพย์สินรอการขายในอนาคต ชำระคืนเงินกู้จากสถาบันการเงิน และ/หรือชำระหุ้นกู้ที่ออกโดยบริษัท และ/หรือตั๋วเงินจ่ายที่ถึงกำหนด และใช้เป็นเงินทุนหมุนเวียน"/>
  </head>
  <body>
    <article>
      <h1>บมจ.บริหารสินทรัพย์ กรุงเทพพาณิชย์ เคาะช่วงราคา IPO หุ้นละ 15.50-17.50 บาท จองซื้อ 25-29 พ.ย. 62</h1>
      <address><time datetime="2019-11-22T07:26:00+00:00">22 Nov 2019, 07:26</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011607801.JPEG"/>
      </figure>
      <p><b>BAM เคาะช่วงราคา IPO หุ้นละ 15.50-17.50 บาท จองซื้อ 25-29 พ.ย. คาดเข้าเทรดกลาง ธ.ค.นี้ เผยจะนำเงินจากการระดมทุนไปขยายธุรกิจด้วยการซื้อสินทรัพย์ด้อยคุณภาพและทรัพย์สินรอการขายในอนาคต ชำระคืนเงินกู้จากสถาบันการเงิน และ/หรือชำระหุ้นกู้ที่ออกโดยบริษัท และ/หรือตั๋วเงินจ่ายที่ถึงกำหนด และใช้เป็นเงินทุนหมุนเวียน</b><br/><br/>บมจ.บริหารสินทรัพย์ กรุงเทพพาณิชย์ (BAM) กำหนดช่วงราคาเสนอขายหุ้นสามัญต่อประชาชนทั่วไปครั้งแรก (IPO) ที่หุ้นละ 15.50-17.50 บาท โดยจะเปิดให้จองซื้อระหว่างวันที่ 25-29 พ.ย.นี้ บริษัทจะนำเงินจากการระดมทุนไปขยายธุรกิจด้วยการซื้อสินทรัพย์ด้อยคุณภาพและทรัพย์สินรอการขายในอนาคต ชำระคืนเงินกู้จากสถาบันการเงิน และ/หรือชำระหุ้นกู้ที่ออกโดยบริษัท และ/หรือตั๋วเงินจ่ายที่ถึงกำหนด และใช้เป็นเงินทุนหมุนเวียน ปัจจุบัน BAM มีทุนจดทะเบียน 16,225 ล้านบาท แบ่งเป็นหุ้นสามัญ 3,245 ล้านหุ้น มูลค่าที่ตราไว้ (พาร์) หุ้นละ 5 บาท และมีทุนที่ออกและชำระแล้ว 13,675 ล้านบาท โดยมีกองทุนเพื่อการฟื้นฟูและพัฒนาระบบสถาบันการเงิน ถือหุ้น 99.99%<br/><br/>นายพงศ์ศักดิ์ พฤกษ์ไพศาล กรรมการผู้จัดการ บล.กสิกรไทย ในฐานะที่ปรึกษาทางการเงินของ BAM กล่าวว่า BAM จะเสนอขายหุ้นสามัญเพิ่มทุนให้กับประชาชนครั้งแรก (IPO) จำนวนไม่เกิน 1,535 ล้านหุ้น ประกอบด้วยหุ่ยสามัญเพิ่มทุนจำนวนไม่เกิน 280 ล้านหุ้น และหุ้นสามัญเพิ่มทุนเดิมจำนวนไม่เกิน 1,255 ล้านหุ้น พร้อมกับอาจจะมีการจัดสรรหุ้นส่วนเกิน (Greenshoe) จำนวนไม่เกิน 230 ล้านบาท รวมทั้งสิ้นไม่เกิน 1,765 ล้านบาท มูลค่าที่ตราไว้ (พาร์) หุ้นละ 5 บาท<br/><br/>BAM กำหนดช่วงราคาเสนอขาย IPO ที่ 15.50-17.50 บาท/หุ้น โดยประชาชนทั่วไปจะต้องจ่ายซื้อที่ราคาเสนอขาย 17.50 บาท/หุ้น และบริษัทจะคืนส่วนต่างในกรณีที่ไม่ได้รับการจัดสรรหรือราคาเสนอขายสุดท้ายต่ำกว่าราคาสูงสุดของช่วงราคาเสนอขาย สามารถจองซื้อได้ระหว่างวันที่ 25-29 พ.ย. 62 ที่ธนาคารกสิกรไทย ธนาคารกรุงไทย และธนาคารไทยพาณิชย์ ทุกสาขาทั่วประเทศ คาดว่าจะนำหุ้นเข้าซื้อขายในตลาดหลักทรัพย์แห่งประเทศไทยช่วงกลางเดือน ธ.ค.นี้<br/><br/>ปัจจุบัน BAM มีทุนจดทะเบียน 16,225 ล้านบาท แบ่งเป็นหุ้นสามัญ 3,245 ล้านหุ้น มูลค่าที่ตราไว้ (พาร์) หุ้นละ 5 บาท และมีทุนที่ออกและชำระแล้ว 13,675 ล้านบาท โดยมีกองทุนเพื่อการฟื้นฟูและพัฒนาระบบสถาบันการเงิน ถือหุ้น 99.99%<br/><br/>นางทองอุไร ลิ้มปิติ ประธานกรรมการ BAM กล่าวว่า การเสนอขายหุ้น IPO ในครั้งนี้ ถือเป็นโอกาสสำคัญสำหรับการที่นักลงทุนจะได้ร่วมต่อยอดความสำเร็จไปกับผู้นำในธุรกิจบริหารสินทรัพย์ที่มุ่งมั่นแก้ไขปัญหาสินทรัพย์ด้อยคุณภาพ (NPL) และทรัพย์สินรอการขาย (NPA) ในระบบสถาบันการเงินของประเทศไทย พร้อมกับการที่นักลงทุนจะได้ลงทุนในบริษัทที่ไห้ผลตอบแทนอย่างสม่ำเสมอ โดยที่บริบัทมีนโยบายการจ่ายปันผลในอัตราไม่น้อยกว่า 40% ของกำไรสุทธิ หลังหักภาษีเงินได้ของงบการเงินเฉพาะกิจจองบริษัท และภายหลังจัดสรรทุนสำรองตามกฎหมาย โดยในช่วง 3 ปีที่ผ่านมา (ปี 59-61) บริษัทมีการจ่ายเงินปันผล 80%, 97% และ 60% ตามลำดับ<br/><br/>การระดมทุนในครั้งนี้บริษัทจะนำเงินที่ได้จากการลงทุนไปชำระหนี้เพื่อลดดอกเบี้ย พร้อมกับนำเงินส่วนหนึ่งไปใช้ในการร่วมประมูลสินทรัพย์ด้อยคุณภาพ เพิ่มความสามารถในการแข่งขัน ช่วยทำให้ราคาซื้อขายดีขึ้น ลดภาระหนี้ในการผ่อนชำนะต่อ หรือมีความสามารถในการซื้อทรัพย์สินกลับมาเป็นเจ้าของบ้าน ซึ่งบริษัทเน้นการบริหารมุ่งสู่ความยั่งยืน ซึ่งเป็นส่วนร่วมในการพัฒนาเศรษฐกิจ และสังคมไทยในระยะยาว พร้อมทั้งบริษัทยังเดินหน้าใน 3 กลยุทธ์ คือ การขยายฐานสินทรัพย์ให้สูงขึ้นอย่างต่อเนื่อง การพัฒนาการดำเนินงานการเรียกเก็บเงินให้เร็วขึ้น และการพัฒนาบุคคลากรของบริษัท เพื่อเป็นการสร้างการเติบโตให้กับบริษัทเป็นบริษัทสินทรัพย์ที่ใหญ่ที่สุดของประเทศอย่างต่อเนื่อง</p>
    </article>
  </body>
</html>