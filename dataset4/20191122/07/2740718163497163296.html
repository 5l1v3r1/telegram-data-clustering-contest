<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zmones.lt/naujiena/x-faktoriaus-dalyviai-pratinasi-prie-zvaigzdziu-gyvenimo-isiamzino-stilingoje-fotosesijoje.7e870a9c-0cf6-11ea-9fe0-aa000054c883"/>
    <meta property="og:site_name" content="Žmonės"/>
    <meta property="article:published_time" content="2019-11-22T07:18:00+00:00"/>
    <meta property="og:title" content="„X faktoriaus“ dalyviai pratinasi prie žvaigždžių gyvenimo – įsiamžino stilingoje fotosesijoje"/>
    <meta property="og:description" content="Šį sekmadienį – pirmasis tiesioginis „X faktoriaus“ eteris. Dvylikos dalyvių laukia įtempta kova. Iškristi pirmojo finalo metu nenori niekas, todėl visi stengsis kaip įmanydami. Projekto dalyviai įsiamžino spalvingoje fotosesijoje. Kaip juokėsi, ši fotosesija – puiki įžanga pratinantis prie žvaigždžių gyvenimo. Juk visi, svajojantys apie muzikos pasaulį, turi išmokti dirbti prieš objektyvą."/>
  </head>
  <body>
    <article>
      <h1>„X faktoriaus“ dalyviai pratinasi prie žvaigždžių gyvenimo – įsiamžino stilingoje fotosesijoje</h1>
      <address><time datetime="2019-11-22T07:18:00+00:00">22 Nov 2019, 07:18</time> by <a rel="author">Žmonės.lt</a></address>
      <p>
        <b>Šį sekmadienį – pirmasis tiesioginis „X faktoriaus“ eteris. Dvylikos dalyvių laukia įtempta kova. Iškristi pirmojo finalo metu nenori niekas, todėl visi stengsis kaip įmanydami. Projekto dalyviai įsiamžino spalvingoje fotosesijoje. Kaip juokėsi, ši fotosesija – puiki įžanga pratinantis prie žvaigždžių gyvenimo. Juk visi, svajojantys apie muzikos pasaulį, turi išmokti dirbti prieš objektyvą.</b>
      </p>
      <p>Jau pirmos laidos metu šou paliks du dalyviai, todėl kiekvienas ypatingai laukia gerbėjų balsų. Mažiausiai palaikymo sulaukęs be kovos paliks TV3 televizijos projektą. Kiti du stos prieš teisėjų teismą. Atlikus išlikimo dainas paaiškės, kas turi atsisveikinti su „X faktoriumi“. Tą pasakys teisėjai – jie turės balsuoti. Pagrindinis šou prizas – 15 tūkst. eurų, todėl stengtis yra dėl ko.</p>
      <p>Fotosesijoje dirbo didžiulė profesionalų komanda. Plaukų stilistai rūpinosi dalyvių šukuosenomis, keitė plaukų spalvą, pritaikė naujus kirpimus. Drabužių stiliumi pasirūpino stilistų komanda. Kiekvienam dalyviui buvo sukurtas individualus, kiekvieno asmenybę atskleidžiantis stilius. Nuotraukas įamžino mados pasaulyje žinomas fotografų duetas – Nerijus ir Gintarė. Kviečiame dar kartą susipažinti su septintojo sezono dalyviais.</p>
      <p>
        <b>S. Prūsaičio komanda</b>
      </p>
      <p>Sauliaus Prūsaičio komandoje – paaugliai. Tai – Kaune gyvenanti trylikametė Vytautė Gaižauskaitė. Šiame projekte ji tikisi įgyti patirties, naujų įspūdžių, nuotykių, juoko ir ašarų. Taip pat dainininko komandoje – Vilniaus senamiesčio gyventojas Mykolas Kuan Keys. Berniukas mokosi Nacionalinėje M. K. Čiurlionio menų mokykloje. Jauniausio projekto dalyvio hobiai yra krepšinis ir filmų kūrimas. Dar viena S. Prūsaičio mokinė – Martyna Jezepčikaitė. Septyniolikmetė gyvena ir mokosi Alytuje. „X faktorius“ jai pasirodė kaip puiki galimybė sužinoti daugiau apie didžiąją sceną ir suburti gerbėjų armiją. Visą gyvenimą ji užsiima muzikine veikla, mokosi vokalo, groti pianinu. Mergina taip pat domisi teatru, mėgsta vaidinti.</p>
      <figure>
        <img src="https://www.zmones.lt/photo/c896ef67-0cf6-11ea-9fe0-aa000054c883/1200x750s/sauliaus-prusaicio-komanda-mykolas-kuan-keys-organizatoriu-nuotr-5dd789414b52d8-98696165.jpeg"/>
        <figcaption>Sauliaus Prūsaičio komanda: Mykolas Kuan Keys / Organizatorių nuotr.</figcaption>
      </figure>
      <figure>
        <img src="https://www.zmones.lt/photo/bacd7d3d-0cf6-11ea-9fe0-aa000054c883/1200x750s/sauliaus-prusaicio-komanda-vytaute-gaizauskaite-organizatoriu-nuotr-5dd7892a1eda22-42820451.jpeg"/>
        <figcaption>Sauliaus Prūsaičio komanda: Vytautė Gaižauskaitė / Organizatorių nuotr.</figcaption>
      </figure>
      <figure>
        <img src="https://www.zmones.lt/photo/d6f3c8d1-0cf6-11ea-9fe0-aa000054c883/1200x750s/sauliaus-prusaicio-komanda-martyna-jezepcikaite-organizatoriu-nuotr-5dd789595f74d9-16697606.jpeg"/>
        <figcaption>Sauliaus Prūsaičio komanda: Martyna Jezepčikaitė / Organizatorių nuotr.</figcaption>
      </figure>
      <p>
        <b>Jazzu komanda</b>
      </p>
      <p>Jaunimo kategorijai vadovauja Justė Arlauskaitė-Jazzu. Viena iš jos mokinių – Jolanta Labinskytė. Projekte ji norėjo dalyvauti jau seniai, tiesiog vis pritrūkdavo drąsos. Dėl „X faktoriaus“ mergina metė drabužių pardavėjos darbą ir pradeda naują gyvenimo etapą! Jazzu komandoje – ir Norbertas Latkowski. Projekte vaikinas dalyvauja antrą kartą. Norbertas turėjo užsibrėžęs tikslą – pasiekti finalus, nustebinti žiūrovus ir teisėjus dar neparodytomis galimybėmis. Dar viena komandos narė – Gerda Zaptoriūtė. Ji yra profesionali vizažistė, kurią užpildyti šou anketą paskatino tėtis. Šou dalyvė atsikratė 23 kilogramų, įveikė ligas ir virto gražuole. Gerda šypsosi – ji jautė, kad šie metai yra jos, todėl iš projekto tikisi kaip įmanoma daugiau.</p>
      <figure>
        <img src="https://www.zmones.lt/photo/e889857d-0cf6-11ea-9fe0-aa000054c883/1200x750s/jazzu-komanda-jolanta-labinskyte-organizatoriu-nuotr-5dd78976d11573-33087816.jpeg"/>
        <figcaption>Jazzu komanda: Jolanta Labinskytė / Organizatorių nuotr.</figcaption>
      </figure>
      <figure>
        <img src="https://www.zmones.lt/photo/3ade4bb7-0cf7-11ea-9fe0-aa000054c883/1200x750s/jazzu-komanda-norbertas-latkowski-organizatoriu-nuotr-5dd78a00ec9127-73725793.jpeg"/>
        <figcaption>Jazzu komanda: Norbertas Latkowski / Organizatorių nuotr.</figcaption>
      </figure>
      <figure>
        <img src="https://www.zmones.lt/photo/4a027108-0cf7-11ea-9fe0-aa000054c883/1200x750s/jazzu-komanda-gerda-zaptoriute-organizatoriu-nuotr-5dd78a1a63a0e7-50425796.jpeg"/>
        <figcaption>Jazzu komanda: Gerda Zaptoriūtė / Organizatorių nuotr.</figcaption>
      </figure>
      <p>
        <b>M. Mikutavičiaus komanda</b>
      </p>
      <p>Marijonas Mikutavičius yra vyresnėlių komandos vadovas. Viena iš grupės narių – Alna Katinaitė. Alna yra nenuorama dviejų vaikų mama. Be to, kad daug laiko aktyviai leidžia su mažaisiais, savarankiškai studijuoja vokalą, rašo ir įrašinėja dainas. Į „X faktorių“ grįžo ir Milda Martinkėnaitė. Kaip sako pati, turi nebaigtų darbų. Moteris dirba tarptautinėje kompanijoje, pinigų plovimo prevencijos srityje, yra komandos vadovė. „Jaučiu, kad šitas projektas man gali padėti pasiekti savo svajonę“, – sako Milda. M. Mikutavičiaus komandoje – ir Paulius Mscichauskas. „Socialiniame tinkle „Facebook“ pamačiau „X faktoriaus“ reklamą, skatinančią pildyti anketą. Tiesiog pagalvojau, kodėl nepabandžius? Juk būtų smagu“, – pasakoja vaikinas.</p>
      <figure>
        <img src="https://www.zmones.lt/photo/5a582542-0cf7-11ea-9fe0-aa000054c883/1200x750s/m-mikutaviciaus-komanda-alna-katinaite-organizatoriu-nuotr-5dd78a35cd8dd9-15759848.jpeg"/>
        <figcaption>M. Mikutavičiaus komanda: Alna Katinaitė / Organizatorių nuotr.</figcaption>
      </figure>
      <figure>
        <img src="https://www.zmones.lt/photo/66c17e76-0cf7-11ea-9fe0-aa000054c883/1200x750s/m-mikutaviciaus-komanda-milda-martinkenaite-organizatoriu-nuotr-5dd78a4a9d8ee9-40827211.jpeg"/>
        <figcaption>M. Mikutavičiaus komanda: Milda Martinkėnaitė / Organizatorių nuotr.</figcaption>
      </figure>
      <figure>
        <img src="https://www.zmones.lt/photo/724000a6-0cf7-11ea-9fe0-aa000054c883/1200x750s/m-mikutaviciaus-komanda-paulius-mscichauskas-organizatoriu-nuotr-5dd78a5ddbf823-80672431.jpeg"/>
        <figcaption>M. Mikutavičiaus komanda: Paulius Mscichauskas / Organizatorių nuotr.</figcaption>
      </figure>
      <p>
        <b>Samo komanda</b>
      </p>
      <p>Grupių kategorijos mokytojas – Saulius Urbonavičius-Samas. Kategorijos puošmena – merginų grupė „NiCE“. Grupę sudaro keturios žavios atlikėjos. „Siekiame praplėsti savo galimybių ratą, išlipti iš komforto zonos ir išbandyti save didžiojoje „X faktoriaus“ scenoje“,  – sako merginos. Grupių kategorijoje – ir balsingasis Tito ir Beno duetas ir Panevėžio. „Dalyvauti „X faktoriuje“ sugalvojome netikėtai. Anketą užpildė mano mama. Neilgai teko svarstyti, kol suvokėme, kad šis metas yra puikus dalyvavimui projekte“, – pasakoja Benas.  Šiame projekte vaikinai tikisi atsiskleisti kaip asmenybės, surinkti auditoriją žmonių, kuriems patiktų jų muzika.</p>
      <p>Komandoje – ir grupė „Jett Star“. Vaikinai yra 80-ųjų glamūrinio roko atstovai iš Vilniaus. Kuriantys ir grojantys savo kūrybos dainas bei atlikdami gerai žinomus 80-ųjų roko dievų koverius, Jett Star'ai nuskraidina į laikus, kai pasaulį valdė rokenrolas ir dar kartą rokenrolas. Grupė pasiruošusi pristatyti energingą, drąsų ir aštrų muzikos užtaisą!</p>
      <figure>
        <img src="https://www.zmones.lt/photo/8218ad0c-0cf7-11ea-9fe0-aa000054c883/1200x750s/samo-komanda-nice-organizatoriu-nuotr-5dd78a7879b3c1-46526788.jpeg"/>
        <figcaption>Samo komanda: „NiCE“ / Organizatorių nuotr.</figcaption>
      </figure>
      <figure>
        <img src="https://www.zmones.lt/photo/8ff38fa8-0cf7-11ea-9fe0-aa000054c883/1200x750s/samo-komanda-tito-ir-beno-duetas-organizatoriu-nuotr-5dd78a8fbdbae9-44095733.jpeg"/>
        <figcaption>Samo komanda: Tito ir Beno duetas / Organizatorių nuotr.</figcaption>
      </figure>
      <figure>
        <img src="https://www.zmones.lt/photo/9bb529ae-0cf7-11ea-9fe0-aa000054c883/1200x750s/samo-komanda-jett-star-organizatoriu-nuotr-5dd78aa37d78f4-13210685.jpeg"/>
        <figcaption>Samo komanda: „Jett Star“ / Organizatorių nuotr.</figcaption>
      </figure>
    </article>
  </body>
</html>