<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/na_lvivshhini_avto_vrizalosya_v_grupu_yaka_oformlyala_dtp_zaginuv_svidok_n1237729"/>
    <meta property="og:site_name" content="24 Канал"/>
    <meta property="article:published_time" content="2019-11-22T07:28:00+00:00"/>
    <meta property="og:title" content="На Львівщині авто врізалося в групу, яка оформляла ДТП: загинув свідок"/>
    <meta property="og:description" content="Подвійна аварія трапилася на Львівщині між селами Лавриків та Гараєць Жовківського району. Спершу зіштовхнулися легковик &quot;Шкода Фабія&quot; та підвода з кіньми."/>
  </head>
  <body>
    <article>
      <h1>На Львівщині авто врізалося в групу, яка оформляла ДТП: загинув свідок</h1>
      <address><time datetime="2019-11-22T07:28:00+00:00">22 Nov 2019, 07:28</time> by <a rel="author" href="https://24tv.ua/andriana_strotska_tag7063/" target="_blank">Андріана Строцька</a></address>
      <p>
        <b>Подвійна аварія трапилася на Львівщині між селами Лавриків та Гараєць Жовківського району. Спершу зіштовхнулися легковик "Шкода Фабія" та підвода з кіньми.</b>
      </p>
      <p>Внаслідок зіткнення потерпілих не було, повідомляє <a href="https://lv.npu.gov.ua/">пресслужба поліції.</a></p>
      <blockquote>Зверніть увагу! <a href="https://24tv.ua/288_kilometriv_na_godinu_u_kiyevi_zafiksuvali_vbivche_perevishhennya_shvidkosti_n1237008">288 кілометрів на годину: у Києві зафіксували вбивче перевищення швидкості</a></blockquote>
      <p>Місце події огородили світловідбивними конусами, службовий автомобіль поліції стояв із увімкненим маячком синього кольору.</p>
      <p>Повз проїздив 50-річний водій на мікроавтобусі "Фіат". Він перевищив швидкість і влетів у групу, яка оформляла ДТП.</p>
      <figure>
        <img src="https://24tv.ua/resources/photos/news/620_DIR/201911/1237729_10190062.jpg?201911071753"/>
        <figcaption>Подвійне ДТП на Львівщині</figcaption>
      </figure>
      <p>Удар був такої сили, що автівку відкинуло на узбіччя. Вона врізалася у 34-річного свідка, чоловік загинув на місці. Також травмувалися фірман та другий водій, їх забрали у лікарню.</p>
      <p>У поліції вже відкрили кримінальне провадження. Винуватцю аварії загрожує до восьми років позбавлення волі.</p>
      <p>Напередодні<a href="https://24tv.ua/vantazhivka_zablokuvala_bmw_yaka_tikala_vid_politsiyi_u_lvovi_video_pogoni_n1237253"> вантажівка у Львові </a>допомогла заблокувати BMW, водій якого під наркотиками намагався втекти від патрульних.</p>
    </article>
  </body>
</html>