<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100104/%D8%A7%D9%85-%D8%A8%D8%A7%D9%BE%D9%87-%D8%A8%D9%87-%D8%A8%D8%A7%D8%B2%DB%8C-%D8%A8%D8%A7-%D8%B1%D8%A6%D8%A7%D9%84-%D9%85%DB%8C-%D8%B1%D8%B3%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-22T07:45:05+00:00"/>
    <meta property="og:title" content="ام‌باپه به بازی با رئال‌ می‌رسد"/>
    <meta property="og:description" content="باشگاه پاری سن ژرمن اعلام کرد کیلیان ام باپه می‌تواند در بازی برابر رئال مادرید برای تیمش به میدان برود ولی حضور او برابر لیل در هاله‌ای از ابهام قرار دارد."/>
  </head>
  <body>
    <article>
      <h1>ام‌باپه به بازی با رئال‌ می‌رسد</h1>
      <address><time datetime="2019-11-22T07:45:05+00:00">22 Nov 2019, 07:45</time> by <a rel="author">داود حاجبیان</a></address>
      <p>باشگاه پاری سن ژرمن اعلام کرد کیلیان ام باپه می‌تواند در بازی برابر رئال مادرید برای تیمش به میدان برود ولی حضور او برابر لیل در هاله‌ای از ابهام قرار دارد.</p>
      <p>به گزارش ایسنا و به نقل از اکیپ،  کیلیان ام‌باپه از بهترین و آماده‌ترین بازیکنان حال حاضر فوتبال جهان است. این فوق ستاره فرانسوی تنها ۱۹ سال سن دارد اما بسیار آماده و سرحال است و قهرمانی در جام جهانی را هم در کارنامه دارد.</p>
      <p>ام باپه اخیرا با مصدومیت روبه‌رو شده است که باعث شده حضور او در بازی برابر لیل در لیگ فرانسه در هاله‌ای از ابهام قرار داشته باشد. توماس توخل اعلام کرده است تا آستانه بازی با لیل منتظر آمادگی بازیکنش خواهد ماند و درباره او تصمیم می‌گیرد. البته این بازیکن قطعا می‌تواند برابر رئال مادرید در لیگ قهرمانان اروپا به میدان برود و مشکلی برای همراهی تیمش در این دیدار نخواهد داشت.</p>
      <p>پاری سن ژرمن امشب (جمعه) در اولین دیدار از هفته چهاردهم لیگ فرانسه باید در خانه به دیدار تیم لیل برود که این تیم نیز در این فصل عملکرد خوبی داشته است و در رده پنجم قرار دارد. شاگردان توخل بعد از این دیدار باید خودشان را برای بازی با رئال مادرید در لیگ قهرمانان اروپا آماده کنند. </p>
      <p>انتهای پیام</p>
    </article>
  </body>
</html>