<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/u_spravah_maydanu_obvinuvalniy_virok_uhvaleniy_shhodo_46_osib__chumak_n1237730"/>
    <meta property="og:site_name" content="24 Канал"/>
    <meta property="article:published_time" content="2019-11-22T07:25:00+00:00"/>
    <meta property="og:title" content="У справах Майдану обвинувальний вирок ухвалений щодо 46 осіб, – Чумак"/>
    <meta property="og:description" content="У справах Майдану обвинувальний вирок ухвалений щодо 46 осіб, а підозру повідомлено 445 особам."/>
  </head>
  <body>
    <article>
      <h1>У справах Майдану обвинувальний вирок ухвалений щодо 46 осіб, – Чумак</h1>
      <address><time datetime="2019-11-22T07:25:00+00:00">22 Nov 2019, 07:25</time> by <a rel="author" href="https://24tv.ua/irina_koshanska_tag7066/" target="_blank">Ірина Кошанська</a></address>
      <p>
        <b>У справах Майдану обвинувальний вирок ухвалений щодо 46 осіб, а підозру повідомлено 445 особам.</b>
      </p>
      <p>З цих 455 підозрюваних 48 – вищі посадові особи, 220 – правоохоронці, в тому числі 27 слідчих, 20 – прокурори і 23 – судді. Про це в ефірі телеканалу "1+1" заявив заступник генпрокурора України – головний військовий прокурор Віктор Чумак.</p>
      <blockquote>Читайте також: <a href="https://24tv.ua/advokatka_simey_geroyiv_nebesnoyi_sotni_zakrevska_ogolosila_goloduvannya_n1237703">Адвокатка сімей Героїв Небесної сотні Закревська оголосила голодування</a></blockquote>
      <p>До суду скеровано 195 обвинувальних актів щодо 298 осіб. <b>У скоєнні злочинів судами визнані винними 59 осіб. Щодо 46 з них ухвалено обвинувальний вирок.</b></p>
      <p>Чумак зазначив, що в нього є поіменний список притягнутих до відповідальності у справах Майдану, однак він не може розголошувати конкретні імена. Адже людина вважається невинною, допоки її вину не довів суд.</p>
      <h3>Хто розслідує справи Майдану</h3>
      <ul>
        <li>З самого початку розслідуваннями справ Майдану займалося Управління спецрозслідувань ГПУ під керівництвом Сергія Горбатюка. У жовтні 2019 року Рябошапку звільнив з посади новий генпрокурор Руслан Рябошапка. Після цього Горбатюк заявив, що слідство у справах Майдану призупинено. Водночас в ГПУ заявили, що розслідування та забезпечення невідворотності покарання у справах Майдану є для відомства пріоритетними.</li>
        <li>21 жовтня 2019 року в ГПУ створили Департамент процесуального керівництва у кримінальних провадженнях про злочини, скоєні під час Майдану. Передбачалося, що ці злочини надалі має розслідувати ДБР, за роботою якого наглядатиме новостворений департамент у ГПУ.</li>
        <li>У листопаді <b>ДБР заявило, що розслідування злочинів щодо Майдану тимчасово призупиниться</b>. Усе через надмірне навантаження на ДБР та брак слідчих. Оскільки Верховна Рада не прийняла необхідні поправки до закону про ДБР, які б дозволили продовжити розслідування злочинів щодо Майдану, то розслідування призупинилося з 20 листопада на невизначений час.</li>
      </ul>
      <blockquote>До теми: <a href="https://24tv.ua/spravi_maydanu_u_zelenskogo_mig_buti_dogovir_z_avakovim_n1237621">Справи Майдану: у Зеленського міг бути договір з Аваковим</a></blockquote>
    </article>
  </body>
</html>