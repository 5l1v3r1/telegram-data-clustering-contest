<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/nedele-trezorovych-filmu-a-kultovnich-snimku-ceska-televize-oslavi-den-padu-cenzury"/>
    <meta property="og:site_name" content="eXtra.cz"/>
    <meta property="article:published_time" content="2019-11-22T07:00:00+00:00"/>
    <meta property="og:title" content="Neděle trezorových filmů a kultovních snímků: Česká televize oslaví Den pádu cenzury"/>
    <meta property="og:description" content="Česká televize si v rámci oslavy Dne pádu cenzury na neděli připravila pro diváky mimořádně nabitý program. Pokračovat bude i během pondělka. Na stanici ČT2 budeme moci sledovat výběr těch nejlepších českých kultovních filmů od Spalovače mrtvol přes Ucho po Hoří, má panenko."/>
  </head>
  <body>
    <article>
      <h6 class="kicker">Výročí</h6>
      <h1>Neděle trezorových filmů a kultovních snímků: Česká televize oslaví Den pádu cenzury</h1>
      <address><time datetime="2019-11-22T07:00:00+00:00">22 Nov 2019, 07:00</time> by <a rel="author">Michaela Vlčková</a></address>
      <slideshow>
        <figure>
          <img src="https://www.extra.cz/images/thumbs/c9/53/c95312d-247387-spalovac-0d0000000-0d0645161-1d0000000-0d9709677-sector_2560x0-shrink.jpg"/>
          <figcaption>
            <cite>Filmové studio Barrandov</cite>
          </figcaption>
        </figure>
        <figure>
          <img src="https://www.extra.cz/images/thumbs/af/7b/af7b981-34928-sedmikrasky-1-2560x0-shrink.jpg"/>
          <figcaption>Sedmikrásky.<cite>archiv</cite></figcaption>
        </figure>
        <figure>
          <img src="https://www.extra.cz/images/thumbs/cb/d6/cbd652e-183369-b22ac9228ce6dfbfeab44b1ddd919a6f-2560x0-shrink.jpg"/>
          <figcaption>Skřivánci na niti.<cite>facebook.com</cite></figcaption>
        </figure>
        <figure>
          <img src="https://www.extra.cz/images/thumbs/0b/1e/0b1e05e-183374-nit1-2560x0-shrink.jpg"/>
          <figcaption>Skřivánci na niti.<cite>Facebook/Zlatá šedesátá</cite></figcaption>
        </figure>
        <figcaption>
          <a href="https://www.extra.cz/nedele-trezorovych-filmu-a-kultovnich-snimku-ceska-televize-oslavi-den-padu-cenzury/galerie/4">+ Dalších 12 fotografií</a>
        </figcaption>
      </slideshow>
      <p>
        <b>Česká televize si v rámci oslavy Dne pádu cenzury na neděli připravila pro diváky mimořádně nabitý program. Pokračovat bude i během pondělka. Na stanici ČT2 budeme moci sledovat výběr těch nejlepších českých kultovních filmů od Spalovače mrtvol přes Ucho po Hoří, má panenko.</b>
      </p>
      <p>Jestli jste si listovali televizním programem na tento týden, možná vás zaujal program <a href="https://www.extra.cz/tema/ct2">ČT2</a> na neděli. Ve vysílacím plánu je řada významných filmů české kinematografie. Obsáhlý program si <a href="https://www.extra.cz/tema/ceska-televize">Česká televize</a> připravila i na pondělí.</p>
      <p>Nic není jen tak a Česká televize do svého plánu nezařadila tolik skvělých filmů na jeden den bezdůvodně. Prostřednictvím televizní obrazovky si tak připomeneme <a href="https://www.extra.cz/tema/den-padu-cenzury">Den pádu cenzury</a>, který se váže ke dni 25. listopadu 1989.</p>
      <related>
        <a href="https://www.extra.cz/oblibene-ceske-michacky-co-za-alkohol-se-pilo-za-dob-socialismu"/>
      </related>
      <p>V rámci této významné události bude ČT2 promítat samé kultovní perly. Zapojí se také iVysílání, kde budou ke zhlédnutí archivní záběry a sestřihy diskusí z doprovodného programu výstavy Komunikace89. Ta se bude konat na Letenské pláni v průběhu neděle 24. a pondělí 25. listopadu 2019.</p>
      <p>Na televizních obrazovkách budeme moci sledovat nejen archivní záběry a sestřihy diskusí, ale také významné trezorové filmy. Nabitý program odstartuje snímek <a href="https://www.extra.cz/pocta-pro-cesky-film-koukejte-jak-si-filmovy-nadsenec-z-usa-vzal-do-parady-obe-sexy-sedmikrasky-od-cerstve-nebozky-chytilove">Sedmikrásky</a> v 9 hodin ráno. Můžeme se těšit i na filmy Smuteční slavnost, Nezvaný host, <a href="https://www.extra.cz/tema/spalovac-mrtvol">Spalovač mrtvol</a>, Ucho, <a href="https://www.extra.cz/tema/hori-ma-panenko">Hoří, má panenko</a> nebo Kladivo na čarodějnice. V pondělí je pak v plánu Vyloženě rodinná historie, Konec velké epochy či Co tomu říkáte, pane Werich?</p>
      <p>
        <b>Dejte nám vědět do komentářů, který z těchto snímků máte nejraději.</b>
      </p>
    </article>
  </body>
</html>