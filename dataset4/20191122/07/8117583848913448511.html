<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pomponik.pl/plotki/news-wspaniale-wiesci-o-krzysztofie-krawczyku,nId,3346784"/>
    <meta property="og:site_name" content="Pomponik.pl"/>
    <meta property="article:published_time" content="2019-11-22T07:00:00+00:00"/>
    <meta property="og:title" content="Wspaniałe wieści o Krzysztofie Krawczyku!"/>
    <meta property="og:description" content="Krzysztof Krawczyk (73 l.) jest w coraz lepszej formie..."/>
  </head>
  <body>
    <article>
      <h1>Wspaniałe wieści o Krzysztofie Krawczyku!</h1>
      <address>
        <time datetime="2019-11-22T07:00:00+00:00">22 Nov 2019, 07:00</time>
      </address>
      <h4>Krzysztof Krawczyk (73 l.) jest w coraz lepszej formie...</h4>
      <figure>
        <img src="https://i.iplsc.com/krzysztof-krawczyk/00094XA0YXR36JAT-C122-F4.jpg"/>
        <figcaption>Krzysztof Krawczyk<cite>/Krzemiński Jordan /AKPA</cite></figcaption>
      </figure>
      <p>Wróciła radość życia, ochota na łazanki z kapustą i spacery z ukochanym kundelkiem Lolą. Także plany dokończenia płyty z synem Krzysztofem, nad którą pracują od ponad roku. </p>
      <p>Rodzinny projekt Krzysztof Krawczyk (73) odłożył na jakiś czas, bo musiał zająć się swoim zdrowiem. </p>
      <p>Jak wcześniej zapewniał w wywiadzie, we wrześniu musiał przejść operację. </p>
      <p>U cierpiącego na arytmię serca muzyka każdy zabieg budzi duży stres. Na szczęście wszystko skończyło się dobrze. </p>
      <p>"Miał teraz występ w Warszawie, był w bardzo dobrej formie, publiczność szalała" – mówi tygodnikowi "Świat i Ludzie" osoba z jego otoczenia.</p>
      <p>Po koncercie muzyk wrócił do swojej pięknej posiadłości koło Łodzi. Tam dochodzi do sił pod czujnym okiem żony Ewy (58), która dba, by zdrowo się odżywiał, dużo odpoczywał, nie miał trosk.</p>
      <p>"Żona jest aniołem, a raczej archaniołem" – czule mówi o niej pan Krzysztof.</p>
      <p>Są razem 37 lat i bardzo swoją miłość pielęgnują. – Ewunia zawsze jest przy mnie, to moje szczęście – mówi wokalista.</p>
      <p>Żona była przy nim w najbardziej dramatycznych chwilach gdy po wypadku samochodowym leżał w szpitalu, gdy miał stan przedzawałowy oraz gdy wszczepiono mu endoprotezę biodra. </p>
      <p>Gdy Ewa jest blisko, muzyk ma poczucie, że nic złego nie może go spotkać.</p>
      <p>"Kiedy nie ma przy mnie mojej Ewy długo, to bardzo tęsknię" – zdradził w wywiadzie dla tygodnika.</p>
      <p>Na szczęście rozstają się rzadko. Ewa jest blisko, w domu i poza nim, bo razem jeżdżą na koncerty.</p>
      <p>Właśnie szykują się do kolejnej trasy, z okazji 55-lecia pracy artystycznej muzyka.</p>
      <related>
        <a href="http://www.pomponik.pl/plotki/news-krzysztof-krawczyk-drzal-o-syna-teraz-odetchnal-z-ulga,nId,3112048?parametr=embed_linki"/>
      </related>
      <figure>
        <img src="https://i.iplsc.com/krzysztof-krawczyk-z-zona/0007ATNGIURA5UW1-C122-F4.png"/>
        <figcaption>Krzysztof Krawczyk z żoną<cite>/Paweł Wrzecion /MWMedia</cite></figcaption>
      </figure>
      <figure>
        <img src="https://i.iplsc.com/krzysztof-krawczyk/0007ATOA58Q210YV-C122-F4.png"/>
        <figcaption>Krzysztof Krawczyk<cite>/Agencja FORUM</cite></figcaption>
      </figure>
      <p>Wideo<br/>Gosia Andrzejewicz schudła 12 kg. Oto, jak tego dokonała</p>
    </article>
  </body>
</html>