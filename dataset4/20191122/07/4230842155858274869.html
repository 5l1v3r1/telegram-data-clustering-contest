<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191122-sprava-natsgvardijtsya-markiva-ukrayina-oskarzhyla-vyrok-italijskogo-sudu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-22T07:10:21+00:00"/>
    <meta property="og:title" content="Справа нацгвардійця Марківа: Україна оскаржила вирок італійського суду"/>
    <meta property="og:description" content="Україна подала апеляцію на вирок нацгвардійцю Віталію Марківу, засудженому в Італії до 24 років за вбивство фотокореспондента Андреа Рокеллі у 2014 році на Донбасі."/>
  </head>
  <body>
    <article>
      <h1>Справа нацгвардійця Марківа: Україна оскаржила вирок італійського суду</h1>
      <address>
        <time datetime="2019-11-22T07:10:21+00:00">22 Nov 2019, 07:10</time>
      </address>
      <p>Україна подала апеляцію на вирок нацгвардійцю Віталію Марківу, засудженому в Італії до 24 років за вбивство фотокореспондента Андреа Рокеллі у 2014 році на Донбасі.</p>
      <p>20 листопада Україна оскаржила рішення суду міста Павія від 12 липня 2019 року, яким Віталія Марківа визнано винним у вбивстві італійського журналіста Андреа Рокеллі та призначено покарання у вигляді позбавлення волі строком на 24 роки.</p>
      <blockquote>– Розгляд апеляційної скарги Апеляційним судом округу Ломбардія очікується навесні 2020 року, – повідомляє Офіс президента.</blockquote>
      <p><b>Читайте</b>: <a href="https://fakty.com.ua/ua/ukraine/20190724-vyrok-markivu-zelenskyj-zaproponuvav-prem-yeru-italiyi-spilnu-ekspertyzu/">Вирок Марківу. Зеленський запропонував прем’єру Італії спільну експертизу</a></p>
      <p>Зазначається також, що вирок італійського суду винесено з порушенням принципів міжнародного права, тому Україна застосовуватиме всі правові засоби задля забезпечення справедливості щодо нацгвардійця Марківа.</p>
      <p>Факти ICTV раніше зібрали все <a href="https://fakty.com.ua/ua/ukraine/20190712-7-faktiv-pro-natsgvardijtsya-vitaliya-markiva-i-spravu-proty-nogo/">про нацгвардійця Вiталiя Марківа</a> і справу проти нього.</p>
    </article>
  </body>
</html>