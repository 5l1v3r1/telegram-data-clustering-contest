<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/genel/boluda-kacakcilik-ve-uyusturucu-operasyonu-4-h698353.html"/>
    <meta property="og:site_name" content="61 SAAT"/>
    <meta property="article:published_time" content="2019-11-22T07:43:15+00:00"/>
    <meta property="og:title" content="Bolu'da kaçakçılık ve uyuşturucu operasyonu"/>
    <meta property="og:description" content="BOLU (AA) - Bolu İl Jandarma Komutanlığınca gerçekleştirilen kaçakçılık ve uyuşturucu operasyonlarında 700 paket bandrolsüz gümrük kaçağı sigara, uyuşturucu nitelikli 6 hap ve 100 gram esrar ele geçirildi. Bolu Valiliğinden yapılan açıklamada,..."/>
  </head>
  <body>
    <article>
      <h1>Bolu'da kaçakçılık ve uyuşturucu operasyonu</h1>
      <h2>BOLU (AA) - Bolu İl Jandarma Komutanlığınca gerçekleştirilen kaçakçılık ve uyuşturucu operasyonlarında 700 paket bandrolsüz gümrük kaçağı sigara, uyuşturucu nitelikli 6 hap ve 100 gram esrar ele geçirildi. Bolu Valiliğinden yapılan açıklamada,...</h2>
      <address>
        <time datetime="2019-11-22T07:43:15+00:00">22 Nov 2019, 07:43</time>
      </address>
      <p>Bolu Valiliğinden yapılan açıklamada, doğu illerinden İstanbul'a giden bir yolcu otobüsünde gümrük kaçağı sigara ve uyuşturucu hap taşındığı ihbarı alan İl Jandarma Komutanlığı ekiplerinin operasyon başlattığı kaydedildi.</p>
      <p>Yapılan operasyon kapsamında Anadolu Otoyolu'nun Dörtdivan kesiminde durdurulan yolcu gerçekleştirilen aramada, 700 paket bandrolsüz gümrük kaçağı sigara ve uyuşturucu nitelikli 6 hap ele geçirildiği ve olayla ilgili olarak 3 kişinin gözaltına alındığı bildirildi.</p>
      <p>Öte yandan, istihbarat çalışması neticesinde merkeze bağlı Akpınar Mahallesi'nde bulunan bir eve operasyon düzenleyen jandarma ekiplerinin, 100 gram esrar maddesi ele geçirdiği, olayla ilgili bir kişiyi gözaltına aldığı ifade edildi.</p>
    </article>
  </body>
</html>