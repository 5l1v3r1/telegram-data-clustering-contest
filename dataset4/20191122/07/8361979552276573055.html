<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/exxon-prodast-aktivi-v-11-krajinah-na-25-mlrd-novini-svitu-50055052.html"/>
    <meta property="og:site_name" content="НВ"/>
    <meta property="article:published_time" content="2019-11-22T07:52:00+00:00"/>
    <meta property="og:title" content="Найбільша у світі публічна енергокомпанія продасть активи на $25 млрд — Reuters"/>
    <meta property="og:description" content="Американський нафтогазовий гігант планує продати активи в 11 країнах, повідомляють джерела."/>
  </head>
  <body>
    <article>
      <h1>Найбільша у світі публічна енергокомпанія продасть активи на $25 млрд — Reuters</h1>
      <h2>Американський нафтогазовий гігант планує продати активи в 11 країнах, повідомляють джерела.</h2>
      <address>
        <time datetime="2019-11-22T07:52:00+00:00">22 Nov 2019, 07:52</time>
      </address>
      <p><a href="https://nv.ua/ukr/tags/exxonmobil.html">Exxon Mobil</a> планує продати активи в Європі, Азії та Африці на суму до $25 млрд, щоб зосередиться на декількох великих проектах на внутрішньому ринку і за кордоном. Про це повідомляє <a href="https://ru.reuters.com/article/businessNews/idRUKBN1XV20Q-ORUBS">Reuters</a> з посиланням на три банківських джерела, безпосередньо знайомих з планами компанії.</p>
      <p>Exxon зіткнулася зі зростаючим тиском з боку інвесторів, які виступають за вивільнення грошових коштів на тлі планів компанії збільшити витрати на проекти в Гайані, Мозамбіку, Папуа-Новій Гвінеї і Сполучених Штатах.</p>
      <p>Американський гігант склав список активів на продаж, до якого входять родовища щонайменше в 11 країнах.</p>
      <p>Представник Exxon сказала, що компанія не «коментує ринкові чутки або спекуляції».</p>
      <p>Найбільша зі світових енергетичний компаній, які торгуються на біржі, в останні місяці <a href="https://nv.ua/ukr/biz/markets/exxonmobil-prodaye-naftovi-rodovishcha-v-norvegiji-novini-svitu-50045075.html">продала кілька активів, в тому числі в Норвегії за $4,5 млрд</a>, і оголосила, що хоче позбавитись своїх підрозділів у Австралії, Нігерії та Малайзії.</p>
      <p>Згідно з новим планом, Exxon перестане добувати нафту і газ в Європі, продавши активи в британській частині Північного моря, Німеччини та Румунії.</p>
      <p>Exxon продовжить видобуток в Нідерландах, де спільно з Royal Dutch Shell володіє часткою в гігантському Гронінгенському газовому родовищі, яке влада планує закрити в 2022 році.</p>
      <p>Компанія також значно скоротить операції в Південно-Східній Азії, продавши активи в Індонезії та Малайзії, повідомили джерела. В Африці Exxon хоче продати бізнес в Чаді, Екваторіальній Гвінеї, а також частково — в Нігерії.</p>
      <p>Раніше повідомлялося, що <a href="https://nv.ua/ukr/biz/markets/zapasi-gazu-ukrajina-vihodit-na-druge-misce-za-zapasami-gazu-v-yevropi-novini-ukrajini-50047531.html">після закриття Гронінгенського родовища Україна вийде на друге місце в Європі за запасами газу</a>.</p>
    </article>
  </body>
</html>