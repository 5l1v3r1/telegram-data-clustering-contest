<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/5fc43eb764d73842/intalnire-de-gradul-zero-donald-trump-mark-zuckerberg-in-plin-scandal-fake-news-la-facebook.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-22T07:33:07+00:00"/>
    <meta property="og:title" content="Întâlnire de gradul zero: Donald Trump – Mark Zuckerberg în plin scandal Fake News la Facebook"/>
    <meta property="og:description" content="Donald Trump l-a primit pe CEO-ul Facebook Mark Zuckerberg la o cină privată la Casa Albă în octombrie, în plin scandal pe tema măsurilor limitate pe care rețeaua socială le ia pentru a reduce numărul de știri false politice, notează NBC News."/>
  </head>
  <body>
    <article>
      <h1>Întâlnire de gradul zero: Donald Trump – Mark Zuckerberg în plin scandal Fake News la Facebook</h1>
      <address><time datetime="2019-11-22T07:33:07+00:00">22 Nov 2019, 07:33</time> by <a rel="author">Jurnal.md</a></address>
      <p>
        <b>Donald Trump l-a primit pe CEO-ul Facebook Mark Zuckerberg la o cină privată la Casa Albă în octombrie, în plin scandal pe tema măsurilor limitate pe care rețeaua socială le ia pentru a reduce numărul de știri false politice, notează NBC News.</b>
      </p>
      <p>Întâlnirea de taină dintre președintele american și Mark Zuckerberg ar fi rămas probabil necunoscută, dacă nu ar fi fost dezvăluită de NBC News. Un purtător de cuvând al companiei Facebook a confirmat, în cele din urmă, cina. ”Așa cum este normal pentru un CEO al unei companii majore, Mark a acceptat invitația la cina cu președintele și cu Prima Doamnă la Casa Albă”, a precizat compania.</p>
      <p>La întâlnire a participat și miliardarul Peter Thiel, un conservator care a donat sume uriașe campaniei lui Trump și care are un loc în board-ul Facebook. Interesant este că întâlnirea a avut loc într-un moment în care Zuckerberg era audiat în Congres în chestiunea știrilor false pe teme politice care proliferează pe rețeaua sa socială și a timidității cu care șefii Facebook combat acest fenomen.</p>
      <p>Zuckerberg s-a mai întâlnit cu Trump la Casa Albă, în septembrie. În schimb, CEO-ul Facebook a criticat-o pe senatoarea democrată Elizabeth Warren, una dintre favoritele în alegerile primare prezidențiale pentru pozițiile sale anti-corporatiste. Trump este unul dintre politicienii cu cele mai multe anunțuri politice sponsorizate pe Facebook.</p>
      <p>Potrivit unei analize The Guardian, echipa sa a sponsorizat 5.883 de postări în rețea pe tema scandalului Ucraina, deci din 18 septembrie și până acum. În acest scandal, Trump face obiectul unei proceduri de demitere, inițiate de democrați. În timpul campaniei electorale din 2016, mii de știri false despre politicienii democrați au circulat pe Facebook, ajungând la milioane de persoane.</p>
    </article>
  </body>
</html>