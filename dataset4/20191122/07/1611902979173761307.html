<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/22/skandal-w-sejmie-podczas-wybierania-czlonkow-krs-powtorzono-glosowanie-trzeba-to-anulowac-bo-my-przegramy-video/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-22T07:33:45+00:00"/>
    <meta property="og:title" content="Skandal w Sejmie podczas wybierania członków KRS! Powtórzono głosowanie. „Trzeba to anulować, bo my przegramy” [VIDEO]"/>
    <meta property="og:description" content="Parlament wybierał w czwartkową noc posłów PiS Marka Asta, Arkadiusza Mularczyka, Bartosza Kownackiego i Kazimierza Smolińskiego do Krajowej Rady Sądownictwa. Głosowanie odbywało się w atmosferze skandalu. Gdy w PiS-ie zauważono, że kandydaci tej partii przegrywają, to powtórzono głosowanie."/>
  </head>
  <body>
    <article>
      <h1>Skandal w Sejmie podczas wybierania członków KRS! Powtórzono głosowanie. „Trzeba to anulować, bo my przegramy” [VIDEO]</h1>
      <address><time datetime="2019-11-22T07:33:45+00:00">22 Nov 2019, 07:33</time> by <a rel="author" href="https://nczas.com/author/sg/" target="_blank">SG</a></address>
      <p>
        <b>Parlament wybierał w czwartkową noc posłów PiS Marka Asta, Arkadiusza Mularczyka, Bartosza Kownackiego i Kazimierza Smolińskiego do Krajowej Rady Sądownictwa. Głosowanie odbywało się w atmosferze skandalu. Gdy w PiS-ie zauważono, że kandydaci tej partii przegrywają, to powtórzono głosowanie.</b>
      </p>
      <p>Do Sejmu wróciły nocne głosowania. PiS zgłosił do KRS posłów: Arkadiusza Mularczyka, Bartosza Kownackiego oraz Kazimierza Smolińskiego. Finalnie zostali oni wybrani (wszyscy trzej po 233 głosy). Odpowiedniej liczby głosów nie uzyskały Kamila Gasiuk-Pihowicz (199 głosy) i Joanna Senyszyn (196 głosów).</p>
      <p>Prawdopodobnie doszło jednak do manipulacji, a może nawet do oszustwa. Nowi członkowie KRS zostali bowiem wybrani podczas drugiego głosowania. Pierwsze anulowano – możliwe, że złamano przy tym zarówno zasady Sejmu, jak i pewne demokratyczne standardy.</p>
      <p>Do marszałek Witek podeszła poseł z PiS mówiąc, że „jest problem”.</p>
      <p><i>– Trzeba to anulować, bo my przegramy –</i> powiedziała pisowska parlamentarzystka do marszałek Witek.</p>
      <figure>
        <iframe data-src="https://twitter.com/PatrykWachowiec/status/1197656663710404608?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Prawdopodobnie, pomimo ważnego głosowania, na sali była albo niewystarczająca ilość posłów PiS [do przegłosowania ich kandydatów], albo nowi posłowie partii rządzącej nie potrafili poprawnie zagłosować. Możliwe, że większość zdobyli kandydaci opozycji.</p>
      <p><i>– Jest prośba posłów PO, że nie działa [system do głosowania] –</i> powiedziała marszałek Witek do mikrofonu, sugerując, że nie da się podliczyć niekorzystnego dla PiS wyniku.</p>
      <p>Siedzący obok niej członek Kancelarii powiedział, że <i>„to musi być wniosek [o reasumpcję], to nie można tak”</i>, insynuując, że łamany jest regulamin Sejmu.</p>
      <p><i>– Wszyscy posłowie zagłosowali, ci, którzy są na sali, wszyscy oddali głos –</i> zaznaczył.</p>
      <p>Witek ogłosiła, że <i>„zgodnie z decyzją marszałka, głosowanie anulowano”</i>.</p>
      <p>Na sali słychać było okrzyki „Skandal!”. Kilku posłów zaczęło skandować „Wyniki”. Mimo to głosowanie i tak powtórzono.</p>
      <p><i>– Ponieważ był wniosek o reasumpcję tamtego głosowania ogłoszę krótką przerwę i zwołam konwent seniorów –</i> powiedziała marszałek po ogłoszeniu wyników.</p>
      <p>Posłowie opozycji domagali się kolejnego powtórzenia głosowania, jednak Witek oświadczyła, że wobec wyczerpania porządku dziennego obrad zakończyło się posiedzenie Sejmu.</p>
      <p>Źródło: Polsat News/PAP</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/22/szkoleniowa-gra-wojenna-dla-wojsk-obrony-terytorialnej-aplikacja-e-learningowa-na-bazie-world-war-3-video/"/>
        <a href="https://nczas.com/2019/11/22/koczowiska-imigrantow-we-francji-nie-udalo-sie-w-paryzu-ale-w-grenoble-poszlo-lepiej/"/>
        <a href="https://alaluna.pl/video/pilne-krzysztof-krawczyk-wraca-na-scene-z-synem-muzyk-po-powaznej-operacji-zapowiada-plyte/"/>
        <a href="https://nczas.com/2019/11/22/grzegorz-braun-ostro-o-pis-i-powtorzonym-glosowaniu-to-bylo-zenujace-zawsze-beda-malymi-oszustami/"/>
        <a href="https://nczas.com/2019/11/22/pis-razem-ze-skrajnym-lewactwem-wyniki-tego-glosowania-pokazuja-prawde/"/>
        <a href="https://nczas.com/2019/11/22/policja-zapowiada-bedziemy-wspierac-funkcjonariusza-ktory-smiertelnie-postrzelil-w-koninie-21-latka-w-swietle-prawa-jest-niewinny/"/>
        <a href="https://nczas.com/2019/11/22/czy-geje-rozumieja-logike-janusz-korwin-mikke-udowadnia-ze-homoseksualisci-nie-sa-w-polsce-dyskryminowani-video/"/>
        <a href="https://nczas.com/2019/11/22/co-rafal-ziemkiewicz-zrobil-autorowi-wiedzmina-sapkowski-wypowiada-sie-na-temat-serialu-netflixa-i-slowianskosci-ksiazek/"/>
        <a href="https://nczas.com/2019/11/22/ci-poslowie-pis-zadeklarowali-ze-nigdy-nie-podniosa-podatkow-weryfikacja-przyszla-bardzo-szybko-zlamali-deklaracje-nowego-pokolenia/"/>
      </related>
    </article>
  </body>
</html>