<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/fogyokura/lencse-gatol-hizas/"/>
    <meta property="og:site_name" content="FEMINA"/>
    <meta property="article:published_time" content="2019-11-22T07:06:03+00:00"/>
    <meta property="og:title" content="Miért egyél lencsét a fogyókúra alatt? Gátolja a visszahízást, de más jó tulajdonsága is van"/>
    <meta property="og:description" content="Bevitt tápláléktól nem indul be varázsütésre a fogyás, de ezt mindenki jól tudja. De bizonyos ételek tudnak segíteni az áhított testsúly elérésében."/>
  </head>
  <body>
    <article>
      <h1>Miért egyél lencsét a fogyókúra alatt? Gátolja a visszahízást, de más jó tulajdonsága is van</h1>
      <h2>Bevitt tápláléktól nem indul be varázsütésre a fogyás, de ezt mindenki jól tudja. De bizonyos ételek tudnak segíteni az áhított testsúly elérésében.</h2>
      <address><time datetime="2019-11-22T07:06:03+00:00">22 Nov 2019, 07:06</time> by <a rel="author">Zám Adrienn</a></address>
      <p>A lencsét már ősidők óta ismeri az emberiség, generációknak szolgált fontos táplálékul. A mai napig előszeretettel fogyasztják a világ minden táján.</p>
      <p>Főleg mediterrán és a indiai konyhákban dominál a lencse, de a magyarok is rengeteg étel alapanyagául használják a fehérjedús, hüvelyes zöldséget.</p>
      <h3>A lencse mint diétás étel</h3>
      <p>Régóta vizsgálják a tápanyagkutatók a lencse vitamin- és ásványianyag-tartalmát. Rengeteg tápanyag található benne a magnéziumtól kezdve többféle B-vitaminon át egészen a kalciumig. Nem árt tudni, hogy A-vitamin-tartalma igen jótékony hatással van a bőrre, ruganyosságának megőrzésében, emellett a szem épségét is óvja. Magas cinktartalma pedig az anyagcsere-szabályozásban segít.</p>
      <figure>
        <img src="https://kep.cdn.indexvas.hu/1/0/3044/30444/304446/30444669_121f8ef1880adb687de4866da1977490_wm.jpg"/>
        <figcaption>
          <cite>Fotó: seb_ra / Getty Images Hungary</cite>
        </figcaption>
      </figure>
      <p>A fogyókúra szempontjából az egyik legértékesebb tulajdonsága igen magas rosttartalma. Ez 93-99,7%-ban nem oldható rostokból áll, ami azt jelenti, hogy ezek nem erjednek meg a testben, csak áthaladnak az emésztőrendszeren. Cserébe viszont telítettségérzetet okoznak, egyúttal csökkentik az étvágyat. Jó tudni, hogy a nem oldódó rostok nem tartalmaznak kalóriákat.</p>
      <h3>A fehérjebomba lencse</h3>
      <p>A lencse <b><a href="https://www.researchgate.net/publication/233381829_Role_of_lentils_Lens_culinaris_L_in_human_health_and_nutrition_a_review">alacsony glikémiás indexének</a></b> köszönhetően képes a vércukorszintet szabályozni. Sőt, magas rosttartalmának köszönhetően még a magas koleszterinszintet kialakító anyagok és cukrok felszívódását is megakadályozza. Így a diétázóra nem tör rá a falásroham, amivel jó pár kalória bevitelét ki lehet védeni.</p>
      <p>A lencse az egyik legjobb növényi fehérjeforrás, ami nélkülözhetetlen fogyókúra alatt. </p>
      <figure>
        <img src="https://kep.cdn.indexvas.hu/1/0/3044/30444/304447/30444785_8ab02c54e23ab9262a22a36e2c7dbcfb_wm.jpg"/>
        <figcaption>
          <cite>Fotó: nito100 / Getty Images Hungary</cite>
        </figcaption>
      </figure>
      <p>Ezenkívül még emésztésserkentő tulajdonsága is van, mivel több mint 80%-a víz. Így nemcsak vízhajtó, de anyagcserepörgető hatással is rendelkezik az értékes zöldség.</p>
      <h3>A lencse fogyasztása</h3>
      <p>Egy egészséges felnőtteknek napi 20-25 gramm rostra van szüksége, amiben a nem oldható és oldható rostok aránya 3:1. 100 gramm lencsében 11,7 gramm rost található, melynek a nagy része nem oldódó rostokból áll. Ez azt jelenti, hogy a napi rostbevitel szükséglet felét biztosítani tudja egyetlen tál lencse. </p>
      <p>Jó tudni, hogy egy csésze lencsében 230 kalória található. </p>
      <p>A lencsének több fajtája is létezik, amiknek különböző felhasználási módját ismerik. A zöld lencse roppanós marad főzés után is, gyakran használják fel salátákhoz. A vörös lencsét a legkönnyebb megfőzni a három közül, aranyszínű lesz főzés után, és kicsit édeskés, lágy íze van. Főleg püréket készítenek belőle, de salátába is kiváló. A legolcsóbb és legelterjedtebb barna lencséből pedig <b><a href="http://sobors.hu/receptek/husmentes-hetfo-isteni-finom-indiai-lencsefozelek-harminc-perc-alatt/">lencsefőzeléket</a></b> és levest szoktak készíteni. </p>
      <p>
        <b>8 smoothie-tál, ami sokáig eltelít, pörgeti az anyagcserét, és nagyon finom</b>
      </p>
      <p>Mivel a smoothie-tálakban kevesebb a folyadék, így térfogatarányosan még magasabb a rosttartalom, ez pedig segít hamarabb elérni a teltségérzetet, valamint pörgeti az anyagcserét azáltal, hogy lerövidíti a táplálék beleken való áthaladásának az idejét.</p>
      <figure>
        <img src="https://kep.index.hu/1/0/3015/30158/301589/30158945_2315371_02ec50bcf41404743d2ed2cbf07d3487_wm.jpg"/>
        <figcaption>
          <a href="https://femina.hu/fogyokura/anyagcsere-gyorsito-smoothie/">Nézegess képeket! 8 kép<br/><b>8 smoothie-tál, ami sokáig eltelít, pörgeti az anyagcserét, és nagyon finom</b></a>
        </figcaption>
      </figure>
      <p>
        <i>(Képek forrása: Getty Images Hungary)</i>
      </p>
    </article>
  </body>
</html>