<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/the-mandalorian-dizisinin-bebek-yoda-bilmecesi/"/>
    <meta property="og:site_name" content="LOG"/>
    <meta property="article:published_time" content="2019-11-22T07:00:48+00:00"/>
    <meta property="og:title" content="The Mandalorian dizisinin “bebek Yoda” bilmecesi"/>
    <meta property="og:description" content="The Mandalorian şu aralar Star Wars hayranlarını mest ediyor. Ancak dizi kalitesinin yanı sıra &quot;bebek Yoda&quot; bilmecesiyle de adından söz ettiriyor."/>
  </head>
  <body>
    <article>
      <h1>The Mandalorian dizisinin “bebek Yoda” bilmecesi</h1>
      <address><time datetime="2019-11-22T07:00:48+00:00">22 Nov 2019, 07:00</time> by <a rel="author">Ninsu KAHRAMAN</a></address>
      <p>Disney+ orijinali <b>The Mandalorian</b> şu aralar <b>Star Wars</b> hayranlarını mest ediyor. Ancak dizi kalitesinin yanı sıra “<b>bebek Yoda</b>” bilmecesiyle de adından söz ettiriyor.</p>
      <p>2019’u bitirmeye hazırlanırken <b>Star Wars</b> hayranlarının keyifle izlediği <b>The Mandalorian</b> da yayın hayatına başladı. 1 Kasım’da ilk bölümü yayınlanan dizi Pedro Pascal başrolünde izleyicilerin bir çırpıda adapte olduğu yapımlar arasında yerini aldı. Hayranların beğeniyle karşıladığı ve hem ilgi çekici hikayesi hem de çekim kalitesiyle övgülere boğulan dizi ise şimdilerde internette yeni bir gündem yaratmış durumda. “<b>Bebek Yoda</b>” bilmecesini ortaya atan dizide karşımıza çıkan yeni karakterin kimliği hayli merak ediliyor. Bu konuda pek çok teori de bulunuyor.</p>
      <h3>The Mandalorian ve “bebek Yoda”</h3>
      <p>Her şey kelle avcısı olan The Mandalorian’ın yeni ve gizli görevinin “bebek Yoda”yı ele geçirme olduğunun ortaya çıkmasıyla başlıyor. Her ne kadar karakter bebek Yoda olarak anılsa da esasen Yoda değil elbette. Return of Jedi ve The Force Awakens arasında geçen The Mandalorian’ın döneminde Yoda çoktan ölmüştü zaten. Ancak Yoda’nın türü geçmişte hiç açıklanmadığı için yeni ve hayli sevimli karaktere bu şekilde seslenmek çok daha kolay ve pratik oluyor.</p>
      <p>Teoriler bu “mini” Yoda’nın aslında gerçekten de Yoda’nın soyundan gelebileceğini düşünüyor. Yoda ve Yaddle’ın çocuğu olabileceği pek çok izleyicinin aklına gelen ilk ihtimal. Ancak gerçekler bundan tamamen bağımsız da olabilir. Bunu öğrenebilecek miyiz? İşte ondan emin değiliz. <a href="https://www.etonline.com/media/videos/the-mandalorians-jon-favreau-and-dave-filoni-on-keeping-the-big-reveal-a-secret">ET</a>‘ye konuşan baş yapımcı ve yönetmen Dave Filoni, Yoda’nın türüne ait bu canlıyla ilgili her soru işaretinin cevaplanmayacağını kaydediyor. Pek çok detayı gizemli tutacaklarını kaydeden Filoni, tüm soruları cevaplayarak yaratığı “daha az özel” kılmak istemediklerini belirtiyor. Bu durumda yeni karakterin aslında kim olduğunu belki hiç öğrenemeyebiliriz.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/mindhunter-3-sezon-bolumlerini-bekleyenlere-can-sikici-haber/"/>
      </related>
    </article>
  </body>
</html>