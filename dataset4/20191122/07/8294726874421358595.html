<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/model-maserati-2020-174991.html"/>
    <meta property="og:site_name" content="Auto Bild"/>
    <meta property="article:published_time" content="2019-11-22T07:30:04+00:00"/>
    <meta property="og:title" content="Maserati pregătește un model pur-sânge pentru anul 2020. Iată primele imagini"/>
    <meta property="og:description" content="Maserati ne stârnește curiozitatea cu o serie de imagini, în care este prezentat noul model la dezvoltarea căruia producătorul italian lucrează."/>
  </head>
  <body>
    <article>
      <h6 class="kicker">Poze „spion” oficiale</h6>
      <h1>Maserati pregătește un model pur-sânge pentru anul 2020. Iată primele imagini</h1>
      <address><time datetime="2019-11-22T07:30:04+00:00">22 Nov 2019, 07:30</time> by <a rel="author">AutoBild</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/16309-MaseratinewmuleModena.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/16310-MaseratinewmuleModena.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/16311-MaseratinewmuleModena.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/16312-MaseratinewmuleModena.jpg"/>
        </figure>
      </slideshow>
      <p>
        <b>Maserati ne stârnește curiozitatea cu o serie de imagini în care este prezentat un nou model, la dezvoltarea căruia producătorul italian lucrează în acest moment.</b>
      </p>
      <p>Citește și:</p>
      <p>
        <a href="https://www.auto-bild.ro/stiri/maserati-granturismo-zeda-editie-speciala-174550.html">Maserati GT își ia la revedere de la motorizarea V8 cu această ediție specială</a>
      </p>
      <p>
        <a href="https://www.auto-bild.ro/stiri/maserati-tehnologia-autonoma-164586.html">Noile modele Maserati vor „împrumuta” tehnologia autonomă a altui constructor</a>
      </p>
      <p>În timp ce producătorii auto se întrec în oferte la <a href="https://www.auto-bild.ro/categorie/saloane-auto/salonul-de-la-los-angeles">Salonul Auto de la Los Angeles</a>, Maserati scoate la plimbare pe străzile din Modena următorul său model. Există și câteva imagini cu acesta, din vizionarea cărora ne putem face câteva impresii.</p>
      <p>Ceea ce vedem în imagini este „sportiva” pe care Maserati a menționat-o în planul său de viitor apropiat: producătorul italian de sportive vrea să lanseze un model sport și un SUV. Ambele vor fi produse la Modena și că vor avea și versiuni electrice.</p>
      <p>Privind imaginile, fugim cu gândul la Alfa Romeo 4C, pe care producătorul a scos-o recent din producție. Este devreme să ne pronunțăm, având în vedere că modelul prezentat în imagini este acoperit de un strat de camuflaj, însă liniile de design trădează poziția motorului: următoarea sportivă va avea motor central.</p>
      <p>Apropo de motor, italienii anunță că propulsorul „va fi proiectat și construit de Maserati și va fi primul dintr-o familie de motoare integrate exclusiv în modelele brandului”. Începând cu Maserati Coupé (2002) și până la modelele din prezent, motoarele purtat semnătura Ferrari, însă se pare că acest lucru urmează să se schimbe.</p>
      <p>Modelul prezentat aici este un indiciu că Maserati trece printr-o perioadă de tranziție: ultimele modele de serie cu motor central (și singurele de altfel) au fost Bora și Merak, ambele lansate în anii ’70. O mențiune importantă aici este MC12, supercarul exclusivist produs într-un număr limitat de exemplare, de doar 62 de bucăți.</p>
      <p>Sperăm ca Maserati să ne dea oportunitatea de a descoperi treptat noul său model cu motor central, a cărui lansare este deja programată pentru anul viitor.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/maserati-tehnologia-autonoma-164586.html"/>
        <a href="https://www.auto-bild.ro/stiri/ford-f-150-electric-158236.html"/>
        <a href="https://www.auto-bild.ro/stiri/maserati-levante-gts-cu-550-cp-143758.html"/>
      </related>
    </article>
  </body>
</html>