<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/pochettino-komt-emotioneel-bericht-spurs/"/>
    <meta property="og:site_name" content="Sportnieuws"/>
    <meta property="article:published_time" content="2019-11-22T07:35:33+00:00"/>
    <meta property="og:title" content="Pochettino komt met emotioneel bericht voor Spurs"/>
    <meta property="og:description" content="Mauricio Pochettino werd dinsdagavond ontslagen door Tottenham Hotspur en de volgende dag deed zijn opvolger José Mourinho de training al. Er was dus geen tijd voor afscheid van zijn spelers na 5 mooie jaren, maar hij liet nog wel een boodschap achter in de kleedkamer. “Ik wil jullie allemaal bedanken. We kunnen geen afscheid nemen……"/>
  </head>
  <body>
    <article>
      <h1>Pochettino komt met emotioneel bericht voor Spurs</h1>
      <address>
        <time datetime="2019-11-22T07:35:33+00:00">22 Nov 2019, 07:35</time>
      </address>
      <p>
        <b>Mauricio Pochettino werd dinsdagavond ontslagen door Tottenham Hotspur en de volgende dag deed zijn opvolger José Mourinho de training al. Er was dus geen tijd voor afscheid van zijn spelers na 5 mooie jaren, maar hij liet nog wel een boodschap achter in de kleedkamer.</b>
      </p>
      <p>"Ik wil jullie allemaal bedanken. We kunnen geen afscheid nemen... Jullie zitten voor altijd in ons hart”, schreef Pochettino op het bord waarop hij zijn opstellingen en tactische plannen presenteerde aan zijn spelers. De foto's werden gemaakt en vervolgens via Twitter gedeeld door Jesús Pérez, de Spaanse assistent-coach waar Pochettino jarenlang mee samenwerkte bij <i>Spurs</i>.<br/><b>Altijd bij bovenste 5<br/></b>Pochettino ging in de zomer van 2014 aan de slag bij Tottenham. Met de club uit Londen werd hij de afgelopen jaren 5e, 3e, 2e, 3e en 4e in de Premier League. Vorig seizoen bereikte hij met zijn ploeg ook de finale van de Champions League, waarin Liverpool in Madrid te sterk was. Dit seizoen vielen de resultaten en het spel van Spurs flink tegen. De club staat nu 14e in de Premier League, al is de achterstand op nummer 5 Sheffield United maar 3 punten.<br/><br/>José Mourinho begint morgenmiddag (13.30 uur) als coach van Spurs met de Londense derby bij West Ham United. Als Spurs daar verliest, zakt het weg naar de 15e of 16e plaats.</p>
    </article>
  </body>
</html>