<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/captain-tsubasa-in-giappone-apre-i-battenti-la-rivista-ufficiale-di-holly-benji/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-22T07:00:00+00:00"/>
    <meta property="og:title" content="Captain Tsubasa compie 40 anni e lancia la rivista ufficiale di Holly e Benji! | Cultura Pop"/>
    <meta property="og:description" content="Holly e Benji, in Giappone conosciuto come Captain Tsubasa, avrà un magazine dedicato dove saranno pubblicate news, interviste, novità legate ai videogame e nuovi capitoli del manga."/>
  </head>
  <body>
    <article>
      <h1>Captain Tsubasa compie 40 anni e lancia la rivista ufficiale di Holly e Benji! | Cultura Pop</h1>
      <address><time datetime="2019-11-22T07:00:00+00:00">22 Nov 2019, 07:00</time> by <a rel="author">https://www.facebook.com/anordinarynerd</a></address>
      <p><b>Captain Tsubasa</b> è inarrestabile, e partita dopo partita continua a segnare goal nel cuore dei fan giapponesi, al punto da essersi addirittura guadagnato in concomitanza <b>all’anniversario dei suoi 40 anni</b>, una rivista ufficiale dedicata che approfondirà ogni aspetto del ricco mondo calcistico creato da <b>Yoichi Takahashi</b>.</p>
      <figure>
        <img src="https://www.tomshw.it/images/images/2019/09/captain-tsubasa-50919.jpg"/>
      </figure>
      <p>Grazie al suo recente remake animato, <b>Holly e Benji</b> sta godendo di una nuova giovinezza in tutto il mondo, ma in Giappone in modo particolare visto che lì le varie serie manga che si sono susseguite a quella originale -che grazie a repliche e remake del caso, ormai abbiamo imparato a memoria-, ed oggi Tsubasa Ozora (il nostro Oliver Hutton) è diventato adulto ed ha coronato il suo sogno di giocare come professionista del calcio internazionale. L’ultima serie dedicata alle avventure del nostro calciatore giapponese preferito si intitola <i><b>Captain Tsubasa: Rising Sun</b></i>, e nel suo ultimo capitolo pubblicato nel magazine <b>Grand Jump</b>, un magazine mensile specializzato nella pubblicazione di seinen manga (fumetti giapponesi rivolti prevalentemente ad un pubblico di uomini che hanno raggiunto la maggiore età), annuncia che <b>entrerà in pausa fino alla primavera del 2020</b> per poi riprendere la pubblicazione dal capitolo successivo su un altro magazine dedicato venduto in supplemento.</p>
      <p>Nella nuova rivista che provvisoriamente s’intitola semplicemente <b>Captain Tsubasa</b>, troveranno spazio i nuovi capitoli del manga, interviste all’autore (ma si vociferano anche ai doppiatori dell’anime e a famosi calciatori provenienti da tutto il mondo) e news sul merchandise collaterale quali action figures e videogame. Se in occidente siamo abituati a riviste e magazine incentrate sulle serie animate, televisive e i film più famosi, nel Sol Levante questo genere di pratiche è di norma riservato a speciali limitati come artbook e guidebook, segno quindi che il successo delle avventure di Holly e Benji siano estremamente popolari in Giappone.</p>
      <figure>
        <img src="https://www.tomshw.it/images/images/2019/09/captain-tsubasa-50918.jpg"/>
      </figure>
      <p>Il rinnovato successo ed amore nei confronti della serie è iniziato con il remake animato sviluppato da <b>David Production</b> e distribuito da <b>TV Tokyo</b>, che adatta in maniera pedissequa la prima serie del manga, raccontando il campionato delle elementari e delle medie, fermandosi poco prima dei mondiali giovanili. Nel nostro paese il debutto della serie è previsto tra l’autunno e l’inverno su<b> Italia1</b> per la prima volta con nomi ed adattamenti fedeli all’originale giapponese con la precisa volontà di uniformare nel mondo il marchio di <b>Captain Tsubasa</b>.</p>
      <blockquote>Rivivi l’avventura dall’inizio, in un viaggio nella nostalgia con la serie storica di Holly e Benji in DVD su <a href="https://toms.it/r54EW">Amazon</a>!</blockquote>
      <p> </p>
      <p> </p>
    </article>
  </body>
</html>