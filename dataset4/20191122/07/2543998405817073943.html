<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/170444/bugarka-krusikom-pokusala-amortizuje-spijunsku-aferu"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T07:35:00+00:00"/>
    <meta property="og:title" content="Bugarka &quot;Krušikom&quot; pokušala da amortizuje špijunsku aferu"/>
    <meta property="og:description" content="Portal Armsvoč, odnosno bugarska novinarka Dilijana Gajtandžijeva, koja je nedavno inicirala aferu &quot;Krušik&quot;, juče je posegla za novim spinom, razotkrivši time šta joj je u stvari od početka bio cilj."/>
  </head>
  <body>
    <article>
      <h1>Bugarka "Krušikom" pokušala da amortizuje špijunsku aferu</h1>
      <h2>Portal Armsvoč, odnosno bugarska novinarka Dilijana Gajtandžijeva, koja je nedavno inicirala aferu "Krušik", juče je posegla za novim spinom, razotkrivši time šta joj je u stvari od početka bio cilj.</h2>
      <address><time datetime="2019-11-22T07:35:00+00:00">22 Nov 2019, 07:35</time> by <a rel="author">Marija R. ILIĆ</a></address>
      <p>Ona je ovog puta objavila saznanja o navodnom pojavljivanju novih dokaza da je ukrajinska vojska koristila krijumčareno oružje iz Srbije u ratu protiv proruskih pobunjenika u Donbasu, na istoku te države, ubijajući iz njega, dakle, Ruse, i to ni manje ni više nego naoružanjem iz "Krušika".</p>
      <p>Time je praktično pokazala da je primarni cilj plasiranja same afere "Krušik" bio da spreči, odloži ili amortizuje špijunsku aferu koja od pre dva dana trese Srbiju.</p>
      <figure>
        <iframe data-src="https://twitter.com/dgaytandzhieva/status/1197406431919652864?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>- Očigledno su odranije postojale informacije da se sprema puštanje snimka sa ruskim i srpskim agentom i predajom para. Zbog toga je preko Gajtandžijeve puštena priča o "Krušiku". To je možda i delovalo nepovezano sve dok juče ista ta Gajtandžijeva nije objavila novu priču o tome da Ukrajinci navodno ubijaju Ruse srpskim oružjem iz "Krušika". Time su se konačno sve kockice poklopile, posebno kada se zna da je Bugarka prilično bliska pojedinim krugovima unutar ruskih službi - objašnjava dobro upućeni sagovornik našeg lista iz obaveštajnih krugova.</p>
      <related>
        <h4>Pročitajte još:</h4>
        <a href="http://republika.rs/vesti/tema-dana/170443/Putin-istrazuje-spijunske-afere-Srbiji-Sef-Kremlja-trazi-dokaze-umesan-skandal-hoce-zavadi-dve-zemlje"/>
        <a href="http://republika.rs/vesti/srbija/170359/Moskva-PONOVO-OGLASILA-navodnoj-obavestajnoj-aferi-Srbiji-Sokirace-vas-sta-receno"/>
        <a href="http://republika.rs/vesti/srbija/170310/Oglasila-Rusija-navodnoj-aferi-kojoj-ruski-spijun-daje-novac-srpskom-zvanicniku"/>
        <a href="http://republika.rs/vesti/tema-dana/170241/AFERA-KESA-Otkrivamo-kome-mito-bio-namenjen-Ruski-spijun-placao-generala"/>
        <a href="http://republika.rs/vesti/srbija/170234/OTKRIVENO-obelodanio-snimak-spijunske-akcije-Beogradu"/>
      </related>
      <p>Kako navodi naš sagovornik, u oba slučaja, i kod pisanja o "Krušiku" i tolikog insistiranja na političkoj odgovornosti, i kod ovog najnovijeg spina sa navodnim srpskim oružjem u Ukrajini, cilj je u stvari bio da se što više umanji značaj špijunske afere.</p>
    </article>
  </body>
</html>