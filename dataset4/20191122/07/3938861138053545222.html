<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/scandals-newspaper/_volodimir-bajdich-pivtora-kilometra-volik-sobaku-za-mashinoyu/939238"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T07:00:00+00:00"/>
    <meta property="og:title" content="Володимир Байдич півтора кілометра волік собаку за машиною"/>
    <meta property="og:description" content="Поблизу села Кузьмин Красилівського &amp;shy;району Хмельницької &amp;shy;області 62-річний Володимир Байдич волік прив'язаного до машини собаку. Тварина була закривавлена. Мала обдерті лапи, живіт. Байдич &amp;mdash; директор Хмельницького обласного архіву. Раніше був віце-мером міста, директором ..."/>
  </head>
  <body>
    <article>
      <h1>Володимир Байдич півтора кілометра волік собаку за машиною</h1>
      <address><time datetime="2019-11-22T07:00:00+00:00">22 Nov 2019, 07:00</time> by <a rel="author">Анна БОВА</a></address>
      <figure>
        <img src="https://static2.gazeta.ua/img2/cache/gallery/939/939238_1_w_1200.jpg?v=0"/>
        <figcaption>Директор Хмельницького обласного архіву Володимир Байдич стоїть біля свого закривавленого пса. Собаку хотів покарати, бо покусав його матір<cite>Автор: facebook.com/groups/rescuelife</cite></figcaption>
      </figure>
      <p>Поблизу села Кузьмин Красилівського ­району Хмельницької ­області <b>62-річний Володимир Байдич</b> волік прив'язаного до машини собаку. Тварина була закривавлена. Мала обдерті лапи, живіт.</p>
      <p>Байдич — директор Хмельницького обласного архіву. Раніше був віце-мером міста, директором школи. Пояснив: вирішив покарати пса, бо покусав його матір.</p>
      <p>— Чоловік тягнув собаку 1,5 кіло­метра, доки його не помітив солдат. Він зупинив машину, викликав поліцію, — розповідає зоо­захисниця <b>34-річна Олена Голубнича</b>. — Коли про цей випадок поширилася інформація, чоловік хотів заднім числом оформити матір у лікарню. Думаю, аби хоч якось виправдати жорстокість. Собаку відвіз у ветклініку приспа­ти. Але втрутилися небайдужі люди й не дали цього зробити. Пса у власника забрали волонтери, зараз лікують.</p>
      <p>Володимир Григорович ситуацію не коментує. У поліції ­відкрили кримінальне провадження. За ­поводження з тваринами з ­особливою жорстокістю чоловікові загрожує до восьми років в'язниці.</p>
    </article>
  </body>
</html>