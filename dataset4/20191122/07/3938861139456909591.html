<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_goroskop-na-22-listopada-astrolog-ozvuchila-finansovij-prognoz/939315"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T07:00:00+00:00"/>
    <meta property="og:title" content="Гороскоп на 22 листопада: астролог озвучила фінансовий прогноз"/>
    <meta property="og:description" content="22 листопада більше мовчіть. Не хваліть себе і своєї роботи. Про це Gazeta.ua розповіла астролог Олена Максимова. &quot;Зранку виникатиме нестримне бажання діяти. Контролюйте свої поривання, - говорить астролог. - Деякі з них призведуть до руйнації. Відкладіть важливі справи на другу половину ..."/>
  </head>
  <body>
    <article>
      <h1>Гороскоп на 22 листопада: астролог озвучила фінансовий прогноз</h1>
      <address><time datetime="2019-11-22T07:00:00+00:00">22 Nov 2019, 07:00</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939315_w_300.jpg?v=0"/>
        <figcaption>Відкладіть важливі справи на другу половину дня. Фото: astrozodiac.net</figcaption>
      </figure>
      <p>22 листопада більше мовчіть. Не хваліть себе і своєї роботи. Про це <a href="https://gazeta.ua/">Gazeta.ua</a> розповіла астролог <b>Олена Максимова</b>.</p>
      <p>"Зранку виникатиме нестримне бажання діяти. Контролюйте свої поривання, - говорить астролог. - Деякі з них призведуть до руйнації. Відкладіть важливі справи на другу половину дня. Прагнення швидше завершити справи призведе до необхідності усе переробляти. Люди пильніше придивлятимуться до недоліків. Купувати блискучі й коштовні речі не час. Їх якість виявиться сумнівною. Боріться зі шкідливими звичками".</p>
      <p>Овен</p>
      <p>Гаманець поповнюватиметься в основному з альтернативних джерел заробітку. Допомоги від оточуючих годі чекати.</p>
      <p>Тілець</p>
      <p>Ситуація стабільна. Вашу роботу оцінять достойно. Утримайтеся від придбання комп'ютерів та засобів зв'язку.</p>
      <p>Близнюки</p>
      <p>Виникатимуть складнощі з фінансуванням нових проектів. Ваші ресурси потребуватимуть поповнення. Тож спочатку зберіть необхідну суму. Не робіть боргів.</p>
      <p>Рак</p>
      <p>Вас не зупинятимуть перешкоди на шляху до збагачення. Тому й результати порадують. Подбайте про раціональний розподіл прибутку.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_v-ukrayinu-jdut-zamorozki/939135"/>
      </related>
      <p>Лев</p>
      <p>Усі ваші думки будуть зосереджені на розв'язанні фінансових проблем. Задовільні результати матимете трохи згодом.</p>
      <p>Діва</p>
      <p>Відкриються нові фінансові перспективи. Використайте шанс перейти на більш високу посаду. Це буде матеріально вигідний крок.</p>
      <p>Терези</p>
      <p>Затримайтеся на роботі. Вигідні фінансові пропозиції надійдуть після заходу сонця. Не робіть великих покупок.</p>
      <p>Скорпіон</p>
      <p>Фінансові справи вестимуться добре. Ви зможете забезпечити собі достатній рівень прибутку. Зберігайте поміркованість. Не втрачайте почуття міри. Надприбутків не буде.</p>
      <p>Стрілець</p>
      <p>У вас буде реальна можливість покращити своє матеріальне становище. Усе складатиметься на вашу користь.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_pripinili-viplatu-likarnyanih-i-dekretnih-prichini/939083"/>
      </related>
      <p>Козеріг</p>
      <p>Ви не страждатимете через відсутність коштів. Стабільно надходитимуть невеликі суми. Надміру грошей не буде.</p>
      <p>Водолій</p>
      <p>Гарні заробітки принесе посередницька діяльність. Ви матимете прибуток від роботи з надійними партнерами. Час придбати нове взуття.</p>
      <p>Риби</p>
      <p>Ваш бізнес потребуватиме додаткових витрат. Не шкодуйте на це коштів. Боржники вчасно не повернуть вам гроші.</p>
      <blockquote>Астролог назвала знаки, яким цього тижня <a href="https://gazeta.ua/articles/life/_goroskop-na-1824-listopada-nazvali-znaki-yakim-schastitime-najbilshe/938552">щаститиме найбільше</a>.</blockquote>
    </article>
  </body>
</html>