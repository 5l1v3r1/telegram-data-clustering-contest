<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/22/lanciano-forum-tre-eventi-nel-weekend/1327683/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-22T07:54:47+00:00"/>
    <meta property="og:title" content="Lanciano Forum, tre eventi nel weekend"/>
    <meta property="og:description" content="CASTELRAIMONDO - Da domani a domenica: serata musicale di beneficenza con l'associazione conTatto, talk-show Fever '70 e grande spettacolo in ricordo di Enzo Vinicio Biondi"/>
  </head>
  <body>
    <article>
      <h1>Lanciano Forum, tre eventi nel weekend</h1>
      <h2>CASTELRAIMONDO - Da domani a domenica: serata musicale di beneficenza con l'associazione conTatto, talk-show Fever '70 e grande spettacolo in ricordo di Enzo Vinicio Biondi</h2>
      <address><time datetime="2019-11-22T07:54:47+00:00">22 Nov 2019, 07:54</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F22%2Flanciano-forum-tre-eventi-nel-weekend%2F1327683%2F">Condividi4</a><a href="https://twitter.com/intent/tweet?text=Lanciano+Forum%2C++tre+eventi+nel+weekend&amp;url=https%3A%2F%2Fwww.cronachemaceratesi.it%2F2019%2F11%2F22%2Flanciano-forum-tre-eventi-nel-weekend%2F1327683%2F">Tweet</a>Email4 Condivisioni</p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/11/Branduardi-3-325x244.jpeg"/>
      </figure>
      <p> </p>
      <p><b>Tris di eventi nel fine settimana al Lanciano Forum di Castelraimondo, organizzati con il patrocinio del Comune di Castelraimondo. Si inizia venerdì sera, 22 ottobre, con la serata danzante organizzata dall’Associazione conTatto, serata di beneficenza con la generosa partecipazione di Manuel Malanotte.</b> Obiettivo, raccogliere fondi per l’acquisto di Dignicap, il sistema di raffreddamento dei cuoio capelluto che riduce le probabilità di perdita dei capelli indotta da alcuni tipi di chemioterapia, da donare al reparto di oncologia dell’ospedale di San Severino. Inizio alle 21,30, ingresso 10 euro (per info e prenotazioni: <a href="tel:3471778243">tel:3471778243</a> Carla). Sabato, 23 ottobre, il palco del Lanciano Forum ospiterà “Fever ‘70”, il talk-show musicale sui favolosi anni Settanta, dalle ore 21: fatti, vicende politiche, la storia, i racconti personali del decennio più drammatico e creativo del 1900, attraverso la musica e le testimonianze di chi li ha vissuti in prima persona, un talk show con i più grossi successi di cantautori rock e disco, ad ingresso gratuito. Domenica, infine, alle 18, un “Grande Spettacolo” eseguito dal Coro Polifonico Santa Cecilia, diretto dal maestro Lauro Corpacci, del Gruppo bandistico Ugo Bottacchiari, diretto dal maestro Luciano Feliciani, con il Gruppo folkloristico di Castelraimondo presieduto da Luca Barbini, dedicato al maestro Enzo Vinicio Biondi a 50 anni dalla sua scomparsa.</p>
    </article>
  </body>
</html>