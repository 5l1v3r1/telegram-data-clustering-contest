<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vast/man-begard-haktad-misstankt-for-mord-i-uddevalla"/>
    <meta property="og:site_name" content="SVT Nyheter"/>
    <meta property="article:published_time" content="2019-11-22T07:04:05+00:00"/>
    <meta property="og:title" content="Man begärd häktad misstänkt för mord i Uddevalla"/>
    <meta property="og:description" content="Den man som sedan i tisdags är anhållen misstänkt för mord på den 17-åriga flickan som är försvunnen i Uddevalla, har begärts häktad på sannolika skäl."/>
  </head>
  <body>
    <article>
      <h1>Man begärd häktad misstänkt för mord i Uddevalla</h1>
      <address><time datetime="2019-11-22T07:04:05+00:00">22 Nov 2019, 07:04</time> by <a rel="author">Amanda Gustafsson, Axel Håkansson</a></address>
      <p>
        <b>Den man som sedan i tisdags är anhållen misstänkt för mord på den 17-åriga flickan som är försvunnen i Uddevalla, har begärts häktad på sannolika skäl.</b>
      </p>
      <p>Misstankarna har nu alltså stärkts, mannen begärs häktad på sannolika skäl för mord, den starkare misstankegraden.</p>
      <p>– Efter förhör med den misstänkta och med personer som allteftersom är intressanta i utredningen samt utifrån omständigheter som framkommit i tekniska undersökningar har jag beslutat att begära mannen häktad på sannolika skäl missstänkt för mord, skriver vice chefsåklagare Caroline Fransson som är förundersökningsledare i ett pressmeddelande.</p>
      <p>Samtidigt fortsätter sökandet efter flickan med oförminskad styrka i olika områden i Uddevalla.</p>
      <h3>Stor sökinsats</h3>
      <p>Flickan sågs senast i torsdags men anmäldes försvunnen först i söndags då anhöriga inte lyckats nå henne på flera dagar. Sedan dess har ett växande antal poliser, militärer och frivilliga sökte efter flickan i och omkring Uddevalla.</p>
      <p>I tisdags anhölls en ung man som är bekant till flickan, i samband med det meddelade polis och åklagare att man tror att flickan är mördad.</p>
      <p>Flera fynd har gjorts under sökinsatserna, bland annat har brända kläder hittats. Polisen har dock inte bekräftat att kläderna tillhör flickan.</p>
      <p>Tipsen har strömmat in till polisen men hittills har alltså inget genombrott gjorts. Polisen har en pågående så kallad särskild insats. Det innebär att man har fått kraftiga resursförstärkningar till insatsen.</p>
      <p>
        <i>Texten uppdateras.</i>
      </p>
      <related>
        <h4>Relaterat</h4>
        <a href="https://www.svt.se/nyheter/lokalt/vast/polisen-vadjar-om-fler-tips-i-sokandet-efter-forsvunna-17-ariga-flickan"/>
        <a href="https://www.svt.se/nyheter/lokalt/vast/fortfarande-inget-spar-av-flickan"/>
        <a href="https://www.svt.se/nyheter/lokalt/vast/sokandet-efter-forsvunna-flickan-fortsatter-hoppet-finns-ju"/>
        <a href="https://www.svt.se/nyheter/lokalt/vast/detta-har-hant-forsvunna-17-aringen-i-uddevalla"/>
      </related>
    </article>
  </body>
</html>