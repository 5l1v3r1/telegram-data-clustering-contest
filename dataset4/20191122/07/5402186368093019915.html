<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobil.se/nyheter/microsofts-horlurar-surface-earbuds-forsenas-till-varen"/>
    <meta property="og:site_name" content="Mobil"/>
    <meta property="article:published_time" content="2019-11-22T07:14:00+00:00"/>
    <meta property="og:title" content="Microsofts hörlurar Surface Earbuds försenas till våren"/>
    <meta property="og:description" content="Nej, några Surface Earbuds till jul blir det inte. Produkten är försenad av oklara skäl."/>
  </head>
  <body>
    <article>
      <h6 class="kicker">Skulle ha släppts i december</h6>
      <h1>Microsofts hörlurar Surface Earbuds försenas till våren</h1>
      <address><time datetime="2019-11-22T07:14:00+00:00">22 Nov 2019, 07:14</time> by <a rel="author" href="mailto:redaktion@mobil.se" target="_blank">Mats Karlsson</a></address>
      <p>Nyheter <br/><b>Nej, några Surface Earbuds till jul blir det inte. Produkten är försenad av oklara skäl.</b></p>
      <p>Det känns som att varenda elektroniktillverkare i världen har ett par true wireless-hörlurar på gång. Efter att Apple gjort dundersuccé med sina Airpods vill förstås alla vara med och få en bit av kakan, och även Microsoft finns nu med på tåget. Det var i samband med höstens hårdvaruevent som man visade upp sina Surface Earbuds, som fungerar både med Spotify och med – hör och häpna – Microsoft Office. Man kan till exempel byta sida i en Powerpointpresentation med hjälp av hörlurarnas pekkänsliga ytor. En annan häftig grej med Surface Earbuds är att de kan överätta 60 språk i realtid och föra ned översättningarna i Word-dokument. Tanken var att Surface Earbuds skulle släppas i december, men lanseringen har nu skjutits fram. Först till våren lär vi få se hörlurarna i butikerna. Den exakta anledningen till att man skjutit upp lanseringen är höljd i dunkel. Microsofts hårdvaruchef Panos Panay skriver aningen kryptiskt i en tweet att det ibland ”tar längre tid än väntat” att få alla detaljer rätt när man designar produkter.</p>
      <p>Annons</p>
      <footer>Källa <br/><a href="https://www.theverge.com/2019/11/21/20976270/microsoft-surface-earbuds-delay-release-date-spring-2020">Surface Earbuds släpps först till våren</a></footer>
      <related>
        <h4>Relaterade artiklar</h4>
        <a href="https://www.mobil.se/nyheter/microsoft-slapper-android-mobil-vikbara-surface-duo"/>
        <a href="https://www.mobil.se/nyheter/surfplattor-och-laptops-i-alla-storlekar-fran-microsoft"/>
      </related>
    </article>
  </body>
</html>