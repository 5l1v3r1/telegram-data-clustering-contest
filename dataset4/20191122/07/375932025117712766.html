<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/kozelet/politika/orban-viktor-megnevezte-az-elmult-tiz-ev-legnagyobb-diplomaciai-sikeret-1885752/"/>
    <meta property="og:site_name" content="Világgazdaság"/>
    <meta property="article:published_time" content="2019-11-22T07:45:00+00:00"/>
    <meta property="og:title" content="Orbán Viktor megnevezte az elmúlt tíz év legnagyobb diplomáciai sikerét"/>
    <meta property="og:description" content="A miniszterelnök szerint az elkövetkező öt év legfontosabb portfóliója is ez lesz."/>
  </head>
  <body>
    <article>
      <h1>Orbán Viktor megnevezte az elmúlt tíz év legnagyobb diplomáciai sikerét</h1>
      <address><time datetime="2019-11-22T07:45:00+00:00">22 Nov 2019, 07:45</time> by <a rel="author">MTI</a></address>
      <p>Az elmúlt tíz év legnagyobb diplomáciai sikereként értékelte a bővítési és szomszédságpolitikai biztosi pozíció elnyerését Orbán Viktor miniszterelnök a Kossuth Rádió Jó reggelt, Magyarország! című műsorában, pénteken.</p>
      <p>A miniszterelnök úgy fogalmazott: nem emlékszik arra, hogy Magyarország az elmúlt tíz évben olyan erős befolyást tudott volna szerezni az unióban, mint most a bővítési pozícióval, amelyet a következő öt év legfontosabb portfóliójának nevezett.</p>
      <figure>
        <img src="https://www.vg.hu/wp-content/uploads/2017/09/Download8-1.jpg"/>
        <figcaption>Fotó: Illyés Tibor / MTI</figcaption>
      </figure>
      <aside>A feladatcsomag érinti a migrációt, a biztonságot, és például az energia szempontjait is</aside>
      <p>– mutatott rá –, hiszen a magyar biztos foglalkozik majd a Kaukázussal, Azerbajdzsánnal is.</p>
      <p>A kormányfő szólt azonban arról is, hogy a biztosi poszt elnyerése „sokunk”, a többség sikere, de nem minden magyaré, hiszen sokan akarták megakadályozni azt. Az ellenzék ennek érdekében egyesítette erejét Brüsszelben, és Soros György is személyesen próbálta megakadályozni Várhelyi Olivér kinevezését.</p>
    </article>
  </body>
</html>