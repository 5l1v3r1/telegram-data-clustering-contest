<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/22/sports/nba-mpaks-mpleizers-137-129/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-22T07:15:44+00:00"/>
    <meta property="og:title" content="NBA : Μπακς – Μπλέιζερς 137-129"/>
    <meta property="og:description" content="Οι Μπακς επικράτησαν των Μπλέιζερς με 137-129, μεγάλωσαν το σερί τους και είδαν τον Γιάννη Αντετοκούνμπο να πετυχαίνει ακόμα ένα triple-double, κάνοντας μάλιστα και ρεκόρ καριέρας στις ασίστ."/>
  </head>
  <body>
    <article>
      <h1>NBA : Μπακς – Μπλέιζερς 137-129</h1>
      <h2>Οι Μπακς επικράτησαν των Μπλέιζερς με 137-129, μεγάλωσαν το σερί τους και είδαν τον Γιάννη Αντετοκούνμπο να πετυχαίνει ακόμα ένα triple-double, κάνοντας μάλιστα και ρεκόρ καριέρας στις ασίστ.</h2>
      <address><time datetime="2019-11-22T07:15:44+00:00">22 Nov 2019, 07:15</time> by <a rel="author">ΤοΒΗΜΑ Team</a></address>
      <p>Οι Μπακς δυσκολεύτηκαν αρκετά από τους Μπλέιζερς στο Μιλγουόκι, όμως με τον Γιάννη Αντετοκούνμπο να σημειώνει το δεύτερο φετινό του triple-double και να κάνει ρεκόρ καριέρας στις ασίστ επιβλήθηκαν με 137-129, δείχνοντας σε ακόμα ένα ματς ότι είναι φτιαγμένοι για μεγάλα πράγματα.</p>
      <p>Ο Greek Freak παρά το γεγονός ότι ήταν άστοχος, πραγματοποίησε ακόμα μια εμφάνιση MVP, οδηγώντας τα ελάφια σε μια δύσκολη νίκη επί του Πόρτλαντ που παρατάχθηκε μάλιστα χωρίς τους Λίλαρντ, Γουάιτσαϊντ και Κόλινς.</p>
      <p>
        <a href="https://www.in.gr/2019/11/21/greece/eksarxeia-ta-eksi-ypo-katalipsi-ktiria-pou-thelei-na-ekkenosei-el/">Εξάρχεια : Τα έξι υπό κατάληψη κτίρια που θέλει να εκκενώσει η ΕΛ.ΑΣ.</a>
      </p>
      <p>Οι Μπλέιζερς ήταν πολύ καλοί με τον ΜακΚόλουμ να είναι συγκλονιστικός, όμως ο Γιάνναρος έκανε τα πάντα μέσα στο παρκέ σε ένα ανεπανάληπτο all around παιχνίδι. Συγκεκριμένα, ο Έλληνας σούπερ σταρ τελείωσε τον αγώνα με 24 πόντους με 8/20 δίποντα, 1/7 τρίποντα, 5/10 βολές, 19 ριμπάουντ, 15 ασίστ (ρεκόρ καριέρας), 3 κλεψίματα και 1 κόψιμο σε 36 λεπτά συμμετοχής.</p>
      <p>Εξαιρετικός ήταν και ο Μπλέντσο για τους Μπακς με 30 πόντους και 6 ασίστ, με τον Κόναγκτον να προσθέτει 18 πόντους και τον ΝτιΒιντσέντζο 16 πόντους. Για τους Μπλέιζερς, ο Σι Τζέι ΜακΚόλουμ είχε 37 πόντους, 6 ριμπάουντ και 10 ασίστ, ο Λαμπισιέρ 22 πόντους και ριμπάουντ και ο Άντονι 18 πόντους, αλλά με 6/15 σουτ.</p>
      <p><b>Τα δωδεκάλεπτα:</b> 38-27, 72-58, 107-98, 137-129</p>
      <p><b>Μπακς:</b> Αντετοκούνμπο 24 (9/27 σουτ, 1/7 τρίποντα, 19 ριμπάουντ, 15 ασίστ, 5 λάθη), Μ. Λόπεζ 10 (2), Μπλέντσο 30 (2 τρίποντα, 6 ασίστ), Μάθιους 12 (4), ΝτιΒιντσέντζο 16 (2 τρίποντα, 6 ριμπάουντ), Ιλιασόβα 6 (6 ριμπάουντ), Ρ. Λόπεζ 6 (6 ριμπάουντ), Χιλ 7 (1), Μπράουν 8 (2 τρίποντα, 6 ριμπάουντ), Κόναγκτον 18 (2)</p>
      <p><b>Μπλέιζερς:</b> Άντονι 18 (6/15 σουτ, 3 τρίποντα, 7 ριμπάουντ), Τόλιβερ 8 (2), ΜακΚόλουμ 37 (15/29 σουτ, 5 τρίποντα, 6 ριμπάουντ, 10 ασίστ), Χουντ 11 (1), Τρεντ 13 (3), Λαμπισιέρ 22 (2 τρίποντα, 12 ριμπάουντ, 5 κοψίματα), Λιτλ 12 (1), Χεζόνια, Μπέιζμορ 2 (1/8 σουτ, 5 ριμπάουντ, 6 ασίστ), Σάιμονς 6 (2/9 σουτ)</p>
      <figure>
        <iframe src="https://www.youtube.com/embed/cPAyNv9KdBo" width="640" height="360" data-service="Youtube" scrolling="no"/>
      </figure>
      <p>
        <a href="https://www.in.gr/2019/11/22/greece/tourkiko-sxedio-kata-tis-elladas-moxlo-metanasteytiko/">Τουρκικό σχέδιο κατά της Ελλάδας με μοχλό το μεταναστευτικό</a>
      </p>
    </article>
  </body>
</html>