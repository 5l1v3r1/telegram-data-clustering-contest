<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/42/273/Artykul/2408140,Poczatek-weekendu-za-pol-ceny-Ponad-tysiac-atrakcji-z-obnizonymi-cenami"/>
    <meta property="og:site_name" content="Polskie Radio"/>
    <meta property="article:published_time" content="2019-11-22T07:45:00+00:00"/>
    <meta property="og:title" content="Początek &quot;weekendu za pół ceny&quot;. Ponad tysiąc atrakcji z obniżonymi cenami"/>
    <meta property="og:description" content="Hotele, restauracje, muzea, zamki, ośrodki kultury, gospodarstwa agroturystyczne - to tylko niektóre z obiektów zgłoszonych do odbywającej się po raz siódmy akcji &quot;Polska zobacz więcej - Weekend za pół ceny&quot;. Od dziś do niedzieli korzystający z ofert partnerów programu mogą liczyć na specjalne zniżki sięgające co najmniej pięćdziesięciu procent."/>
  </head>
  <body>
    <article>
      <h1>Początek "weekendu za pół ceny". Ponad tysiąc atrakcji z obniżonymi cenami</h1>
      <address>
        <time datetime="2019-11-22T07:45:00+00:00">22 Nov 2019, 07:45</time>
      </address>
      <p>
        <b>Hotele, restauracje, muzea, zamki, ośrodki kultury, gospodarstwa agroturystyczne - to tylko niektóre z obiektów zgłoszonych do odbywającej się po raz siódmy akcji "Polska zobacz więcej - Weekend za pół ceny". Od dziś do niedzieli korzystający z ofert partnerów programu mogą liczyć na specjalne zniżki sięgające co najmniej pięćdziesięciu procent.</b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/9f806f06-df8f-4fd4-85ae-ed6565df1939.mp3"/>
          </figure>
          <p>Robert Andrzejczyk: w całym kraju przygotowanych zostało ponad tysiąc ofert specjalnych (IAR)</p>
        </li>
        <li>
          <figure>
            <audio src="https://static.prsa.pl/f7ff12c6-eb3d-4780-84bc-84374153d509.mp3"/>
          </figure>
          <p>Anna Krupka; po raz pierwszy oferty wychodzą szerzej niż tylko do turystów krajowych (IAR)</p>
        </li>
      </ul>
      <ul>
        <li>
          <b>W najbliższy weekend wiele turystycznych atrakcji co najmniej o połowę taniej</b>
        </li>
        <li>
          <b>Na tańsze zwiedzanie możemy liczyć w ponad tysiącu miejsc</b>
        </li>
        <li>
          <b>Akcja odbywa się po raz siódmy</b>
        </li>
      </ul>
      <p>Wiceminister sportu Anna Krupka przypomniała, że choć głównym celem akcji jest pobudzenie krajowego ruchu turystycznego, to siódma odsłona akcji jest adresowana również do turystów zagranicznych.</p>
      <related>
        <a href="https://www.polskieradio24.pl/5/1222/Artykul/2339386"/>
      </related>
      <p>Jesteśmy ciekawi tej informacji zwrotnej, ilu turystów zagranicznych uda nam się w ramach tej akcji przyciągnąć - powiedziała wiceminister Krupka. Ofertę zagraniczną przygotowano w kilku wersjach językowych dla turystów z siedmiu krajów ościennych oraz Szwecji i Norwegii.</p>
      <figure>
        <iframe data-src="https://twitter.com/POT_GOV_Pl/status/1197167715707969536?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Duży wybór atrakcji</b>
      </p>
      <p>Prezes Polskiej Organizacji Turystycznej Robert Andrzejczyk poinformował, że w całym kraju przygotowanych zostało ponad tysiąc ofert specjalnych. Najwięcej jest tych związanych z zakwaterowaniem i zwiedzaniem, na trzecim miejscu są oferty gastronomiczne.</p>
      <p>
        <b>
          <a href="https://polskazobaczwiecej.pl/przegladanie-ofert">&gt;&gt;&gt; Zobacz pełną listę atrakcji, biorących udział w akcji &lt;&lt;&lt;</a>
        </b>
      </p>
      <figure>
        <iframe data-src="https://twitter.com/StadionSlaski/status/1196798411229536261?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ze zniżek w ramach zorganizowanej na wiosnę akcji "Polska zobacz więcej - Weekend za pół ceny" skorzystało 180 tysięcy osób.</p>
      <p>PolskieRadio24.pl, IAR, md</p>
      <related>
        <a href="https://www.polskieradio.pl/130/2788/Artykul/2036678,Weekend-za-pol-ceny-%E2%80%93-zacheta-dla-turystow"/>
      </related>
      <related>
        <a href="https://www.polskieradio.pl/130/5925/Artykul/2178487,Jacek-Janowski-POT-tak-naprawde-to-Na-wsi-najlepiej"/>
      </related>
      <related>
        <a href="https://www.polskieradio.pl/5/1222/Artykul/2372493,Rekordowy-rok-w-Tatrach-Turysci-masowo-ruszyli-w-polskie-gory"/>
      </related>
    </article>
  </body>
</html>