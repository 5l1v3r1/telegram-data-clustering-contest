<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://localnews.manoramaonline.com/wayanad/local-news/2019/11/22/22-11-19-wayanad-school-snake-attack-sahana.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-22T07:57:00+00:00"/>
    <meta property="og:title" content="ക്ലാസ് മാറി ഷെഹ്‍ല, ഇഴഞ്ഞെത്തി മരണം; സ്കൂളുകളിൽ പാമ്പുകടിയേറ്റ് മരണം മുൻപും"/>
    <meta property="og:description" content="ബത്തേരി ∙ അഞ്ച് എയിലെ വിദ്യാർഥിനിയാണു ഷെഹ്‌ല. മലയാളം ഉപഭാഷ. മലയാളം ക്ലാസിൽ ഇരിക്കുന്നതിനായി ഇന്റർവെല്ലിനു ശേഷം ഏഴാമത്തെ പിരീഡിൽ ഷെഹ്‌ല പഴയ.Wayanad News. വയനാട് ജില്ലാ വാർത്തകൾ. District News. Malayalam Regional News. Chuttuvattom Malayala Manorama. ചുറ്റുവട്ടം മലയാള മനോരമ"/>
  </head>
  <body>
    <article>
      <h1>ക്ലാസ് മാറി ഷെഹ്‍ല, ഇഴഞ്ഞെത്തി മരണം; സ്കൂളുകളിൽ പാമ്പുകടിയേറ്റ് മരണം മുൻപും</h1>
      <address><time datetime="2019-11-22T07:57:00+00:00">22 Nov 2019, 07:57</time> by <a rel="author">മനോരമ ലേഖകൻ</a></address>
      <p>ബത്തേരി ∙ അഞ്ച് എയിലെ വിദ്യാർഥിനിയാണു ഷെഹ്‌ല. മലയാളം ഉപഭാഷ. മലയാളം ക്ലാസിൽ ഇരിക്കുന്നതിനായി ഇന്റർവെല്ലിനു ശേഷം ഏഴാമത്തെ പിരീഡിൽ ഷെഹ്‌ല പഴയ ബിൽഡിങ്ങിലെ അഞ്ച് ബിയിലേക്കു മറ്റു കുട്ടികൾക്കൊപ്പം വന്നു. അവസാന ബെഞ്ചിലായിരുന്നു ഇരിപ്പിടം. െബഞ്ചിനടിയിലെ മാളത്തിൽനിന്നാണു പാമ്പുകടിയേറ്റത്.</p>
      <p>
        <b>സ്കൂളുകളിൽ പാമ്പുകടിയേറ്റ് മരണം മുൻപും</b>
      </p>
      <p>സ്കൂളിൽ വച്ചു പാമ്പുകടിയേറ്റു വിദ്യാർഥികൾ മരിച്ച സംഭവം സംസ്ഥാനത്തു മുൻപും. 1993 മാർച്ചിലാണ് ഇടുക്കി അടിമാലിക്കു സമീപത്തെ ഗവ. സ്കൂളിൽവച്ച് ഒന്നാം ക്ലാസ് വിദ്യാർഥി ഷിജോയ്ക്കു പാമ്പുകടിയേറ്റത്. കുട്ടിയെ വീട്ടിലേക്കു നടത്തിയാണു വിട്ടത്. വീട്ടുകാർ ആശുപത്രിയിൽ എത്തിച്ചപ്പോഴേക്കും മരിച്ചു.</p>
      <p>വയനാട് മാനന്തവാടിയിലെ സ്വകാര്യ സ്കൂൾ വളപ്പിൽ കളിച്ചുകൊണ്ടിരിക്കെയാണു രണ്ടാം ക്ലാസ് വിദ്യാർഥി സന്ദീപ് പാമ്പുകടിയേറ്റു മരിച്ചത്.  ഒരു കിലോമീറ്റർ അകലെ ഡോക്‌ടറുടെ അടുത്തേക്കു നടത്തിയാണു കൊണ്ടുപോയത്.</p>
    </article>
  </body>
</html>