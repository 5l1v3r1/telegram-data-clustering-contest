<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/bager-na-plazha-v-sozopol-naprezhenie-i-podpiska-6102403"/>
    <meta property="og:site_name" content="Vesti"/>
    <meta property="article:published_time" content="2019-11-22T07:54:00+00:00"/>
    <meta property="og:title" content="Багер на плажа в Созопол, напрежение и подписка"/>
    <meta property="og:description" content="Министерството на туризма назначава проверка по случая"/>
  </head>
  <body>
    <article>
      <h1>Багер на плажа в Созопол, напрежение и подписка</h1>
      <h2>Министерството на туризма назначава проверка по случая</h2>
      <address>
        <time datetime="2019-11-22T07:54:00+00:00">22 Nov 2019, 07:54</time>
      </address>
      <aside>
        <a href="https://vbox7.com/emb/external.php?vid=8657e555d1&amp;autoplay=1">Видео</a>
      </aside>
      <p>Напрежение в Созопол заради изграждането на защитни диги на централния плаж в града. Багерът започна работа на пясъчната ивица преди около седмица.</p>
      <p>Концесионерът твърди, че е уведомил всички институции за действията си. Хора от курортния град обаче започнаха подписка срещу разкопаването на брега.</p>
      <p>
        <i>Според концесионера дигата ще предпази плажа от бурното море. Според недоволните - този тип укрепване трябва да спре незабавно.</i>
      </p>
      <p><b>"Намирам, че намесата тук,</b> на плажа, в града, който е архитектурен резерват от 1974 г., е грубо нарушение на законите. Няма никакви съгласувателни процедури с НПК за тази дига, а и тя не се налага. Концесионерите се обосноваха с това, че така се предпазват заведенията", каза протестираща в ефира на <a href="https://nova.bg/news/view/2019/11/22/269400/%D0%BA%D0%BE%D0%B9-%D0%B8-%D0%B7%D0%B0%D1%89%D0%BE-%D0%BA%D0%BE%D0%BF%D0%B0%D0%B5-%D0%BD%D0%B0-%D0%B1%D1%80%D0%B5%D0%B3%D0%B0-%D0%BF%D1%80%D0%B8-%D1%81%D0%BE%D0%B7%D0%BE%D0%BF%D0%BE%D0%BB/">NOVA.</a></p>
      <p><b>"Ние не бяхме уведомени</b> от концесионера за неговото намерение. Получихме информацията от граждани, които са установили натрупването на дигата. Концесионерът впоследствие поиска среща, за да обясни какво точно прави. Община Созопол е сезирала Басейнова дирекция и РИОСВ. Други правомощия нямаме, защото плажът е изключителна държавна собственост", посочи кметът на Созопол</p>
      <p><b>"Тази мярка се извършва за първи път</b> и затова хората са притеснени какво се случва. Пясъкът е тук и никой няма да го изнесе. Вземат се превантивни мерки, ако придойде голяма вълна. С нищо не се нарушава екоравновесието", коментира концесионерът на плажа Илиян Иванов.</p>
      <p>В телефонен разговор, концесионерът обясни за NOVA, че е уведомил всички държавни институции за действията си, които имали за цел да спасят ивицата през зимата</p>
      <p>"Събирайки този пясък, който е от самия прибой т.е. от границата между сухия и мокрия пясък ,изгребвайки го оттам, по никакъв начин ние категорично не нарушаваме флората, фауната и екоравновесието на плажа".</p>
      <p><b>"Беше извършена незабавна проверка.</b> Констатирахме изградена пясъчна дига с цел превенция от вредното вълново въздействие. Изследване показа, че багерът попада във водния обект. При установяване на нерегламентирани действия във водния обект Басейнова дирекция ще предприеме съответните наказателни мерки", заключи представителят на Басейнова дирекция Сабина Русева.</p>
      <p>От Министерството на туризма съобщиха, че ще назначат проверка по случая и ще изкажат компетентното си мнение по казуса. </p>
      <aside>
        <a href="https://www.vbox7.com/emb/external.php?vid=cabf9816bd">Видео</a>
      </aside>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
      <related>
        <h4>По темата</h4>
        <a href="https://www.vesti.bg/bulgaria/stroezh-v-sozopol-ne-spira-nedovolstvo-6095287"/>
        <a href="https://www.vesti.bg/bulgaria/tonove-kamyni-i-pryst-vyrhu-skalite-v-chernomorec-6094290"/>
        <a href="https://www.vesti.bg/bulgaria/stroi-se-na-skali-v-sozopol-horata-nedovolni-6093704"/>
      </related>
    </article>
  </body>
</html>