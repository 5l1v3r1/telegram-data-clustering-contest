<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbal24.be/news/maarten-breckx-trekt-aan-de-alarmbel-het-ziet-er-slecht-uit-voor-club-brugge"/>
    <meta property="og:site_name" content="Voetbal24"/>
    <meta property="article:published_time" content="2019-11-22T07:30:00+00:00"/>
    <meta property="og:title" content="Maarten Breckx trekt aan de alarmbel: “Het ziet er slecht uit voor Club Brugge”"/>
    <meta property="og:description" content="Dit seizoen telt ons land nog twee clubs in de Champions League. Iets waar in de nabije toekomst verandering in zal komen. De machtigste clubs in Europa willen immers dat de UEFA dringend werk maakt van hervormingen. En dat is volgens VTM-presentator Maarten Breckx slecht nieuws voor Club Brugge en co."/>
  </head>
  <body>
    <article>
      <h1>Maarten Breckx trekt aan de alarmbel: “Het ziet er slecht uit voor Club Brugge”</h1>
      <address><time datetime="2019-11-22T07:30:00+00:00">22 Nov 2019, 07:30</time> by <a rel="author" href="https://www.voetbal24.be/authors/46" target="_blank">Redactie</a></address>
      <p>
        <b>Dit seizoen telt ons land nog twee clubs in de Champions League. Iets waar in de nabije toekomst verandering in zal komen. De machtigste clubs in Europa willen immers dat de UEFA dringend werk maakt van hervormingen. En dat is volgens VTM-presentator Maarten Breckx slecht nieuws voor Club Brugge en co.</b>
      </p>
      <p>“Het ziet er slecht uit voor onze Belgische topclubs”, steekt Breckx bij <i>Q2</i> van wal. “Ze zullen in de toekomst, na de hervormingen die er wellicht aankomen, niet meer rechtstreeks kunnen deelnemen aan de Champions League. Dit seizoen plaatste Genk zich als kampioen voor de poulefase en deed <a href="https://www.voetbal24.be/tag/Club+Brugge">Club Brugge</a> dat via de voorrondes. Dat zal in de toekomst niet meer mogelijk zijn.”</p>
      <p>“Er zal meer gefocust worden op de echt grote clubs. Waarom? Voor geld danst de beer", gaat Breckx verder. "Wedstrijden tussen twee Europese topclubs brengen een pak meer op dan een duel tussen zo’n Europese topclub en pakweg Genk of Rode Ster Belgrado. Onze Belgische topclubs zullen in een soort van B-liga spelen die te vergelijken is met de Europa League. Van daaruit zullen ze kunnen strijden om weer in de Champions League te geraken.”</p>
    </article>
  </body>
</html>