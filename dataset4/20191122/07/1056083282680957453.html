<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100086/%D8%B5%D8%B9%D9%88%D8%AF-%DB%B9-%D9%BE%D9%84%D9%87-%D8%A7%DB%8C-%D8%A8%D8%A7%D9%86%D9%88%DB%8C-%D8%A8%D8%AF%D9%85%DB%8C%D9%86%D8%AA%D9%88%D9%86-%D8%A8%D8%A7%D8%B2-%D8%A7%DB%8C%D8%B1%D8%A7%D9%86-%D8%AF%D8%B1-%D8%B1%D9%86%DA%A9%DB%8C%D9%86%DA%AF-%D8%AC%D9%87%D8%A7%D9%86%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-22T07:05:15+00:00"/>
    <meta property="og:title" content="صعود ۹ پله‌ای بانوی بدمینتون باز ایران در رنکینگ جهانی"/>
    <meta property="og:description" content="بانوی بدمینتون باز ایران در رنکینگ جدید فدراسیون جهانی ۹ پله صعود کرد اما ۱۱ پله دیگر با قرار گرفتن در رنکینگ زیر ۱۰۰ جهان فاصله دارد."/>
  </head>
  <body>
    <article>
      <h1>صعود ۹ پله‌ای بانوی بدمینتون باز ایران در رنکینگ جهانی</h1>
      <address><time datetime="2019-11-22T07:05:15+00:00">22 Nov 2019, 07:05</time> by <a rel="author">آتنا خلیلی</a></address>
      <p>بانوی بدمینتون باز ایران در رنکینگ جدید فدراسیون جهانی ۹ پله صعود کرد اما ۱۱ پله دیگر با قرار گرفتن در رنکینگ زیر ۱۰۰ جهان فاصله دارد.</p>
      <p>به گزارش ایسنا، فدراسیون جهانی بدمینتون، رنکینگ جدید بازیکنان را اعلام کرد و ثریا آقایی توانست در این رنکینگ ۹ پله صعود کند. آقایی که برای کسب سهمیه المپیک تلاش می‌کند، در آخرین رقابت خود در مسابقات کامرون به مقام قهرمانی رسید که همین مساله باعث شد در رنکینگ جهانی صعود کند. آقایی اکنون در رده ۱۱۰ جهان قرار دارد. بانوی بدمینتون باز ایران در تلاش است رنکینگ خود را به زیر ۱۰۰ نفر اول جهان برساند.</p>
      <p> ثمین عابد خجسته دیگر نماینده ایران نیز با سه پله صعود در رده ۱۷۲ جهان قرار گرفت.</p>
      <p> دربخش مردان تنها امیر جباری از ایران  فعال است و در مسابقات بین‌المللی شرکت می‌کند که او با ۲ پله سقوط در رده ۲۷۵ جهان ایستاد.</p>
      <p> انتهای پیام</p>
    </article>
  </body>
</html>