<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100106/%D8%A8%DB%8C%D8%B4-%D8%A7%D8%B2-%DB%B8%DB%B0-%D8%AF%D8%B1%D8%B5%D8%AF-%D9%86%D9%88%D8%AC%D9%88%D8%A7%D9%86%D8%A7%D9%86-%D8%AC%D9%87%D8%A7%D9%86-%D8%AA%D8%AD%D8%B1%DA%A9-%DA%A9%D8%A7%D9%81%DB%8C-%D9%86%D8%AF%D8%A7%D8%B1%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-22T07:52:53+00:00"/>
    <meta property="og:title" content="بیش از ۸۰ درصد نوجوانان جهان تحرک کافی ندارند"/>
    <meta property="og:description" content="سازمان جهانی بهداشت (WHO) هشدار داد: بیش از ۸۰ درصد نوجوانان از فعالیت بدنی کافی برخوردار نیستند."/>
  </head>
  <body>
    <article>
      <h1>بیش از ۸۰ درصد نوجوانان جهان تحرک کافی ندارند</h1>
      <address><time datetime="2019-11-22T07:52:53+00:00">22 Nov 2019, 07:52</time> by <a rel="author">نسرین صادقی</a></address>
      <p>سازمان جهانی بهداشت (WHO) هشدار داد: بیش از ۸۰ درصد نوجوانان از فعالیت بدنی کافی برخوردار نیستند.</p>
      <p><b>به گزارش ایسنا، </b>کارشناسان سازمان جهانی بهداشت عنوان کردند که بیش از ۸۰ درصد نوجوانان سراسر جهان فعالیت جسمی کافی ندارند و تنها با صرف زمان زیادی برای کار با تجهیزات الکترونیکی سلامت خود را به خطر می‌اندازند.</p>
      <p>سازمان جهانی بهداشت اعلام کرد: طبق آخرین‌ آمارهای موجود نسبت دخترانی که در سال ۲۰۱۶ در ۲۷ کشور جهان فعالیت بدنی کافی نداشتند به بیش از ۹۰ درصد افزایش یافته‌است.   </p>
      <p>طبق اعلام سازمان جهانی بهداشت، وضعیت پیش‌روی نوجوانان خطرناک است و ضروری است اقدامات و برنامه‌های بیشتری برای افزایش فعالیت بدنی آنان در نظر گرفته شود؛ چرا که سلامت آنان در معرض خطر است.</p>
      <p>در بررسی که به تازگی در مدارس ۱۴۶ کشور انجام گرفت، مشخص شد از سال ۲۰۰۱ بهبود قابل توجهی در میزان فعالیت بدنی گروه سنی ۱۱ تا ۱۷ سال حاصل نشده‌ است.</p>
      <p>به گزارش ایسنا به نقل از روزنامه گاردین، انجام فعالیت بدنی برای بهبود سلامت استخوان‌ها، ماهیچه‌ها، قلب و ریه حائز اهیمت است. همچنین به جوانان کمک می‌کند تا با چاقی و اضافه وزن، بیماری‌های قلبی، سرطان‌ها و دیابت مقابله کنند. همچنین شواهد بسیاری وجود دارد که تایید کننده نقش فعالیت بدنی بر رشد شناختی و مهارت‌های اجتماعی است.</p>
      <p>انتهای پیام</p>
    </article>
  </body>
</html>