<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b9%ce%b8%ce%ac%ce%ba%ce%b7-%ce%b1%ce%bd%ce%b1%cf%84%cf%81%ce%bf%cf%80%ce%ae-%cf%83%cf%84%ce%b7%ce%bd-%cf%85%cf%80%cf%8c%ce%b8%ce%b5%cf%83%ce%b7-%ce%be%cf%85%ce%bb%ce%bf%ce%b4%ce%b1%cf%81%ce%bc.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-22T07:55:35+00:00"/>
    <meta property="og:title" content="Ιθάκη: Ανατροπή στην υπόθεση ξυλοδαρμού του 40χρονου -Τι έδειξε η ιατροδικαστική εξέταση"/>
    <meta property="og:description" content="Σε ανατροπή οδηγεί η ιατροδικαστική έκθεση για τον θάνατο του 40χρονου Βρετανού στην Ιθάκη που ξυλοκοπήθηκε από τον 54χρονο επιχειρηματία."/>
  </head>
  <body>
    <article>
      <h1>Ιθάκη: Ανατροπή στην υπόθεση ξυλοδαρμού του 40χρονου -Τι έδειξε η ιατροδικαστική εξέταση</h1>
      <address>
        <time datetime="2019-11-22T07:55:35+00:00">22 Nov 2019, 07:55</time>
      </address>
      <p>
        <b>Σε ανατροπή οδηγεί η ιατροδικαστική έκθεση για τον θάνατο του 40χρονου Βρετανού στην Ιθάκη που ξυλοκοπήθηκε από τον 54χρονο επιχειρηματία.</b>
      </p>
      <p>Αν και αρχικά ο θάνατός του είχε αποδοθεί στον άγριο ξυλοδαρμό του ο ιατροδικαστής αποφάνθηκε ότι το θύμα έπασχε από κίρρωση του ήπατος σύμφωνα με το κεντρικό δελτίο ειδήσεων του Star.</p>
      <p>Η έκθεση στη σορό του 40χρονου έδειξε ένα αιμάτωμα στο κεφάλι. Το γεγονός, όμως, ότι αντιμετώπιζε πρόβλημα υγείας σημαίνει ότι το χτύπημα που δέχτηκε από τον εν διαστάσει σύζυγο της συντρόφου ενδέχεται να μην ήταν θανατηφόρο.</p>
      <p>«Είχανε ξεκινήσει τις διαδικασίες του διαζυγίου και αυτός ήθελε το παιδάκι να το κρατήσει εδώ. Αυτή ήθελε να το πάρει μαζί της, όπως λένε εδώ πέρα» είχε δηλώσει πριν λίγες μέρες κάτοικος του νησιού.</p>
      <p>Το τι ακριβώς συνέβη τη μοιραία ημέρα θα κληθεί να το διαλευκάνει η Δικαιοσύνη.</p>
      <p>«Έχω μετανιώσει που δεν έκανα μεταβολή να φύγω, από το ξενοδοχείο όταν αντίκρισα αυτό που αντίκρισα. Δε θέλω να πιστέψω πως ο θάνατός του μπορεί να επήλθε από τα δικά μου χτυπήματα. Λυπάμαι πάρα πολύ που ένας άνθρωπος πέθανε, έστω κι αν αυτό δεν έγινε από τις δικές μου ενέργειες» είπε ο 54χρονος.</p>
      <p>Δείτε το βίντεο μετά το 26:00:</p>
      <figure>
        <iframe src="https://www.youtube.com/embed/hfCgmKGmzlI" width="560" height="315" data-service="Youtube" scrolling="no"/>
      </figure>
    </article>
  </body>
</html>