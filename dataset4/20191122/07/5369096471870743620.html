<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/basket/nba/776546/giannis-o-karmelo-ine-enas-pektis-pou-aniki-sto-nva/"/>
    <meta property="og:site_name" content="to10.gr"/>
    <meta property="article:published_time" content="2019-11-22T07:37:42+00:00"/>
    <meta property="og:title" content="Γιάννης: «Ο Καρμέλο είναι ένας παίκτης που ανήκει στο ΝΒΑ»"/>
    <meta property="og:description" content="Ο Γιάννης Αντετοκούνμπο μίλησε με κολακευτικά λόγια για τον Καρμέλο Άντονι και την παρουσία του στους Μπλέιζερς και το ΝΒΑ."/>
  </head>
  <body>
    <article>
      <h1>Γιάννης: «Ο Καρμέλο είναι ένας παίκτης που ανήκει στο ΝΒΑ»</h1>
      <h2>Ο Γιάννης Αντετοκούνμπο μίλησε με κολακευτικά λόγια για τον Καρμέλο Άντονι και την παρουσία του στους Μπλέιζερς και το ΝΒΑ.</h2>
      <address><time datetime="2019-11-22T07:37:42+00:00">22 Nov 2019, 07:37</time> by <a rel="author">to10.gr</a></address>
      <p>Ο Γιάννης Αντετοκούνμπο μετά το τέλος του παιχνιδιού των Μπακς με τους Μπλέιζερς και τη νίκη των ελαφιών έκανε ειδική αναφορά στον Καρμέλο Άντονι.</p>
      <p>Ο Greek Freak έπλεξε το εγκώμιο του μεγάλου του αντιπάλου στο παιχνίδι, τονίζοντας ότι είναι ένας παίκτης που ανήκει αναμφίβολα στο ΝΒΑ, ξεκαθαρίζοντας ότι είναι πολύ χαρούμενος που κοντραρίστηκε και πάλι μαζί του.</p>
      <p>
        <a href="https://www.to10.gr/dekaria/776366/tesseris-gami-ke-mia-kidia-gia-ton-olybiako/">
          <i>Γιατί έχει αλλάξει πρόσωπο ο Ολυμπιακός του Κεμζούρα</i>
        </a>
      </p>
      <p>
        <b>Αναλυτικά οι δηλώσεις του:</b>
      </p>
      <p>«Θυμάμαι πως στο πρώτο παιχνίδι που τον αντιμετώπισα ήταν αυτό που είχε έρθει να με δει για πρώτη φορά η οικογένειά μου στο ΝΒΑ και ήμουν ενθουσιασμένος. Είμαι χαρούμενος που τον αντιμετωπίζω ξανά. Είναι αναμφίβολα ένας παίκτης που ανήκει στο ΝΒΑ. Έβαλε 18 πόντους, είναι καλός», ανέφερε.</p>
      <p><b>Για το δικό του τριπλ νταμπλ με 24 πόντους, 19 ριμπάουντ και 15 ασίστ:</b> «Δεν ήμουν πολύ εύστοχος, αλλά προσπάθησα να βρω τους συμπαίκτες μου και εκείνοι ήταν αποτελεσματικοί».</p>
      <p>
        <b>
          <a href="https://www.to10.gr/basket/nba/776546/giannis-o-karmelo-ine-enas-pektis-pou-aniki-sto-nva/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>