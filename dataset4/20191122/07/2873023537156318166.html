<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.efsyn.gr/politiki/antipoliteysi/219985_koini-anakoinosi-ne-nision-syriza-gia-ta-nisia-fylakes"/>
    <meta property="og:site_name" content="Efsyn.gr"/>
    <meta property="article:published_time" content="2019-11-22T07:57:05+00:00"/>
    <meta property="og:title" content="Κοινή ανακοίνωση ΝΕ νησιών ΣΥΡΙΖΑ για τα «νησιά-φυλακές»"/>
    <meta property="og:description" content="Οι εξαγγελίες της κυβέρνησης για το προσφυγικό που περιλαμβάνουν μεταξύ άλλων και τη δημιουργία Κλειστών Κέντρων Κράτησης προκαλούν σφοδρές αντιδράσεις."/>
  </head>
  <body>
    <article>
      <h1>Κοινή ανακοίνωση ΝΕ νησιών ΣΥΡΙΖΑ για τα «νησιά-φυλακές»</h1>
      <address><time datetime="2019-11-22T07:57:05+00:00">22 Nov 2019, 07:57</time> by <a rel="author">efsyn.gr</a></address>
      <p>Οι εξαγγελίες της κυβέρνησης για το προσφυγικό που περιλαμβάνουν μεταξύ άλλων και τη δημιουργία Κλειστών Κέντρων Κράτησης προκαλούν σφοδρές αντιδράσεις. Οι Νομαρχιακές Επιτροπές του ΣΥΡΙΖΑ σε Χίο, Λέσβο, Σάμο, Νότια και Βόρεια Δωδεκάνησο τονίζουν πως «η διαχείριση του προσφυγικού-μεταναστευτικού ως ευαίσθητου και συγχρόνως παγκόσμιου ζητήματος, χρήζει σοβαρότητας και συγκεκριμένης – στοχευμένης πολιτικής» και υπογραμμίζουν πως δεν θα δεχθούν επειδή έτσι θέλει η Ν.Δ..</p>
      <p>«Η κυβέρνηση της Ν.Δ. χωρίς σχέδιο και αφού είχε επενδύσει προεκλογικά στο προσφυγικό στοχοποιώντας τον ΣΥΡΙΖΑ και χυδαιολογώντας ταυτόχρονα, αφού κατήργησε το υπουργείο Μεταναστευτικής Πολιτικής, καθυστέρησε για 4 μήνες το πρόγραμμα μετεγκαταστάσεων δημιουργώντας χάος στα νησιά με τους αιτούντες άσυλο να εκτοξεύονται από τις 15.000 στις αρχές Ιουλίου στις 37.000 και αφού ανακάλυψε ότι είναι γεωπολιτικοί τελικά οι λόγοι αύξησης των ροών, μας αποκάλυψε το πολιτικό της σχέδιο για το προσφυγικό» αναφέρουν στην κοινή ανακοίνωσή τους.</p>
      <p>Κάνουν λόγιο για ένα σχέδιο που παραβιάζει κατάφωρα όλες τις διεθνείς συνθήκες, χωρίς ίχνος ανθρωπισμού και αλληλεγγύης και εξαπολύουν επίθεση στην κυβέρνηση που «αποφάσισε πιστή στο δόγμα της τάξης και της ασφάλειας να μετατρέψει την Λέσβο, Χίο, Σάμο, Κω και Λέρο σε απέραντες φυλακές κατατρεγμένων ανθρώπων (...)».</p>
      <p>Μιλούν για παρατεταμένο «μπάχαλο» στα νησιά και σχέδια «τρομερά επικίνδυνα όχι μόνο για τους πρόσφυγες αλλά για τις τοπικές κοινωνίες».</p>
      <p>Αφού υπενθυμίζουν πως οι τοπικές κοινωνίες έδειξαν πρωτοφανή αλληλεγγύη τα προηγούμενα χρονιά και πως η κυβέρνηση του ΣΥΡΙΖΑ παρέδωσε ένα ολοκληρωμένο σχέδιο φιλοξενίας, ένταξης και επιστροφών έως τέλος 2020 θέτουν ως άμεση προτεραιότητα:</p>
      <pre>   •  Να αποσυμφορηθούν τα νησιά με μαζικές μεταφορές προς την ενδοχώρα προσφύγων και μεταναστών που έχουν διασφαλίσει άρση γεωγραφικού περιορισμού.<br/>   •  Να επιταχυνθούν οι διαδικασίες ασύλου σύμφωνα πάντα με τους κανόνες του διεθνούς δικαίου.<br/></pre>
      <related>
        <h4>Σχετικά Άρθρα</h4>
        <a href="https://www.efsyn.gr/ellada/koinonia/219867_anastatosi-sta-nisia-gia-ta-kleista-kentra"/>
        <a href="https://www.efsyn.gr/politiki/antipoliteysi/219789_syriza-se-fylakes-gia-toys-prosfyges-metatrepei-ta-nisia-i-kybernisi"/>
        <a href="https://www.efsyn.gr/politiki/antipoliteysi/215200_syriza-pisogyrisma-sta-anthropina-dikaiomata-nomoshedio-gia-asylo"/>
        <a href="https://www.efsyn.gr/politiki/antipoliteysi/214904_syriza-i-nd-kataskeyazei-eikoniki-pragmatikotita"/>
        <a href="https://www.efsyn.gr/politiki/antipoliteysi/204254_me-stoiheia-aytokritikis-i-apofasi-tis-ke-toy-syriza"/>
        <a href="https://www.efsyn.gr/node/203952"/>
      </related>
    </article>
  </body>
</html>