<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/dubilet-pokazav-yak-skorochujetsya-paperoviy-dokumentoobig-641631.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T07:49:15+00:00"/>
    <meta property="og:title" content="Дубілет показав, як скорочується паперовий документообіг"/>
    <meta property="og:description" content="Із 1 жовтня уряд заборонив надсилати документи не в електронній формі (за винятком випадків, коли папір передбачено законом)"/>
  </head>
  <body>
    <article>
      <h1>Дубілет показав, як скорочується паперовий документообіг</h1>
      <address>
        <time datetime="2019-11-22T07:49:15+00:00">22 Nov 2019, 07:49</time>
      </address>
      <h4>Із 1 жовтня уряд заборонив надсилати документи не в електронній формі (за винятком випадків, коли папір передбачено законом)</h4>
      <p>Кількість документів, які міністерства та інші центральні органи надіслали одне одному в паперовій формі, поступово скорочується.</p>
      <p>Про це повідомив міністр Кабінету міністрів України Дмитро Дубілет у своєму Telegram-каналі.</p>
      <p>Він нагадав, що з 1 жовтня уряд заборонив надсилати документи не в електронній формі (за винятком випадків, коли папір передбачено законом).</p>
      <p>«Як бачите, коли ти щось забороняєш, це не означає, що воно зникає автоматично. З другого жовтня ми почали адресно спілкуватися з усіма, хто продовжував слати папір. Раз на засіданні Кабміну я навіть показував антирейтинг», - пояснив чиновник.</p>
      <p>«Втім, перевести в електронну форму документообмін - це набагато легше, ніж документообіг всередині органів. Тут теж кипить робота», - додав він.</p>
      <figure>
        <img src="https://glavcom.ua/img/forall/users/49/4975/im-photo_2019-11-22_08-56-32.jpg"/>
      </figure>
      <p>Нагадаємо, напередодні Дубілет запропонував запустити <a href="https://glavcom.ua/economics/finances/dubilet-proponuje-zapustiti-elektronni-dovirenosti-dlya-borotbi-z-reyderstvom-641383.html">електронні довіреності для боротьби з рейдерством</a>. Повідомляється, що після запуску проєкту, людина буде отримувати у нотаріуса довіреність як на стандартному паперовому бланку, так і у pdf-файлі з накладеним електронним підписом.</p>
      <p>Також повідомлялося, що <a href="https://glavcom.ua/news/dubilet-hoche-reformuvati-derzhavni-koll-centri-y-zapustiti-pidtrimku-mesendzherami-641103.html">Дубілет хоче реформувати державні колл-центри</a>. Міністр розповів, що зараз в центральному колл-центрі Кабміну вартість одного звернення в 3-5 разів дорожче, ніж в монобанк. При тому, що зарплати у операторів «неможливо низькі».</p>
      <related>
        <a href="https://glavcom.ua/news/mincifri-shukaje-oblichchya-dlya-elektronnih-vodiyskih-prav-641625.html"/>
        <a href="https://glavcom.ua/news/u-derzhavniy-mitniy-sluzhbi-testuyut-onlayn-sistemu-skarg-641565.html"/>
        <a href="https://glavcom.ua/news/u-mvs-zavtra-prezentuyut-novi-standarti-fotografiy-dlya-dokumentiv-641409.html"/>
      </related>
    </article>
  </body>
</html>