<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/anuntul-psd-inainte-de-turul-doi-cine-i-ar-putea-lua-locul-lui-dancila-ce-mesaj-transmite-candidata-la-presedintie-18604338"/>
    <meta property="og:site_name" content="Gândul"/>
    <meta property="article:published_time" content="2019-11-22T07:23:56+00:00"/>
    <meta property="og:title" content="Anunţul PSD înainte de turul doi. Cine i-ar putea lua locul lui Dăncilă / Ce mesaj transmite candidata la preşedinţie"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Anunţul PSD înainte de turul doi. Cine i-ar putea lua locul lui Dăncilă / Ce mesaj transmite candidata la preşedinţie</h1>
      <h2>Într-o conferinţă de presă desfăşurată joi, Viorica Dăncilă a vorbit inclusiv despre ce se va întâmpla cu PSD după alegeri, dacă ea ar ajunge preşedintele României şi va trebui să cedeze conducerea partidului.</h2>
      <address><time datetime="2019-11-22T07:23:56+00:00">22 Nov 2019, 07:23</time> by <a rel="author" href="https://www.gandul.info/autor/gandul" target="_blank">Gandul</a></address>
      <p>Şefia PSD nu va fi lăsată moştenire, ci se va acorda prin Congres.<br/><br/>„Să ştiţi că locul de preşedinte al PSD nu se lasă moştenire. Va fi Congres, vor fi alegeri şi sunt convinsă că ai mei colegi şi colege vor face cea mai bună alegere.<br/><br/>Nu, nu voi nominaliza pe cineva, un favorit, pentru că eu îmi respect colegii şi colegele”, a declarat Viorica Dăncilă, potrivit <a href="https://www.capital.ro/soc-total-dinspre-psd-cine-ii-la-locul-vioricai-dancila-in-fruntea-partidului.html?fbclid=IwAR1cevzd4kvHUdyWCM5r6DWlY093q5uymeu8K_kMfK10Zt6bEOY9e6yc3Xc">capital.ro</a>.<br/><br/>Mai mulţi analişti şi lideri de opinie au vorbit despre nevoia unei schimbări în PSD, inclusiv a liderului, care ar urma să fie unul carismatic, „proaspăt”, să ducă partidul în altă direcţie.<br/><br/>Un alt semnal a venit din partea fostului preşedinte Traian Băsescu: „Eu cred că liderii PSD trebuie să se uite la câte procente au făcut la europarlamentare, pentru că a fost tot listă naţională şi să se uite câte procente va face doamna Dăncilă duminică şi pe urmă să fugă repede acasă să se uite în oglindă, să vadă ce au făcut ei, ce a făcut femeia asta. (…) Ce să-i spună lui Dăncilă? «Noi am scos 20 la sută, dar tu, pentru că ai ajuns la 40, te radem!» (…)</p>
      <p>Acum, se pare că vârful de calitate politică în PSD este Viorica Dăncilă, că ceilalţi sunt vai mama lor. Daţi-mi al doilea lider după Dăncilă!”</p>
      <related>
        <h4>Citeşte şi</h4>
        <a href="https://www.gandul.info/viorica-dancila-castiga-teren-in-fata-lui-klaus-iohannis-care-sunt-noile-cote-la-pariuri-inaintea-turului-2-18604198.html?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/politica/viorica-dancila-klaus-iohannis-nici-de-ministru-nu-ar-fi-bun-e-un-presedinte-scandalagiu-18603658?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/politica/vicepresedintele-pnl-sebastian-burduja-dupa-dezbaterea-sustinuta-de-viorica-dancila-noi-suntem-astia-noi-astia-visam-la-o-tara-la-care-sa-ne-putem-intoarce-si-din-care-sa-nu-ne-mai-alunge-nimeni-18601186?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>