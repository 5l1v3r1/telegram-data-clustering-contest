<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.nur.kz/1828509-jgili-91-tobyn-sahnada-bir-ret-ner-krsetkeni-sin-kansa-gonorar-alady.html"/>
    <meta property="og:site_name" content="NUR.KZ - Свежие новости Казахстана."/>
    <meta property="article:published_time" content="2019-11-22T07:01:00+00:00"/>
    <meta property="og:title" content="Әйгілі 91 тобы сахнада бір рет өнер көрсеткені үшін қанша гонорар алады"/>
    <meta property="og:description" content="Танымал журналист Динара Сатжан YouTube желісіндегі парақшасында белгілі продюссер, әнші Ерболат Беделханнан сұқбат алды. Өнер иесі еліміздегі Q-pop жанры мен 91 тобының шығармашылығы жайлы әңгіме өрбітті. Сонымен қатар, әнші өз с"/>
  </head>
  <body>
    <article>
      <h1>Әйгілі 91 тобы сахнада бір рет өнер көрсеткені үшін қанша гонорар алады</h1>
      <address><time datetime="2019-11-22T07:01:00+00:00">22 Nov 2019, 07:01</time> by <a rel="author">Қаламқас Төре</a></address>
      <p>
        <b>Танымал журналист Динара Сатжан <a href="https://www.youtube.com/watch?v=cL1INWy5z4U">YouTube </a>желісіндегі парақшасында белгілі продюссер, әнші Ерболат Беделханнан сұқбат алды. Өнер иесі еліміздегі Q-pop жанры мен 91 тобының шығармашылығы жайлы әңгіме өрбітті. Сонымен қатар, әнші өз сөзінде жігіттердің сахнада бір рет өнер көрсетуі қанша тұратынын сөз етті деп хабарлайды <a href="https://kaz.nur.kz/">KAZ.NUR.KZ</a>.</b>
      </p>
      <figure>
        <embed-post data-src="https://www.instagram.com/p/B3PnXJnBvVW" data-service="Instagram"/>
      </figure>
      <p>Сұқбат барысында әнші қол астындағы 91 тобының тойларға өз брендін сақтап қалу үшін шықпай жүргенін сөз етті. Оның айтуынша, ол үшін тойға шығып табыс тапқанша, белгілі компаниялармен келісімге отырған дұрыс.</p>
      <blockquote>"Тойға шықпаймыз. Бізге екі есе көп ақша беріп шақырғандар да болды. Бірақ шыққан жоқпыз. Мен үшін 91-дің бренді маңызды... Тойға шыққанның еш әбестігі жоқ. Десе де, мен осы жерде табысты жоғалтсам да Самсунгпен келісім-шартқа отыратын едім. Екі жыл болды олармен жұмыс істеп келеміз.</blockquote>
      <p>Динара Сатжан өз сөзінде жұлдыздан 91 тобының табысы мен олар жұмыс істейтін Самсунг компаниясымен келісім-шарт үшін қанша ақша алатынын сұрады.</p>
      <blockquote>"Жігіттердің бір рет өнер көрсетуі 8 миллион. Шамамен бір жылдық келісім-шарт 100 миллионға дейін жетеді. Жігіттерге оның қаншасы тиесілі екенін айта алмаймын. Бірақ бәрі адал. Олар бәріне риза", - деп жауап берді өнер иесі.</blockquote>
      <figure>
        <iframe src="https://www.youtube.com/embed/cL1INWy5z4U" width="640" height="360" data-service="Youtube" scrolling="no"/>
      </figure>
    </article>
  </body>
</html>