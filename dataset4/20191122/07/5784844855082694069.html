<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/facebook-v-boj-proti-pornografiji.html?RSS904cd5c7067c356f04ccfabd323875bf"/>
    <meta property="og:site_name" content="Računalniške novice"/>
    <meta property="article:published_time" content="2019-11-22T07:00:00+00:00"/>
    <meta property="og:title" content="Facebook v boj proti pornografiji"/>
    <meta property="og:description" content="V letu 2018 naj bi lansirali tudi poseben program za pomoč žrtvam. Gre za osebe, ki z objavo pornografskih vsebin niti z njihovo izdelavo niso soglašale. Da bi se znebili fotog"/>
  </head>
  <body>
    <article>
      <h1>Facebook v boj proti pornografiji</h1>
      <address>
        <time datetime="2019-11-22T07:00:00+00:00">22 Nov 2019, 07:00</time>
      </address>
      <p>
        <b>Pri Facebooku beležijo v zadnjih dveh letih porast pojava porngrafskih vsebin. Proti tem vsebinam se borijo s posebno ekipo, pomagajo pa si tudi z umetno inteligenco.</b>
      </p>
      <p>V letu 2018 naj bi lansirali tudi poseben program za pomoč žrtvam. Gre za osebe, ki z objavo pornografskih vsebin niti z njihovo izdelavo niso soglašale.</p>
      <p>Da bi se znebili fotografij in video posnetkov s pornografsko vsebino, se pri tem najpriljubljenejšem družbenem omrežju borijo že kar nekaj let. Še več, razvijajo orodje, ki bi samodejno zaznavalo takšne vsebine, jih odstranilo in kaznovalo avtorje (ali tiste, ki so jih objavili).</p>
      <p>Ves trud pa ne ustavi tistih, ki nedovoljene vsebine znova in znova naložijo v aplikacijo, da bi jih delili z drugimi. Facebook se tako skupaj z Instagramom, WhatsAppom in Messengerjem vsak mesec bori s približno pol milijona pritožbami, povezanimi s pornografskimi vsebinami, katerih izdelava ali objava ni bila dovoljena. Številko so pred dnevi sporočili televizijski mreži NBC News.</p>
      <p>Na začetku letošnjega leta so pri Facebooku predstavili orodje, ki za filtriranje vsebine uporablja umetno inteligenco. To orodje naj bi zaznalo vso pornografsko vsebino, katere izdelava ali objava nista bili dovoljeni. Spomnimo: pri Facebooku in njegovih podjetjih je bila objava vseh pornografskih vsebin že zdavnaj prepovedana. Tokrat gre predvsem za domače posnetke, žrtve pa dostikrat sploh niso vedele, da so jih snemali ali da bo “izdelek” kasneje pristal na internetu.</p>
      <p>“Samo odzivanje na pritožbe se nam ni zdelo dovolj, zato smo oblikovali posebno skupno za pomoč žrtvam teh dejanj,” je dejal <b>Radha Plumb</b>, predstavnik Facebooka. Za nadaljnje komentarje pa pri Facebooku niso bili na voljo.</p>
    </article>
  </body>
</html>