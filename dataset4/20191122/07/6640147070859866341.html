<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/state-of-decay-2-steam-requisiti-data/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-22T07:57:00+00:00"/>
    <meta property="og:title" content="State of Decay 2 arriva su Steam: requisiti di sistema e periodo di uscita svelati | Game Division"/>
    <meta property="og:description" content="State of Decay 2 arriva ufficialmente su Steam: Microsoft e Undead Labs hanno svelato il periodo di uscita e i requisiti di sistema. Ecco i dettagli."/>
  </head>
  <body>
    <article>
      <h1>State of Decay 2 arriva su Steam: requisiti di sistema e periodo di uscita svelati | Game Division</h1>
      <address>
        <time datetime="2019-11-22T07:57:00+00:00">22 Nov 2019, 07:57</time>
      </address>
      <p>Microsoft continua con la sua strategia di apertura in ambito videoludico e annuncia che un altro gioco degli Xbox Game Studios arriverà presto su Steam. Parliamo di <b>State of Decay 2</b>, il survival gestionale rilasciato su Xbox One e Microsoft Store nel maggio 2018. Ricordiamo inoltre che il gioco fa parte di Xbox Game Pass sia su console che su PC.</p>
      <p>Attualmente State of Decay 2 in versione Steam non ha una data di uscita precisa: Microsoft e lo sviluppatore, Undead Labs, hanno affermato che <b>arriverà all’inizio del 2020</b>, il che solitamente significa entro marzo. La pagina Steam è stata creata ma il gioco non è disponibile per il pre-acquisto, quindi non sappiamo a che prezzo sarà messo in vendita. La pagina riporta come data di uscita il 1 aprile 2024, ma è chiaramente un errore/placeholder.</p>
      <figure>
        <img src="https://www.tomshw.it/images/images/2019/11/state-of-decay-2-64504.jpg"/>
      </figure>
      <p>Leggi anche: <a href="https://www.tomshw.it/videogioco/xbox-game-pass-lista-giochi-completa/">Xbox Game Pass, il catalogo dei giochi disponibili</a></p>
      <p>Vediamo i <b>requisiti di sistema minimi</b>:</p>
      <ul>
        <li>Sistema operativo: Windows 10 64-bit</li>
        <li>Processore: Intel i5-2500 @2.7Ghz / AMD FX-6300</li>
        <li>Memoria: 8 GB di RAM</li>
        <li>Scheda video: NVIDIA GeForce GTX 760 2GB / AMD Radeon HD 7870</li>
        <li>DirectX: Versione 11</li>
        <li>Memoria: 30 GB di spazio disponibile</li>
      </ul>
      <p>Vediamo invece i <b>requisiti di sistema consigliati</b>:</p>
      <ul>
        <li>Sistema operativo: Windows 10 64-bit</li>
        <li>Processore: Intel i5 4570 @ 3.2Ghz / AMD FX-8350</li>
        <li>Memoria: 16 GB di RAM</li>
        <li>Scheda video: NVIDIA GeForce GTX 960 4GB / AMD Radeon R9 380</li>
        <li>DirectX: Versione 11</li>
        <li>Memoria: 30 GB di spazio disponibile</li>
      </ul>
      <p>Il gioco presenterà interfaccia e sottotitoli in italiano e il supporto parziale ai controller. È richiesto anche un account Xbox Live per poter accedere al gioco, al pari degli altri titoli pubblicati da Xbox Game Studios. Vi ricordiamo che su Steam sono disponibili anche Gears 5, la Halo Master Chief Collection, Age of Empires 2 Definitive Edition e vari altri giochi di Microsoft.<b> Diteci, cosa ne pensate di State of Decay 2?</b> Lo giocherete?</p>
      <blockquote>Se non volete attendere, potete buttarvi subito sulla versione console di State of Decay 2: la trovate su Amazon, precisamente a <a href="https://toms.it/1K785">questo indirizzo</a>.</blockquote>
    </article>
  </body>
</html>