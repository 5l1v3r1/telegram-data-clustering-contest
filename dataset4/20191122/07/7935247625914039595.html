<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/hava-kuvvetleri-komutanligindaki-ankesor-sorusturmasinda-53-gozalti-215872h.htm"/>
    <meta property="og:site_name" content="OLAY"/>
    <meta property="article:published_time" content="2019-11-22T07:44:13+00:00"/>
    <meta property="og:title" content="Hava Kuvvetleri Komutanlığındaki ankesör soruşturmasında 53 gözaltı"/>
    <meta property="og:description" content="Hava Kuvvetleri Komutanlığındaki FETÖ yapılanmasına ilişkin ankesör soruşturmasında, hakkında gözaltı kararı verilen 92 şüpheliden 53'ü yakalandı."/>
  </head>
  <body>
    <article>
      <h1>Hava Kuvvetleri Komutanlığındaki ankesör soruşturmasında 53 gözaltı</h1>
      <h2>Hava Kuvvetleri Komutanlığındaki FETÖ yapılanmasına ilişkin ankesör soruşturmasında, hakkında gözaltı kararı verilen 92 şüpheliden 53'ü yakalandı.</h2>
      <address>
        <time datetime="2019-11-22T07:44:13+00:00">22 Nov 2019, 07:44</time>
      </address>
      <p>Ankara Cumhuriyet Başsavcılığından yapılan açıklamada, ihraç edilmeden önce Hava Kuvvetleri Komutanlığı bünyesinde görev yapan 2 teğmen ile 90 astsubay hakkında Fetullahçı Terör Örgütü'nün (FETÖ) mahrem imamları ile ankesörlü ve büfe telefonları ile iletişim sağladıkları gerekçesiyle gözaltı kararı verildiği bildirildi.</p>
      <p>Açıklamada, karar doğrultusunda harekete geçen Ankara Emniyet Müdürlüğü Organize Suçlarla Mücadele Şube Müdürlüğü ekiplerinin 22 ilde operasyon düzenlediği ve şüphelilerden 53'ünü yakaladığı aktarıldı.</p>
      <p>Diğer şüphelilerin yakalanmasına yönelik çalışmaların devam ettiği öğrenildi.</p>
    </article>
  </body>
</html>