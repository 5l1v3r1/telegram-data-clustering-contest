<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/erga-tin-eyropaiki-trapeza-ependyseon-thermo/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-22T07:53:51+00:00"/>
    <meta property="og:title" content="Έργα από την Ευρωπαϊκή Τράπεζα Επενδύσεων στο Θέρμο;"/>
    <meta property="og:description" content="Πέρα από τα προβλήματα των ορεινών δήμων και την δυνατότητα να αποκτήσουν αυτοτελείς Τεχνικές Υπηρεσίες και πρόσθετες χρηματοδοτήσεις για την"/>
  </head>
  <body>
    <article>
      <h1>Έργα από την Ευρωπαϊκή Τράπεζα Επενδύσεων στο Θέρμο;</h1>
      <address><time datetime="2019-11-22T07:53:51+00:00">22 Nov 2019, 07:53</time> by <a rel="author">ΣΥΝΕΙΔΗΣΗ</a></address>
      <p>
        <b>Συνάντηση με τον Υφυπουργό Εσωτερικών Θεόδωρο Λιβάνιο για θέματα Τοπικής Αυτοδιοίκησης, είχε ο δήμαρχος Θέρμου Σπύρος Κωνσταντάρας.</b>
      </p>
      <p>Πέρα από τα προβλήματα των ορεινών δήμων και την δυνατότητα να αποκτήσουν αυτοτελείς Τεχνικές Υπηρεσίες και πρόσθετες χρηματοδοτήσεις για την Πολιτική Προστασία, πράγματα εξόχως σημαντικά, συζητήθηκε και η προοπτική της προώθησης έργων οδοποιίας (δημοτικού και διαδημοτικού χαρακτήρα) με την χρηματοδότηση της Ευρωπαϊκής Τράπεζας Επενδύσεων. Αν αυτό προχωρήσει θα είναι είδηση πρώτου μεγέθους. Γιατί, για την περιοχή του δήμου Θέρμου το βασικό πρόβλημα είναι η προσβασιμότητα και η εν πολλοίς οδική απομόνωση.</p>
      <p>Τα ορεινά χωριά του δήμου στην πλειονότητά τους «εξυπηρετούνται» από ένα κάκιστο χωμάτινο οδικό δίκτυο, ενώ το Θέρμο έχει ανάγκη μιας καλύτερης σύνδεσης με το Αγρίνιο και φυσικά τη «διέξοδο» προς τη Ναύπακτο. Αν αυτά γίνουν τότε θα δημιουργηθούν οι προϋποθέσεις να μεταμορφωθεί η περιοχή αξιοποιώντας τα πλεονεκτήματα του φυσικού της κάλλους.</p>
      <p>Η πιθανότητα χρηματοδότησης αυτών των έργων από την Ευρωπαϊκή Τράπεζα Επενδύσεων, θα ήταν πραγματικά μια μεγάλη ευκαιρία για το Θέρμο.</p>
      <p>
        <b>Εφημερίδα «Συνείδηση»</b>
      </p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/mipos-eprepe-na-proseggisoyme-toys-influencers/"/>
        <a href="http://sinidisi.gr/toys-ypopsifioys-stin-aitoloakarnania-synantithike-o-perifereiarchis-nektarios-farmakis-foto/"/>
        <a href="http://sinidisi.gr/antikapnistikos-nomos-poioi-tha-pane-na-kanoyn-elegcho-se-valto-xiromero/"/>
        <a href="http://sinidisi.gr/itta-tis-dikaiosynis-ti-siemens-atimorita-omologimena-adikimata/"/>
        <a href="http://sinidisi.gr/total-leather-look-synedrio/"/>
        <a href="http://sinidisi.gr/diethni-diastimiko-stathmo-stocheyoyn-mathites-17oy-dimotikoy-scholeioy/"/>
      </related>
    </article>
  </body>
</html>