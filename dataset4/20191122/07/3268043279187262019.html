<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/inte/paciello-pietro-intermarket-221119/"/>
    <meta property="og:site_name" content="Trend Online"/>
    <meta property="article:published_time" content="2019-11-22T07:00:00+00:00"/>
    <meta property="og:title" content="Borse: ecco quando saranno in pericolo. Eur/Usd: come agire ora?"/>
    <meta property="og:description" content="Le Borse hanno inviato un segnale ribassista interessante, ma per decretare un'entrata risk-off bisogna attendere un rafforzamento dell'oro."/>
  </head>
  <body>
    <article>
      <h1>Borse: ecco quando saranno in pericolo. Eur/Usd: come agire ora?</h1>
      <h2>Le Borse hanno inviato un segnale ribassista interessante, ma per decretare un'entrata risk-off bisogna attendere un rafforzamento dell'oro. L'analisi di Pietro Paciello.</h2>
      <address><time datetime="2019-11-22T07:00:00+00:00">22 Nov 2019, 07:00</time> by <a rel="author" href="https://www.trend-online.com/davide-pantaleo/" target="_blank">Davide Pantaleo</a></address>
      <p>Di seguito riportiamo l'intervista a Pietro Paciello, CEO e Chief Analyst della Pro Markets Sagl, Asset Management Company, al quale abbiamo rivolto alcune domande sulle valute, su alcune commodities e sugli scenari attesi per le Borse.</p>
      <p>
        <b>L'euro-dollaro fatica a proseguire al rialzo, mentre il dollaro-yen prova a salire ma senza particolare slancio. Cosa può dirci di questi due cambi?</b>
      </p>
      <p>Nell'intervista della scorsa settimana avevamo ipotizzato che l'euro-dollaro avesse potuto essere oggetto di un po' di rafforzamento che in effetti è arrivato.</p>
      <p>Nella nostra analisi intermarket perchè questo cross rimane l'anello un po' debole, perchè se è vero che il dollaro-yen si sta comportando in linea con l'andamento moderatamente risk-off dei mercati, l'euro-dollaro invece ha ancora molto spazio inesplorato a disposizione ed è decisamente in ritardo.</p>
      <p>Nella seduta di ieri l'euro-dollaro ha tentato di superare un livello graficamente importante, rappresentato dall'indicatore Commodity Channel Index.</p>
      <p>La rottura della zero-line diventerebbe un segnale bullish abbastanza forte, con proiezioni dell'euro-dollaro almeno verso un'area stimabile a 1,116/1,117, quindi un allungo pieno di una figura dai livelli di ieri.</p>
      <p>La possibilità che il cross realizzi questa performance è strettamente correlata con il sentiment generale dei mercati azionari e abbiamo visto che ieri i listini dopo una partenza negativa hanno avviato un recupero dai minimi.</p>
      <p>Siamo quindi in presenza di un working in progress, ma operativamente il grafico parla chiaro e se l'ascesa dell'euro-dollaro proseguirà avremo un target a 1,116/1,117.</p>
      <footer>
        <a href="https://www.trend-online.com/inte/paciello-pietro-intermarket-221119/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>