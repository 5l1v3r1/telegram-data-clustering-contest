<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/22/vyzduhyt-v-avstraliia-sled-pojarite-opasno-mrysen.430435"/>
    <meta property="og:site_name" content="Dnes.bg"/>
    <meta property="article:published_time" content="2019-11-22T07:50:00+00:00"/>
    <meta property="og:title" content="Въздухът в Австралия след пожарите - опасно мръсен"/>
    <meta property="og:description" content="Димът се е настанил навсякъде в района на Сидни | Dnes.bg"/>
  </head>
  <body>
    <article>
      <h1>Въздухът в Австралия след пожарите - опасно мръсен</h1>
      <h2>Димът се е настанил навсякъде в района на Сидни</h2>
      <address><time datetime="2019-11-22T07:50:00+00:00">22 Nov 2019, 07:50</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Димът от над сто горски пожара причини днес най-високото ниво на замърсяване на въздуха, измервано някога по източното крайбрежие на Австралия, и наложи да бъдат издадени предупреждения от властите за опасни условия за здравето, предаде БТА като се позовава на ДПА.</p>
      <related>
        <a href="https://www.dnes.bg/world/2019/11/19/nevidimiiat-sidni-pojari-i-mygla-obviha-grada-v-pelena.430088"/>
      </related>
      <p>Качеството на въздуха в западно Сидни беше оценено като опасно с индекс 651, което е доста над границата за опасност, която е 200, сочат данните на екологичното ведомство на щата Нов Южен Уелс.</p>
      <p>Замърсяването вследствие на дима беше най-високото измервано някога и имаше сериозни последици за крайбрежните райони на щата.</p>
      <p>Всички жители в районите с "опасно" качество на въздуха бяха посъветвани да намалят значително физическата си дейност на открито, а на чувствителните групи от населението здравните власти казаха да не излизат навън.</p>
      <p>Димът се е настанил навсякъде в района на Сидни и се очаква да остане и през уикенда, заяви пред австралийската национална телевизия метеорологът Абрар Шабрен</p>
      <p> </p>
    </article>
  </body>
</html>