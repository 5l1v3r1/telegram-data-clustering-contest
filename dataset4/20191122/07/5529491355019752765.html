<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/tv/serena-grandi-lucia-bogonzoni-3120188/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-22T07:50:21+00:00"/>
    <meta property="og:title" content="Serena Grandi e endorsement per Lucia Borgonzoni: “A Rimini c’è troppa delinquenza”"/>
    <meta property="og:description" content="ROMA – Serena Grandi entra nel caos delle elezioni regionali in Emilia Romagna e fa pubblico endorsement per la candidata del centrodestra, Lucia Borgonzoni. Tutto a causa… di un furto. “Nella mia casa di Rimini – dice l’attrice ai microfoni di Un Giorno da Pecora – sono venuti i ladri, qui c’è una grande delinquenza. Mi hanno rubato oggetti a cui tenevo molto, dei ricordi dei miei genitori”. Vieni da me, ex camorrista Davide Cerullo: “Spacciavo e guadagnavo milioni, poi sono diventato uno scrittore”Carolina Stramare, flirt con Eros Ramazzotti? Miss Italia a Vieni da Me: “Lo stimo ma…” “Mi sento ancora sotto choc – aveva già raccontato Serena Grandi al settimanale Nuovo –  Ero a Roma per lavoro e, quando sono rientrata a casa, ho trovato la porta dell’appartamento aperta. I ladri sono entrati dal terrazzo rompendo un vetro antiproiettile, e poi sono usciti indisturbati dall’ingresso principale. Mi è andata via la voce immediatamente a causa dello spavento: la tensione mi ha travolto, lasciandomi senza forze,…"/>
  </head>
  <body>
    <article>
      <h1>Serena Grandi e endorsement per Lucia Borgonzoni: “A Rimini c’è troppa delinquenza”</h1>
      <address><time datetime="2019-11-22T07:50:21+00:00">22 Nov 2019, 07:50</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/serena_grandi_ansa.jpg"/>
        <figcaption>Serena Grandi (foto Ansa)</figcaption>
      </figure>
      <p>ROMA – Serena Grandi entra nel caos delle e<a href="https://www.blitzquotidiano.it/politica-italiana/sondaggio-emilia-romagna-bonaccini-3119475/">lezioni regionali in Emilia Romagna</a> e fa pubblico endorsement per la candidata del centrodestra, Lucia Borgonzoni. Tutto a causa… di un furto.</p>
      <p>“Nella mia casa di Rimini – dice l’attrice ai microfoni di Un Giorno da Pecora – sono venuti i ladri, qui c’è una grande delinquenza. Mi hanno rubato oggetti a cui tenevo molto, dei ricordi dei miei genitori”. </p>
      <figure>
        <a href="https://www.blitzquotidiano.it/tv/vieni-da-me-davide-cerullo-spacciavo-scrittore-3120487/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/vieni-da-me-davide-cerullo-spacciavo-scrittore-3120487/">
          <img src="https://static.blitzquotidiano.it/wp/wp-content/uploads/2019/11/davide-cerullo-vdm-rai-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/vieni-da-me-davide-cerullo-spacciavo-scrittore-3120487/">Vieni da me, ex camorrista Davide Cerullo: “Spacciavo e guadagnavo milioni, poi sono diventato uno scrittore”</a>
      </h3>
      <figure>
        <a href="https://www.blitzquotidiano.it/tv/carolina-stramare-flirt-eros-ramazzotti-3120486/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/carolina-stramare-flirt-eros-ramazzotti-3120486/">
          <img src="https://static.blitzquotidiano.it/wp/wp-content/uploads/2019/11/vieni-da-me-1-2-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/carolina-stramare-flirt-eros-ramazzotti-3120486/">Carolina Stramare, flirt con Eros Ramazzotti? Miss Italia a Vieni da Me: “Lo stimo ma…”</a>
      </h3>
      <p>“Mi sento ancora sotto choc – aveva già raccontato Serena Grandi al settimanale Nuovo –  Ero a Roma per lavoro e, quando sono rientrata a casa, ho trovato la porta dell’appartamento aperta. I ladri sono entrati dal terrazzo rompendo un vetro antiproiettile, e poi sono usciti indisturbati dall’ingresso principale. Mi è andata via la voce immediatamente a causa dello spavento: la tensione mi ha travolto, lasciandomi senza forze, e ci sono voluti diversi giorni per metabolizzare l’accaduto”.</p>
      <p>Su Instagram, dopo questo furto, Serena Grandi ha fatto un appello a Salvini. L’attrice ha scritto che ci vuole la ruspa. “Si – spiega a Un Giorno da Pecora – mi piace la sua cultura e la sua identità, abbiamo bisogno di riconoscerci”. Non si sente tranquilla nella sua Rimini? chiedono i conduttori di Un Giorno da Pecora. “Il sindaco – risponde Serena Grandi – ha fatto tanto, purtroppo però c’è un sacco di delinquenza. Io non esco dopo le sei di sera”. Tra poco si voterà nella sua Emilia Romagna. “Io – risponde sicura l’attrice – voterò per Lucia Borgonzoni: noi donne siamo fortissime, sappiamo come fare”. </p>
      <p>Fonte: Un Giorno da Pecora, Nuovo.</p>
    </article>
  </body>
</html>