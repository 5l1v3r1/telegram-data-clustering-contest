<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/xili-nees-mazikes-diadiloseis-kai-sygkrouseis/2920991/"/>
    <meta property="og:site_name" content="Newsit.gr"/>
    <meta property="article:published_time" content="2019-11-22T07:22:36+00:00"/>
    <meta property="og:title" content="Χιλή: Νέες μαζικές διαδηλώσεις και συγκρούσεις"/>
    <meta property="og:description" content="Λεηλασίες και εμπρησμοί καταστημάτων σε εμπορικό κέντρο καταγράφηκαν χθες Πέμπτη στο Σαντιάγο, ενώ βίαια επεισόδια ξέσπασαν παράλληλα στις πόλεις Βαλπαραΐσο (κεντρικά) και Αντοφαγκάστα (βόρεια), καθώς η κοινωνική κρίση που εκδηλώθηκε τη 18η Οκτωβρίου στη Χιλή συνεχίζεται, έναν μήνα και πλέον αργότερα."/>
  </head>
  <body>
    <article>
      <h1>Χιλή: Νέες μαζικές διαδηλώσεις και συγκρούσεις</h1>
      <h2>Λεηλασίες και εμπρησμοί καταστημάτων σε εμπορικό κέντρο καταγράφηκαν χθες Πέμπτη στο Σαντιάγο, ενώ βίαια επεισόδια ξέσπασαν παράλληλα στις πόλεις Βαλπαραΐσο (κεντρικά) και Αντοφαγκάστα (βόρεια), καθώς η κοινωνική κρίση που εκδηλώθηκε τη 18η Οκτωβρίου στη Χιλή συνεχίζεται, έναν μήνα και πλέον αργότερα.</h2>
      <address><time datetime="2019-11-22T07:22:36+00:00">22 Nov 2019, 07:22</time> by <a rel="author">Newsit Newsroom</a></address>
      <p>Πολλές δεκάδες άνθρωποι συγκεντρώθηκαν μπροστά στο εμπορικό κέντρο Αραούκο, στην Κιλικούρα, βόρειο προάστιο του Σαντιάγκο, προκειμένου να διαμαρτυρηθούν για τα βασανιστήρια που κατηγορούνται πως έκαναν αστυνομικοί με θύματα νεαρούς διαδηλωτές.</p>
      <p>Η διαδήλωση αμαυρώθηκε από τη λεηλασία και τους εμπρησμούς πολλών καταστημάτων, δήλωσε ο Χουάν Καράσκο, ο δήμαρχος στην Κιλικούρα, στο τηλεοπτικό δίκτυο 24 Horas.</p>
      <p>Διαδηλώσεις έγιναν επίσης στην Πλατεία Ιταλίας, στο κέντρο της πρωτεύουσας της Χιλής, όπου δεκάδες κουκουλοφόροι διαδηλωτές ενεπλάκησαν σε συγκρούσεις με αστυνομικούς, που έκαναν χρήση δακρυγόνων και φορτηγών με εκτοξευτήρες νερού υπό πίεση.</p>
      <figure>
        <img src="https://www.newsit.gr/wp-content/uploads/2019/11/xili-1-2.jpg"/>
      </figure>
      <p>Βίαια επεισόδια καταγράφηκαν και σε άλλες πόλεις. Στην Αντοφαγκάστα, στο βόρειο τμήμα της Χιλής, αυτοκινητιστής έπεσε πάνω σε ομάδα διαδηλωτών πριν κατόπιν τραπεί σε φυγή, όπως κατέγραψαν πλάνα που μετέδωσε τοπικός τηλεοπτικός σταθμός. Η αστυνομία διαβεβαίωσε το Γαλλικό Πρακτορείο ότι κανείς από τους ανθρώπους που χτυπήθηκαν δεν τραυματίστηκε θανάσιμα. Ο οδηγός παραδόθηκε αργότερα στην αστυνομία.</p>
      <p>Λεηλασίες καταστημάτων αναφέρθηκαν στη Βαλπαραΐσο και στην Κονσεψιόν, όπου διαδηλωτές απωθήθηκαν αργότερα από τις δυνάμεις επιβολής της τάξης.</p>
      <p><b>Τουλάχιστον 23 άνθρωποι έχουν σκοτωθεί — ανάμεσά τους πέντε σε επεμβάσεις των δυνάμεων ασφαλείας </b>— στις ταραχές και τις διαδηλώσεις που ξέσπασαν τη 18η Οκτωβρίου στη χώρα. Η κρίση που προκάλεσαν οι κινητοποιήσεις εναντίον των κοινωνικών ανισοτήτων θεωρείται η σοβαρότερη μετά το τέλος της στρατιωτικής δικτατορίας στη Χιλή (1973-1990).</p>
      <figure>
        <img src="https://www.newsit.gr/wp-content/uploads/2019/11/xili-2-1.jpg"/>
      </figure>
    </article>
  </body>
</html>