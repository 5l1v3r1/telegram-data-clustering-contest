<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirtv.hu/ahirtvhirei/tarsadalombiztositasi-es-versenykepessegi-javaslatokrol-targyalnak-a-kepviselok-2490702"/>
    <meta property="og:site_name" content="hírTV"/>
    <meta property="article:published_time" content="2019-11-22T07:25:00+00:00"/>
    <meta property="og:title" content="Társadalombiztosítási és versenyképességi javaslatokról tárgyalnak a képviselők"/>
    <meta property="og:description" content="Az Országgyűlés ma összesen tíz törvényjavaslatról tárgyal."/>
  </head>
  <body>
    <article>
      <h1>Társadalombiztosítási és versenyképességi javaslatokról tárgyalnak a képviselők</h1>
      <address><time datetime="2019-11-22T07:25:00+00:00">22 Nov 2019, 07:25</time> by <a rel="author">MTI</a></address>
      <h4>Az ülés ötödik napja reggel 9 órakor kezdődik, a képviselők elsőként a Türk Nyelvű Államok Együttműködési Tanácsának magyarországi irodájáról szóló megállapodás kihirdetéséről tárgyalnak. Ezt követően több további nemzetközi szerződés ratifikálásáról tartanak általános vitát, majd Varga Mihály pénzügyminiszter azon törvénymódosító javaslata kerül terítékre, amely a Versenyképesebb Magyarországért program egyes adóintézkedéseinek megvalósítását célozza.</h4>
      <p>Általános vitát tartanak a társadalombiztosítás ellátásaira jogosultakról, valamint ezen ellátások fedezetéről szóló törvényjavaslatról is, amelyet szintén Varga Mihály jegyez.</p>
      <p>Az Országgyűlés ma összesen tíz törvényjavaslatról tárgyal.</p>
      <p>A parlament jövő hétfőn fejezi be aktuális ülését.</p>
      <p>MTI</p>
    </article>
  </body>
</html>