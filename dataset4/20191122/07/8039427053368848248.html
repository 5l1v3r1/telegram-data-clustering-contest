<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=961609"/>
    <meta property="og:site_name" content="Andhrajyothy"/>
    <meta property="article:published_time" content="2019-11-22T07:17:18+00:00"/>
    <meta property="og:title" content="‘పది’ పరీక్షల ఫీజుల తేదీలు ఖరారు"/>
    <meta property="og:description" content="ADVT"/>
  </head>
  <body>
    <article>
      <h1>‘పది’ పరీక్షల ఫీజుల తేదీలు ఖరారు</h1>
      <address>
        <time datetime="2019-11-22T07:17:18+00:00">22 Nov 2019, 07:17</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>నెల్లూరు: </b>పదో తరగతి పబ్లిక్‌ పరీక్షలకు సంబంధించిన రుసుము చెల్లించే తేదీలు ఖరారైనట్లు  డీఈవో జనార్దనాచార్యలు తెలిపారు. రెగ్యులర్‌ విద్యార్థి అన్ని సబ్జెక్ట్‌లకు కలిపి రూ.125లు, మూడు సబ్జెక్ట్‌లకు రూ.110లు, మూడు సబ్జెక్ట్‌లకు పైన రూ.125లు, ఒకేషనల్‌ విద్యార్థులు అదనంగా రూ.60లు రుసుము చెల్లించాలన్నారు. ఈనెల 21 నుంచి డిసెంబరు 5వ తేదీ లోపల రుసుము చెల్లించాలని ఆదేశించారని, అయితే ఇప్పటికే రుసుము చెల్లించిన వారు మినహా మిగిలిన వారు రూ.50ల అపరాధ రుసుముతో డిసెంబరు 12వ తేదీ లోపల, రూ.200ల అపరాధ రుసుముతో డిసెంబరు 23వ తేదీ లోపల, రూ.500ల అపరాధ రుసుముతో జనవరి 2వ తేదీ లోపల చెల్లించాలన్నారు.</p>
      <p> </p>
      <p>  రుసుము చెల్లించిన తరువాత ప్రధానోపాధ్యాయులు ఆన్‌లైన్‌ద్వారా ఈనెల 21 నుంచి డిసెంబరు 5వ తేదీ లోపల నామినల్‌ రోల్స్‌ను సమర్పించాలన్నారు. రూ.50ల అపరాధ రసుము చెల్లించేవారు డిసెంబరు 12వ తేదీ, రూ.200లు చెల్లించేవారు డిసెంబరు 23వ తేదీన, రూ.500లు చెల్లించేవారు జనవరి 2వ తేదీ లోపల నామినల్‌ రోల్స్‌ సమర్పించవచ్చన్నారు. హెఎంలు సమర్పించిన నామినల్‌ రోల్స్‌ను డిప్యూటీఈవోలు ఈనెల 27 నుంచి జనవరి 3వ తేదీల డీఈవోకు అందచేయాలని సూచించారు.</p>
      <p> </p>
      <p>
        <b>వయసు మినహాయింపునకు..</b>
      </p>
      <p>పదో తరగతి పరీక్షలకు హాజరయ్యే విద్యార్థులు తమ వయసు మినహాయింపునకు సంబంధించి రూ.300ల రుసుము పాఠశాల ప్రధానోపాధ్యాయుని ద్వారా సీఎ్‌ఫఎంఎస్‌ రూపంలో చెల్లించాలన్నారు. ప్రైవేట్‌, ఎయిడెడ్‌ ఉన్నత పాఠశాలల్లో చదివే విద్యార్థులకు మాత్రమే ఈ అవకాశం ఉందన్నారు. మరిన్ని వివరాలకు దర్గామిట్ట జడ్పీ ఉన్నత పాఠశాలలోని జిల్లా పరీక్షల విభాగం కార్యాలయంలో సంప్రదించాలని సూచించారు.</p>
    </article>
  </body>
</html>