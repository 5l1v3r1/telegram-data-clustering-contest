<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/predavania/tazi-sutrin/ekologichno-bedstvie-koj-e-otgovoren-za-presahvaneto-na-reka-vacha.html"/>
    <meta property="og:site_name" content="bTV Новините"/>
    <meta property="article:published_time" content="2019-11-22T07:38:00+00:00"/>
    <meta property="og:title" content="Екологично бедствие: Кой е отговорен за пресъхването на река Въча?"/>
    <meta property="og:description" content="За да се спаси рибата, хората са готови на протести"/>
  </head>
  <body>
    <article>
      <h1>Екологично бедствие: Кой е отговорен за пресъхването на река Въча?</h1>
      <h2>За да се спаси рибата, хората са готови на протести</h2>
      <address><time datetime="2019-11-22T07:38:00+00:00">22 Nov 2019, 07:38</time> by <a rel="author" href="https://btvnovinite.bg/author/?author=2002649" target="_blank">Райна Зайкова</a></address>
      <p>Нивото на водата в река Осъм  значително е намаляло и коритото е почти празно. В сигнал от Кричим във Фейсбук се посочва, че реката буквално спира да тече през нощта. </p>
      <p>"Това е нощен геноцид върху река Въча. Най-малко от две вечери насам през нощта реката спира да тече! Виждате балканска пастърва как се мята на сухо. Това е невиждано и нечувано безобразие - да спреш река! Тази река ние, обикновените риболовци, я зарибяваме всяка година с балкански пъстърви, платени с левчета от нашия джоб.  ВЕЦ-ът просто врътка кранчето на реката през нощта и почти цялото корито остава сухо", пише с сигнала.  </p>
      <figure>
        <img src="https://img.bg.sof.cmestatic.com/media/images/640x/Nov2019/2112028998.jpg"/>
        <figcaption>Снимка: bTV</figcaption>
      </figure>
      <p>Според Ани Христова от НЕК основно водите от коритото на реката се използват за водоснабдяване на града. По думите й през нощта се предполага, че нуждата не е в големи количества.</p>
      <p>"Освен това, товарът на електросистемата през нощта не е висок и по тази причина операторът не би ползвал тези мощности в случай, че няма консумация", отбеляза още тя.</p>
      <p>Вчера от риболовен клуб "Балканка" протестираха пред екоминистерството. Обяснението на институциите е, че ако се подава вода 24 часа, това може да доведе до източване на язовирите. </p>
      <figure>
        <img src="https://img.bg.sof.cmestatic.com/media/images/640x/Nov2019/2112028997.jpg"/>
        <figcaption>Снимка: bTV</figcaption>
      </figure>
      <p>И днес местните хора заявиха, че това не се случва за първи пъти и е време институциите да подходят сериозно към проблема. За да се спаси рибата, хората са готови на протести.</p>
      <p>Едно от притесненията им е, че вода се отклонява към частни вецове. От екоминистреството отговориха, че проверяват какво точно се е случило.</p>
      <p> </p>
    </article>
  </body>
</html>