<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa/il-messaggero/friedkin-e-attratto-dal-brand-ponte-per-leuropa/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-22T07:49:05+00:00"/>
    <meta property="og:title" content="Friedkin è attratto dal brand, ponte per l’Europa"/>
    <meta property="og:description" content="Il tycoon dispone di un'enorme liquidità e i club del Vecchio continente sono più a buon mercato"/>
  </head>
  <body>
    <article>
      <h1>Friedkin è attratto dal brand, ponte per l’Europa</h1>
      <h2>Il tycoon dispone di un’enorme liquidità e i club del Vecchio continente sono più a buon mercato</h2>
      <address><time datetime="2019-11-22T07:49:05+00:00">22 Nov 2019, 07:49</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p><b>Branding.</b> Basta una sola parola per spiegare cosa solletica l’interesse di un imprenditore tanto lontano dall’Italia e dal panorama calcistico a interessarsi all’acquisto di una squadra come la Roma, scrive Flavio Pompetti su <i>Il Messaggero.</i></p>
      <p><b>Dan Friedkin</b> dispone di enorme liquidità finanziaria e ha tutto l’interesse a sposare il suo nome a quello di un brand, di <b>un marchio di sicura riconoscibilità mondiale</b>.</p>
      <p>La prima tentazione per un Tycoon statunitense è di investire su uno dei quattro sport nazionali: basket Nba, football Nfl, baseball Mbl o hockey Nhl. Ma gli assetti proprietari negli Stati Uniti sono statici, le offerte di vendita sono rare, e i prezzi di conseguenza sono altissimi.</p>
      <p>E anche se la contabilità della singola squadra non quadra e i conti finiscono in rosso, allo stesso tempo l’ingresso di capitale straniero <b>rilancia il brand fuori dai confini nazionali ed europei,</b> verso piazze di mercato che prima si raggiungevano a stento.</p>
      <p>Il brand della Roma ad esempio<b> è cresciuto del 40%</b> negli ultimi due anni, e il valore di facciata del marchio è salito dal 31° al 18° posto nella classifica annuale compilata dalla società di consulenza londinese Brand Finance tra le squadre di tutte le leghe calcistiche mondiali.  n imprenditore che guarda a queste cifre dagli Stati Uniti capisce che il <b>potenziale di crescita di una squadra come la Roma è enorme,</b> almeno per quanto riguarda lo sfruttamento dell’immagine.</p>
    </article>
  </body>
</html>