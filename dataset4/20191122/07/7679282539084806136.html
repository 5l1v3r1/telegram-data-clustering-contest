<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/ncr/story-cbi-raids-manipur-ex-congress-cm-okram-ibobi-singh-officers-in-imphal-aizawl-gurugram-in-manipur-development-society-misappropriation-of-govt-funds-case-2862504.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T07:51:10+00:00"/>
    <meta property="og:title" content="मणिपुर के पूर्व सीएम ओकराम इबोबी सिंह समेत अधिकारियों पर CBI छापा, 332 करोड़ गबन के आरोप में इंफाल, आइजोल, गुरुग्राम समेत 9 ठिकानों पर रेड"/>
    <meta property="og:description" content="आइजोल, इम्फाल, गुरुग्राम सहित देशभर में अलग-अलग 9 स्थानों पर सीबीआई (CBI) की टीमें शुक्रवार को सुबह से ही सरकारी धन की हेराफेरी से संबंधित एक मामले में छापेमारी कर रही..."/>
  </head>
  <body>
    <article>
      <h1>मणिपुर के पूर्व सीएम ओकराम इबोबी सिंह समेत अधिकारियों पर CBI छापा, 332 करोड़ गबन के आरोप में इंफाल, आइजोल, गुरुग्राम समेत 9 ठिकानों पर रेड</h1>
      <address><time datetime="2019-11-22T07:51:10+00:00">22 Nov 2019, 07:51</time> by <a rel="author">नई दिल्ली | लाइव हिन्दुस्तान टीम</a></address>
      <p>आइजोल, इम्फाल, गुरुग्राम सहित देशभर में अलग-अलग 9 स्थानों पर सीबीआई (CBI) की टीमें शुक्रवार को सुबह से ही सरकारी धन की हेराफेरी से संबंधित एक मामले में छापेमारी कर रही हैं। </p>
      <p>सीबीआई ने मणिपुर सरकार के अनुरोध पर पूर्व मुख्यमंत्री ओकराम इबोबी सिंह और मणिपुर डेवलपमेंट सोसाइटी (MDS) के तत्कालीन अध्यक्ष वाई. निंग्थम सिंह, रिटायर्ड आईएएस अधिकारी एवं एमडीएस के पूर्व परियोजना निदेशक डी.एस. पूनिया, रिटायर्ड आईएएस अधिकारी एवं एमडीएस के तत्कालीन अध्यक्ष पी.सी. लॉमुकंगा, रिटायर्ड आईएएस अधिकारी एवं एमडीएस के तत्कालीन अध्यक्ष ओ. नबाकिशोर सिंह, एमडीएस के प्रशासनिक अधिकारी एवं तत्कालीन अध्यक्ष एस. रंजीत सिंह और अन्य के खिलाफ मामला दर्ज किया है। </p>
      <p>इन सभी पर यह आरोप लगाया गया कि 30 जून 2009 से 06 जुलाई 2017 तक मणिपुर डेवलपमेंट सोसाइटी के अध्यक्ष के रूप में काम करते हुए अभियुक्तों ने अन्य लोगों के साथ षड्यंत्र रचते हुए सरकारी धन (करीब 518 करोड़ रुपये की कुल राशि में से लगभग 332 करोड़ रुपये) का गबन किया है। यह रकम इन्हें विकास कार्य पूरे कराने के लिए दी गई थी।</p>
    </article>
  </body>
</html>