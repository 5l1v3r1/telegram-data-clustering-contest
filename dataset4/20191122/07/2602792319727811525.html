<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/za-pidsumkami-9-misyacziv-ksg-agro-skorotiv-kreditnu-zaborgovanist-na-265/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-22T07:00:00+00:00"/>
    <meta property="og:title" content="За підсумками 9 місяців KSG Agro скоротив кредитну заборгованість на 26,5%"/>
    <meta property="og:description" content="За підсумками 9 місяців 2019 р. KSG Agro скоротив кредитну заборгованість на 26,5% (на 11,74 млн. дол.) в порівнянні з аналогічним періодом минулого року."/>
  </head>
  <body>
    <article>
      <h1>За підсумками 9 місяців KSG Agro скоротив кредитну заборгованість на 26,5%</h1>
      <address>
        <time datetime="2019-11-22T07:00:00+00:00">22 Nov 2019, 07:00</time>
      </address>
      <figure>
        <img src="https://infoindustria.com.ua/wp-content/uploads/2019/11/inv2018_5.jpg"/>
      </figure>
      <p>
        <b>За підсумками 9 місяців 2019 р. KSG Agro скоротив кредитну заборгованість на 26,5% (на 11,74 млн. дол.) в порівнянні з аналогічним періодом минулого року. Про це повідомила прес-служба агрохолдингу.</b>
      </p>
      <p>У перші три квартали 2019 р агрохолдинг KSG Agro скоротив кредитну заборгованість на 11, 74 млн. дол. В порівнянні з аналогічним періодом минулого року станом на 30.09.2019 р вона склала 32,6 млн. дол., в той час як на 31.12.2018 р. — 44,34 млн. дол. Таким чином, заборгованість знизилася на 26,5%.</p>
      <p>Довгострокові зобов’язання скоротилися на 2,9 млн. дол. — з 20, 467 млн. ​​дол. (на 31.12.2018 р.) до 17,562 млн. дол. (на 30.09.2019 р.). Поточна заборгованість скоротилася на 8,839 млн. дол. — з 23,877 млн. ​​дол. (на 31.12.2018 р.) до 15,038 млн. дол. (на 30.09.2019 р.).</p>
      <p>«Зниження кредитної заборгованості дало нам можливість активніше розвивати тваринництво, застосовуючи інноваційні технології, — коментує голова Ради директорів агрохолдингу KSG Agro Сергій Касьянов, — Це призводить до значного скорочення витрат на його обслуговування і, відповідно, є важливою умовою стабільного зростання виробничих та фінансових показників холдингу».</p>
      <p>За словами Сергія Касьянова, із зниженням собівартості продукції холдинг планує збільшувати операційний прибуток, що неможливо без інвестицій в добрива в рослинництві та інновації в тваринництві. «Саме цим шляхом ми йдемо, реструктуризуючи борг», — резюмував глава Ради директорів холдингу.</p>
      <p>
        <b>ДОСЬЄ</b>
      </p>
      <p>KSG Agro — один з провідних агрохолдингів України, європейська інноваційна група компаній, яка працює за принципом вертикальної інтеграції. Акції холдингу включені до лістингу Варшавської фондової біржі. KSG Agro входить до складу Європейської бізнес-асоціації (EBA).</p>
      <p>Основною діяльністю компанії є обробка землі та виробництво сільськогосподарських культур, а також виробництво свинини. Починаючи з вересня 2014 року, KSG Аgro реалізує нову стратегію розвитку, згідно з якою компанія розвиває найбільш перспективні проекти, в першу чергу свинарство, а також рослинництво.</p>
      <p>
        <b>Інфоіндустрія</b>
      </p>
    </article>
  </body>
</html>