<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/chasa-sofiyaot-provede-1618531.html"/>
    <meta property="og:site_name" content="Cross"/>
    <meta property="article:published_time" content="2019-11-22T07:31:00+00:00"/>
    <meta property="og:title" content="Предстоящи събития на 22 ноември"/>
    <meta property="og:description" content="/КРОСС/ ***София.От 09.00 часа ще се проведе заседание на Народното събрание."/>
  </head>
  <body>
    <article>
      <h1>Предстоящи събития на 22 ноември</h1>
      <address>
        <time datetime="2019-11-22T07:31:00+00:00">22 Nov 2019, 07:31</time>
      </address>
      <p>/КРОСС/ ***<br/>София.<br/>От 09.00 часа ще се проведе заседание на Народното събрание.</p>
      <p>***<br/>София.<br/>От 18.30 часа в Народно читалище „Аура" - 1929" вицепрезидентът Илияна Йотова ще участва в<br/>отбелязването на 90 г. от създаването на читалището.</p>
      <p>***<br/>София.<br/>От 10.00 часа в Европейския кът в сградата на Народното събрание ще се проведе тържествена<br/>церемония по поставянето на Капсула на доброто. Поводът за церемонията е 30-та годишнина от приемането на Конвенцията на ООН за правата на детето. Мария Габриел ще участва във вграждането на Капсула на доброто с послания за бъдещите поколения, която ще се отвори през 2030 година.</p>
      <p>***<br/>София.<br/>От 11.00 часа в Първа зала на Столична община на ул. „Московска" № 33 заместник-кметът на Столична община Йона Христова ще представи информация за напредъка на Интегриран проект (ИП) „Българските общини работят заедно за подобряване на качеството на атмосферния въздух.</p>
      <p>***<br/>София.<br/>От 13.00 часа в резиденция „Бояна" министърът на правосъдието Данаил Кирилов ще открие<br/>четиридневно съвместно обучение по правата на човека в АС за магистрати от България, Гърция и Румъния.</p>
      <p>***<br/>София.<br/>От 18.00 часа Българският червен кръст и СиВиЕс - България организират събитие под надслов „Да вкусим ориента" по повод Месеца на бежанеца, който се отбелязва през ноември.</p>
      <p>***<br/>Благоевград.<br/>От 12.00 часа в зала 5 на Общината, ще се проведе пресконференция по повод Национална кампания на КНСБ „Арена работеща България", с участието на Пламен Нанков - Вицепрезидент на КНСБ, Огнян Атанасов - Национален секретар в КНСБ и Силвия Христова - в.и.д. Областен координатор на КНСБ за Благоевград.</p>
      <p>***<br/>Велико Търново.<br/>От 09:30 часа в голямата зала на общината, ще се проведе Трета национална среща на експертите по социални дейности и здравеопазване от общинните.</p>
      <p>***<br/>Велико Търново.<br/>От 10.30 часа в Конферентната зала на Областен информационен център - Велико Търново ще се проведе информационен ден за представяне на процедури „Споделена визия за екологичната мрежа Натура 2000 в България" и „Изготвяне/актуализиране на планове за действие за видове" по Приоритетна ос 3 „Натура 2000 и биоразнообразие" на Оперативна програма „Околна среда" 2014-2020 г.</p>
      <p>***<br/>Пловдив.<br/>От 10.00 часа в сградата на бул."Руски" №86, изпълнителният съвет на СРС "Подкрепа" организира пресконференция по повод 30 години от учредяването на КТ "Подкрепа" в града.</p>
      <p>***<br/>Шумен.<br/>От 13.30 часа Радио Шумен е домакин на изложбата "Арт ефир".</p>
    </article>
  </body>
</html>