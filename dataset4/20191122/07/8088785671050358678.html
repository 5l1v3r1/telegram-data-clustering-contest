<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/genel-ilanlar/nukleer-duzenleme-kurumu-yas-sartiyla-ve-sozlu-sinavla-40-uzman-yardimcisi-istihdam-edecek-h543627.html"/>
    <meta property="og:site_name" content="KamuAjans"/>
    <meta property="article:published_time" content="2019-11-22T07:07:04+00:00"/>
    <meta property="og:title" content="Nükleer Düzenleme Kurumu Yaş Şartıyla ve Sözlü Sınavla 40 Uzman Yardımcısı İstihdam Edecek!"/>
    <meta property="og:description" content="Nükleer Düzenleme Kurumu, ağırlıklı olarak elektrik, fizik, makine ve nükleer enerji mühendisliği alanlarında olmak üzere 40 uzman yardımcısı alımı gerçekleştirecek. Başvurular 2 Aralık Pazartesi gününe kadar sürecek. Mühendis personel adayları, KPSS'den Nükleer Enerji Mühendisliği alanında 70 puan, diğer alanlarda ise 80 puanı olması halinde sözlü giriş sınavına girmeye hak kazanabilecek. Sınavlar, 16 - 27 Aralık tarihleri arasında Nükleer Düzenleme Kurumu'nda yapılacak."/>
  </head>
  <body>
    <article>
      <h1>Nükleer Düzenleme Kurumu Yaş Şartıyla ve Sözlü Sınavla 40 Uzman Yardımcısı İstihdam Edecek!</h1>
      <address><time datetime="2019-11-22T07:07:04+00:00">22 Nov 2019, 07:07</time> by <a rel="author">KamuAjans</a></address>
      <p>
        <b>Nükleer Düzenleme Kurumu, ağırlıklı olarak elektrik, fizik, makine ve nükleer enerji mühendisliği alanlarında olmak üzere 40 uzman yardımcısı alımı gerçekleştirecek. Başvurular 2 Aralık Pazartesi gününe kadar sürecek. Mühendis personel adayları, KPSS'den Nükleer Enerji Mühendisliği alanında 70 puan, diğer alanlarda ise 80 puanı olması halinde sözlü giriş sınavına girmeye hak kazanabilecek. Sınavlar, 16 - 27 Aralık tarihleri arasında Nükleer Düzenleme Kurumu'nda yapılacak.</b>
      </p>
      <p>Nükleer Düzenleme Kurumu <a href="http://www.kamuajans.com/haberleri/uzman">uzman</a> yardımcısı alacağını duyurdu. Nükleer düzenleme uzman yardımcılığı giriş sınavına başvuru yapmak isteyen adayların 2 Aralık 2019 tarihine kadar müracaatlarını tamamlamaları gerekir. Adayların 01/01/2019 tarihi itibarıyla 35 (otuz beş) yaşını doldurmamış olmaları gerekir. Nükleer düzenleme uzman yardımcılığı giriş sınavı <a href="http://www.kamuajans.com/haberleri/s%C3%B6zl%C3%BC">sözlü</a> sınav şeklinde 16 - 27 Aralık 2019 tarihleri arasında Nükleer Düzenleme Kurumunda gerçekleştirilecek.<br/><br/><br/>Nükleer Düzenleme Kurumu Merkez Teşkilatı kadrolarında görev yapmak üzere, Nükleer Düzenleme Uzmanlığı Yönetmeliği hükümleri çerçevesinde aşağıda belirtilen öğrenim dallarında Genel İdari Hizmetler sınıfından 9 uncu derece kadroya giriş sınavı ile 40 (kırk) Nükleer Düzenleme Uzman Yardımcısı alınacaktır.</p>
      <figure>
        <img src="https://www.kartalbakisi.com/images/upload/Screen_Shot_2019-11-14_at_11.22.57.png"/>
      </figure>
      <p>
        <b>Giriş Sınavı için başvuru şartları:</b>
      </p>
      <p>a) 657 sayılı Devlet Memurları Kanunu’nun 48’inci maddesinin birinci fıkrasının (A) bendinde yer alan genel şartları taşımak,</p>
      <p>b) 01/01/2019 tarihi itibarıyla 35 (otuz beş) yaşını doldurmamış olmak,</p>
      <p>c) Ölçme, Seçme ve Yerleştirme Merkezi tarafından 2018 veya 2019 yılında yapılan Kamu Personel Seçme Sınavlarında (KPSS Lisans) yukarıdaki tabloda öğrenim dalına göre belirtilen taban puanlarını almış olmak,</p>
      <p>ç) İngilizce dilinden Yabancı Dil Bilgisi Seviye Tespit Sınavından (YDS) en az (D) seviyesinde veya dil yeterliliği bakımından buna denkliği kabul edilen ve uluslararası geçerliliği bulunan belgeye sahip olmak,</p>
      <p>d) Yukarıdaki tabloda belirtilen 4 üncü grup için en az dört yıllık lisans eğitimi veren Hukuk Fakültesinden, 10 uncu grup için en az dört yıllık lisans eğitimi veren Siyasal Bilgiler, İktisat, İşletme, İktisadi ve İdari Bilimler Fakültelerinden birinden, diğer gruplar için en az dört yıllık lisans eğitimi veren fakültelerin tabloda belirtilen <a href="http://www.kamuajans.com/haberleri/m%C3%BChendis">mühendis</a>lik programlarından ya da yukarıda sayılan fakültelere veya programlara denkliği Yükseköğretim Kurulu tarafından kabul edilen yurt içindeki veya yurt dışındaki yükseköğretim kurumlarından mezun olmak.</p>
      <p>İlan hakkında daha fazla bilgi almak için <a href="https://www.resmigazete.gov.tr/ilanlar/eskiilanlar/2019/11/20191114-4-6.pdf"><b>TIKLAYINIZ</b></a></p>
    </article>
  </body>
</html>