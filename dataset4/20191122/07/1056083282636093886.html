<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100091/%D8%A7%D8%AA%D8%B5%D8%A7%D9%84-%D8%A8%DB%8C%D9%85%D8%A7%D8%B1%D8%B3%D8%AA%D8%A7%D9%86-%D9%87%D8%A7-%D8%A8%D9%87-%D8%B4%D8%A8%DA%A9%D9%87-%D8%AF%D8%A7%D8%AE%D9%84%DB%8C-%D8%A7%DB%8C%D9%86%D8%AA%D8%B1%D9%86%D8%AA-%D8%A7%D8%B9%D9%84%D8%A7%D9%85-%D8%AE%D8%B3%D8%A7%D8%B1%D8%A7%D8%AA-%D9%86%D8%A7%D8%A2%D8%B1%D8%A7%D9%85%DB%8C-%D9%87%D8%A7"/>
    <meta property="og:site_name" content="ایسنا"/>
    <meta property="article:published_time" content="2019-11-22T07:13:08+00:00"/>
    <meta property="og:title" content="اتصال بیمارستان‌ها به شبکه داخلی اینترنت / اعلام خسارات ناآرامی‌ها پس از برآورد دقیق"/>
    <meta property="og:description" content="وزیر بهداشت درباره انجام فرآیندهای درمانی در بیمارستان‌ها با توجه به قطعی اینترنت گفت: خوشبختانه سیستم‌های ما به شبکه داخلی متصل هستند و در بیمارستان‌ها و مراکز درمانی‌ مشکلی ایجاد نشده است."/>
  </head>
  <body>
    <article>
      <h6 class="kicker">وزیر بهداشت به ایسنا اعلام کرد</h6>
      <h1>اتصال بیمارستان‌ها به شبکه داخلی اینترنت / اعلام خسارات ناآرامی‌ها پس از برآورد دقیق</h1>
      <address><time datetime="2019-11-22T07:13:08+00:00">22 Nov 2019, 07:13</time> by <a rel="author">مژگان زینلی‌پور</a></address>
      <p>وزیر بهداشت درباره انجام فرآیندهای درمانی در بیمارستان‌ها با توجه به قطعی اینترنت گفت: خوشبختانه سیستم‌های ما به شبکه داخلی متصل هستند و در بیمارستان‌ها و مراکز درمانی‌ مشکلی ایجاد نشده است.</p>
      <p><b>دکتر سعید نمکی در گفت‌وگو با ایسنا، </b>درباره وضعیت بیمارستان‌ها در انجام برخی فرآیندهایشان با توجه به قطعی اینترنت گفت: خوشبختانه سیستم‌های ما به شبکه داخلی متصل هستند و شبکه داخلی‌مان هم بیمارستان‌ها و مراکز درمانی را پوشش می‌دهد. بنابراین در این زمینه برای بیماران، بیمارستان‌ها و مراکز درمانی‌ مشکلی ایجاد نشده است.</p>
      <p>وزیر بهداشت همچنین درباره میزان خسارت‌های احتمالی وارد شده به بیمارستان‌ها و مراکز درمانی به دنبال ناآرامی‌های اخیر در کشور، گفت: هنوز آمار کامل و برآورد دقیق از این موضوع نداریم و ان‌شاءالله به محض اینکه آمار دقیق در این زمینه به دست‌مان برسد، اعلام خواهیم کرد.</p>
      <p>انتهای پیام</p>
    </article>
  </body>
</html>