<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/cyberbiz/detail/9620000112208"/>
    <meta property="og:site_name" content="MGR Online"/>
    <meta property="article:published_time" content="2019-11-22T07:41:00+00:00"/>
    <meta property="og:title" content="HUAWEI จับมือแบรนด์เกาหลี ชูแว่นตารับโทรศัพท์-เล่นเพลงได้ 11,990 บาท"/>
    <meta property="og:description" content="หัวเว่ย (HUAWEI) จับมือเจนเทิล มอนสเตอร์ (Gentle Monster) เปิดตัวแว่นตากันแดดอัจฉริยะที่สามารถรับโทรศัพท์ ควมคุมการเล่นเพลง หรือเปิดระบบผู้ช่วย Google Assistant ได้ด้วยการแตะ 2 ครั้งที่ขาแว่น เปิดจอง 23 – 28 พฤศจิกายนนี้ ก่อนวางจำ"/>
  </head>
  <body>
    <article>
      <h1>HUAWEI จับมือแบรนด์เกาหลี ชูแว่นตารับโทรศัพท์-เล่นเพลงได้ 11,990 บาท</h1>
      <address><time datetime="2019-11-22T07:41:00+00:00">22 Nov 2019, 07:41</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011608801.JPEG"/>
      </figure>
      <p><b>หัวเว่ย (HUAWEI) จับมือเจนเทิล มอนสเตอร์ (Gentle Monster) เปิดตัวแว่นตากันแดดอัจฉริยะที่สามารถรับโทรศัพท์ ควมคุมการเล่นเพลง หรือเปิดระบบผู้ช่วย Google Assistant ได้ด้วยการแตะ 2 ครั้งที่ขาแว่น เปิดจอง 23 – 28 พฤศจิกายนนี้ ก่อนวางจำหน่ายอย่างเป็นทางการ 29 พฤศจิกายน ในราคา 11,990 บาท</b><br/><br/>Gentle Monster เป็นแบรนด์แว่นตาจากเกาหลี การเปิดตัวแว่นตากันแดดอัจฉริยะครั้งนี้จึงได้ชื่อว่าเป็นโครงการ HUAWEI x Gentle Monster ซึ่งจะประกอบด้วย 2 รุ่น คือ รุ่น SMART EASTMOON และรุ่น SMART JACKBYE ทั้งคู่จะวางจำหน่ายที่หัวเว่ยแบรนด์ช้อป และร้านตัวแทนจำหน่ายที่ร่วมรายการจำนวน 11 แห่ง</p>
      <figure>
        <img src="https://mpics.mgronline.com/pics/Images/562000011608802.JPEG"/>
      </figure>
      <p>จุดเด่นของ HUAWEI x Gentle Monster คือการป้องกันละอองฝุ่นและละอองน้ำที่ระดับ IP67 ผู้ใช้สามารถสวมใส่โดยไม่ต้องกังวลเรื่องฝุ่นและเหงื่อ มีฟังก์ชั่น double tap ที่ให้ผู้สวมใส่สามารถรับโทรศัพท์ ควมคุมการเล่นเพลง หรือเรียก Google Assistant ได้เพียงการแตะ 2 ครั้งที่ขาแว่น พร้อมด้วยด้วยเซ็นเซอร์ที่ทำหน้าที่ตรวจจับว่าการสวมใส่ ทำให้ฟังก์ชั่นเล่นเพลงจะหยุดโดยอัตโนมัติเมื่อผู้ใช้ถอดแว่น และจะเล่นต่อเมื่อสวมแว่นอีกครั้ง <br/><br/>นอกจากนี้แว่นจะเชื่อมต่ออินเทอร์เน็ตอยู่เสมอ และเป็นเสมือนผู้ช่วยที่ติดตัวทุกเวลา ทุกเช้าเมื่อผู้ใช้สวมใส่แว่นในครั้งแรกของวัน แว่นจะทักทายอย่างเป็นธรรมชาติ (เมื่อใช้งานร่วมกับสมาร์ทโฟนที่ใช้ระบบ EMUI 9.1) และเมื่อเชื่อมต่อกับสมาร์ทโฟนที่ใช้ระบบ EMUI 10 จะสามารถรับฟังเสียงแจ้งเตือนหรือนัดหมายต่างๆ โดยไม่ต้องหยิบสมาร์ทโฟน<br/><br/>แว่นตา HUAWEI x Gentle Monster มาพร้อมกับลำโพงสเตอริโอแบบกึ่งปิดในตัว ให้เสียงคมชัดเต็มประสิทธิภาพ สามารถแยกเสียงพูดหรือเสียงดนตรีต่างๆ ได้อย่างชัดเจน และยังมอบความเป็นส่วนตัวแก่ผู้ใช้ ป้องกันมิให้มีเสียงเล็ดลอดออกไปภายนอก จึงสามารถเพลิดเพลินกับเสียงเพลงได้อย่างเต็มที่โดยไม่รบกวนรอบข้าง</p>
      <figure>
        <img src="https://mpics.mgronline.com/pics/Images/562000011608804.JPEG"/>
      </figure>
      <figure>
        <img src="https://mpics.mgronline.com/pics/Images/562000011608805.JPEG"/>
      </figure>
      <p>ตัวเว่นยังมีเทคโนโลยีตัดเสียงรบกวนภายนอกที่ทำงานร่วมกับไมโครโฟนระบบคู่ ทำให้ตัดเสียงรบกวนภายนอกได้แม้ขาแว่นจะห่างจากเสียงรบกวนเพียง 5 มิลลิเมตร ทำให้สนทนาได้อย่างมีประสิทธิภาพ<br/><br/>HUAWEI x Gentle Monster มาพร้อมกับเคสชาร์จเจอร์แบบหนังเรียบหรู น้ำหนักเบาและพกพาสะดวก การชาร์จทำได้ง่ายเพียงบรรจุแว่นลงในเคส ร้านตัวแทนจำหน่ายที่ร่วมรายการทั้ง 11 แห่ง ได้แก่ Banana IT - Central Rama 2, Huawei Experience Store - Central Airport Chiangmai, Huawei Experience Store - Central West Gate, Huawei Experience Store - Fashion Island, Huawei Experience Store - G Tower Grand Rama 9, Huawei Experience Store - Mega Bangna, Huawei Experience Store - Siam Paragon, Huawei Flagship Store - Lazada Online, Jaymart - Central Ladprao, Powerbuy - Central World และ True - Shop Emquartier</p>
      <figure>
        <img src="https://mpics.mgronline.com/pics/Images/562000011608803.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/cyberbiz/photo-gallery/9620000112208"/>
      </related>
    </article>
  </body>
</html>