<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/video-interviu-cu-sotii-dancila-am-luat-o-cu-caruta-de-la-gara/"/>
    <meta property="og:site_name" content="Cotidianul"/>
    <meta property="article:published_time" content="2019-11-22T07:51:50+00:00"/>
    <meta property="og:title" content="(VIDEO) Interviu cu soţii Dăncilă: „Am luat-o cu căruța”"/>
    <meta property="og:description" content="Viorica şi Cristinel Dăncilă au dat primul interviu împreună şi au povestit cum a început căsnicia lor care durează de 36 de ani. Un fragment din primul interviu cu soții Dăncilă a fost postat pe pagina de facebook a PSD."/>
  </head>
  <body>
    <article>
      <h1>(VIDEO) Interviu cu soţii Dăncilă: „Am luat-o cu căruța”</h1>
      <address><time datetime="2019-11-22T07:51:50+00:00">22 Nov 2019, 07:51</time> by <a rel="author">(R.C.)</a></address>
      <p>Viorica şi Cristinel Dăncilă au dat un interviu împreună şi au povestit cum a început căsnicia lor care durează de 36 de ani. Un fragment din primul interviu cu soții Dăncilă a fost postat pe pagina de facebook a PSD.</p>
      <p>”Sincer să fiu, mi-a fost frică când am dus-o prima dată, pentru că era o fată de oraș. Venise de la oraș și am dus-o cu trenul și am luat-o cu căruța de la gară. Au ieșit tata, mama. Tata, mama, că prezint viitoarea mea soție”, a povestit Cristinel Dăncilă.</p>
      <p>Viorica Dăncilă a spus că nu a avut o relație tensionată cu socrii săi.</p>
      <p>”Era prima întâlnire cu socrii, era normal să existe emoții. Am avut noroc și am învățat un lucru, că și eu trebuie să fiu la fel și că aceeași dragoste pe care am primit-o eu de la socrii mei și aceleași aprecieri trebuie să le transmit mai departe soției fiului meu”, a completat Viorica Dăncilă.</p>
      <p>Soțul Vioricăi Dăncilă a afirmat că cel mai mult a fost încântat că s-a adaptat condițiilor de la țară.</p>
      <p>”În momentul în care a intrat prima dată în curte, tatăl meu a zis… m-a tras deoparte și mi-a zis: . Stai liniștit, tată, că o să vezi că da”, a mai spus Cristinel Dăncilă.</p>
      <p>Cristinel Dăncilă a povestit cum a reacționat în momentul în care Viorica Dăncilă l-a adus pe fiul lor, Victor, pentru prima oară acasă.</p>
      <p>„Inițial nu am fost de acord. Am discutat împreună că ar fi totuși necesar să ne mai gândim. Suntem tineri. Dar după ce l-am văzut și l-a adus acasă niciodată nu m-am mai despărțit de Victor. În copilărie, tot timpul l-am purtat pe umerii ăștia. L-am iubit enorm și îl iubesc la fel de mult ca atunci. Este copilul nostru”, a spus soțul Vioricăi Dăncilă.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpsdbiroupresa%2Fvideos%2F534478947390166%2F&amp;show_text=&amp;width=640" width="640" height="358" data-service="Facebook" scrolling="no"/>
      </figure>
      <related>
        <h4>Articole asemănătoare</h4>
        <a href="https://www.cotidianul.ro/cum-vad-romanii-mitingul-cu-japca/"/>
        <a href="https://www.cotidianul.ro/video-bataie-la-mitingul-psd/"/>
        <a href="https://www.cotidianul.ro/mare-spectacol-pentru-fraieri/"/>
      </related>
    </article>
  </body>
</html>