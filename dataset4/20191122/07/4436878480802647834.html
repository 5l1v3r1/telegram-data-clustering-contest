<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191485/conductor/begut/bolca/cotxe/al/centre/terrassa/fa/malbe/cinc/contenidors/semafor"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-22T07:13:00+00:00"/>
    <meta property="og:title" content="Un conductor begut bolca el cotxe al centre de Terrassa i fa malbé cinc contenidors i un semàfor"/>
    <meta property="og:description" content="Els fets han passat a les quatre de la matinada"/>
  </head>
  <body>
    <article>
      <h1>Un conductor begut bolca el cotxe al centre de Terrassa i fa malbé cinc contenidors i un semàfor</h1>
      <h2>Els fets han passat a les quatre de la matinada</h2>
      <address>
        <time datetime="2019-11-22T07:13:00+00:00">22 Nov 2019, 07:13</time>
      </address>
      <p>La matinada de dimecres a dijous, el conductor d'un vehicle ha perdut el control del cotxe i ha bolcat en ple centre de Terrassa, al carrer de Galileu, a l'altura del carrer de Volta, segons informa la Policia Municipal. Els fets han passat pocs minuts després de les quatre.<br/><br/>A més a més a causa de l’impacte del vehicle, que ha bolcat, han resultat danyats cinc contenidors d’escombraries i una caixa semafòrica.<br/><br/>En arribar al lloc, els agents de la Policia Municipal li han realitzat la prova d’alcoholèmia al conductor, amb un resultat positiu de 0,80 mg/l. Una ambulància l’ha traslladat a l’Hospital Universitari MútuaTerrassa, on se li han realitzat les proves de contrast, amb uns resultats de 0,84 i 0,79 mg/l, motiu pel qual s’han iniciat diligències.</p>
      <figure>
        <iframe data-src="https://www.google.com/maps/embed?pb=!1m18!1m12!1m3!1d2714.539614688124!2d2.0033151152238693!3d41.563123279248416!2m3!1f0!2f0!3f0!3m2!1i1024!2i768!4f13.1!3m3!1m2!1s0x12a492957768e0b9%3A0xdb864bb616222356!2sCarrer%20de%20Galileu%20%26%20Carrer%20de%20Volta%2C%2008224%20Terrassa%2C%20Barcelona!5e1!3m2!1sca!2ses!4v1574354989999!5m2!1sca!2ses" data-embed-type="--simple-iframe" width="600" height="400" data-service="GoogleMaps" scrolling="no"/>
      </figure>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>