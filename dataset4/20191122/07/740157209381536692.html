<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/gospodarka-komunalna/juz-2-miliony-przejazdow-rowerowych-w-swinoujsciu,135396.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-22T07:55:00+00:00"/>
    <meta property="og:title" content="Już 2 miliony przejazdów rowerowych w Świnoujściu"/>
    <meta property="og:description" content="Niespełna półtora roku zajęło miłośnikom rowerów na wykręcenie ponad 2 milionów przejazdów w Świnoujściu. Zainstalowane na Pomorzu Zachodnim w kilku miejscach liczniki mierzą zainteresowanie trasami rowerowymi."/>
  </head>
  <body>
    <article>
      <h1>Już 2 miliony przejazdów rowerowych w Świnoujściu</h1>
      <address><time datetime="2019-11-22T07:55:00+00:00">22 Nov 2019, 07:55</time> by <a rel="author">AKC  </a></address>
      <h4>Niespełna półtora roku zajęło miłośnikom rowerów na wykręcenie ponad 2 milionów przejazdów w Świnoujściu. Zainstalowane na Pomorzu Zachodnim w kilku miejscach liczniki mierzą zainteresowanie trasami rowerowymi.</h4>
      <hr/>
      <p>Od 5 maja 2017 r., gdy w Świnoujściu w pobliżu trans granicznej promenady zainstalowano pierwszy czujniki, zmierzono już ponad 2 075516 przejazdów rowerowych. Punkt pomiarowy w pobliżu przejścia granicznego z Niemcami został wykonany w ramach projektu "Biking South Baltic! Promocja i rozwój Trasy Rowerowej Morza Bałtyckiego (EuroVelo 10) w Danii, Niemczech, Litwie, Polsce i Szwecji”. Liczba 2 milionów rowerzystów została przekroczona 23 września.</p>
      <p>W tym roku najbardziej „rowerowym” dniem był wtorek 30 lipca, gdy na trasie zliczono 7531 przejazdów. Co ciekawe, od momentu zainstalowania czujników, średnia dzienna wynosi 2250 zliczeń. Zwiększony ruch jest notowany oczywiście w weekendy oraz w miesiącach wakacyjnych.</p>
      <p>
        <a href="https://www.wnp.pl/energetyka/ing-bank-slaski-i-vooom-beda-rozwijac-elektromobilnosc-i-carsharing,357661.html">Czytaj też: ING Bank Śląski i Vooom będą rozwijać elektromobilność i carsharing</a>
      </p>
      <p>W maju 2017 r. podobny licznik zainstalowano również w Rogowie pod Kołobrzegiem. Od tamtej chwili w nadmorskiej miejscowości zliczono 377 043 przejazdy.  Średnia dzienna ilość zliczeń wynosi 400 przejazdów. Trzeci licznik zainstalowano w lutym 2018 r. w Żukowie Morskim. Od tamtej pory na lokalnych trasach rowerowych zliczono 151930 przejazdów, średnia dzienna wynosi 230 przejazdów.</p>
      <p>
        <a href="https://www.portalsamorzadowy.pl/gospodarka-komunalna/bikeu-rezygnuje-z-utrzymania-rowerow-miejskich-w-krakowie-co-dalej-z-miejska-wypozyczalnia,135305.html">Czytaj też: BikeU rezygnuje z utrzymania rowerów miejskich w Krakowie. Co dalej z miejską wypożyczalnią?</a>
      </p>
      <p>Oprócz 3 czujników do zliczania rowerzystów, w ramach projektu Biking South Baltic Województwo Zachodniopomorskie zainstalowało także 4 parkingi zaopatrzone w boksy rowerowe w Mrzeżynie, a także 30 parkingów rowerowych w Mrzeżynie i Rogowie. Planowane jest jeszcze wykonanie modelowego miejsca wypoczynku w Mrzeżynie, gdzie znajdą się rowerowe zestawy naprawcze, stacja doładowania rowerów elektrycznych, gniazda zasilania urządzeń elektronicznych (np. telefonów komórkowych) czy router wi-fi.</p>
      <p>Miejsce odpoczynku będzie zasilane z paneli fotowoltaicznych. Inwestycja ma być wykonana do końca tego roku. Projekt Biking South Baltic jest współfinansowany ze środków Programu Południowy Bałtyk 2014-2020.</p>
    </article>
  </body>
</html>