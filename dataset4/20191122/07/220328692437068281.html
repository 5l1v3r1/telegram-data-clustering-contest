<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/oksfordskiyat-rechnik-obyavi-dumata-na-godinata-407306.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-22T07:58:02+00:00"/>
    <meta property="og:title" content="Оксфордският речник обяви думата на годината"/>
    <meta property="og:description" content="През 2018 г. беше избрано прилагателното „токсичен“ (toxic)."/>
  </head>
  <body>
    <article>
      <h1>Оксфордският речник обяви думата на годината</h1>
      <address>
        <time datetime="2019-11-22T07:58:02+00:00">22 Nov 2019, 07:58</time>
      </address>
      <p>Определиха думата на 2019 г. Според Оксфордския речник това е изразът „аварийно положение на климата“ (climate emergency).  В речника изразът е обяснен като „ситуация, изискваща спешни действия за спиране на климатичните промени и предотвратяване на потенциално необратими щети върху околната среда в резултат на това“. Този израз беше избран поради нарастващото обсъждане на темата в обществото и интересът на хората към климатичните проблеми през 2019 година, съобщава БГНЕС. </p>
      <p>Словосъчетанието е било използвано 100 пъти по-активно тази година, отколкото през предишната. Според авторите на речника хората започват да използват думи по климатични теми все по-често. Краткият списък включва изразите „климатични действия“, „климатична криза“, „свързана с климата тревожност“ (еко-тревожност).</p>
      <p>Миналата година за думата на годината беше избрано прилагателното „токсичен“ (toxic). Авторите приписват популярността на думата на ситуацията около „случая Скрипал“, както и на дейностите на движението за антисексуален тормоз #MeToo.</p>
    </article>
  </body>
</html>