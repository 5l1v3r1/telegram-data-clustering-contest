<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/hronika/aktuelno.291.html:831654-Sudar-automobila-i-autobusa-kod-Novog-Sada-Jedan-mladic-poginuo-drugi-tesko-povredjen"/>
    <meta property="og:site_name" content="Вечерње новости"/>
    <meta property="article:published_time" content="2019-11-22T07:55:00+00:00"/>
    <meta property="og:title" content="Sudar automobila i autobusa kod Novog Sada: Jedan mladić poginuo, drugi teško povređen"/>
    <meta property="og:description" content="Uzrok ove nesreće se utvrđuje, a policija je obavila uviđaj"/>
  </head>
  <body>
    <article>
      <h1>Sudar automobila i autobusa kod Novog Sada: Jedan mladić poginuo, drugi teško povređen</h1>
      <address><time datetime="2019-11-22T07:55:00+00:00">22 Nov 2019, 07:55</time> by <a rel="author">Lj. P.</a></address>
      <p>
        <b>Uzrok ove nesreće se utvrđuje, a policija je obavila uviđaj</b>
      </p>
      <p>U SAOBRAĆAJNOJ nesreći koja se dogodila u petak rano ujutru, nešto pre četiri sata, na autoputu Novi Sad – Subotica, na izlazu Novi Sad – sever, jedan mladić je poginuo, a drugi je zadobio teške povrede, dok su dvojica putnika u automobilu prošli bez povreda.</p>
      <p>Prema rečima dr Ivane Ramović, portparola Službe hitne pomoći, na licu mesta je poginuo je 28-godišnji mladić, dok je mladić starosti 27 godina zadobio teške povrede, potres mozga, povredu grudnog koša i istezanje vrata.</p>
      <p>Povređeni mladić je posle zbrinjavanja na licu mesta, prevežen u Urgentni centar na hirurgiju – kazala je dr Ramović.</p>
      <related>
        <a href="http://www.novosti.rs/vesti/naslovna/hronika/aktuelno.291.html:825594-MLADIC-IZ-SRBIJE-POGINUO-U-TESKOM-UDESU-KOD-CIKAGA-Marka-i-njegovu-devojku-ubio-pljackas-banke"/>
      </related>
      <p>Kako nezvanično saznajemo, do nesreće je došlo kada su se sudarili automobil „folksvagen polo“ i autobus koji je prevozio putnike na relaciji Budimpešta – Beograd. Prethodno je automobil sa četvoricom mladića udario u levu, pa u desnu zaštitnu ogradu, a zatim i u autobus. Od siline udara, jedan od mladića iz automobila je ispao iz vozila. Pretpostavlja se da je vozal automobila izgubio kontrolu nad vozilo, i da je usled toga došlo do nesreće.</p>
      <p>Poginuli mladić je navodno bio na mestu suvozača, a teško povređeni na mestu vozača.</p>
      <p>Uzrok ove nesreće se utvrđuje, a policija je obavila uviđaj.</p>
      <related>
        <h4>Srodne vesti</h4>
        <a href="http://www.novosti.rs/vesti/beograd.74.html:831180-Lancani-sudar-na-Obrenovackom-putu-Cetiri-osobe-povredjene-udes-izazvao-kolaps"/>
        <a href="http://www.novosti.rs/vesti/naslovna/hronika/aktuelno.291.html:830936-Krenula-na-trening-pa-sletela-s-puta-Ovo-je-povredjena-kosarkasica-koju-su-izvlacili-iz-smrskanog-automobila-kod-Sremskih-Karlovaca-FOTO"/>
        <a href="http://www.novosti.rs/vesti/naslovna/hronika/aktuelno.291.html:830913-Tezak-udes-kod-Sremskih-Karlovaca-Punto-uleteo-u-gradiliste-i-punom-brzinom-se-zakucao-u-kamion-vatrogasci-sekli-vozilo-da-izvuku-devojku-FOTO"/>
        <a href="http://www.novosti.rs/vesti/srbija.73.html:830732-Nesreca-kod-Leskovca-Izgubio-kontrolu-i-udario-u-stub-kraj-puta"/>
      </related>
    </article>
  </body>
</html>