<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-pink-ball-test-match-here-is-what-head-coach-ravi-shastri-has-his-over-before-starting-match-2862530.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T07:46:23+00:00"/>
    <meta property="og:title" content="INDvsBAN: ऐतिहासिक मैच शुरू होने से पहले कोच रवि शास्त्री ने पिंक बॉल को लेकर दिया बड़ा बयान"/>
    <meta property="og:description" content="भारत और बांग्लादेश के बीच कोलकाता के ईडन गार्डन्स पर ऐतिहासिक पिंक बॉल टेस्ट की शुरुआत हो गई है। इस यादगार मैच में बांग्लादेश ने टॉस जीतकर पहले बल्लेबाजी चुनने का फैसला लिया। बांग्लादेश ने अपनी टीम..."/>
  </head>
  <body>
    <article>
      <h1>INDvsBAN: ऐतिहासिक मैच शुरू होने से पहले कोच रवि शास्त्री ने पिंक बॉल को लेकर दिया बड़ा बयान</h1>
      <address><time datetime="2019-11-22T07:46:23+00:00">22 Nov 2019, 07:46</time> by <a rel="author">लाइव हिन्दुस्तान टीम,कोलकाता</a></address>
      <p>भारत और बांग्लादेश के बीच कोलकाता के ईडन गार्डन्स पर ऐतिहासिक पिंक बॉल टेस्ट की शुरुआत हो गई है। इस यादगार मैच में बांग्लादेश ने टॉस जीतकर पहले बल्लेबाजी चुनने का फैसला लिया। बांग्लादेश ने अपनी टीम में दो बदलाव किए जबकि भारत की तरफ से इस मैच के लिए कोई बदलाव नहीं किया गया है। मैच शुरू होने से पहले टीम इंडिया के हेड कोच रवि शास्त्री ने मैच को लेकर अहम बयान दिया। उन्होंने कहा कि यह हमारे लिए ऐतिहासिक पल है। सब कुछ नया होने वाला है और पूरी टीम इसके लिए तैयार है। पिंक बॉल से खेलना निश्चित तौर हमारे लिए चैलेंजिंग होगा और यह देखना मजेदार होगा कि गेंद किस तरह बर्ताव करती है। यह गेंद देखने में लाल गेंद से हार्ड और भारी लग रही है।</p>
      <p>इस मैच में भारतीय टीम का अपने पहले दिन-रात्रि टेस्ट में पलड़ा भारी नजर आ रहा है। इंदौर में हुआ पहला टेस्ट भारत ने तीन दिन में पारी और 130 रन से जीता था। विराट ब्रिगेड के पास घर में लगातार 12वीं सीरीज जीतने का शानदार मौका है। खिलाड़ियों के लिए सूर्यास्त के बाद ओस भी चुनौती होगी। देखना दिलचस्प होगा कि किस तरह दोनों टीमें और मैदानकर्मी गुलाबी गेंद की चुनौती से निपटते हैं।</p>
      <p>बता दें कि दोनों टीमें अपना पहला दिन-रात्रि मैच खेल रही हैं। डे-नाइट टेस्ट मैचों की शुरुआत चार साल पहले 2015 में ऑस्ट्रेलिया-न्यूजीलैंड के बीच एडिलेड ओवल में हुई थी। तब से आठ देश इसे खेल चुके थे। बाकी दो देश भारत और बांग्लादेश ईडन गार्डन में अपना पहला दिन-रात्रि टेस्ट खेल रहे हैं।</p>
      <p>
        <b>
          <a href="https://www.livehindustan.com/cricket/story-india-vs-bangladesh-day-night-test-match-ind-vs-ban-pink-ball-cricket-every-thing-you-should-know-abouth-day-night-test-match-2862456.html">INDvBAN Day-Night Test: जानिए डे-नाइट टेस्ट का पूरा इतिहास</a>
        </b>
      </p>
    </article>
  </body>
</html>