<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904675/de-mos-adviseert-ten-hag-gooi-ze-tegen-heracles-lekker-vanaf-het-begin-erin-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T07:21:00+00:00"/>
    <meta property="og:title" content="De Mos adviseert Ten Hag: 'Gooi ze tegen Heracles lekker vanaf het begin erin'"/>
    <meta property="og:description" content="Ajax speelt volgende week woensdagavond voor de Champions League tegen Lille zonder de geschorste Joël Veltman en Daley Blind. Het nieuwe verdedigingsduo zou volgens Aad de Mos zaterdagavond tegen Heracles al getest kunnen worden. Met een gelegenheidsduo dat nog niet vaak samen speelde zal Ajax tegen de Fransen moeten gaan aantreden. &quot;Het is niet eenvoudig, maar ik kijk in dit soort gevallen ook altijd even welke spelers al samen hebben gespeeld&quot;, zegt De Mos tegenover het Algemeen Dagblad. &quot;Met Perr Schuurs en Lisandro Martínez is dat het geval.&quot; Ajax puzzelt richting Lille-uit: 'Schuurs en Álvarez ligt het meest voor de hand'"/>
  </head>
  <body>
    <article>
      <h1>De Mos adviseert Ten Hag: 'Gooi ze tegen Heracles lekker vanaf het begin erin'</h1>
      <address>
        <time datetime="2019-11-22T07:21:00+00:00">22 Nov 2019, 07:21</time>
      </address>
      <p>
        <b>Ajax speelt volgende week woensdagavond voor de Champions League tegen Lille zonder de geschorste Joël Veltman en Daley Blind. Het nieuwe verdedigingsduo zou volgens Aad de Mos zaterdagavond tegen Heracles al getest kunnen worden.</b>
      </p>
      <p>Met een gelegenheidsduo dat nog niet vaak samen speelde zal Ajax tegen de Fransen moeten gaan aantreden. "Het is niet eenvoudig, maar ik kijk in dit soort gevallen ook altijd even welke spelers al samen hebben gespeeld", zegt De Mos tegenover het <i>Algemeen Dagblad</i>. "Met Perr Schuurs en Lisandro Martínez is dat het geval."</p>
      <p>"In het begin van het seizoen vormden zij het centrale duo, onder meer uit in de Champions League tegen PAOK Saloniki", vervolgt de oud-trainer. "Bovendien is een rechtspoot en een linkspoot centraal achterin een voordeel. Ze kunnen in hun natuurlijke situatie spelen, waarbij Martínez vanwege zijn basisplaats op het middenveld al in vorm is."</p>
      <p>Om de twee stoppers aan elkaar te laten wennen kunnen ze zaterdag tegen Heracles al samen spelen. "Vorig jaar dacht Ten Hag tegen Heracles al verder dan die wedstrijd en daar werd hij door het puntenverlies (1-1, red.) nog vaak aan herinnerd. Toch zou ik dat nu zeker weer doen. Je staat elf punten voor op PSV, ik zou het wel aandurven. Gooi ze lekker tegen Heracles vanaf het begin erin, kunnen ze wennen aan elkaar en het team aan hen."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904557/-de-blessure-van-mazraoui-valt-mee-ik-verwacht-dat-hij-kan-spelen-voor-ajax-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>