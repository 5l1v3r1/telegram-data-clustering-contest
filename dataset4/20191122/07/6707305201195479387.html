<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/adrian-celentano-fragile-ferito-maria-de-filippi-interviene/658357/"/>
    <meta property="og:site_name" content="DiLei"/>
    <meta property="article:published_time" content="2019-11-22T07:45:11+00:00"/>
    <meta property="og:title" content="Adrian, Celentano fragile e ferito. E Maria De Filippi interviene"/>
    <meta property="og:description" content="Adriano Celentano si racconta come non ha mai fatto ad Adrian e Maria De Filippi svela la sua anima fragile e ferita."/>
  </head>
  <body>
    <article>
      <h1>Adrian, Celentano fragile e ferito. E Maria De Filippi interviene</h1>
      <h2>Celentano si racconta come non ha mai fatto e Maria De Filippi svela la sua anima fragile e ferita</h2>
      <address>
        <time datetime="2019-11-22T07:45:11+00:00">22 Nov 2019, 07:45</time>
      </address>
      <p><b>Celentano</b> si mette a nudo come non ha mai fatto nel programma Adrian, mostrando il suo lato più umano e anche <b>Maria De Filippi</b> racconta le fragilità dell’artista. L’ultima puntata dello show è stata <b>particolarmente emozionante,</b> con <b>il Molleggiato</b> che, per la prima volta, ha deciso di deporre le armi e si è raccontato senza filtri di fronte al pubblico.</p>
      <p>Insieme ad <a href="https://dilei.it/vip/chi-e-andrea-scanzi/658171/">Andrea Scanzi</a> e a <b>Biagio Antonacci</b>, ha dato vita a una trasmissione fatta di canzoni, ma soprattutto di <a href="https://dilei.it/vip/adrian-celentano-conquista-pubblico-con-musica/658341/">confessioni.</a> La più toccante è quella che riguarda le lacrime versate da Celentano per il fratello maggiore con cui si arrabbiò diversi anni fa. Un episodio che, ancora oggi, lo fa piangere, come <b>ha svelato lui stesso</b> sul palco.</p>
      <p>“Una volta con mio fratello ho litigato e ho alzato la voce – <b>ha confessato</b> a Biagio Antonacci, senza nascondere l’emozione -. Per me era come un padre, aveva 18 anni più di me. Mi arrabbiai smisuratamente e gli vidi fare un’espressione particolare, quella di chi non se lo aspettava. Non l’ho più dimenticata, quando ci penso ancora adesso mi scende una lacrima”.</p>
      <p>Il Molleggiato ha rivelato che questo episodio, insieme a uno accaduto con <a href="https://dilei.it/vip/adrian-celentano-flop-si-dichiara-claudia-mori-lei-tace/656486/">Claudia Mori,</a> l’avrebbe spinto a non lasciarsi <b>più andare alla rabbia</b>. “Un’altra volta mi sono arrabbiato esageratamente con Claudia – <b>ha raccontato</b> -. Mentre gridavo sono passato davanti allo specchio e mi sono guardato. Ero orrendo. Mi ha preoccupato quell’immagine e da allora ho giurato di non arrabbiarmi più”.</p>
      <p>La terza puntata di <b><i>Adrian</i> </b>ci ha regalato un Celentano più autentico, come ha confermato anche <a href="https://dilei.it/vip/video/adrian-celentano-bacia-maria-de-filippi-costanzo-interviene/655966/">Maria De Filippi</a>. In un’intervista al <i>Fatto Quotidiano</i> la conduttrice ha svelato di aver visto un <b>artista ferito e fragile</b> dopo le critiche e gli attacchi subiti per il suo show.</p>
      <p>La moglie di Costanzo è stata ospite della seconda puntata di <b><i>Adrian</i></b> insieme a <b>Gianni Morandi</b>. Nonostante i suoi sforzi per prendere in mano la trasmissione, Maria non è riuscita a<a href="https://dilei.it/vip/adrian-celentano-flop-anche-con-maria-de-filippi-ascolti-in-calo/656361/"> risollevare gli ascolti</a> che sono calati ancora. “Non lo conoscevo, quando sono andata a fare le prove mi sono messa a sua disposizione – <b>ha detto</b> -. Ho visto un uomo importante, ho cercato in tutti modi di far vedere quello che sentivo per lui. Ho visto una persona ferita per quello che è stato scritto. Diventi un ‘mito’ per il pubblico, ma un mito è anche fragile. Dietro c’è una persona che può avere anche momenti di difficoltà”.</p>
      <related>
        <h4>Leggi anche</h4>
        <a href="https://dilei.it/vip/adrian-celentano-chiama-altro-cantante-dopo-rifiuto-al-bano-carrisi/658084/"/>
        <a href="https://dilei.it/vip/video/adrian-celentano-bacia-maria-de-filippi-costanzo-interviene/655966/"/>
        <a href="https://dilei.it/vip/adrian-celentano-con-antonacci-crolla-ancora-canta-ormai-tardi/658659/"/>
        <a href="https://dilei.it/vip/adrian-celentano-non-molla-dopo-flop-chiama-maria-de-filippi/654426/"/>
        <a href="https://dilei.it/vip/video/adrian-maria-de-filippi-prende-redini-ruba-scena-adriano-celentano/655945/"/>
      </related>
    </article>
  </body>
</html>