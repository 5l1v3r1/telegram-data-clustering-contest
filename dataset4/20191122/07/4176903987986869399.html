<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/si-nismo-izazvali-trgovinski-rat-ali-se-ne-plasimo/"/>
    <meta property="og:site_name" content="Krstarica"/>
    <meta property="article:published_time" content="2019-11-22T07:23:00+00:00"/>
    <meta property="og:title" content="SI:Nismo izazvali trgovinski rat, ali se ne plašimo"/>
    <meta property="og:description" content="PEKING - Kina želi da napravi inicijalni trgovinski sporazum sa Sjedinjenim Američkim Državama i pokušava da izbegne trgovinski rat, ali se ne plaši da"/>
  </head>
  <body>
    <article>
      <h1>SI:Nismo izazvali trgovinski rat, ali se ne plašimo</h1>
      <address><time datetime="2019-11-22T07:23:00+00:00">22 Nov 2019, 07:23</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/520887-750x430.jpg"/>
        <figcaption>Foto: Tanjug</figcaption>
      </figure>
      <p>PEKING – Kina želi da napravi inicijalni trgovinski sporazum sa Sjedinjenim Američkim Državama i pokušava da izbegne trgovinski rat, ali se ne plaši da uzvrati kada je to potrebno, izjavio je danas kineski predsednik Si Đinping.</p>
      <p>„Želimo da radimo na prvoj fazi sporazuma, napravljenog na osnovu međusobnog poštovanja i jednakosti“, rekao je Si učesnicima međunarodnog ekonomskog foruma u Pekingu, prenosi Rojters.</p>
      <p>On je dodao da će Kina, ukoliko je neophodno, uzvratiti, ali da aktivno pokušava da izbegne trgovinski rat.</p>
      <p>„Mi nismo počeli ovaj trgovinski rat i to nije nešto što mi želimo. Nismo ga počeli, ali se ne plašimo“, rekao je Si.</p>
      <p>Američki Vol strit Džurnal objavio je u četvrtak da je Kina pozvala SAD na novu rundu pregovora u Peking, kao i da se Kina nada da će se on održati pre američkog Dana zahvalnosti naredog četvrtka.</p>
      <p>Predstavnici SAD su rekli da bi do tog sastanka moglo da dođe, ali ne i kada.</p>
      <p>Svetski ekonomisti upozoravaju da produženi spor dve najveće ekonomije može da ugrozi svetsku ekonomiju, tako što bi doveo do prekida snabdevanja, suzbijanja investicija.</p>
      <p>(Tanjug)</p>
    </article>
  </body>
</html>