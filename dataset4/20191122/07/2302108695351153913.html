<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/theodor-paleologu-nu-voi-vota-pentru-voi-vota-impotriva-impotriva-doamnei-dancila.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-22T07:21:33+00:00"/>
    <meta property="og:title" content="Theodor Paleologu: Nu voi vota pentru. Voi vota împotrivă: împotriva doamnei Dăncilă"/>
    <meta property="og:description" content="Theodor Paleologu, care a candidat la prezidenţiale din partea PMP, anunţă că duminică, în al doilea tur al alegerilor, nu va da un vot &quot;pentru&quot;, ci va"/>
  </head>
  <body>
    <article>
      <h1> Theodor Paleologu: Nu voi vota pentru. Voi vota împotrivă: împotriva doamnei Dăncilă </h1>
      <address><time datetime="2019-11-22T07:21:33+00:00">22 Nov 2019, 07:21</time> by <a rel="author">Redacția</a></address>
      <p>Theodor Paleologu, care a candidat la prezidenţiale din partea PMP, anunţă că duminică, în al doilea tur al alegerilor, nu va da un vot „pentru”, ci va vota împotriva reprezentantei PSD, Viorica Dăncilă, transmite Agerpres.</p>
      <p>„Duminică îmi voi exercita dreptul de vot. Nu voi vota ‘pentru’. Voi vota ‘împotrivă’: împotriva doamnei Dăncilă. Repet ce am spus mereu: în primul tur alegi, în al doilea elimini”, a scris Paleologu vineri pe Facebook.</p>
      <p>În opinia sa, în turul al doilea se va înregistra o diferenţă importantă între cei doi candidaţi rămaşi în competiţie.</p>
      <p>„N-am niciun dubiu că majoritatea covârşitoare a celor care m-au votat au luat deja aceeaşi decizie pe cont propriu. Mă aştept la un scor zdrobitor”, spune Paleologu.</p>
      <p>În primul tur al alegerilor prezidenţiale, Theodor Paleologu a obţinut 5,72% din voturi.</p>
    </article>
  </body>
</html>