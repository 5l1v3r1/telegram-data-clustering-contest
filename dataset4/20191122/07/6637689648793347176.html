<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/u-sumah-hochut-za-yevropeyski-groshi-uteplyty-try-shkoly"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-22T07:22:00+00:00"/>
    <meta property="og:title" content="У Сумах хочуть за європейські гроші утеплити три школи"/>
    <meta property="og:description" content="Відбулося засідання Керівного комітету проєкту «Підвищення енергоефективності в освітніх закладах м. Суми». Нагадаємо, бюджет проєкту становить 1 млн 635 тис. євро. Зокрема, грантова складова (внесок ЄС) становить 70%, співфінансування міського бюджету – 30%. Під час засідання, члени керівного комітету розглянули результати розробленої проєктної документації з термомодернізації шкіл та обговорили можливі енергоефективні заходи, що можуть бути впроваджені в рамках проєкту з урахуванням обмеженості бюджету проєкту."/>
  </head>
  <body>
    <article>
      <h1>У Сумах хочуть за європейські гроші утеплити три школи</h1>
      <address>
        <time datetime="2019-11-22T07:22:00+00:00">22 Nov 2019, 07:22</time>
      </address>
      <p>Відбулося засідання Керівного комітету проєкту «Підвищення енергоефективності в освітніх закладах м. Суми».</p>
      <p>Нагадаємо, бюджет проєкту становить 1 млн 635 тис. євро. Зокрема, грантова складова (внесок ЄС) становить 70%, співфінансування міського бюджету – 30%.</p>
      <p>Під час засідання, члени керівного комітету розглянули результати розробленої проєктної документації з термомодернізації шкіл та обговорили можливі енергоефективні заходи, що можуть бути впроваджені в рамках проєкту з урахуванням обмеженості бюджету проєкту.</p>
      <p>За результатами засідання було вирішено направити на розгляд Представництва Європейського Союзу пропозиції щодо впровадження в рамках проєкту наступних енергоефективних заходів: комплексна термомодернізація школи № 9 (утеплення фасаду, цоколю та покрівлі, заміна вікон, дверей, встановлення вентиляції з рекуперацією в спортивному залі та їдальні), термомодернізація центрального корпусу школи № 7 (утеплення фасаду і цоколю, встановлення ІТП, заміна вікон та дверей) та модернізація системи освітлення приміщень будівлі школи № 20, пише сайт мерії.</p>
    </article>
  </body>
</html>