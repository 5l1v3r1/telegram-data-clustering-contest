<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/22/abd-senato-sunda-ermeni-soykirim-iddialarina-ikinci-engel"/>
    <meta property="og:site_name" content="euronews"/>
    <meta property="article:published_time" content="2019-11-22T07:38:37+00:00"/>
    <meta property="og:title" content="ABD Senato'sunda Ermeni soykırımı iddialarına ikinci engel"/>
    <meta property="og:description" content="ABD Senato'sunda Ermeni soykırımı iddialarına ikinci engel"/>
  </head>
  <body>
    <article>
      <h1>ABD Senato'sunda Ermeni soykırımı iddialarına ikinci engel</h1>
      <address><time datetime="2019-11-22T07:38:37+00:00">22 Nov 2019, 07:38</time> by <a rel="author">Euronews </a></address>
      <p>Amerika Birleşik Devletleri'nde Demokrat Senatör Bob Menendez tarafından Senato'ya sunulan ve Ermeni soykırım iddialarının tanınmasını öngören karar tasarısı ikinci kez engellendi.</p>
      <p>Senatör Menendez, sözde "Ermeni soykırımının resmen tanınmasını" öngören karar tasarısının Genel Kurul'da oylanmasını talep etti.</p>
      <p>Geçen hafta Cumhuriyetçi Senatör Lindsey Graham tarafından bloke edilen söz konusu <a href="https://tr.euronews.com/2019/11/14/senator-lindsey-graham-abd-senatosu-ndaki-ermeni-tasarisinin-oylanmasini-engelledi">tasarı</a>, bu kez Georgia eyaleti Cumhuriyetçi Senatörü David Perdue tarafından engellendi. Perdue, söz konusu tasarının ele alınması için doğru zaman olmadığını söyledi.</p>
      <p>ABD Senatosunda yapılacak tasarı oylamalarında herhangi bir senatör, karşı görüş bildirerek, oylamayı engelleyebiliyor.</p>
      <ul>
        <li>
          <a href="https://tr.euronews.com/2019/10/30/1915-olaylarini-ermeni-soykirimi-olarak-hangi-ulkeler-resmen-taniyor">"Ermeni soykırımı" iddialarını hangi ülkeler resmen tanıyor?</a>
        </li>
      </ul>
      <p>ABD Temsilciler Meclisinde, 29 Ekim'de yapılan oylamada, 1915 Ermeni olaylarını "soykırım" olarak tanıyan karar tasarısı kabul edilmişti.</p>
      <p>Temsilciler Meclisi Demokrat Vekili Adam Schiff tarafından nisan ayında sunulan söz konusu tasarı, 11 "hayır" oyuna karşılık 405 "evet" oyuyla meclisten geçmişti.</p>
      <p>Türkiye ise söz konusu tasarının "yok hükmünde" olduğunu açıklamış ve kabul edilemez olduğunu vurgulamıştı.</p>
    </article>
  </body>
</html>