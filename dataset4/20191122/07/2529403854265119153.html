<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/%E2%80%9Cpuliamo-mondo%E2%80%9D-dal-centro-di-treviso-alla-restera-ragazzi-del-carmeliteam-allopera-219724"/>
    <meta property="og:site_name" content="Oggi Treviso"/>
    <meta property="article:published_time" content="2019-11-22T07:54:15+00:00"/>
    <meta property="og:title" content="“Puliamo il mondo”: dal centro di Treviso alla Restera i ragazzi del Carmeliteam all'opera"/>
    <meta property="og:description" content="TREVISO - Ragazze e ragazzi hanno indossato la pettorina gialla di Legambiente ed hanno iniziato a raccogliere carte, lattine e vari tipi di rifiuti lungo le vie e marciapiedi della città e sulle sponde del fiume Sile"/>
  </head>
  <body>
    <article>
      <h1>“Puliamo il mondo”: dal centro di Treviso alla Restera i ragazzi del Carmeliteam all'opera</h1>
      <h2>Muniti di guanti e sacchi hanno raccolto rifiuti lungo vie, piazze della città e lungo il Sile</h2>
      <address>
        <time datetime="2019-11-22T07:54:15+00:00">22 Nov 2019, 07:54</time>
      </address>
      <p><b>TREVISO - </b>Dal centro di Treviso, ai quartieri, passando per la Restera lungo il Sile<b>. </b>Armati di guanti, sacchi e rastrelli i<b> ragazzi dell’associazione sportiva dilettantistica Carmeliteam hanno aderito all’iniziativa “Puliamo il Mondo” nel comune di Treviso, organizzata da Legambiente.</b><br/><br/>Ragazze e ragazzi, divisi in piccoli gruppi, qualche giorno fa, hanno indossato la pettorina gialla di Legambiente ed hanno iniziato a raccogliere carte, lattine e vari tipi di rifiuti lungo le vie e marciapiedi della città e sulle rive del fiume Sile. “Sono stati raccolti rifiuti di varia natura, anche di grandi dimensioni, come diversi cerchioni di bicicletta, in più zone dell’ambito comunale grazie all’attività di numerosi volontari che hanno aderito entusiasticamente alla proposta dell’associazione”, spiega Legambiente.<br/><br/>L’iniziativa ha riscosso molta curiosità e ammirazione da parte delle persone che hanno incontrato i ragazzi, ringraziandoli e incitandoli a perseguire l’intento di impegnarsi per il bene comune, i quali a loro volta con molto trasporto, hanno sensibilizzato la cittadinanza alle tematiche ambientali e ai valori associativi che caratterizzano i Carmeliteam. Un gruppo di ragazzi che frequenta le iniziative dei carmelitani scaldi di Treviso: dallo sport al volontariato.</p>
    </article>
  </body>
</html>