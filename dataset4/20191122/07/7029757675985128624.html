<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/politics/simeonov-nyamal-izbor-da-ne-prieme-posta-na-zamestnik-predsedatel-na-ns.html"/>
    <meta property="og:site_name" content="News.bg"/>
    <meta property="article:published_time" content="2019-11-22T07:41:49+00:00"/>
    <meta property="og:title" content="Симеонов нямал избор да не приеме поста на заместник-председател на НС"/>
    <meta property="og:description" content="По думите му нямал нужда от повишаване на рейтинг"/>
  </head>
  <body>
    <article>
      <h1>Симеонов нямал избор да не приеме поста на заместник-председател на НС</h1>
      <address><time datetime="2019-11-22T07:41:49+00:00">22 Nov 2019, 07:41</time> by <a rel="author" href="https://news.bg/author/dilyana-panayotova" target="_blank">Диляна Панайотова</a></address>
      <p><b>Протестите срещу мен са намеса в правилата и реда на парламента.</b> Това коментира в парламента лидерът на НФСБ <b>Валери Симеонов.</b></p>
      <p>Недоволството срещу неговия пост на заместник-председател на НС <b>било намеса в парламентарната демокрация. Постът му бил съгласуван с другите формации.</b></p>
      <p>Както ДПС има заместник-председател, така както БСП и ГЕРБ имат, <b>така е редно и ОП да имат</b>, изтъкна Симеонов.</p>
      <p>Неговата парламентарна група решила той да поеме позицията. <b>Нямам нито избор, нито съм човек, който бяга от отговорност, нито човек, който има нужда от повишаване на рейтинг</b>, категоричен бе лидерът на НФСБ.</p>
      <p>По думите му <b>всеки има право да протестира.</b></p>
      <p>Припомняме, че вчера <a href="https://news.bg/politics/dps-boykotira-valeri-simeonov.html"><b>ДПС отказа да участва в заседанията на НС</b> </a>заради назначението на <b><a href="https://news.bg/politics/valeri-simeonov-stana-zamestnik-predsedatel-na-ns.html">Валери Симеонов за зам.-председател на парламента.</a></b></p>
      <p>Вчера лидетър на НФСБ заяви в парламента, че <b><a href="https://news.bg/politics/simeonov-vizhda-politicheska-namesa-v-protestite-sreshtu-nego.html">вижда политическа намеса в протестите срещу него. </a> </b></p>
      <p>От АБВ определиха <b><a href="https://news.bg/politics/za-abv-noviyat-post-na-valeri-simeonov-e-gavra.html">новия му пост като гавра. </a> </b>"Българска домашна ракия" пък<b> <a href="https://news.bg/bulgaria/domashna-balgarska-rakiya-podkrepya-valeri-simeonov-na-noviya-post.html">подкрепи Симеонов. </a></b></p>
      <p>На 20 ноември лидерът на НФСБ Валери Симеонов беше избран за зам.-председател на Народното събрание. Той зае<b> <b><a href="https://news.bg/politics/yavor-notev-veche-ne-e-zamestnik-predsedatel-na-parlamenta.html">мястото на Явор Нотев</a>,</b> който вече не е част от "Обединени патриоти". </b>Причината е, че<b> <b><a href="https://news.bg/politics/vsichki-atakisti-napuskat-obedinenite-patrioti.html">депутатите от "Атака" напуснаха ПГ на "Обединени патриоти"</a></b> </b>и поискаха заличаването й.</p>
      <p>Още тогава това <b><a href="https://news.bg/politics/dps-se-obyavi-sreshtu-nedorazumenieto-v-politikata-valeri-simeonov.html">предизвика остра реакция от страна на ДПС</a>.</b> На брифинг лидерът на движението Мустафа Карадайъ определи<b> този избор като обида към парламентаризма.</b> По думите му това било поредното падение на Народното събрание.</p>
      <p>От ГЕРБ заявиха, че са <b><a href="https://news.bg/politics/gerb-podkrepili-simeonov-zaradi-trayna-parlamentarna-praktika.html">подкрепили Симеонов заради трайна парламентарна практика.</a></b></p>
    </article>
  </body>
</html>