<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/tripl-dabl-adetokumba-za-pobedu-milvokija/"/>
    <meta property="og:site_name" content="Krstarica"/>
    <meta property="article:published_time" content="2019-11-22T07:15:03+00:00"/>
    <meta property="og:title" content="Tripl-dabl Adetokumba za pobedu Milvokija"/>
    <meta property="og:description" content="Košarkaši Milvokija pobedili su u prošle noći na svom terenu ekipu Portlanda sa 137:129 i tako stigli do 12. pobede od početka sezone u NBA ligi. Milvoki"/>
  </head>
  <body>
    <article>
      <h1>Tripl-dabl Adetokumba za pobedu Milvokija</h1>
      <address><time datetime="2019-11-22T07:15:03+00:00">22 Nov 2019, 07:15</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/11/bbbcfc55.640x360_rss-750x430.jpg"/>
        <figcaption>Foto: Beta</figcaption>
      </figure>
      <p>Košarkaši Milvokija pobedili su u prošle noći na svom terenu ekipu Portlanda sa 137:129 i tako stigli do 12. pobede od početka sezone u NBA ligi.</p>
      <p>Milvoki je do šeste pobede u nizu vodio Janis Adetokumbo koji je upisao svoj drugi tripl-dabl u sezoni – 24 poena, 19 skokova i 15 asistencija.</p>
      <p>Njega je najbolje pratio Erik Bledso koji je ubacio 30 poena.</p>
      <p>U redovima Portlanda, koji je zabeležio i 11. poraz, treći uzastopni, najefikasniji je bio Si Džej Mekalum sa 37 poena. Povratnik u NBA, Karmelo Entoni utakmicu je završio sa 18 poena, sedam skokova i četiri asistencije.</p>
      <p>U drugom meču dana, Nju Orleans je u gostima pobedio Finiks sa 124:121.</p>
      <p>Nju Orleans je upisao treću uzastopnu pobedu, a za to su bili najzaslužniji Brendon Ingram sa 28, Džej Džej Redik sa 26 i Džru Holidej sa 23 poena.</p>
      <p>Na drugoj strani, najbolji je bio Keli Obri sa 25 poena.</p>
      <p>(Beta)</p>
    </article>
  </body>
</html>