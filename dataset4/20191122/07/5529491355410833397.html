<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/economia/medici-contratto-190-euro-mese-3120178/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-22T07:56:33+00:00"/>
    <meta property="og:title" content="Medici, 190 euro lordi al mese di aumento per 130mila camici bianchi. Il nuovo contratto nazionale"/>
    <meta property="og:description" content="ROMA – Il governo ha dato il via libera al nuovo contratto nazionale dei medici: 190 euro lordi in più al mese e una più ampia tutela sul welfare. Una buona notizia per 130mila medici del Servizio sanitario nazionale. Al termine di una lunga trattativa è giunta quindi la firma su un rinnovo atteso da dieci anni. Il contratto riguarda camici bianchi, veterinari e dirigenti sanitari e delle professioni sanitarie. L’aumento arriva dal Consiglio dei ministri, su proposta del ministro per la Funzione pubblica, Fabiana Dadone, e del ministro della Salute, Roberto Speranza.Antitrust: materassi Marion, sanzioni di oltre 100mila euro per pratiche commerciali scorretteTasse auto, la stangata: dopo le aziendali, aumentano i costi delle pratiche I medici e dirigenti con più di 5 anni di anzianità avranno la certezza di avere un incarico. Chiarito l’obbligo delle aziende di dare un incarico retribuito a tutti, anche a coloro che hanno lavorato a tempo determinato, con o senza soluzione di continuità. Ora manca la bollinatura…"/>
  </head>
  <body>
    <article>
      <h1>Medici, 190 euro lordi al mese di aumento per 130mila camici bianchi. Il nuovo contratto nazionale</h1>
      <address><time datetime="2019-11-22T07:56:33+00:00">22 Nov 2019, 07:56</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/medici_ansa-1.jpg"/>
        <figcaption>Medici, via libera al nuovo contratto (Ansa)</figcaption>
      </figure>
      <p>ROMA – Il governo ha dato il via libera al nuovo <a href="https://www.blitzquotidiano.it/economia/medici-contratto-200-euro-aumento-3067803/">contratto nazionale</a> dei medici: 190 euro lordi in più al mese e una più ampia tutela sul welfare. Una buona notizia per 130mila medici del Servizio sanitario nazionale. Al termine di una lunga trattativa è giunta quindi la firma su un rinnovo atteso da dieci anni.</p>
      <p>Il contratto riguarda camici bianchi, veterinari e dirigenti sanitari e delle professioni sanitarie. L’aumento arriva dal Consiglio dei ministri, su proposta del ministro per la Funzione pubblica, Fabiana Dadone, e del ministro della Salute, Roberto Speranza.</p>
      <figure>
        <a href="https://www.blitzquotidiano.it/economia/antitrust-materassi-marion-sanzioni-3120511/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/economia/antitrust-materassi-marion-sanzioni-3120511/">
          <img src="https://static.blitzquotidiano.it/wp/wp-content/uploads/2019/11/materassi-foto-antitrust-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/economia/antitrust-materassi-marion-sanzioni-3120511/">Antitrust: materassi Marion, sanzioni di oltre 100mila euro per pratiche commerciali scorrette</a>
      </h3>
      <figure>
        <a href="https://www.blitzquotidiano.it/economia/tasse-auto-pratiche-aumento-3120340/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/economia/tasse-auto-pratiche-aumento-3120340/">
          <img src="https://static.blitzquotidiano.it/wp/wp-content/uploads/2019/11/pratiche-auto_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/economia/tasse-auto-pratiche-aumento-3120340/">Tasse auto, la stangata: dopo le aziendali, aumentano i costi delle pratiche</a>
      </h3>
      <p>I medici e dirigenti con più di 5 anni di anzianità avranno la certezza di avere un incarico. Chiarito l’obbligo delle aziende di dare un incarico retribuito a tutti, anche a coloro che hanno lavorato a tempo determinato, con o senza soluzione di continuità.</p>
      <p>Ora manca la bollinatura della Corte dei Conti e infine la firma finale all’Aran. Il contratto riconosce incrementi retributivi a regime del 3,48%, corrispondenti ad un beneficio medio complessivo di circa 190 euro al mese. (fonte Ansa)</p>
    </article>
  </body>
</html>