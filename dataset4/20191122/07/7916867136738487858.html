<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134889-kurtinaitis-isskyre-pagrindine-dvigubos-savaites-nesekmiu-priezasti.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-22T07:27:00+00:00"/>
    <meta property="og:title" content="Kurtinaitis išskyrė pagrindinę dvigubos savaitės nesėkmių priežastį"/>
    <meta property="og:description" content="Maskvos srities „Chimki“ per Eurolygos dvigubą savaitę neiškovojo nė vienos pergalės, o Rimas Kurtinaitis įvardijo pagrindinę to priežastį. Tai atkovoti kamuoliai, pagal kuriuos Rusijos ekipa nusileido ir Madrido „Real“ (26:39), ir Valensijos „Basket“ (34-44) ekipoms. „Sunkios rungtynės, – po nesėkmės Valensijoje 84:89 teigė Kurtinaitis. – Mes jas gerai pradėjome, bet tuomet praradome mačo kontrolę. Rungtynių pabaigoje ..."/>
  </head>
  <body>
    <article>
      <h1>Kurtinaitis išskyrė pagrindinę dvigubos savaitės nesėkmių priežastį</h1>
      <address>
        <time datetime="2019-11-22T07:27:00+00:00">22 Nov 2019, 07:27</time>
      </address>
      <p>Nuotr.: ITAR-TASS – Scanpix</p>
      <figure>
        <a href="https://www.basketnews.lt/paveikslelis-206907-any1000x1000.jpg">
          <img src="https://www.basketnews.lt/paveikslelis-206907-any630x500.jpg"/>
        </a>
      </figure>
      <p>Nuotr. ITAR-TASS – Scanpix</p>
      <p>Maskvos srities „Chimki“ per Eurolygos dvigubą savaitę neiškovojo nė vienos pergalės, o Rimas Kurtinaitis įvardijo pagrindinę to priežastį.</p>
      <p>Tai atkovoti kamuoliai, pagal kuriuos Rusijos ekipa nusileido ir Madrido „Real“ (26:39), ir Valensijos „Basket“ (34-44) ekipoms.</p>
      <p>„Sunkios rungtynės, – po nesėkmės Valensijoje 84:89 teigė Kurtinaitis. – Mes jas gerai pradėjome, bet tuomet praradome mačo kontrolę. Rungtynių pabaigoje sugrįžome į kovą, bet paskutines kelias minutes nesužaidėme taip, kaip žaidžiame įprastai. Kelis kartus suklydome ir tuomet užsidirbome nesportinę pražangą. „Valencia“ žaidė kur kas geriau ir laimėjo.</p>
      <p>Šią dieną turime daug problemų. Turime bėdų su atkovotais kamuoliais, su gynyba prieš derinį du prieš du. Ketvirtajame kėlinyje pakeitėme savo gynybą varžovams žaidžiant du prieš du, bet didžiausia problema buvo mūsų taktinės klaidos mačo pabaigoje. Mes antras rungtynes iš eilės pralaimime kovą dėl kamuolių. Madrido „Real“ atkovojo 13 kamuolių daugiau nei mes, o „Valencia“ – 10 kamuolių daugiau. Tai, manau, yra pagrindinė mūsų problema.“</p>
      <p>„Chimki“ po aštuonerių rungtynių buvo tarp pirmaujančių ekipų, tačiau dabar po dviejų nesėkmių smuktelėjo į 7-ąją vietą.</p>
      <p>Kitą savaitę „Chimki“ svečiuose žais su Stambulo „Fenerbahče“.</p>
      <p>
        <b>Rungtynių apžvalga:</b>
      </p>
      <figure>
        <iframe src="https://www.youtube.com/embed/Oalu83wF2Kc" width="630" height="354" data-service="Youtube" scrolling="no"/>
      </figure>
      <h3>Maskvos srities Chimki / Tvarkaraštis</h3>
      <figure>
        <img src="https://www.basketnews.lt/paveikslelis-112282-tmlgs.jpg"/>
      </figure>
      <p>
        <a href="https://www.basketnews.lt/komandos/368-madrido-real.html">Madrido Real</a>
      </p>
      <figure>
        <img src="https://www.basketnews.lt/paveikslelis-142964-tmlgs.jpg"/>
      </figure>
      <p><a href="https://www.basketnews.lt/komandos/379-maskvos-srities-chimki.html">Maskvos srities Chimki</a> <a href="https://www.basketnews.lt/rungtynes/ziureti/84584-madrido-real-maskvos-srities-chimki.html">104-76</a></p>
      <figure>
        <img src="https://www.basketnews.lt/paveikslelis-149600-tmlgs.jpg"/>
      </figure>
      <p>
        <a href="https://www.basketnews.lt/komandos/677-valensijos-basket.html">Valensijos Basket</a>
      </p>
      <figure>
        <img src="https://www.basketnews.lt/paveikslelis-142964-tmlgs.jpg"/>
      </figure>
      <p><a href="https://www.basketnews.lt/komandos/379-maskvos-srities-chimki.html">Maskvos srities Chimki</a> <a href="https://www.basketnews.lt/rungtynes/ziureti/84593-valensijos-basket-maskvos-srities-chimki.html">89-84</a></p>
      <figure>
        <img src="https://www.basketnews.lt/paveikslelis-3810-tmlgs.jpg"/>
      </figure>
      <p>
        <a href="https://www.basketnews.lt/komandos/584-stambulo-fenerbahce.html">Stambulo Fenerbahce</a>
      </p>
      <figure>
        <img src="https://www.basketnews.lt/paveikslelis-142964-tmlgs.jpg"/>
      </figure>
      <p><a href="https://www.basketnews.lt/komandos/379-maskvos-srities-chimki.html">Maskvos srities Chimki</a> <a href="https://www.basketnews.lt/rungtynes/ziureti/84603-stambulo-fenerbahce-maskvos-srities-chimki.html">11-28<br/>19:45</a></p>
    </article>
  </body>
</html>