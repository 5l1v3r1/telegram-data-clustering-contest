<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://skaties.lv/zinas/latvija/izraelas-premjers-netanjahu-apsudzets-kukulnemsana/"/>
    <meta property="og:site_name" content="skaties.lv"/>
    <meta property="article:published_time" content="2019-11-22T07:34:00+00:00"/>
    <meta property="og:title" content="Izraēlas premjers Netanjahu apsūdzēts kukuļņemšanā"/>
    <meta property="og:description" content="Izraēlas premjerministram Benjaminam Netanjahu izvirzītas apsūdzības kukuļņemšanā, krāpšanā un uzticības laušanā, paziņojusi Tieslietu ministrija."/>
  </head>
  <body>
    <article>
      <h1>Izraēlas premjers Netanjahu apsūdzēts kukuļņemšanā</h1>
      <address><time datetime="2019-11-22T07:34:00+00:00">22 Nov 2019, 07:34</time> by <a rel="author">LETA</a></address>
      <p>Izraēlas premjerministram Benjaminam Netanjahu izvirzītas apsūdzības kukuļņemšanā, krāpšanā un uzticības laušanā, paziņojusi Tieslietu ministrija.</p>
      <p>Šis apsūdzības var izrādīties iznīcinošas Netanjahu ilgajai politiskajai karjerai.</p>
      <p>Ģenerālprokurors Avihai Mandelbilts “izlēmis premjerministram Benjaminam Netanjahu izvirzīt apsūdzības kukuļu saņemšanā, krāpšanā un uzticības laušanā,” teikts ministrijas paziņojumā.</p>
      <p>Paziņojumā norādīts, ka Netanjahu nosūtīts paziņojums par ģenerālprokurora lēmumu un apsūdzības raksta kopija.</p>
      <p>Netanjahu, kurš kategoriski noliedz visas apsūdzības, ir pirmais Izraēlas premjerministrs, kuram izvirzītas apsūdzības, atrodoties amatā.</p>
      <p>Saskaņā ar likumu Netanjahu vēl nav jāatkāpjas no amata. Tas jādara tikai notiesāšanas gadījumā, kad izsmeltas visas apelācijas iespējas. Taču sagaidāms, ka uz Netanjahu tiks izdarīts liels politiskais spiediens nolikt varas grožus.</p>
      <p>Netanjahu tagad ir iespēja lūgt parlamentam piešķirt viņam imunitāti no tiesāšanas.</p>
      <p>Netanjahu atrodas pie varas kopš 2009.gada un kļuvis par visilgāk Izraēlas premjerministra amatā bijušo politiķi.</p>
      <p>Apsūdzības Netanjahu izvirzītas laikā, kad viņš cīnās par politisko izdzīvošanu.</p>
      <p>Izraēlai jau gandrīz gadu nav pilntiesīgas valdības, Netanjahu un viņa politiskajam konkurentam Benijam Gancam nespējot izvedot koalīcijas valdību pēc parlamenta vēlēšanām, kas notika aprīlī un septembrī.</p>
    </article>
  </body>
</html>