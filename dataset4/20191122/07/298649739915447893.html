<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/esteri/2019/11/22/hong-kong-si-arrendono-altri-irriducibili-del-politecnico-top10_20191122_083553/"/>
    <meta property="og:site_name" content="Askanews"/>
    <meta property="article:published_time" content="2019-11-22T07:35:53+00:00"/>
    <meta property="og:title" content="Hong Kong, si arrendono altri irriducibili del Politecnico"/>
    <meta property="og:description" content="Roma, 22 nov. (askanews) – Una decina di irriducibili asserragliati da diversi giorni nel Politecnico universitario di Hong Kong si sono arresi oggi alla polizia, mentre altri manifestanti rimasti sono alla disperata ricerca di una soluzione per far fallire l’assedio delle forze di sicurezza. Iniziata dopo che diverse centinaia di manifestanti si sono rifugiati lo […]"/>
  </head>
  <body>
    <article>
      <h1>Hong Kong, si arrendono altri irriducibili del Politecnico</h1>
      <h2>Sarebbero una trentina quelli rimasti all'interno del campus</h2>
      <address>
        <time datetime="2019-11-22T07:35:53+00:00">22 Nov 2019, 07:35</time>
      </address>
      <figure>
        <img src="http://www.askanews.it/wp-content/uploads/2019/11/20191122_083541_8C920387.jpg"/>
      </figure>
      <p>Roma, 22 nov. (askanews) – Una decina di irriducibili asserragliati da diversi giorni nel Politecnico universitario di Hong Kong si sono arresi oggi alla polizia, mentre altri manifestanti rimasti sono alla disperata ricerca di una soluzione per far fallire l’assedio delle forze di sicurezza.</p>
      <p>Iniziata dopo che diverse centinaia di manifestanti si sono rifugiati lo scorso fine settimana nel campus dell’istituto universitario, la battaglia del Politecnico sembra vicina al suo epilogo, i ranghi dei manifestanti si sono notevolmente ridotti nel corso della settimana, ha riferito l’agenzia Reuters.</p>
      <p>“Ci sentiamo un po’ stanchi (…) ma continueremo a cercare di uscire”, ha detto un manifestante di 23 anni che si è identificato come Shiba.</p>
      <p>L’agenzia ha riferito che sei manifestanti vestiti di nero sono avanzati verso un cordone di polizia mentre si tenevano per mano. Secondo un soccorritore, altri due manifestanti si sono in seguito consegnati alle autorità.</p>
      <p>Un manifestante ha stimato che circa 30 giovani sono ancora trincerati nel campus, aggiungendo che alcuni di loro avrebbero smesso di cercare una via d’uscita e hanno optato invece per la fabbricazione di nuove bottiglie incendiarie in caso di assalto da parte della polizia.</p>
      <p>Martedì scorso il capo dell’esecutivo locale, Carrie Lam, ha chiesto un pacifico faccia a faccia tra manifestanti e polizia nel campus universitario.</p>
      <p>fth/sam</p>
    </article>
  </body>
</html>