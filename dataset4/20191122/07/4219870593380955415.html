<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.299.html:831653-Drama-na-nebu-Putnicki-avion-u-plamenu-prinudno-sleteo-putnici-evakuisani-VIDEO"/>
    <meta property="og:site_name" content="Вечерње новости"/>
    <meta property="article:published_time" content="2019-11-22T07:48:00+00:00"/>
    <meta property="og:title" content="Drama na nebu: Putnički avion u plamenu, prinudno sleteo, putnici evakuisani (VIDEO)"/>
    <meta property="og:description" content="Do incidenta je došlo kada je pilot Boinga 777 objavio vanredno stanje"/>
  </head>
  <body>
    <article>
      <h1>Drama na nebu: Putnički avion u plamenu, prinudno sleteo, putnici evakuisani (VIDEO)</h1>
      <address><time datetime="2019-11-22T07:48:00+00:00">22 Nov 2019, 07:48</time> by <a rel="author">Tanjug</a></address>
      <p>
        <b>Do incidenta je došlo kada je pilot Boinga 777 objavio vanredno stanje</b>
      </p>
      <p>Avion filipinske kompanije koji je iz Los Anđelesa trebalo da leti za Manilu prinudno je sleteo nedugo nakon poletanja zbog kvara motora, saopštili su danas zvaničnici. <br/><br/>Niko od 347 putnika i 18 članova posade nije povređen, prenosi Rojters. <br/><b><br/>PROČITAJTE JOŠ -</b><a href="https://www.novosti.rs/vesti/planeta.299.html:831638-Heroj-Doktor-spasao-zivot-putniku-u-avionu-tako-sto-mu-je-ISISAO-skoro-litar-mokrace-iz-besike-VIDEO"><b> </b>Heroj: Doktor spasao život putniku u avionu tako što mu je ISISAO skoro litar mokraće iz bešike (VIDEO) </a><br/><br/>Do incidenta je došlo kada je pilot Boinga 777 objavio vanredno stanje i moguć kvar motora, saopštio je portparol aerodroma u Los Anđelesu, dok je jedan od svedoka opisao da su se iz motora videli plamenovi. <br/><br/>Avion se nakon prijave kvara vratio na aerodrom bezbedno, gde su plamen ugasili vatrogasci. <br/><br/>Navodi se i da prinudno sletanje tog aviona nije ugrozilo druge letove.</p>
      <figure>
        <iframe src="https://www.youtube.com/embed/jsblSHJE4H4" width="620" height="340" data-service="Youtube" scrolling="no"/>
      </figure>
      <p>Za sada nije jasno zbog čega je došlo do kvara aviona.</p>
      <figure>
        <iframe data-src="https://twitter.com/andrewblakeames/status/1197608888188559360?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Portparol filipinske kompanije saopštio je da je posada aviona primetila dim koji kulja iz drugog motora, kao i da su putnici prebačeni na drugi let.</p>
      <related>
        <h4>Srodne vesti</h4>
        <a href="http://www.novosti.rs/vesti/planeta.299.html:831659-Grubo-sletanje-Boing-737-slomio-trap-prilikom-spustanja-na-pistu"/>
        <a href="http://www.novosti.rs/vesti/planeta.299.html:823627-Srusio-se-avion-sa-clanovima-kabineta-predsednika-Konga"/>
        <a href="http://www.novosti.rs/vesti/planeta.299.html:820705-UMALO-IZBEGNUTA-TRAGEDIJA-Zapalio-se-trap-boinga-prilikom-sletanja-u-Sibiru-49-povredjeno-VIDEO"/>
      </related>
    </article>
  </body>
</html>