<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2823269-u-nimeccini-avtobus-protaraniv-sist-avto-i-na-smert-zbiv-ludinu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T07:55:00+00:00"/>
    <meta property="og:title" content="У Німеччині рейсовий автобус наїхав на людей: один загиблий, 23 поранених"/>
    <meta property="og:description" content="Один загиблий, 23 поранених — такі наслідки наїзду рейсового автобуса на людей у німецькому місті Вісбаден."/>
  </head>
  <body>
    <article>
      <h1>У Німеччині рейсовий автобус наїхав на людей: один загиблий, 23 поранених</h1>
      <h2>Один загиблий, 23 поранених — такі наслідки наїзду рейсового автобуса на людей у німецькому місті Вісбаден.</h2>
      <address>
        <time datetime="2019-11-22T07:55:00+00:00">22 Nov 2019, 07:55</time>
      </address>
      <p>Про це повідомляє <a href="https://www.bild.de/wa/ll/bild-de/unangemeldet-42925516.bild.html">Billd</a>.</p>
      <p>«Водій автобуса зупинився перед головним вокзалом, щоб дозволити пасажирам заходити та виходити, але потім раптом поїхав у зворотному напрямку. <a href="https://www.ukrinform.ua/tag-avtobus">Автобус</a> протаранив три транспортні засоби, потім проїхав зелену смугу й зіткнувся з трьома іншими автомобілями», - йдеться у повідомленні.</p>
      <p>У результаті п’ятеро водіїв зазнали тілесних ушкоджень, а одна жінка-водій серйозно травмована.</p>
      <p>Далі некерований автобус наїхав на інший автобус, який чекав на зупинці — удар спричинив легке поранення водія цього автобуса, дев’ять пасажирів зазнали легких травм.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2817700-u-slovaccini-skilnij-avtobus-zitknuvsa-z-vantazivkou-12-zagiblih.html">У Словаччині шкільний автобус зіткнувся з вантажівкою, 12 загиблих</a>
      </blockquote>
      <p>Насамкінець некерований автобус переїхав на зупинці двох пішоходів, один з яких, 85-річний місцевий житель, був важко поранений та помер у лікарні.</p>
      <p>Рух перед вокзалом було закрито до ранку п’ятниці.</p>
    </article>
  </body>
</html>