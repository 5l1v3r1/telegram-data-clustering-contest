<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/omonoia/omonia-i-amfivolia-me-lang"/>
    <meta property="og:site_name" content="24sports.com.cy"/>
    <meta property="article:published_time" content="2019-11-22T07:37:00+00:00"/>
    <meta property="og:title" content="Ομόνοια: Η αμφιβολία με Λανγκ"/>
    <meta property="og:description" content="Άπαντες παρόντες δήλωσαν στη χθεσινή προπόνηση, αφού ενσωματώθηκαν στην προετοιμασία"/>
  </head>
  <body>
    <article>
      <h1>Ομόνοια: Η αμφιβολία με Λανγκ</h1>
      <h2>Ο Χένινγκ Μπεργκ σκέφτεται… τα δυο ενενηντάλεπτα του ποδοσφαιριστή</h2>
      <address><time datetime="2019-11-22T07:37:00+00:00">22 Nov 2019, 07:37</time> by <a rel="author">Πέτρος Παπαγιώργης</a></address>
      <p>Άπαντες παρόντες δήλωσαν στη χθεσινή προπόνηση, αφού ενσωματώθηκαν στην προετοιμασία και οι τελευταίοι διεθνείς, Ανταμ Λανγκ, Γιάννης Κούσουλος, Ανδρόνικος Κακουλλής και Σάββας Νικολάου. Ο Χάρης Μαυρίας επέστρεψε από προχθές.</p>
      <p>Ο Χένινγκ Μπεργκ υπολογίζει σε όλους τους ποδοσφαιριστές του-πλην βέβαια των Φρανσίς Ουζόχο και Κωνσταντίνου Παναγή- για τον αυριανό αγώνα κόντρα στην ΕΝΠ.</p>
      <p>Υπάρχει πληθώρα επιλογών- με βάση τις ενδείξεις επανέρχονται οι Φεντόρ Μικού και Μαρίνος Τζιονής – και ο Νορβηγός μπορεί να κάνει τα πλάνο του με σχετική άνεση.</p>
      <p>Με βάση τις ενδείξεις θα παρατάξει την ενδεκάδα που παρέταξε στο ματς με την ΑΕΛ, αλλά υπάρχει μια παράμετρος που δέον να υπολογίζεται. Είναι η περίπτωση του Άνταμ Λανγκ. Ο Μαγυάρος κεντρικός αμυντικός που δεν έχει χάσει λεπτό στο πρωτάθλημα έρχεται από δυο συνεχόμενα ενενηντάλεπτα με τα χρώματα της Εθνικής Ουγγαρίας αγωνισθείς στα ματς με Ουρουγουάη και Ουαλία.</p>
      <p>Αυτό το γεγονός –δηλαδή η επιβάρυνση του παίκτη- είναι λογικό να απασχολεί το Νορβηγό. Θα μιλήσει ασφαλώς με τον ποδοσφαιριστή και θα αποφασίσει αν θα τον χρηοιμοποιήσει με τις περισσότερες πιθανότητες να κλίνουν προς τη συμμετοχή του παίκτη. Σε περίπτωση που δεν αγωνιστεί, τη θέση του θα πάρει ο Τόμας Χούμποτσαν… Είναι και ο Γιάννης Κούσουλος που ξέρει καλά τη θέση αλλά η τεχνική ηγεσία δεν δείχνει πρόθυμη να χρησιμοποιεί τον παίκτη σε αυτή τη θέση.</p>
      <p>Βαίνει καλώς η προπώληση των εισιτηρίων, που πλέον είναι ανοικτή για όλο τον κόσμο… Με βάση τις ενδείξεις η Ανατολική κερκίδα του γηπέδου θα γεμίσει.</p>
      <p> </p>
      <related>
        <a href="https://www.24sports.com.cy/gr/sports/podosfairo/kypros/a-katigoria/omonoia/omonia-ananhetorei-o-berg"/>
        <a href="https://www.24sports.com.cy/gr/sports/podosfairo/kypros/a-katigoria/omonoia/petrakidis-i-itta-apo-ton-apoel-mas-ekane-kalo"/>
        <a href="https://www.24sports.com.cy/gr/sports/podosfairo/kypros/a-katigoria/omonoia/omonoia-to-minyma-toy-ortega-ston-kosmo-video"/>
      </related>
    </article>
  </body>
</html>