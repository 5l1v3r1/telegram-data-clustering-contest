<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/yasam/yasam-genel/eski-hukumlunun-oykusu-turkiye-3-oldu/"/>
    <meta property="og:site_name" content="Denizli Haber"/>
    <meta property="article:published_time" content="2019-11-22T07:03:00+00:00"/>
    <meta property="og:title" content="Eski hükümlünün öyküsü Türkiye 3. sü oldu"/>
    <meta property="og:description" content="Eski hükümlülerin istihdamı konusunda ön yargıları kırmak adına düzenlenen “Karanlığı Aydınlatanlar” adlı öykü yarışmasında Denizlili eski hükümlü kaleme aldığı “Gündoğumu” adlı öyküsüyle Türkiye üçüncüsü oldu."/>
  </head>
  <body>
    <article>
      <h1>Eski hükümlünün öyküsü Türkiye 3. sü oldu</h1>
      <h2>Eski hükümlülerin istihdamı konusunda ön yargıları kırmak adına düzenlenen “Karanlığı Aydınlatanlar” adlı öykü yarışmasında Denizlili eski hükümlü kaleme aldığı “Gündoğumu” adlı öyküsüyle Türkiye üçüncüsü oldu.</h2>
      <address><time datetime="2019-11-22T07:03:00+00:00">22 Nov 2019, 07:03</time> by <a rel="author">Haber Merkezi</a></address>
      <p>DENİZLİ (AA) – Milli Eğitim Bakanlığı tarafından, eski hükümlülerin istihdamı konusunda ön yargıları kırmak, sosyal ve ekonomik anlamda toplumsal duyarlılığı geliştirmek amacıyla Adalet Bakanlığı Ceza ve Tevkifevleri Genel Müdürlüğü iş birliğiyle düzenlenen “Karanlığı Aydınlananlar” öykü yarışmasında üçüncü olan eski hükümlüye ödülü verildi.</p>
      <p>Denizli Cumhuriyet Başsavcısı Ergül Yılmaz’ın makamında düzenlenen törende,  “Gündoğumu” isimli öyküsüyle Türkiye üçüncüsü olan A.E.Ç. ödülünü aldı.</p>
      <figure>
        <img src="https://www.denizlihaber.com/medya/2019/11/denizli-eski-hukumlu-oyku-haber.jpg"/>
      </figure>
      <p>Başsavcı Yılmaz, yaptığı konuşmada, cezaevinden salıverildikten sonra veya işlediği suç nedeniyle denetimli serbestlikten yararlanarak kendilerine bir şans verilen yükümlülerin kendi işini kurdukları veya bir iş sahibi oldukları ve sorumluluklarını yerine getirerek tekrar suça karışmamayı başarabildikleri öykülerinin bir kitap haline getirilerek işverenlere ulaştırılmasının planlandığını, bu kapsamda bölgesel ve Türkiye geneli olmak yarışma düzenlendiğini belirtti.</p>
      <p>Hükümlülere yönelik ön yargılardan uzaklaşılarak destek verilmesi, şans tanınması durumunda bu kişilerin tekrar topluma kazandırılabileceğini, yeniden suç işlenmesinin önlenebileceğini ifade eden Yılmaz, “Bu projeyle eski hükümlülere yönelik farkındalığın bir kez daha artırıldığını, diğer yükümlülere örnek olduğunu görüyoruz. Yeniden suç işlenmesinin önlenmesinde büyük katkısı olacak bu tür katılımları önemsiyoruz. Dereceye giren eski hükümlü A.E.Ç’yi tebrik ediyor, başarılar diliyoruz” dedi.</p>
    </article>
  </body>
</html>