<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/hava-kuvvetleri-komutanliginda-feto-operasyonu-92-kisi-hakkinda-gozalti-karari"/>
    <meta property="og:site_name" content="CNN Türk"/>
    <meta property="article:published_time" content="2019-11-22T07:33:43+00:00"/>
    <meta property="og:title" content="Peş peşe FETÖ operasyonları: Çok sayıda kişi hakkında gözaltı kararı"/>
    <meta property="og:description" content="Ankara Cumhuriyet Başsavcılığı'nca yapılan FETÖ..."/>
  </head>
  <body>
    <article>
      <h1>Peş peşe FETÖ operasyonları: Çok sayıda kişi hakkında gözaltı kararı</h1>
      <h2>Ankara Cumhuriyet Başsavcılığı'nca yapılan FETÖ operasyonunda, FETÖ terör örgütü ile irtibatları tespit edilen,tamamı ihraç ihraç edilmiş, 2’si Teğmen 90’ı Astsubay olmak üzere toplam 92 kişi hakkında Ankara merkezli 22 ilde gözaltı kararı verildi, şu ana kadar 53 şüpheli yakalandı. Bursa merkezli 23 ilde FETÖ'nün askeri mahrem yapılanmasına yönelik soruşturmada ise 46 kişi gözaltına alındı.</h2>
      <address><time datetime="2019-11-22T07:33:43+00:00">22 Nov 2019, 07:33</time> by <a rel="author">DHA</a></address>
      <p><a href="https://www.cnnturk.com/haberleri/ankara">Ankara</a> Cumhuriyet Başsavcılığı'nca yürütülen <a href="https://www.cnnturk.com/haberleri/feto">FETÖ</a>/PDY soruşturması kapsamında, Hava Kuvvetleri Komutanlığı'ndan ihraç edilen 92 kişi hakkında gözaltı kararı verildi. Şüphelilerden 53'ü, 22 ilde düzenlenen operasyonlarla gözaltına alındı.</p>
      <p>Ankara Cumhuriyet Başsavcılığı tarafından Hava Kuvvetleri Komutanlığı'ndan ihraç edilen ve FETÖ/PDY ile irtibatı tespit edilen eski 2'si teğmen, 90'ı astsubay toplam 92 kişi hakkında gözaltı kararı verildi. Ankara Emniyet Müdürlüğü Terörle Mücadele Şube Müdürlüğü ekipleri, ankesörlü ve kontörlü telefonlar ile büfe telefonlarından periyodik ve ardışık arama sistemiyle haberleştikleri belirlenen şüphelilerin yakalanması için Ankara merkezli 22 ilde eş zamanlı operasyon başlattı. Operasyonlarda 53 kişi gözaltına alınırken, diğer şüphelilerin yakalanması için çalışmaların sürdürüldüğü belirtildi. </p>
      <figure>
        <img src="https://i2.cnnturk.com/i/cnnturk/75/700x0/5dd78f3bbf21441cf0a72def"/>
      </figure>
      <p>
        <b><a href="https://www.cnnturk.com/haberleri/bursa">BURSA</a> MERKEZLİ 23 İLDE FETÖ OPERASYONU: 46 GÖZALTI</b>
      </p>
      <p>Berktuğ ÖNCÜ/BURSA,(<a href="https://www.cnnturk.com/haberleri/dha">DHA</a>)- BURSA merkezli 23 ilde gerçekleşen FETÖ/PDY operasyonunda 46 şüpheli gözaltına alındı. Şüpheliler arasında, TSK'da örgüt adına mahrem imam olarak görev alan rütbeli askerler ile askeri okuldan atılan eski öğrenciler olduğu bildirildi.</p>
      <p>Bursa İl Emniyet Müdürlüğü Terörle Mücadele Şube Müdürlüğü ekipleri, Türk Silahlı Kuvvetleri'ndeki mahrem imamlara yönelik yürütülen soruşturma kapsamında 23 ilde çok sayıda adrese eş zamanlı operasyon düzenledi. Operasyonda, aralarında rütbeli askerler ve askeri okuldan ilişiği kesilen öğrencilerin bulunduğu 46 şüpheli gözaltına alındı. Şüpheliler, ifadeleri alınmak üzere emniyet müdürlüğüne getirildi.</p>
      <related>
        <h4>ilgili haberler</h4>
        <a href="https://www.cnnturk.com/video/turkiye/denizlide-kazasi-eksik-olmayan-kavsak"/>
        <a href="https://www.cnnturk.com/turkiye/9-ilde-es-zamanli-feto-operasyonu-8-tutuklama"/>
        <a href="https://www.cnnturk.com/video/yasam/otomobil/kis-lastigi-zorunlulugu-icin-geri-sayim-basladi"/>
      </related>
    </article>
  </body>
</html>