<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/ministr-kulturi-zayaviv-pro-mozhlivu-privatizaciyu-kinostudiyi-im-dovzhenka-330597_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T17:37:00+00:00"/>
    <meta property="og:title" content="Міністр культури заявив про можливу приватизацію Кіностудії ім. Довженка"/>
    <meta property="og:description" content="Бородянський запевнив, що в такому разі кіностудію приватизують з цільовим призначенням кіностудії."/>
  </head>
  <body>
    <article>
      <h1>Міністр культури заявив про можливу приватизацію Кіностудії ім. Довженка</h1>
      <h2>Бородянський запевнив, що в такому разі кіностудію приватизують "з цільовим призначенням кіностудії".</h2>
      <address>
        <time datetime="2019-11-22T17:37:00+00:00">22 Nov 2019, 17:37</time>
      </address>
      <p>Міністр культури, молоді та спорту Володимир Бородянський заявив про те, <b><a href="https://dt.ua/CULTURE/zgidno-zi-svoyim-statusom-kinostudiya-im-dovzhenko-ne-pidlyagaye-privatizaciyi-oles-yanchuk-253730_.html">Кіностудію імені Довженка можуть приватизувати</a></b>, передає "<a href="https://nv.ua/ukr/ukraine/events/borodyanskiy-shcho-z-kinostudiyeyu-dovzhenka-novini-ukrajini-50055107.html">Новое время</a>". Він також зазначив, що існує інший варіант розвитку подій.</p>
      <p>"З огляду на те, що є рібейти, ліквідність такого об'єкта піднімається. Він розташований у місті, в нього хороша локація і туди легко привозити закордонних акторів", — зазначив Бородянський та додав, що кіностудію можуть приватизувати "з цільовим призначенням саме як кіностудії".</p>
      <p>Він додав, що кіностудію також можуть використовувати як суспільний простір, арт-хаб, де діятимуть музеї та студії. За словами Бородянського, у Києві дуже не вистачає суспільних просторів, на території яких можна було б створювати культурний контент, а Кіностудія імені Олександра Довженка може стати одним із таких майданчиків.</p>
      <p>"Ми зараз будемо оцінювати кожну з ідей на їхні плюси і мінуси, і потім ми вийдемо вже на ринок і запропонуємо ринку почати брати участь в тій чи іншій розробці тієї чи іншої концепції", — підсумував Бородянський.</p>
      <p>Як писав у своїй статті для <b><a href="https://dt.ua/">DT.UA</a></b> Олег Вергеліс, до переліку об'єктів державної власності, які підлягають приватизації протягом 2017-2020 років, увійшли низка українських державних цирків і кіностудій, зокрема – Національний цирк України і <b><a href="https://dt.ua/ECONOMICS/u-mert-hochut-privatizuvati-kinostudiyu-im-dovzhenka-ta-nacionalniy-cirk-ukrayini-251073_.html">Національна кіностудія ім. Олександра Довженка</a></b>.</p>
      <p>За словами директора Національної кіностудії імені Олександра Довженка Олеся Янчука, приватизація кіностудії – це ініціатива першого заступника міністра економічного розвитку і торгівлі Максима Нефьодова, який запропонував виставити на приватизацію 893 державні установи.</p>
      <p>Детальніше про перспективи студії і можливості її приватизації читайте в інтерв'ю Катерини Константинової з Олесем Янчуком у тижневику <a href="https://dt.ua/ART/oles-yanchuk-sogodni-gostro-stoyit-pitannya-pro-zahist-derzhavnih-kinostudiy-vid-nezakonnoyi-privatizaciyi-ta-reyderskih-atak-253522_.html"><b>"Дзеркало тижня. Україна".</b></a></p>
      <footer>За матеріалами: <a href="https://dt.ua/go/aHR0cDovL252LnVh">Новое время</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>