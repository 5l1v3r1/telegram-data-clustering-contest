<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/milan/stefano-pioli-tryabva-da-nadgradim-varhu-predstavyaneto-ot-macha-s-yuventus.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-22T17:13:59+00:00"/>
    <meta property="og:title" content="Стефано Пиоли: Трябва да надградим върху представянето от мача с Ювентус"/>
    <meta property="og:description" content="&quot;През последните дни вложихме всичко в работата си, за да се подобрим&quot;"/>
  </head>
  <body>
    <article>
      <h1>Стефано Пиоли: Трябва да надградим върху представянето от мача с Ювентус</h1>
      <address>
        <time datetime="2019-11-22T17:13:59+00:00">22 Nov 2019, 17:13</time>
      </address>
      <p>Наставникът на Милан Стефано Пиоли сподели, че се надява отборът му да се представи силно в утрешното дерби в Наполи от Серия "А". </p>
      <p>"Трябва да надградим върху представянето си от мача с Ювентус, където показахме на какво сме способни. Наполи е силен отбор, който се бори за Скудетото. Ще се изправим срещу мотивиран съперник, който е воден от голям треньор. Със сигурност обаче и на нас няма да ни липсва мотивация да дадем най-доброто от себе си.</p>
      <p>Трябва да имаме ясни идеи и да бъдем позитивни, а не пасивни. Имам добро усещане за това, което правим, така че очаквам много от отбора и съм убеден, че ще се представим силно.</p>
      <p>Нужно е преди всичко да преценяваме риска, защото всяка топка може да се окаже решаваща. Срещу Юве ни липсваха концентрация и решителност при допуснатия гол. Винаги трябва да играем и мислим като едно цяло. Отборът е компактен и сплотен, като иска да излезе от този деликатен момент и да се изкачи в класирането възможно най-бързо. През последните дни вложихме всичко в работата си, за да се подобрим", заяви Пиоли на пресконференцията преди мача.</p>
    </article>
  </body>
</html>