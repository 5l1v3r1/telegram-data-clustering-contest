<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77639-Bitcoin-nakratko-spadol-pod-7tisic-dolarov-V-najvacsej-burze-Binance-mala-prebehnut-policajna-razia"/>
    <meta property="og:site_name" content="REFRESHER"/>
    <meta property="article:published_time" content="2019-11-22T17:18:00+00:00"/>
    <meta property="og:title" content="Bitcoin nakrátko spadol pod 7-tisíc dolárov. V najväčšej burze Binance mala prebehnúť policajná razia"/>
    <meta property="og:description" content="Šéf Binance to odmieta a tvrdí, že konkurencia platí novinárov, aby podobné správy vypúšťali."/>
  </head>
  <body>
    <article>
      <h1>Bitcoin nakrátko spadol pod 7-tisíc dolárov. V najväčšej burze Binance mala prebehnúť policajná razia</h1>
      <address><time datetime="2019-11-22T17:18:00+00:00">22 Nov 2019, 17:18</time> by <a rel="author">Matej Krajčovič</a></address>
      <p>
        <b>Šéf Binance to odmieta a tvrdí, že konkurencia platí novinárov, aby podobné správy vypúšťali.</b>
      </p>
      <p>Ak vlastníš nejaký <b>Bitcoin</b>, určite si spozoroval, že kurz najpopulárnejšej kryptomeny oproti doláru sa poobede zosypal až k psychologickej<b> hranici 7 000 USD. </b></p>
      <p><a href="https://www.theblockcrypto.com/post/47922/binances-shanghai-office-shut-down-following-police-raid-sources-say">Web The Block Crypto</a> možno dáva odpoveď na otázku prečo. Informuje totiž o <b>policajnom zákroku v kanceláriách</b> šanghajskej pobočky aktuálne najznámejšej a najväčšej burzy <b>Binance</b>. Práve cez jej web si môžeš Bitcoin, ale aj iné kryptomeny zameniť rovno zo svojej platobnej karty.</p>
      <p>Policajná razia mala prísť krátko potom, čo sa šanghajská vláda rozhodla si na bitcoin a služby okolo neho bližšie posvietiť. Možno aj preto mala miestna bunka Binance už v predchádzajúcich týždňoch nútiť zamestanancov pracovať buď nadiaľku alebo podstúpiť sťahovanie do SIngapúru.</p>
      <p>Potvrdzovať by to mohol Tweet CEO spoločnosti Binance, ktorý kancelárie označil za zastaraný koncept, podobne ako SMS-ky.</p>
      <figure>
        <iframe data-src="https://twitter.com/cz_binance/status/1197031061399597056?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>V Šanghaji sa však napriek tomu zostávala približne stovka ľudí z firmy, no už bez spomínaného CEO, ktorým je <b>Chanpeng Zhao</b>.</p>
      <related>
        <a href="https://refresher.sk/69670-Kolko-by-si-mal-penazi-ak-by-si-pred-10-rokmi-investoval-1000-do-najznamejsich-firiem-alebo-bitcoinu"/>
      </related>
      <p>Súčasná situácia je zatiaľ neprehľadná a trh aj preto reaguje takýmto výpredajom. The Block dokonca tvrdí, že Binance existenciu pobočky v Číne úplne popiera, hoci jeho redaktori videli fotografie z kancelárií a rozprávali sa s viacerými zamestnancami.</p>
      <p><b>Zhao </b>správy webu The Block <b>odmieta, </b>tvrdí, že neexistujú kancelárie ani policajná razia a <a href="https://twitter.com/cz_binance">na Twitteri naznačuje</a>, že za správami pošpiňujúcimi stoja konkurenčné burzy, ktoré <i>"platia novinárov"</i>. </p>
      <figure>
        <iframe data-src="https://twitter.com/cz_binance/status/1197673244452478976?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/33392-Apple-investuje-do-cinskeho-konkurenta-sluzby-Uber-Miliarda-dolarov-im-pomoze-spoznat-trh"/>
        <a href="https://refresher.sk/36487-Pripevnili-si-ich-okolo-pasa-aj-clenkov-Az-400-kusov-iPhonu-7-v-hodnote-400tisic-eur-sa-podarilo-zadrzat-cinskym-colnikom"/>
        <a href="https://refresher.sk/45956-Cinska-restaurace-nabizela-zenam-slevy-podle-velikosti-jejich-poprsi-S-dostatecne-velkymi-nadry-mohly-mit-slevu-az-65-procent"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
      </related>
    </article>
  </body>
</html>