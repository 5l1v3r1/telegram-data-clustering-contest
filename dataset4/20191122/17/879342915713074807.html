<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/22/novyna/suspilstvo/ukrayini-zminylysya-pravyla-fotohrafuvannya-dokumenty"/>
    <meta property="og:site_name" content="Слово і Діло"/>
    <meta property="article:published_time" content="2019-11-22T17:16:01+00:00"/>
    <meta property="og:title" content="В Україні змінилися правила фотографування на документи"/>
    <meta property="og:description" content="Нові стандарти фотографування враховують інтереси і релігійні традиції представників різних віросповідань."/>
  </head>
  <body>
    <article>
      <h1>В Україні змінилися правила фотографування на документи</h1>
      <address>
        <time datetime="2019-11-22T17:16:01+00:00">22 Nov 2019, 17:16</time>
      </address>
      <p>
        <b>Нові стандарти фотографування на документи, що посвідчують особу, підтверджують громадянство або спеціальний статус особи для представників різних віросповідань, запровадили в Україні.</b>
      </p>
      <p>Про це інформує пресцентр Державної міграційної служби 22 листопада.</p>
      <p>Нові стандарти фотографування враховують інтереси й релігійні традиції представників різних віросповідань.</p>
      <related>
        <a href="https://www.slovoidilo.ua/2019/10/24/pogljad/suspilstvo/texpasport-prava-smartfoni-yakymy-ryzykamy-dovedetsya-zitknutysya"/>
      </related>
      <p>«<i>Тепер фотографування на документи (паспорт громадянина України, паспорт громадянина України для виїзду за кордон, посвідка на тимчасове або постійне проживання) в головному уборі допускається, якщо людина носить головний убір у повсякденному житті через релігійні переконання</i>», - йдеться в повідомленні. Крім того, стало можливим фотографування в головних уборах, штучних предметах і матеріалах на підставі медичних показань, які підтверджені медичним висновком відповідного закладу охорони здоров'я. Водночас головні убори не мають змінювати форми окремих частин обличчя (чоло, вилиці, щоки, підборіддя, очі), закривати обличчя і підборіддя, проходити по контуру лінії росту волосся, закривати вуха та шию. Нові вимоги до оцифрованого образу обличчя людини, фотокарток, які подаються для оформлення або обміну документів, що посвідчують особу, підтверджують громадянство України або спеціальний статус особи, і фотографічного зображення на них, затверджені наказом Міністерства внутрішніх справ від 18.10.2019 № 875.</p>
      <p>Раніше з'ясувалися <a href="https://www.slovoidilo.ua/2019/10/30/novyna/polityka/dubilet-povidomyv-podrobyczi-skasuvannya-trudovyx-knyzhok">подробиці скасування трудових книжок</a>.</p>
      <p>Також нагадаємо, <a href="https://www.slovoidilo.ua/2019/10/01/novyna/polityka/ukrayina-pidnyalasya-rejtynhu-pasportiv-svitu">Україна піднялася в рейтингу паспортів світу</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/09/16/novyna/suspilstvo/zvilneni-rf-ukrayinski-poloneni-otrymaly-novi-pasporty"/>
        <a href="https://www.slovoidilo.ua/2019/09/09/novyna/finansy/bankam-dozvolyly-obsluhovuvaty-ukrayincziv-zakordonnymy-pasportamy"/>
        <a href="https://www.slovoidilo.ua/2019/09/04/novyna/polityka/sluha-narodu-vidklykala-zakonoproekt-pro-prodazh-sim-kartok-pasportamy"/>
        <a href="https://www.slovoidilo.ua/2019/10/10/novyna/polityka/rosijski-pasporty-donbasu-mzs-nimechchyny-ne-vyznaye-posol"/>
      </related>
    </article>
  </body>
</html>