<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/22/premiera-i-pierwsze-recenzje-sniper-ghost-warrior-contracts.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-22T17:35:00+00:00"/>
    <meta property="og:title" content="Premiera i pierwsze recenzje Sniper: Ghost Warrior Contracts"/>
    <meta property="og:description" content="Dziś odbyła się premiera czwartej odsłony popularnego cyklu snajperskich strzelanek od firmy CI Games."/>
  </head>
  <body>
    <article>
      <h1>Premiera i pierwsze recenzje Sniper: Ghost Warrior Contracts</h1>
      <h2>Dziś odbyła się premiera czwartej odsłony popularnego cyklu snajperskich strzelanek od firmy CI Games.</h2>
      <address><time datetime="2019-11-22T17:35:00+00:00">22 Nov 2019, 17:35</time> by <a rel="author">Maria Wawrzyniak</a></address>
      <p><b>Na rynku zadebiutowało dziś <i><a href="https://www.gram.pl/encyklopedia-gier/gry/sniper-ghost-warrior-contracts">Sniper: Ghost Warrior Contracts</a> </i>od polskiej firmy CI Games.</b> To już <b>czwarta odsłona popularnego cyklu gier snajperskich</b>. Produkcja jest już dostępna <b>na konsolach PlayStation 4 oraz Xbox One</b>, wersja pecetowa zostanie odblokowana dziś wieczorem na <b>Steamie</b> – na wszystkich trzech platformach jest dostępna <b>lokalizacja kinowa, z polskimi napisami</b>. Twórcy skorzystali również z okazji, publikując <b>pierwszą aktualizację</b>, która skupia się przede wszystkim na <b>poprawieniu wielu błędów technicznych</b>. Zainteresowanych zapraszamy między innymi <a href="https://www.dsogaming.com/news/sniper-ghost-warrior-contracts-day-1-update-detailed-full-patch-notes-revealed/">tutaj</a>. Z racji premiery w internecie pojawiły się również <b>pierwsze recenzje <i>Sniper: Ghost Warrior Contracts</i></b>.</p>
      <figure>
        <img src="https://img6.gram.pl/uvyd20191122171309178hhhb.jpg"/>
      </figure>
      <p>Tym razem spojrzeliśmy zarówno na średnią <a href="https://www.metacritic.com/game/pc/sniper-ghost-warrior-contracts/critic-reviews">w serwisie Metacritic</a>, jak i średnią <a href="https://opencritic.com/game/8542/sniper-ghost-warrior-contracts">na Opencritic</a> – w pierwszym przypadku jest to 71 punktów na sto, w drugim o dwa więcej. Warto w tym momencie wspomnieć, że poprzednia część serii, czyli <i>Sniper: Ghost Warrior 3</i> wypadło znacznie gorzej. Większość recenzentów stwierdziła, że <b><i>Sniper: Ghost Warrior Contracts</i> to prawdopodobnie najlepsza odsłona cyklu</b>. Wielokrotnie możemy przeczytać, że produkcja w pewien sposób <i>nawróciła serię</i>, sprowadzając ją na właściwe tory po klapie trójki. Wygląda więc na to, że twórcy odrobili pracę domową – oceniający chwalą sobie przede wszystkim <b>znacznie lepiej dopracowaną mechanikę snajperską</b> oraz <b>interesujące, posiadające większą głębię misje</b>. <b>System kontraktów</b> również zdaje się być naprawdę w porządku. Krytyka spadła oczywiście głównie na <b>niedopracowanie pod względem technicznym</b>. Dla wielu kampania okazała się <b>za krótka</b>, aczkolwiek w tej kwestii nadrabiała <b>nieliniowość zleceń</b> oraz <b>wyzwania opcjonalne</b>, dzięki czemu misje można przechodzić wielokrotnie bez totalnego znudzenia.</p>
      <ul>
        <li>
          <b><a href="https://www.criticalhit.net/review/sniper-ghost-warrior-contracts-review-ghost-recon-future-soldier/">Critical Hit</a> – 7.5/10</b>
        </li>
        <li>
          <b><a href="https://www.gamegrin.com/reviews/sniper-ghost-warrior-contracts-review/">GameGrin</a> – 7.5/10</b>
        </li>
        <li>
          <b><a href="https://www.gameskinny.com/13bsy/sniper-ghost-warrior-contracts-review-sandboxes-worth-playing-in">GameSkinny</a> – 7/10</b>
        </li>
        <li>
          <b><a href="https://www.glitched.africa/sniper-ghost-warrior-contracts-review/">Glitched Africa</a> – 7.5/10</b>
        </li>
        <li>
          <b><a href="https://www.ign.com/articles/2019/11/21/sniper-ghost-warrior-contracts-review">IGN</a> – 7.3/10</b>
        </li>
        <li>
          <b><a href="https://nexushub.co.za/nexus/review-sniper-ghost-warrior-contracts.html">Nexus Hub</a> – 7.5/10</b>
        </li>
        <li>
          <b><a href="https://www.pcinvasion.com/sniper-ghost-warrior-contracts-review-metal-gear-lite-with-a-solid-outing/">PC Invasion</a> – 7/10</b>
        </li>
        <li>
          <b><a href="https://www.savingcontent.com/2019/11/21/sniper-ghost-warrior-contracts-review/">Saving Content</a> – 8/10</b>
        </li>
      </ul>
      <hr/>
      <ul>
        <li>
          <a href="https://www.gram.pl/news/2019/08/26/wszystko-co-wiemy-o-nadchodzacym-sniper-ghost-warrior-contracts.shtml">Kompendium wiedzy na temat gry <i>Sniper: Ghost Warrior Contracts</i></a>
        </li>
        <li>
          <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
        </li>
      </ul>
    </article>
  </body>
</html>