<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/narkotik-ten-es-zamanli-operasyon-5-kisi-tutuklandi-1210778.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-22T17:19:00+00:00"/>
    <meta property="og:title" content="Narkotik'ten eş zamanlı operasyon: 5 kişi tutuklandı"/>
    <meta property="og:description" content="Malatya'da sokak satıcılarına yönelik düzenlenen uyuşturucu operasyonunda gözaltına alınan 6 şüpheliden 5'i tutuklandı."/>
  </head>
  <body>
    <article>
      <h1>Narkotik'ten eş zamanlı operasyon: 5 kişi tutuklandı</h1>
      <h2>Malatya'da sokak satıcılarına yönelik düzenlenen uyuşturucu operasyonunda gözaltına alınan 6 şüpheliden 5'i tutuklandı.</h2>
      <address>
        <time datetime="2019-11-22T17:19:00+00:00">22 Nov 2019, 17:19</time>
      </address>
      <p><b>İl Emniyet Müdürlüğü Narkotik Suçlarla Mücadele Şubesi ekipleri,</b> "<b>torbacı</b>" diye tabir edilen sokak satıcılarına yönelik farklı tarihlerde 7 adrese eş zamanlı operasyon düzenledi.<br/><br/>Operasyonlarda 6 şüpheli gözaltına alındı. Şüphelilerin ev ile iş yerlerinde yapılan aramada, 3 av tüfeği, tüfeklere ait 13 fişek, 4 paket halinde 27,98 gram sentetik uyuşturucu, 3 paket halinde 4,78 gram metamfetamin, 2 cinsel içerikli hap ile satışı izne tabi uyuşturucu etkisi yaratan 8 hap ele geçirildi.<br/><br/>Emniyetteki işlemlerinin ardından sevk edildikleri adliyede mahkemeye çıkarılan 6 şüpheliden 5'i tutuklandı, 1'i adli kontrol kararıyla serbest bırakıldı.</p>
    </article>
  </body>
</html>