<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economico.gr/paraitithike-apo-to-d-s-tis-peiraios-o-georgakopoylos/"/>
    <meta property="og:site_name" content="economico.gr"/>
    <meta property="article:published_time" content="2019-11-22T17:11:00+00:00"/>
    <meta property="og:title" content="Παραιτήθηκε από το Δ.Σ. της Πειραιώς ο Γιώργος Γεωργακόπουλος"/>
    <meta property="og:description" content="Ο Γιώργος Γεωργακόπουλος, αποτελεί παρελθόν από τη Τράπεζα Πειραιώς ο οποίος υπέβαλε τη παραίτησή του από το Διοικητικό Συμβούλιο της Τράπεζας."/>
  </head>
  <body>
    <article>
      <h1>Παραιτήθηκε από το Δ.Σ. της Πειραιώς ο Γιώργος Γεωργακόπουλος</h1>
      <address><time datetime="2019-11-22T17:11:00+00:00">22 Nov 2019, 17:11</time> by <a rel="author">Ελεάνα Ζαμπάρα</a></address>
      <p>Ο <a href="https://economico.gr/?s=%CE%93%CE%B9%CF%8E%CF%81%CE%B3%CE%BF%CF%82+%CE%93%CE%B5%CF%89%CF%81%CE%B3%CE%B1%CE%BA%CF%8C%CF%80%CE%BF%CF%85%CE%BB%CE%BF%CF%82%2C"><b>Γιώργος Γεωργακόπουλος,</b> </a>αποτελεί παρελθόν από τη <a href="https://economico.gr/?s=%CE%A4%CF%81%CE%AC%CF%80%CE%B5%CE%B6%CE%B1+%CE%A0%CE%B5%CE%B9%CF%81%CE%B1%CE%B9%CF%8E%CF%82"><b>Τράπεζα Πειραιώς</b></a> ο οποίος υπέβαλε τη παραίτησή του από το <b>Διοικητικό Συμβούλιο</b> της <b>Τράπεζας</b>.</p>
      <p>Η εξέλιξη αυτή έρχεται ως συνέχεια της ανάληψης από τον κ. Γεωργακόπουλο καθηκόντων <b>CEO</b> στην «<b>Intrum Hellas</b>».</p>
      <p>Το Δ.Σ. της Τράπεζας θα συνεχίσει να λειτουργεί με δεκαμελή σύνθεση, δυνάμει του άρθρου 9 του ισχύοντος καταστατικού της, μέχρι την ολοκλήρωση της διαδικασίας αντικατάστασής του, σύμφωνα με το ισχύον νομοθετικό και κανονιστικό πλαίσιο.</p>
      <p>
        <b>Αναλυτικά η ανακοίνωση:</b>
      </p>
      <p>
        <i>«H Τράπεζα Πειραιώς ανακοινώνει ότι ο κ. Γεώργιος Γεωργακόπουλος, σε συνέχεια ανάληψης καθηκόντων Διευθύνοντος Συμβούλου στην ανώνυμη εταιρεία με την επωνυμία «Intrum Hellas Ανώνυμη Εταιρεία Διαχείρισης Απαιτήσεων από Δάνεια και Πιστώσεις», παραιτήθηκε από τη θέση του Εκτελεστικού Μέλους του Δ.Σ. της Τράπεζας.</i>
      </p>
      <p>
        <i>Το Δ.Σ. της Τράπεζας θα συνεχίσει να λειτουργεί με δεκαμελή σύνθεση, δυνάμει του άρθρου 9 του ισχύοντος καταστατικού της, μέχρι την ολοκλήρωση της διαδικασίας αντικατάστασής του, σύμφωνα με το ισχύον νομοθετικό και κανονιστικό πλαίσιο.</i>
      </p>
      <p>
        <i>Η Διοίκηση της Τράπεζας Πειραιώς ευχαριστεί τον κ. Γεωργακόπουλο για την προσφορά του στον Όμιλο στον κρίσιμο τομέα της διαχείρισης των Μη Εξυπηρετούμενων Ανοιγμάτων, στην ολοκλήρωση της συμφωνίας στρατηγικής συνεργασίας με την Εταιρεία «Intrum» ως και στη δημιουργία της νέας εταιρείας «Intrum Hellas» και προσβλέπει σε μια εξίσου επιτυχημένη συνεργασία από τη νέα του θέση.</i>
      </p>
      <p>
        <i>Η από 24.04.2019 απόφαση του Δ.Σ. σχετικά με την εκπροσώπηση της Τράπεζας διατηρείται στο σύνολό της σε ισχύ».</i>
      </p>
    </article>
  </body>
</html>