<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/entertainment/news/serbia-shooting-of-baaghi-3-sajid-tiger-and-ahmed-share-photo-on-social-media-263015"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-22T17:05:01+00:00"/>
    <meta property="og:title" content="सर्बिया : &quot;Baaghi 3&quot; की शूटिंग, Social Media पर साजिद, टाइगर और अहमद ने शेयर की Photo"/>
    <meta property="og:description" content="व्यापक रूप से सफल &quot;बागी&quot; फ्रेंचाइजी निश्चित रूप से दर्शकों के बीच उत्सुकता बनाये रखना बखूबी जानती है। टाइगर श्रॉफ अभिनीत &quot;बागी 3&quot; की शूटिंग इन दिनों अपने चरम पर है, क्योंकि फिल्म की टीम फिलहाल सर्बिया में शूटिंग कर रही है और अब, साजिद नाडियाडवाला ने टीम में शामिल होने के लिए सर्बिया के लिए उड़ान भर ली है। टाइगर श्रॉफ ने शूटिंग से साजिद नाडियाडवाला और निर्देशक अहमद खान के साथ अपने सोशल मीडिया पर एक तस्वीर साझा की है। तस्वीर में, टाइगर और अहमद खान, साजिद नाडियाडवाला के दोनों ओर खड़े हैं, जबकि निर्माता फिल्म &quot;बागी 3&quot; का क्लैपबोर्ड थामे हुए नजर आ रहे है।"/>
  </head>
  <body>
    <article>
      <h1>सर्बिया : "Baaghi 3" की शूटिंग, Social Media पर साजिद, टाइगर और अहमद ने शेयर की Photo</h1>
      <address><time datetime="2019-11-22T17:05:01+00:00">22 Nov 2019, 17:05</time> by <a rel="author">Priyanka</a></address>
      <p>व्यापक रूप से सफल "बागी" फ्रेंचाइजी निश्चित रूप से दर्शकों के बीच उत्सुकता बनाये रखना बखूबी जानती है। टाइगर श्रॉफ अभिनीत "बागी 3" की शूटिंग इन दिनों अपने चरम पर है, क्योंकि फिल्म की टीम फिलहाल सर्बिया में शूटिंग कर रही है और अब, साजिद नाडियाडवाला ने टीम में शामिल होने के लिए सर्बिया के लिए उड़ान भर ली है। टाइगर श्रॉफ ने शूटिंग से साजिद नाडियाडवाला और निर्देशक अहमद खान के साथ अपने सोशल मीडिया पर एक तस्वीर साझा की है। तस्वीर में, टाइगर और अहमद खान, साजिद नाडियाडवाला के दोनों ओर खड़े हैं, जबकि निर्माता फिल्म "बागी 3" का क्लैपबोर्ड थामे हुए नजर आ रहे है।</p>
      <p>बागी 2 के बाद एक बार फिर साजिद नाडियाडवाला और टाइगर श्रॉफ एक साथ आ रहे हैं, जिसने पिछले साल बॉक्स ऑफिस पर तहलका मचा दिया था और बॉक्स ऑफिस पर 20\0 करोड़ क्लब में एंट्री करते हुए ब्लॉकबस्टर हिट साबित हुई थी। और ऐसे में बागी 3 की शूटिंग से आई इस तस्वीर ने प्रशंसकों को अधिक उत्साहित कर दिया है। इस बात में कोई शक नहीं है कि साजिद नाडियाडवाला इंडस्ट्री के सबसे बेहतरीन प्रोड्यूसर्स में से एक हैं और 2019 में सुपर 30, छिछोरे और हाउसफुल 4 के साथ बॉक्स ऑफिस हिट की हैट्रिक के साथ बेहद सफल साल रहा हैं।</p>
      <p>इस बार, टाइगर अपनी बागी की सह-कलाकार श्रद्धा कपूर के साथ नजर आएंगे। यह जोड़ी तीन साल बाद एक साथ स्क्रीन पर दर्शकों से मुखातिब होगी। "बागी 3" का निर्माण साजिद नाडियाडवाला ने अपने बैनर नाडियाडवाला ग्रैंडसन एंटरटेनमेंट के तहत किया है। वही, अहमद खान द्वारा निर्देशित "बागी 3" 2020 में रिलीज होने की उम्मीद है।</p>
      <p> </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Serbia: Shooting Of "Baaghi 3", Sajid, Tiger And Ahmed Share Photo On Social Media</p>
    </article>
  </body>
</html>