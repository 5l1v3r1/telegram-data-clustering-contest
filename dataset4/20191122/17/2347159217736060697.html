<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://izaktv.pl/aristocracy-pokonuje-havu-w-united-masters-league/"/>
    <meta property="og:site_name" content="IzakTV"/>
    <meta property="article:published_time" content="2019-11-22T17:59:35+00:00"/>
    <meta property="og:title" content="Aristocracy pokonuje HAVU w United Masters League"/>
    <meta property="og:description" content="To już trzecie spotkanie dla ekipy „TaZ’a” w drugim sezonie United Masters League. Jak do tej pory sytuacja Polaków była bardzo różnorodna, gdyż zanotowali oni jedno zwycięstwo oraz jedną porażkę, co oznacza, że aby nie bronić się przed odpadnięciem z turnieju musieli oni wygrać dzisiejsze spotkanie, w którym zmierzyli się z fińską drużyną HAVU.   […]"/>
  </head>
  <body>
    <article>
      <h1>Aristocracy pokonuje HAVU w United Masters League</h1>
      <address><time datetime="2019-11-22T17:59:35+00:00">22 Nov 2019, 17:59</time> by <a rel="author" href="https://izaktv.pl/author/szymak/" target="_blank">Paulina Szymak</a></address>
      <h4>
        <b>To już trzecie spotkanie dla ekipy „TaZ’a” w drugim sezonie United Masters League. Jak do tej pory sytuacja Polaków była bardzo różnorodna, gdyż zanotowali oni jedno zwycięstwo oraz jedną porażkę, co oznacza, że aby nie bronić się przed odpadnięciem z turnieju musieli oni wygrać dzisiejsze spotkanie, w którym zmierzyli się z fińską drużyną HAVU.</b>
      </h4>
      <p>Nie da się ukryć, że spotkanie to było bardzo wyrównane, co można było odczuć już w trakcie mapy <b>de_nuke.</b> Chociaż Polacy zgarnęli cztery pierwsze rundy z rzędu, <b>HAVU</b> szybko doprowadziło do remisu 6:6. Nie można mówić o konkretnym faworycie po pierwszej połowie, gdyż zakończyła się ona niewielką przewagą <a href="https://izaktv.pl/tag/aristocracy/"><b>Aristoctacy</b></a> (8:7). Zmianą stron tym razem lepiej wyglądała dla drużyny z Finlandii, gdyż po zgarnięciu pięciu rund, szybko zaczęli wysuwać się na prowadzenie (14:10). Jak się jednak okazało, ostatnie słowo na <b>de_nuke</b> należało do <b>Arcy,</b> które zakończyło mapę 16:14.</p>
      <p><b>Train</b> pod wieloma aspektami przypominał mapę <b>de_nuke.</b> Po raz kolejny Polacy zgarnęli pierwsze rundy, jednak Finowie od razu odpowiedzieli tym samym (2:3). Można wręcz powiedzieć, że walka toczyła się niemal punkt za punkt i żadnej z ekip nie udało się uciec na jakąkolwiek większą przewagę. Dopiero pod koniec pierwszej połowy <b>Aristocracy</b> pokusiło się o wynik 7:4, jednak <b>HAVU</b> w szybkim tempie wyrównało stawkę, a nawet wysunęło się o jedno oczko do przodu (8:7). Zmiana stron znów dodała animuszu polskiemu zespołowi i chociaż <b>HAVU</b> zdobyło pistoletówkę, <b>Arcy</b> ruszyło do wyrównania gry (10:10). Mimo że jeszcze pojedyncze rundy spoczęły na koncie Finów, to <b>Aristocracy</b> zakończyło spotkanie wynikiem 16:13.</p>
      <h3>Aristocracy – 2:0 – HAVU<br/>de_nuke – 16:14<br/>de_train – 16:13</h3>
      <p>Nie jest to na dzisiaj koniec meczy z udziałem polaków w ramach <b>United Masters League</b>. Już o godzinie 20:00 rozpocznie się spotkanie pomiędzy <b>Illuminar</b> a <b>Ancient</b> i podobnie jak w przypadku zawodników <b>Aristocracy, IHG</b> na swoim koncie jak do tej pory ma jedno zwycięstwo i jedną przegraną. Transmisje ze spotkania obejrzeć można na kanale <b><a href="https://www.twitch.tv/um_league">United Masters League</a></b> na platformie <b>Twitch.</b></p>
    </article>
  </body>
</html>