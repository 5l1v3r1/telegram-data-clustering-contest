<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttoudinese.it/calciomercato/behrami-a-gennaio-di-nuovo-udinese-72151"/>
    <meta property="og:site_name" content="TuttoUdinese.it"/>
    <meta property="article:published_time" content="2019-11-22T17:47:32+00:00"/>
    <meta property="og:title" content="Behrami, a gennaio di nuovo Udinese?"/>
    <meta property="og:description" content="“Ho voglia di rimettermi in gioco quanto prima, adesso non zoppico più e sto bene”. Una cosa è certa, Valon Behrami vuole continuare a giocare a calcio. La sua passione e la sua voglia non si sono spente dopo il terribile infortunio al perone che lo ha messo ko l'anno scorso e che ha praticamente fatto saltare qualsiasi discorso relativo a un rinnovo con l'Udinese, che voleva fortemente cambiare orma alla rosa e che quindi ha preferito rinunciare allo svizzero, visti i tempi di recupero incerti, nonostante fosse il capitano e, forse, l'uomo di maggior esperienza."/>
  </head>
  <body>
    <article>
      <h1>Behrami, a gennaio di nuovo Udinese?</h1>
      <address><time datetime="2019-11-22T17:47:32+00:00">22 Nov 2019, 17:47</time> by <a rel="author">Davide Marchiol</a></address>
      <figure>
        <img src="https://net-storage.tccstatic.com/storage/tuttoudinese.it/img_notizie/thumb1/40/409940ad35b948219d67f3c17a30774a-83625-95723157c8ebcac4750156d2b21ac04e.jpeg"/>
        <figcaption>© foto di Matteo Gribaudi/Image Sport</figcaption>
      </figure>
      <p><i>“Ho voglia di rimettermi in gioco quanto prima, adesso non zoppico più e sto bene”. </i>Una cosa è certa, Valon Behrami vuole continuare a giocare a calcio. La sua passione e la sua voglia non si sono spente dopo il terribile infortunio al perone che lo ha messo ko l'anno scorso e che ha praticamente fatto saltare qualsiasi discorso relativo a un rinnovo con l'Udinese, che voleva fortemente cambiare orma alla rosa e che quindi ha preferito rinunciare allo svizzero, visti i tempi di recupero incerti, nonostante fosse il capitano e, forse, l'uomo di maggior esperienza.</p>
      <p>Ora però lo scenario è nuovamente cambiato. Behrami ha rescisso col Sion, dove non si è trovato nelle condizioni di portare avanti il contratto firmato in estate, e ora è rientrato, come sappiamo, a Udine. Un amore per la città condiviso anche dalla compagna Lara Gut. Non è quindi da escludere che a gennaio Valon si incontri con la società per discutere di un possibile contratto di sei mesi, magari per aiutare nella crescita Walace e altri giovani in rampa di lancio. Un uomo carismatico per uno spogliatoio che ne ha quanto mai bisogno visto che ci sarà da sudare nella lotta salvezza. Magari utile anche in campo, come fatto da Hallfredsson l'anno scorso, in qualche spezzone di gara. Dovessero esserci le condizioni giuste per entrambe le parti ecco che potremmo rivedere il capitano di nuovo in maglia bianconera.</p>
    </article>
  </body>
</html>