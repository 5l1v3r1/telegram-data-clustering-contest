<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.finanzaonline.com/notizie/posizioni-nette-corte-saipem-esce-dal-podio-dei-piu-shortati"/>
    <meta property="og:site_name" content="FinanzaOnline"/>
    <meta property="article:published_time" content="2019-11-22T17:11:00+00:00"/>
    <meta property="og:title" content="Posizioni nette corte: Saipem esce dal podio dei più shortati"/>
    <meta property="og:description" content="Dall’aggiornamento di oggi di Consob sulle posizioni nette corte (PNC) si apprende che il titolo più shortato a Piazza Affari è UBI Banca con 7 posizioni short aperte per una …"/>
  </head>
  <body>
    <article>
      <h1>Posizioni nette corte: Saipem esce dal podio dei più shortati</h1>
      <address><time datetime="2019-11-22T17:11:00+00:00">22 Nov 2019, 17:11</time> by <a rel="author">Redazione Finanzaonline</a></address>
      <p>Dall’aggiornamento di oggi di Consob sulle posizioni nette corte (PNC) si apprende che il titolo più shortato a Piazza Affari è <b>UBI Banca</b> con 7 posizioni short aperte per una quota pari al 7,36% del capitale sociale (erano 4 PNC pari al 7,48% il 15 novembre).<br/><b>Maire Tecnimont</b> conquista il secondo gradino più alto del podio con 5 PNC pari al 6,01% del capitale (erano 5 PNC pari al 5,86% il 15 novembre).</p>
      <p><b>Banco BPM</b> si posiziona al terzo posto con 7 PNC per una quota pari al 5,08% del capitale (erano 7 PNC pari al 4,80% il 15 novembre).<br/><b>Saipem </b>manca il podio con 5 PNC per una quota pari al 5,04% del capitale (erano 5 PNC pari al 4,84% il 15 novembre).</p>
      <p>Per una visione complessiva su tutti i titoli shortati si veda la <b>seguente tabella</b> che mostra, in ordine decrescente, la classifica delle società quotate su Borsa Italiana in base alla quota di capitale su cui sono aperte le PNC.</p>
      <figure>
        <img src="https://www.finanzaonline.com/app/uploads/2019/11/short-22-11-19.png"/>
      </figure>
      <p>Si ricorda che le <b>PNC sono un indicatore sintetico</b> che riassume le posizioni corte (ossia le vendite allo scoperto sulle azioni e le posizioni corte in strumenti finanziari derivati e altri strumenti simili) al netto delle posizioni lunghe (ossia gli acquisti di azioni e le posizioni lunghe in strumenti finanziari derivati e altri strumenti simili). Confluiscono nel calcolo delle PNC tutte le operazioni effettuate nei sopracitati strumenti finanziari, anche eseguite all’estero e/o fuori mercato. Il sito internet della Consob è pertanto l’unica fonte ufficiale e affidabile dei dati su tali posizioni.<br/>Sono oggetto di pubblicazione le <b>PNC che sono di entità pari o superiore allo 0,5% del capitale sociale</b> della società quotata considerata; oppure hanno raggiunto la soglia dello 0,5% e sono state quindi pubblicate, ma successivamente sono diminuite al di sotto della soglia dello 0,5%. Queste PNC sono pubblicate un’ultima volta con l’indicazione dell’ultimo valore disponibile (sotto lo 0,5%).<br/>Si segnala infine che, dall’aggiornamento del 15 novembre, è scesa sotto lo 0,5% (oppure è stata chiusa) la percentuale di capitale shortato in <a href="https://www.finanzaonline.com/notizie/sul-ftse-star-di-piazza-affari-ci-sono-due-superstar-che-fanno-200-ytd"><b>Eurotech</b></a> (c’era 1 PNC pari allo 0,47% del capitale al 15 novembre).</p>
    </article>
  </body>
</html>