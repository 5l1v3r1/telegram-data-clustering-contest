<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zita.be/nieuws/entertainment/ben-affleck-maakt-film-over-congo-onder-leopold-ii"/>
    <meta property="og:site_name" content="Zita"/>
    <meta property="article:published_time" content="2019-11-22T17:03:05+00:00"/>
    <meta property="og:title" content="Ben Affleck maakt film over Congo onder Leopold II"/>
    <meta property="og:description" content="Hollywoodster Ben Affleck gaat een film regisseren en produceren over de misdaden die in Congo gepleegd zijn onder het bewind van de Belgische koning Leopold II. Dat melden de Amerikaanse filmsites Variety en Deadline. De film zal gebaseerd zijn op het boek ‘De geest van koning Leopold II en de plundering van de Congo’ van"/>
  </head>
  <body>
    <article>
      <h1>Ben Affleck maakt film over Congo onder Leopold II</h1>
      <address>
        <time datetime="2019-11-22T17:03:05+00:00">22 Nov 2019, 17:03</time>
      </address>
      <p>
        <b>Hollywoodster Ben Affleck gaat een film regisseren en produceren over de misdaden die in Congo gepleegd zijn onder het bewind van de Belgische koning Leopold II. Dat melden de Amerikaanse filmsites Variety en Deadline.</b>
      </p>
      <p>De film zal gebaseerd zijn op het boek ‘De geest van koning Leopold II en de plundering van de Congo’ van de Amerikaanse journalist Adam Hochschild. In dat boek wordt ingegaan op het schrikbewind dat Leopold II van 1885 tot 1908 in zijn toenmalige privékolonie Kongo-Vrijstaat voerde. Volgens de auteur heeft dat bewind aan zeker 8 miljoen mensen het leven gekost.</p>
      <h3>Mensenrechten</h3>
      <p>In de film zal onder meer gefocust worden op drie mannen – een zwarte Amerikaanse missionaris, een Engelse onderzoeksjournalist en een Ierse spion – die de wantoestanden in Congo aanklaagden en zo de basis vormden voor een van de eerste menrenrechtenbewegingen uit de geschiedenis. Farhad Safinia zal het scenario voor de film schrijven. Voor de productie zal Affleck samenwerken met verschillende partners, onder wie Martin Scorsese en Harry Belafonte</p>
      <related>
        <h4>Lees ook :</h4>
        <a href="https://nl.metrotime.be/2018/03/19/must-read/fenikstatoo-op-rug-van-ben-affleck-is-dan-toch-echt/"/>
      </related>
      <footer>Het bericht <a href="https://nl.metrotime.be/2019/11/22/must-read/ben-affleck-maakt-film-over-congo-onder-leopold-ii/">Ben Affleck maakt film over Congo onder Leopold II</a> verscheen eerst op <a href="https://nl.metrotime.be/">Metro</a>.</footer>
    </article>
  </body>
</html>