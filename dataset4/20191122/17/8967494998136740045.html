<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/showbizz/eenmalige-heruitgave-joepie-levert-rode-neuzen-dag-155-000-euro-op~a54c3fac/"/>
    <meta property="og:site_name" content="HLN"/>
    <meta property="article:published_time" content="2019-11-22T17:28:00+00:00"/>
    <meta property="og:title" content="Eenmalige heruitgave Joepie levert Rode Neuzen Dag 155.000 euro op"/>
    <meta property="og:description" content="De eenmalige heruitgave van het legendarische tienerblad Joepie leverde een recordopbrengst voor Rode Neuzen Dag op. “Er werden maar liefst 39.389 exemplaren van de ‘special edition’ verkocht – goe..."/>
  </head>
  <body>
    <article>
      <h1>Eenmalige heruitgave Joepie levert Rode Neuzen Dag 155.000 euro op</h1>
      <address><time datetime="2019-11-22T17:28:00+00:00">22 Nov 2019, 17:28</time> by <a rel="author">SPK</a></address>
      <p>
        <b>De eenmalige heruitgave van het legendarische tienerblad Joepie leverde een recordopbrengst voor Rode Neuzen Dag op. “Er werden maar liefst 39.389 exemplaren van de ‘special edition’ verkocht – goed voor een cheque van 155.000 euro voor Rode Neuzen Dag”, zegt gelegenheidshoofdredacteur Frederik De Swaef.</b>
      </p>
      <p>“Dat bedrag overtreft onze stoutste verwachtingen.” Het was Het Laatste Nieuws dat naar aanleiding van de jaarlijkse eindejaarsactie van VTM, Qmusic en HLN het iconische Joepie-magazine vorige maand eenmalig opnieuw in de rekken legde - vrijwillig ineen gebokst door voormalige Joepie-medewerkers. Inhoudelijk, zoals het het tienerblad betaamd, ook in de speciale uitgave een pak vragen en antwoorden over de hedendaagse besognes van de jeugd, én natuurlijk de niet te missen kamerposters. “Joepie heeft gedurende meer dan 40 jaar voor heel wat jongeren van verschillende generaties enorm veel betekend. Nu brengt het ook letterlijk veel op ten voordele van het welzijn van jongeren”, aldus De Swaef.</p>
      <related>
        <h4>Lees ook</h4>
        <a href="https://www.hln.be/showbizz/-wie-zet-nu-z-n-wekker-om-4-uur-da-s-midden-in-de-nacht-koen-wauters-en-jonas-van-geel-presenteren-vandaag-de-ochtendshow-op-qmusic~a2297967/"/>
      </related>
      <h3>Wil je een gift doen aan Rode Neuzen Dag?</h3>
      <p>Rode Neuzen Dag wil jongeren mentaal, fysiek en sociaal sterker maken. Steun #generationstronger. <u><a href="https://gift.rodeneuzendag.be/?source=hln-redactie">Doe een gift aan het Rode Neuzen Fonds.</a></u></p>
    </article>
  </body>
</html>