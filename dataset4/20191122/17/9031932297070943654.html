<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-22/potepiala-skrajna-prawice-dostawala-pogrozki-burmistrz-arnsdorfu-rezygnuje/"/>
    <meta property="og:site_name" content="Polsat News"/>
    <meta property="article:published_time" content="2019-11-22T17:07:00+00:00"/>
    <meta property="og:title" content="Potępiała skrajną prawicę, dostawała pogróżki. Burmistrz Arnsdorfu rezygnuje"/>
    <meta property="og:description" content="Martina Angermann (SPD), burmistrz położonej niedaleko Drezna miejscowości Arnsdorf, ogłosiła, że po licznych groźbach ze strony skrajnej prawicy rezygnuje ze stanowiska - poinformowała w piątek agencja dpa."/>
  </head>
  <body>
    <article>
      <h1>Potępiała skrajną prawicę, dostawała pogróżki. Burmistrz Arnsdorfu rezygnuje</h1>
      <address>
        <time datetime="2019-11-22T17:07:00+00:00">22 Nov 2019, 17:07</time>
      </address>
      <p>
        <b>Martina Angermann (SPD), burmistrz położonej niedaleko Drezna miejscowości Arnsdorf, ogłosiła, że po licznych groźbach ze strony skrajnej prawicy rezygnuje ze stanowiska - poinformowała w piątek agencja dpa.</b>
      </p>
      <related>
        <a href="https://www.polsatnews.pl/wiadomosc/2019-11-05/nigdy-nie-bylo-powolania-osob-o-tak-skrajnych-pogladach-prof-safjan-o-kandydaturach-pis-do-tk/"/>
      </related>
      <p>Angermann podczas posiedzenia rady gminy poprosiła o przeniesienie jej na wcześniejszą emeryturę. Do czasu rozpatrzenia prośby pozostanie burmistrzem.</p>
      <p>O liczącym ok. 5 tys. mieszkańców Arnsdorfie zrobiło się głośno w 2016 r., kiedy to czterej mężczyźni przywiązali kablami do drzewa uchodźcę z Iraku. Twierdzili, że zrobili to w ramach obrony koniecznej. Angermann wielokrotnie potępiała postępowanie sprawców, w wyniku czego zaczęła otrzymywać pogróżki. Od lutego jest na zwolnieniu lekarskim.</p>
      <p>
        <a href="https://www.polsatnews.pl/wiadomosc/2019-11-22/ksiadz-mial-podszywac-sie-pod-biskupa-pracownicy-kurii-dostawali-grozby/">
          <b>ZOBACZ: Ksiądz miał podszywać się pod biskupa. "Pracownicy kurii dostawali groźby"</b>
        </a>
      </p>
      <p>Minister sprawiedliwości Christine Lambrecht, także z SPD, wyraziła solidarność z Angermann i ostrzegła, że takie incydenty zagrażają demokracji w Niemczech.</p>
      <p>
        <a href="https://www.polsatnews.pl/wideo/wenecja-tonie-szkody-wyceniono-na-setki-milionow-euro_6759646/">WIDEO - Wenecja tonie. Szkody wyceniono na setki milionów euro</a>
      </p>
      <figure>
        <img src="https://r.dcs.redcdn.pl/http/o2/redefine/cp/73/733u4zui1q2n1no3e2cyuz8shb3xeg1r.jpg"/>
      </figure>
    </article>
  </body>
</html>