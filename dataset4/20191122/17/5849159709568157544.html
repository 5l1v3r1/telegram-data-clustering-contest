<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/hyderabad-news/telangana-high-court-gives-green-signal-to-rtc-routes-privatisation-1-1-10610366.html"/>
    <meta property="og:site_name" content="ntnews.com"/>
    <meta property="article:published_time" content="2019-11-22T17:42:00+00:00"/>
    <meta property="og:title" content="ఆర్టీసీ రూట్ల ప్రైవేటీకరణకు హైకోర్టు గ్రీన్ సిగ్నల్"/>
    <meta property="og:description" content="హైదరాబాద్: ఆర్టీసీ రూట్ల ప్రైవేటీకరణకు హైకోర్టు గ్రీన్‌సిగ్నల్ ఇచ్చింది. 5,100 రూట్ల ప్రైవేటీకరణను సవాల్ చేస్తూ వేసిన పిటిషన్‌ను హైకోర్టు కొట్టివేసింది. రూట్ల"/>
  </head>
  <body>
    <article>
      <h1>ఆర్టీసీ రూట్ల ప్రైవేటీకరణకు హైకోర్టు గ్రీన్ సిగ్నల్</h1>
      <address>
        <time datetime="2019-11-22T17:42:00+00:00">22 Nov 2019, 17:42</time>
      </address>
      <p>హైదరాబాద్: ఆర్టీసీ రూట్ల ప్రైవేటీకరణకు హైకోర్టు గ్రీన్‌సిగ్నల్ ఇచ్చింది. 5,100 రూట్ల ప్రైవేటీకరణను సవాల్ చేస్తూ వేసిన పిటిషన్‌ను హైకోర్టు కొట్టివేసింది. రూట్ల ప్రైవేటీకరణపై వాదనలు విన్న కోర్టు కేబినెట్ నిర్ణయాన్ని సమర్థించింది. అడ్వకేట్ జనరల్ ప్రభుత్వం తరఫున వాదనలు వినిపించారు. జీవో రాకముందు కేబినెట్ నిర్ణయాన్ని సవాల్ చేయొద్దని ప్రభుత్వం వాదించింది. ప్రభుత్వ వాదనలతో ధర్మాసనం ఏకీభవించింది. <br/><br/>మోటార్ వెహికిల్ యాక్ట్ సెక్షన్ 102 ప్రకారం రాష్ట్ర ప్రభుత్వానికి పూర్తి అధికారాలు ఉంటాయని హైకోర్టు పేర్కొంది. ప్రజల సంక్షేమం కోసం ప్రభుత్వం తీసుకున్న నిర్ణయాన్ని తప్పు పట్టలేమని వ్యాఖ్యానించింది. ప్రజల విశాల ప్రయోజనాలను దృష్టిలో పెట్టుకొని ప్రభుత్వ నిర్ణయాన్ని తప్పుపట్టలేమని స్పష్టం చేసింది. రూట్ల ప్రైవేటీకరణ విషయంలో జోక్యం చేసుకోమని కోర్టు తేల్చిచెప్పింది.</p>
    </article>
  </body>
</html>