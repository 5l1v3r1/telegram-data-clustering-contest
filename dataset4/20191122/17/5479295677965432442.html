<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/home/economia/borsa-piazza-affari-poco-mossa-0-09-1.7734709"/>
    <meta property="og:site_name" content="L'Arena"/>
    <meta property="article:published_time" content="2019-11-22T17:28:24+00:00"/>
    <meta property="og:title" content="Borsa, Piazza Affari poco mossa: -0,09%"/>
    <meta property="og:description" content="Chiusura di seduta poco mossa a Piazza Affari, al termine di una giornata che si era aperta con il segno più. L’indice Ftse Mib segna un -0,09% a quota 23.259 punti, mentre l’Ftse Italia All Share è piatto con un -0,01% a 25.337 punti. In rialzo inve"/>
  </head>
  <body>
    <article>
      <h1>Borsa, Piazza Affari poco mossa: -0,09%</h1>
      <address>
        <time datetime="2019-11-22T17:28:24+00:00">22 Nov 2019, 17:28</time>
      </address>
      <p>Chiusura di seduta poco mossa a Piazza Affari, al termine di una giornata che si era aperta con il segno più. L’indice Ftse Mib segna un<b> -0,09%</b> a quota 23.259 punti, mentre l’Ftse Italia All Share è piatto con un <b>-0,01%</b> a 25.337 punti. In rialzo invece l’Ftse Star, che mette a segno un rimbalzo del <b>+0,95% </b>a quota 37.855 punti.</p>
      <p>Milano inverte la rotta nel finale bruciando i guadagni. Pesano le tensioni nella maggioranza, mentre le parole del presidente Usa sulla guerra dei dazi con la Cina non sembrano convincere gli investitori. A due velocità i bancari, frenano le utilities e contrastati gli industriali.</p>
      <p>Intanto lo<b> spread </b>fra Btp e Bund tedeschi chiude a quota 154 punti, con il rendimento del decennale all’1,18%. Tra i titoli del listino milanese, con il segno positivo fra i maggiori rialzi Diasorin che guadagna 3,2 punti, ma in rialzo anche Tenaris, Ubi Banca e Finecobank. Fra i segni meno, invece, in calo Bper Banca che cede 2,4 punti, ma in ribasso anche Juventus Fc, Recodati e A2a. Le altre principali Borse europee archiviano la seduta con segni positivi, nonostante l’apertura contrastata a Wall Street. Fra le piazze finanziarie, Parigi segna un +0,20%, Francoforte guadagna lo 0,20% mentre Londra guadagna l’1,22%.</p>
    </article>
  </body>
</html>