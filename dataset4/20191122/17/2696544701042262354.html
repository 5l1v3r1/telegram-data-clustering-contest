<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/itthon/20191122_laszlo_imre_dk_parlament_mandatum_polgarmester"/>
    <meta property="og:site_name" content="HVG.hu"/>
    <meta property="article:published_time" content="2019-11-22T17:25:00+00:00"/>
    <meta property="og:title" content="Megvan, ki ül be László Imre helyére a parlamentben"/>
    <meta property="og:description" content="A Demokratikus Koalíció politikusa azért mondott le a mandátumáról, mert polgármesterré választották."/>
  </head>
  <body>
    <article>
      <h1>Megvan, ki ül be László Imre helyére a parlamentben</h1>
      <address><time datetime="2019-11-22T17:25:00+00:00">22 Nov 2019, 17:25</time> by <a rel="author">MTI</a></address>
      <p>
        <b>A Demokratikus Koalíció politikusa azért mondott le a mandátumáról, mert polgármesterré választották.</b>
      </p>
      <p>Sebián-Petrovszki László, a Demokratikus Koalíció (DK) pártigazgatója váltja a parlamentben a mandátumáról lemondó László Imrét.</p>
      <p>A 2018-as országgyűlési választáson listás mandátumot szerzett Lászlót az önkormányzati választáson a fővárosi XI. kerület polgármesterévé választották, ezért az összeférhetetlenség miatt le kellett mondania a mandátumáról. A DK elnöksége pénteken döntötte el, hogy a mandátumot Sebián-Petrovszki László kapja meg.</p>
      <p>A 42 éves leendő képviselő Békéscsabán született, politológusként végzett ez ELTE-n, a German Marshall Fund ösztöndíjával pedig az Egyesült Államokban tanult. 2004 óta vesz részt a politikában, a Bajnai-kormányban a Miniszterelnöki Hivatal szakállamtitkáraként dolgozott, a Demokratikus Koalíció alapítója tagja, 2014 nyarától kezdve pedig a DK pártigazgatója.</p>
      <related>
        <a href="https://hvg.hu/itthon/20191120_per_laszlo_imre_tv2_helyreigazitas"/>
      </related>
    </article>
  </body>
</html>