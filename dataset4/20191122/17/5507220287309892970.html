<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188104/"/>
    <meta property="og:site_name" content="Janam TV"/>
    <meta property="article:published_time" content="2019-11-22T17:32:12+00:00"/>
    <meta property="og:title" content="രാജ്യത്ത് ഹെൽമറ്റ് ധരിക്കാതെ കഴിഞ്ഞവര്‍ഷം അപകടത്തിൽപ്പെട്ട് മരിച്ചത് നാല്‍പതിനായിരത്തിലേറെ പേർ ; റിപ്പോർട്ട്"/>
    <meta property="og:description" content="കൊച്ചി : ഹെല്‍മറ്റ് വയ്‍ക്കാത്തതിന്റെ പേരില്‍ രാജ്യത്ത് കഴിഞ്ഞവര്‍ഷം മരിച്ചത് നാല്‍പതിനായിരം പേര്‍. കേരളത്തില്‍ മാത്രം ആയിരത്തി ഒരുന്നൂറ് പേര്‍ ഹെല്‍മറ്റ്"/>
  </head>
  <body>
    <article>
      <h1>രാജ്യത്ത് ഹെൽമറ്റ് ധരിക്കാതെ കഴിഞ്ഞവര്‍ഷം അപകടത്തിൽപ്പെട്ട് മരിച്ചത് നാല്‍പതിനായിരത്തിലേറെ പേർ ; റിപ്പോർട്ട്</h1>
      <address><time datetime="2019-11-22T17:32:12+00:00">22 Nov 2019, 17:32</time> by <a rel="author">Janam TV Web Desk</a></address>
      <p>കൊച്ചി : ഹെല്‍മറ്റ് വയ്‍ക്കാത്തതിന്റെ പേരില്‍ രാജ്യത്ത് കഴിഞ്ഞവര്‍ഷം മരിച്ചത് നാല്‍പതിനായിരം പേര്‍. കേരളത്തില്‍ മാത്രം ആയിരത്തി ഒരുന്നൂറ് പേര്‍ ഹെല്‍മറ്റ് ഇല്ലാതെ മരണപ്പെട്ടു .സീറ്റ് ബെല്‍റ്റ് ഇടാത്തതിന്റെ പേരില്‍ കഴിഞ്ഞവര്‍ഷം മാത്രം 24,000 പേരാണ് മരണത്തിനു കീഴടങ്ങിയതെന്നും കേന്ദ്ര സർക്കാരിന്റെ കണക്കുകൾ ചൂണ്ടിക്കാട്ടുന്നു .</p>
      <p>കൃത്യമായി പറഞ്ഞാൽ 43614 പേരാണ് ഹെൽമറ്റ് ധരിക്കാത്തതിനാൽ അപകടത്തിൽപ്പെട്ടതെന്ന് കേന്ദ്ര ഉപരിതലഗതാഗത മന്ത്രാലയത്തിന്റെ റിപ്പോർട്ടിൽ പറയുന്നു .ഇതില്‍ 28250 പേര്‍ വാഹനം ഓടിച്ചിരുന്നവരും 15364പേര്‍ പിന്‍സീറ്റ് യാത്രക്കാരുമായിരുന്നു.രാജ്യത്താകെ നടന്ന 28 ശതമാനം അപകടമരണവും ഹെൽമറ്റ് ധരിച്ചാൽ ഒഴിവാക്കാൻ കഴിയുന്നതായിരുന്നു .2017ല്‍ ഹെല്‍മറ്റില്ലാതെയുള്ള മരണം 35975 ആയിരുന്നു.</p>
      <p>4303 പേരാണ് സംസ്ഥാനത്ത് റോഡ് അപകടങ്ങളിൽ കഴിഞ്ഞ വർഷം മരണപ്പെട്ടത് . ഇതിൽ 2321 പേർക്ക് ജീവൻ നഷ്ടമായത് ബൈക്ക് അപകടത്തിലാണ് . 1121 പേര്‍ ഹെൽമറ്റ് വയ്ക്കാത്തതിനാൽ മരണത്തിൽ അകപ്പെട്ടതാണ് .ഇതില്‍ വണ്ടിയോടിച്ചവര്‍ 612 പേരും പിന്‍സീറ്റ് യാത്രക്കാര്‍ 509പേരും.</p>
    </article>
  </body>
</html>