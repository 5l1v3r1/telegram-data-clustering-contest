<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100298/%D8%AF%D8%B1-%D8%A7%D8%AE%D8%AA%D8%AA%D8%A7%D9%85%DB%8C%D9%87-%D8%B3%DB%8C-%D9%88%DB%8C%DA%A9%D9%85%DB%8C%D9%86-%D8%AC%D8%B4%D9%86%D9%88%D8%A7%D8%B1%D9%87-%D8%AA%D8%A6%D8%A7%D8%AA%D8%B1-%D8%A8%D9%88%D8%B4%D9%87%D8%B1-%DA%86%D9%87-%DA%AF%D8%B0%D8%B4%D8%AA-%D8%A7%D8%B3%D8%A7%D9%85%DB%8C-%D8%A8%D8%B1%DA%AF%D8%B2%DB%8C%D8%AF%DA%AF%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-22T17:14:29+00:00"/>
    <meta property="og:title" content="در اختتامیه سی‌ویکمین جشنواره تئاتر بوشهر چه گذشت+اسامی برگزیدگان"/>
    <meta property="og:description" content="ایسنا/بوشهر سی و یکمین جشنواره تئاتر استانی بوشهر با معرفی برترین‌های این جشنواره در بخش‌های مختلف نمایشنامه‌نویسی، کارگردانی، بازیگری، طراحی، نویسندگی و... به کار خود پایان داد."/>
  </head>
  <body>
    <article>
      <h1>در اختتامیه سی‌ویکمین جشنواره تئاتر بوشهر چه گذشت+اسامی برگزیدگان</h1>
      <address><time datetime="2019-11-22T17:14:29+00:00">22 Nov 2019, 17:14</time> by <a rel="author">زهره عرب</a></address>
      <p>ایسنا/بوشهر سی و یکمین جشنواره تئاتر استانی بوشهر با معرفی برترین‌های این جشنواره در بخش‌های مختلف نمایشنامه‌نویسی، کارگردانی، بازیگری، طراحی، نویسندگی و... به کار خود پایان داد.</p>
      <p>مدیرکل فرهنگ و ارشاد اسلامی استان بوشهر در آیین اختتامیه جشنواره تئاتر استانی بوشهر اظهار کرد: هنر چند بعدی نمایش تاثیر شگرفی بر روح و روان و جسم انسان ها دارد.</p>
      <p>فاطمه کرم پور افزود: جشنواره فجر امسال فرصتی برای گرد هم آمدن هنرمندان عرصه نمایش و تئاتر بوشهر بود تا در فضایی صمیمانه و بانشاط به رقابت با یکدیگر بپردازند.</p>
      <p>
        <b>به گزارش ایسنا، دبیر سی و یکمین جشنواره تئاتر استانی بوشهر خاطرنشان کرد: هنرمندان استان بوشهر سال گذشته با ۱۶۰ اثر نمایشی و ۷۸۴ اجرای عمومی و امسال در شش ماهه نخست با ۶۱ اثر و ۲۵۴ اجرای عمومی توانستند در عرصه هنرهای نمایشی به فعالیت بپردازند.</b>
      </p>
      <p>
        <b>حضور فرهنگ ها و خرده فرهنگ ها در جشنواره تئاتر بوشهر</b>
      </p>
      <p>مدیرعامل انجمن هنرهای نمایشی ایران بیان کرد: در این دوره از جشنواره حضور فرهنگ ها و خرده فرهنگ های سراسر نقاط استان بوشهر مشهود بوده است. </p>
      <p>
        <b>حمید نیلی تاکید کرد: تعداد ۸۰۰ گروه ثبت شده و ۳۲۰ شهرستان در انجمن هنرهای نمایشی کشور وجود دارد که نشان از وجود ۳۲۰ فرهنگ غنی و باارزش دارد و این مایه بالندگی و افتخار ما است. </b>
      </p>
      <p>
        <b>برگزیده های جشنواره تئاتر استانی بوشهر معرفی شدند</b>
      </p>
      <p>
        <b>به گزارش ایسنا، برگزیده های جشنواره تئاتر استانی فجر بوشهر با آرا هیئت داوران به شرح زیر است: </b>
      </p>
      <p><b>بخش طراحی بروشور:</b><br/>*پوریا بهرام نژاد /نمایش "دقایقی پس از رفتنت"<br/>*پیمان اهرمی /نمایش "ده هزار و یک شب"</p>
      <p><b>بخش طراحی نور:</b><br/>*بسطام کریمی /نمایش "بانوی دریایی"<br/>*حسین پورمودت /نمایش "دقایقی پس از رفتنت"</p>
      <p><b>بخش طراحی گریم و چهره پردازی:</b><br/>*وفا مظفری /نمایش "ده هزار و یک شب" و "سوینی"</p>
      <p><b>بخش طراحی لباس:</b><br/>*مهدی تنگستانی /نمایش "رازبُری"</p>
      <p><b>بخش موسیقی:</b><br/>*کیامرث خورده بین /نمایش های "حسنک کجایی" و "سوینی"<br/>*گروه موسیقی "ده هزار و یک شب"</p>
      <p><b>بخش</b> <b>طراحی</b> <b>صحنه</b>:<br/>*اول: عباس قنبری /نمایش "در دهانم حرف بزن"<br/>*دوم: محمد دهدشتی /نمایش "ده هزار و یک شب"<br/>*سوم: حسین الماسی /"نمایش "دقایقی پس از رفتنت"</p>
      <p><b>بخش بازیگری مرد:</b><br/>*اول: سعید فولادی، نمایش "در دهانم حرف بزن" - دیپلم افتخار<br/>*دوم به طور مشترک: ایمان زند، نمایش "حسنک کجایی" و محمد عمرانی، نمایش "در دهانم حرف بزن"<br/>*سوم به طور مشترک: سید کاظم جلالی، نمایش "به وقت خیرگی" و مهران حیدری زاده، نمایش "رازبری"</p>
      <ul>
        <li><b>بخش بازیگری زن:</b><br/>*اول: سارا زینلی /نمایش "به وقت خیرگی" - دیپلم افتخار<br/>*دوم به طور مشترک: آذین خیر، نمایش "دقایقی پس از رفتنت" و مهسا ضرغام دوست، نمایش "در دهانم حرف بزن"<br/>*سوم به طور مشترک: قمر غلامیان، نمایش "ده هزار و یک شب" و زهرا احمدی، نمایش "بانوی دریایی" <br/><b>قابل تقدیر: زهرا بندرگاهی بازیگر نمایش "سوینی"</b></li>
      </ul>
      <p><b>بخش</b> <b>نویسندگی:</b><br/>*اول: سید قاسم حسینی /نمایشنامه "در دهانم حرف بزن"<br/>*دوم: رضا مختارزاده /نمایشنامه "بانوی دریایی"<br/>*سوم: سعید گلچمن /نمایشنامه "کلات نامه"</p>
      <ul>
        <li><b>بخش کارگردانی:</b><br/>*اول: عبدالزهرا محمودی /نمایش "در دهانم حرف بزن" -دیپلم افتخار<br/>*دوم: رضا مختارزاده /نمایش "بانوی دریایی"<br/>*سوم: اسماعیل ملاح جوان /نمایش "دقایقی پس از رفتنت"<br/><b>تقدیر کارگردانی برای حرکت در راستای تربیت بخشی از جنبه های بازیگری: علیرضا میرشکاری /نمایش "ژوست و فالش"</b></li>
      </ul>
      <p><b>آثار برگزیده (معرفی به جشنواره فجر):</b><br/>*"در دهانم حرف بزن" /عبدالزهرا محمودی<br/>*"بانوی دریایی" /رضا مختارزاده</p>
      <p>"<b>محمودرضا رحیمی"، "محسن علیخانی"، و "حیدر مظفری" از اعضای هیات داوران این جشنواره بودند و اجرای برنامه را "شاهین بهرام نژاد" هنرمند مطرح بوشهری بر عهده داشت. </b></p>
      <p>
        <b>تقدیر از تئاترهای حاضر در جشنواره ۳۱ بوشهر</b>
      </p>
      <p>همچنین در حاشیه جشنواره از هر ۱۱ اثر حاضر در جشنواره به این شرح: <b>"ژوست</b> <b>و فالش"</b> به کارگردانی علیرضا میرشکاری از بندر بوشهر؛ <b>"حسنک</b> <b>کجایی؟!"</b> به کارگردانی پیمان زند از بندر بوشهر؛ <b>"رازبری</b>" به کارگردانی مهدی تنگستانی از بندر گناوه؛ <b>"در دهانم حرف بزن"</b> به کارگردانی عبدالرضا محمودی از بندر دیّر؛ "<b>ده</b> <b>هزار و یک شب"</b> به کارگردانی محمد دهدشتی از بندر دیلم؛ "د<b>قایقی پس از رفتنت"</b> به کارگردانی اسماعیل ملاح جوان از بندر بوشهر؛ "<b>به وقت خیرگی" </b>به کارگردانی محمدرضا کبگانی از بندر گناوه؛ <b>"چند روایت نامعتبر..."</b> به کارگردانی لقمان بحرانی از بندر دیّر؛ "<b>سوینی</b>" به کارگردانی حسن رضایی و محسن حلوایی از بندر بوشهر؛ "<b>کلات نامه"</b> به کارگردانی سعید گلچمن از شهرستان تنگستان؛ و <b>"بانوی دریایی"</b> به کارگردانی رضا مختارزاده از شهرستان کنگان تقدیر صورت گرفت. </p>
      <p><b>به گزارش ایسنا</b>، سی و یکمین جشنواره تئاتر استانی بوشهر از ۲۶ آبان الی ۱ آذرماه در مجموعه تئاترشهر بوشهر و اختتامیه این جشنواره نیز غروب جمعه اول آذر ماه در تالار اصلی مجتمع فرهنگی هنری بوشهر با حضور جمعی از مسئولان و هنرمندان و هنردوستان برگزار شد.</p>
      <p>انتهای پیام</p>
    </article>
  </body>
</html>