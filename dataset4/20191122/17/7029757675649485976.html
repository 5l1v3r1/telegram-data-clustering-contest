<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-politics/gartsiya-zatvarya-vratata-za-migranti-koito-nyamat-pravo-da-ostanat.html"/>
    <meta property="og:site_name" content="News.bg"/>
    <meta property="article:published_time" content="2019-11-22T17:16:36+00:00"/>
    <meta property="og:title" content="Гърция &quot;затваря вратата&quot; за мигранти, които нямат право да останат"/>
    <meta property="og:description" content="&quot;Добре дошли в Гърция са само онези, които изберем&quot;"/>
  </head>
  <body>
    <article>
      <h1>Гърция "затваря вратата" за мигранти, които нямат право да останат</h1>
      <address>
        <time datetime="2019-11-22T17:16:36+00:00">22 Nov 2019, 17:16</time>
      </address>
      <p>Властите в Гърция обявиха, че са разположили <b>още граничари, които да "затварят вратата" за мигранти, които нямат право да останат</b>, което е най-новият признак за втвърдяващата се позиция срещу търсещите убежище след нов скок в броя на пристигащите.</p>
      <p>Гръцкият премиер Кириакос Мицотакис заяви пред парламента, че е одобрил наемането на <b>400 граничари на сухопътната граница на Гърция с Турция и още 800 граничари за нейните острови</b>. Гърция също така ще модернизира морските си патрулни операции, добави той, цитиран от "Ройтерс".</p>
      <p>В сряда избраното през юли консервативно правителство обяви планове да закрие пренаселените бежански лагери на островите и да ги <b><a href="https://news.bg/world/gartsiya-zamenya-bezhanskite-lageri-s-tsentrove-za-zadarzhane.html">замени с по-ограничителни центрове за задържане</a></b>.</p>
      <p>"<b>Добре дошли в Гърция са само онези, които изберем</b>. <b>Онези, които не са добре дошли, ще бъдат върнати</b>", настоя Мицотакис, допълвайки: "Ние ще затворим за постоянно вратата за нелегалните трафиканти на хора, за онези, които искат да влязат, въпреки че нямат право на убежище."</p>
      <p>Гърция беше основният вход към Европейския съюз за повече от 1 млн. души през 2015 и 2016 г.</p>
      <p>Пристигащите мигранти и бежанци от съседна Турция отново нараснаха, а повече от 37 000 души са натъпкани в съоръжения на островите, които работят далеч над техния капацитет.</p>
      <p>Гръцкото правителство иска да премести до 20 000 души в континенталната част на страната до края на година.</p>
      <p>То също така разработи нова рамка за ускоряване обработването на молбите за убежище, което правозащитните организации разкритикува като "бърз" опит, който ще възпрепятства достъпа до справедлив процес за предоставяне на убежище за бежанците.</p>
    </article>
  </body>
</html>