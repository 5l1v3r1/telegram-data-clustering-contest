<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/22/12-year-old-boy-died-after-being-struck-by-a-bat-while-playing.html?utm_source=dlvr.it&amp;utm_medium=twitter"/>
    <meta property="og:site_name" content="ManoramaOnline"/>
    <meta property="article:published_time" content="2019-11-22T17:47:00+00:00"/>
    <meta property="og:title" content="ബാറ്റായി ഉപയോഗിച്ച തടിക്കഷണം തലയിൽ കൊണ്ട് വിദ്യാർഥി മരിച്ചു"/>
    <meta property="og:description" content="മാവേലിക്കര ∙ ബാറ്റിനു പകരം ഉപയോഗിച്ച തടിക്കഷണം മറ്റൊരു കുട്ടിയുടെ കയ്യിൽ നിന്ന് അബദ്ധത്തിൽ തെറിച്ച് തലയിൽ പതിച്ച വിദ്യാർഥി മരിച്ചു. ചാരുംമൂട് ചുനക്കര.Alappuzha.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>ബാറ്റായി ഉപയോഗിച്ച തടിക്കഷണം തലയിൽ കൊണ്ട് വിദ്യാർഥി മരിച്ചു</h1>
      <address><time datetime="2019-11-22T17:47:00+00:00">22 Nov 2019, 17:47</time> by <a rel="author">മനോരമ ലേഖകൻ</a></address>
      <p>മാവേലിക്കര ∙ ബാറ്റിനു പകരം ഉപയോഗിച്ച തടിക്കഷണം മറ്റൊരു കുട്ടിയുടെ കയ്യിൽ നിന്ന് അബദ്ധത്തിൽ തെറിച്ച് തലയിൽ പതിച്ച വിദ്യാർഥി മരിച്ചു. ചാരുംമൂട് ചുനക്കര ഗവ. യുപിഎസിലെ ആറാം ക്ലാസ് വിദ്യാർഥി ചാരുംമൂട് പുതുപ്പള്ളിക്കുന്ന് വിനോദ് ഭവനിൽ നവനീത്(12) ആണു മരിച്ചത്.</p>
      <p>ഭക്ഷണം കഴിച്ചശേഷം കൈകഴുകാൻ പൈപ്പിനു സമീപത്തേക്കു പോകുന്നതിനിടെ നവനീതിന്റെ തലയ്ക്കു പിന്നിൽ തെറിച്ചുവന്ന തടിക്കഷണം പതിക്കുകയായിരുന്നു. സ്കൂൾ മൈതാനത്തു കളിക്കുകയായിരുന്ന കുട്ടികളുടെ കൈയ്യിൽ നിന്ന് ബാറ്റായി ഉപയോഗിച്ച തടിക്കഷണം അബദ്ധത്തിൽ തെറിച്ചുപോകുകയും നവനീതിന്റെ കഴുത്തിനു പിന്നിൽ കൊളളുകയുമായിരുന്നെന്നാണ് വിവരം.</p>
      <p>അധ്യാപകരും സഹപാഠികളും ചേർന്ന കുട്ടിയെ അടുത്തുള്ള ആശുപത്രിയിൽ എത്തിച്ചു. കുട്ടിയുടെ നില ഗുരുതരമായിരുന്നതിനാൽ താലൂക്ക് ആശുപത്രിയിലേക്കു മാറ്റുന്നതിനിടെയാണ് മരണമുണ്ടായത്. നവനീതിന് പുറമേ ക്ഷതമില്ലെന്നു മരണം സ്ഥിരീകരിച്ച കായംകുളം സർക്കാർ ആശുപത്രിയിലെ ഡോക്ടർ പറഞ്ഞു. മൃതദേഹം കായംകുളം സർക്കാർ ആശുപത്രിയിൽ.</p>
      <p><b>English Summary: </b>Student hit by wood used as cricket bat died at Charumood, Mavelikkara</p>
    </article>
  </body>
</html>