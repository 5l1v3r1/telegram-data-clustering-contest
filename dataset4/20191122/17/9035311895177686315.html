<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/22/hollanda-temyiz-mahkemesi-hukumet-isid-lilerin-cocuklarini-getirmek-zorunda-degil"/>
    <meta property="og:site_name" content="euronews"/>
    <meta property="article:published_time" content="2019-11-22T17:36:57+00:00"/>
    <meta property="og:title" content="Hollanda mahkemesi: 'IŞİD'lilerin çocuklarını getirmek zaruri değil'"/>
    <meta property="og:description" content="Hollanda'da Temyiz Mahkemesi, 'ülkeden ayrılarak IŞİD saflarına katılan Hollanda vatandaşı kadınların çocuklarının ülkeye geri getirilmesi konusunda hükümetin aktif olarak görev almasının mecburi olmadığına' hükmetti"/>
  </head>
  <body>
    <article>
      <h1>Hollanda mahkemesi: 'IŞİD'lilerin çocuklarını getirmek zaruri değil'</h1>
      <address><time datetime="2019-11-22T17:36:57+00:00">22 Nov 2019, 17:36</time> by <a rel="author">Mustafa Bag</a></address>
      <p>Hollanda'da Temyiz Mahkemesi, 'ülkeden ayrılarak IŞİD saflarına katılan Hollanda vatandaşı kadınların çocuklarının ülkeye geri getirilmesi konusunda hükümetin aktif olarak görev almasının mecburi olmadığına' hükmetti.</p>
      <p>Lahey Temyiz Mahkemesi böylece daha önce bir alt mahkemenin, 'Suriye'de kötü şartlar altında yaşayan 56 çocuğun ülkeye geri getirilmesinde Hollanda devletinin aktif olarak görev alması gerektiği' yönündeki hükmünü ortadan kaldırmış oldu.</p>
      <p>Alt mahkeme hükümetin iki hafta süresi bulunduğunu belirtmiş ancak hükmün IŞİD'e katılan kadınları içermediğini bildirmişti.</p>
      <p>Çocukların tamamı 12 yaşın altında ve hepsi Hollanda vatandaşı. Çocukların en küçüğü 6 yaşında.</p>
      <p>Hollanda hükümeti, ulusal güvenlik ve yetkililerin kadınlar ile çocukları bulmak için kamplara girerek karşılaşabilecekleri riskleri gerekçe göstererek alt mahkemenin kararına itiraz etmişti.</p>
      <p>Kararın Hollanda dış politikasını ve uluslararası işbirliğini olumsuz yönde etkileyeceği de belirtilmişti.</p>
      <p>Avukat Andre Seebregts, mahkemede yaptığı savunmada, 'mevzubahis kadın ve çocukların, Suriye'nin kuzeyindeki el Hol kampında tutulduğunu ve tutsakların çok kötü koşullarda yaşamlarını sürdürdüklerini' aktardı.</p>
      <p>Kızılhaç Örgütü'ne göre, IŞİD savaşçıları ve ailelerinden oluşan 68 bin kişi kamplar tutuluyor.</p>
      <p>IŞİD üyelerinin çoğunluğu, Suriyeli Kürt güçlerin gözetiminde bulunuyor.</p>
      <ul>
        <li>
          <a href="https://tr.euronews.com/2019/01/07/bir-avrupali-isidlinin-anatomisi-yetimhaneler-ve-cezaevlerinde-gecen-bir-cocukluk">Bir Avrupalı IŞİD'linin anatomisi: Yetimhaneler ve cezaevlerinde geçen bir çocukluk</a>
        </li>
        <li>
          <a href="https://tr.euronews.com/2019/11/04/suleyman-soylu-deaslilari-vatandasl-ktan-c-karsalar-bile-ulkelerine-gonderecegiz">Süleyman Soylu: DEAŞ'lıları vatandaşlıktan çıkarsalar bile ülkelerine göndereceğiz</a>
        </li>
        <li>
          <a href="https://tr.euronews.com/2019/05/29/aileleri-isidli-olan-188-turk-cocugu-irak-tan-turkiye-ye-iade-edildi">Aileleri IŞİD'li olan 188 Türk çocuk Irak'tan Türkiye'ye iade edildi</a>
        </li>
        <li>
          <a href="https://tr.euronews.com/2019/04/30/isid-tecavuzunden-dogan-cocuklar-yezidi-toplumuna-kabul-edilmeyecek">Yezidi toplumu, babaları IŞİD'li olan çocukları kabul etmiyor</a>
        </li>
      </ul>
      <p>Ek kaynaklar<b> • Reuters</b></p>
    </article>
  </body>
</html>