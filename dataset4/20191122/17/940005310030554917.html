<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/socant/un-barbat-suspectat-ca-si-a-ucis-tatal-s-a-sinucis-in-arestul-politiei-vrancea.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-22T17:14:00+00:00"/>
    <meta property="og:title" content="Un bărbat, suspectat că şi-a ucis tatăl, s-a sinucis în arestul poliției Vrancea"/>
    <meta property="og:description" content="Un bărbat de 33 de ani din comuna Vrâncioaia, judeţul Vrancea, s-a sinucis în arestul Poliţiei Judeţene Vrancea, unde se afla fiind suspectat că şi-a ucis tatăl."/>
  </head>
  <body>
    <article>
      <h1>Un bărbat, suspectat că şi-a ucis tatăl, s-a sinucis în arestul poliției Vrancea</h1>
      <h2>Un bărbat de 33 de ani din comuna Vrâncioaia, judeţul Vrancea, s-a sinucis în arestul Poliţiei Judeţene Vrancea, unde se afla fiind suspectat că şi-a ucis tatăl.</h2>
      <address>
        <time datetime="2019-11-22T17:14:00+00:00">22 Nov 2019, 17:14</time>
      </address>
      <p> </p>
      <p>Potrivit reprezentanţilor IPJ Vrancea, bărbatul de 33 de ani din comuna Vrâncioaia a fost găsit decedat în Centrul de Reţinere şi Arest Preventiv al IPJ Vrancea, scrie <a href="https://www.news.ro/eveniment/un-barbat-suspectat-ca-si-a-ucis-tatal-s-a-sinucis-in-arestul-politiei-judetene-vrancea-1922402022002019111819177850">News.ro</a>.</p>
      <p>Acesta era în arest preventiv din data de 21 noiembrie , fiind cercetat pentru o faptă de omor produsă în noaptea de 20 spre 21 noiembrie. Bărbatul era suspectat că şi-a ucis tatăl.</p>
      <p>În cauză a fost întocmit dosar penal pentru ucidere din culpă, cercetările efectuându-se sub directa supraveghere a unui procuror din cadrul Parchetului de pe lîngă Tribunalul Vrancea.</p>
      <p>Surse din rândul anchetatorilor susţin că bărbatul a fost găsit spânzurat de conducta de la aerul condiţonat instalat în arestul Poliţiei Vrancea. Pentru a se sinucide, a folosit un cearşaf.</p>
      <p>Purtătorul de cuvânt al IPJ Vrancea, Cătălina Murariu, a declarat că şefii Poliţiei Judeţene au dispus o anchetă la nivelul Centrului de Reţinere pentru a vedea dacă angajaţii şi-au respectat atribuţiile de serviciu.</p>
      <p>Sursa: News.ro</p>
    </article>
  </body>
</html>