<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/zirka_garri_pottera_zigraye_korolevu_yelizavetu_v_seriali_korona_n1238092"/>
    <meta property="og:site_name" content="24 Канал"/>
    <meta property="article:published_time" content="2019-11-22T17:50:00+00:00"/>
    <meta property="og:title" content="Зірка &quot;Гаррі Поттера&quot; зіграє королеву Єлизавету в серіалі &quot;Корона&quot;"/>
    <meta property="og:description" content="63-річна британська акторка Імелда Стонтон ввійшла в історію кінематографу, зігравши першого заступника Міністра магії Долорес Амбридж. Оскароносну акторку затвердили на роль Єлизавети ІІ. В останніх двох сезонах історичного серіалу &quot;Корона&quot; вона замінить 45-річну Олівію Колман."/>
  </head>
  <body>
    <article>
      <h1>Зірка "Гаррі Поттера" зіграє королеву Єлизавету в серіалі "Корона"</h1>
      <address><time datetime="2019-11-22T17:50:00+00:00">22 Nov 2019, 17:50</time> by <a rel="author" href="https://24tv.ua/marina_dzhura_tag7228/" target="_blank">Марина Джура</a></address>
      <p>
        <b>63-річна британська акторка Імелда Стонтон ввійшла в історію кінематографу, зігравши першого заступника Міністра магії Долорес Амбридж. Оскароносну акторку затвердили на роль Єлизавети ІІ. В останніх двох сезонах історичного серіалу "Корона" вона замінить 45-річну Олівію Колман.</b>
      </p>
      <p>Продюсери біографічного серіалу про правління Єлизавети ІІ повідомили про зміни в акторському складі. Вони вважали за потрібне змінити акторку головної героїні, аби менше вдаватися до технологій "зістарення" молодих акторів цифровими методами. Саме тому у п'ятому та шостому сезонах "Корони" зіграє британка Імелда Стонтон. </p>
      <blockquote>Читайте також: <a href="https://24tv.ua/lifestyle/al_pachino_i_robert_de_niro_zyavilisya_v_pershomu_tizri_do_filmu_irlandets_zahoplive_video_n1186752">Аль Пачіно і Роберт де Ніро в новому трейлері до фільму "Ірландець": захопливе відео</a></blockquote>
      <figure>
        <img src="https://24tv.ua/resources/photos/news/620_DIR/201911/1238092_10197183.jpg?201911171406"/>
        <figcaption>Імелда Стонтон у ролі Долорес Амбридж / Кадри з фільма "Гаррі Поттер і Орден Фенікса"</figcaption>
      </figure>
      <p>Вона замінить актрису Олівію Колман, яка втілювала образ королеви впродовж двох попередніх сезонів. Її затвердили без жодних кастингів та проб, адже володарка премії Золотий глобус була зазначена в сценарів від самого початку. А от роль 60-річної королеви спочатку приписували британці Гелен Міррен, яка вже грала Єлизавету ІІ у фільмі "Королева" 2006 року. </p>
      <p>На долю Імелди Стонтон випали нелегкі часи королівської родини. Вона зіграє в критичних епізодах, серед яких розлучення принца Чарльза та принцеси Діани. </p>
      <figure>
        <img src="https://24tv.ua/resources/photos/news/620_DIR/201911/1238092_10197269.jpg?201911172235"/>
        <figcaption>Акторка Імелда Стонтон / Getty Images</figcaption>
      </figure>
      <p>Нагадаємо, що прем'єра нового сезону <a href="https://24tv.ua/lifestyle/korona_3_sezon_netflix_opublikuvav_ofitsiyniy_treyler_n1222878">"Корони 3"</a> відбулася 17 листопада 2019 року. Сюжет зосереджений на історії принцеси Маргарет та її романі з 25-річним Родді Ллевелліном. У ролі Єлизавети II оскароносна актриса Олівія Колман зіграє сцену 25 річниці з моменту своєї коронації.</p>
      <p>Дивитись трейлер 3 сезону серіалу "Корона" онлайн:</p>
      <figure>
        <iframe src="https://www.youtube.com/embed/vLXYfgpqb8A" width="560" height="315" data-service="Youtube" scrolling="no"/>
      </figure>
      <p><b>Хто така Імелда Стонтон?</b> Це британська акторка. Вона отримала театральну освіту. Працювала в Лондонському національному театрі, театрі "Олдвік", Шекспірівській компанії. Знімалась в багатьох фільмах, найбільш знакові ролі зіграла в кінокартинах "Друзі Пітера", "Багато галасу з нічого", "Закоханий Шекспір". Вона лауреат нагороди BAFTA – за виконання головної ролі у фільмі Майка Лі "Віра Дрейк" (2004). Лауреат Венеціанського і Нью-Йоркського кінофестивалів за виконання ролі Віри Дрейк. За ту ж роль номінована на премію Оскар та Золотий глобус.</p>
    </article>
  </body>
</html>