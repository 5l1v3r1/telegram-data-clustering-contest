<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/heracles-trainer-op-zn-cruijffiaans-we-geen-kans-en-is-kans/"/>
    <meta property="og:site_name" content="Sportnieuws"/>
    <meta property="article:published_time" content="2019-11-22T17:49:22+00:00"/>
    <meta property="og:title" content="Heracles-trainer op z’n Cruijffiaans: ‘We hebben geen kans en dat is onze kans’"/>
    <meta property="og:description" content="Frank Wormuth laat zich Cruijffiaans uit over tegenstander Ajax. De trainer van Heracles Almelo reist zaterdag met zijn ploeg naar Amsterdam en vindt dat ze kansloos zijn… of toch niet? Op de website van Heracles laat de Duitse trainer zich uit over zijn kansen tegen Ajax en daar is geen touw aan vast te knopen.…"/>
  </head>
  <body>
    <article>
      <h1>Heracles-trainer op z’n Cruijffiaans: ‘We hebben geen kans en dat is onze kans’</h1>
      <address>
        <time datetime="2019-11-22T17:49:22+00:00">22 Nov 2019, 17:49</time>
      </address>
      <p>
        <b>Frank Wormuth laat zich Cruijffiaans uit over tegenstander Ajax. De trainer van Heracles Almelo reist zaterdag met zijn ploeg naar Amsterdam en vindt dat ze kansloos zijn... of toch niet?</b>
      </p>
      <p>Op de <a href="https://www.heracles.nl/2019/11/22/wormuth-geen-kans-is-onze-kans/">website van Heracles</a> laat de Duitse trainer zich uit over zijn kansen tegen Ajax en daar is geen touw aan vast te knopen. "We weten dat Ajax het beste team uit de Eredivisie is en dat ze tot nu toe in thuisduels maar 1 goal tegen hebben gekregen", aldus Wormuth. En dan komt het: "We hebben geen kans en dat is onze kans." Tuurlijk.<br/><br/><b>Vorig seizoen</b><br/>Wormuth weet ook dat het niet zo makkelijk zal worden als vorig seizoen. "Ze zullen ons niet onderschatten, ik weet wel zeker dat Erik ten Hag zijn spelers nog even heeft gewezen op vorig seizoen (toen werd het 1-1). Het is voor ons een fantastische wedstrijd om te spelen. We willen Ajax ergeren, dat is de enige kans die we hebben.”</p>
    </article>
  </body>
</html>