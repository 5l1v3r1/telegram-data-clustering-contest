<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/22/dobra-provera-srpkinja-protiv-koreje/"/>
    <meta property="og:site_name" content="Sportska centrala"/>
    <meta property="article:published_time" content="2019-11-22T17:06:52+00:00"/>
    <meta property="og:title" content="Dobra provera Srpkinja protiv Koreje"/>
    <meta property="og:description" content="Ženska rukometna reprezentacija Srbije startovala je pobedom na „Seul Kupu“ u Južnoj Koreji. Srpkinje su se i pored iscrpljujućeg puta i vremenske razlike odlično predstavile tamošnjoj publici pobedom nad domaćom selekcijom 28:27 (12:14). Izabranice selektora Ljubomira Obradovića bile su sjajne u finišu, kada su serijom 4:0 za tri minuta sa 24:26 otišle na 28:26. Par […]"/>
  </head>
  <body>
    <article>
      <h1>Dobra provera Srpkinja protiv Koreje</h1>
      <address><time datetime="2019-11-22T17:06:52+00:00">22 Nov 2019, 17:06</time> by <a rel="author">Darko</a></address>
      <p>Ženska rukometna reprezentacija Srbije startovala je pobedom na „Seul Kupu“ u Južnoj Koreji.</p>
      <p>Srpkinje su se i pored iscrpljujućeg puta i vremenske razlike odlično predstavile tamošnjoj publici pobedom nad domaćom selekcijom 28:27 (12:14).</p>
      <p>Izabranice selektora Ljubomira Obradovića bile su sjajne u finišu, kada su serijom 4:0 za tri minuta sa 24:26 otišle na 28:26. Par odbrana Jovane Risović, golovi Dragane Cvijić, Jelene Lavko i Jelene Trifunović, odlična odbrana, i pogodak Ane Kojić 50 sekundi pre kraja, preokrenuli su meč u korist srpskih rukometašica.</p>
      <p><b>– Imali smo jednu mnogo dobru proveru protiv uvek neugodne Južne Koreje. Bio je dugačak put, a ova utakmica nam dodatno pomaže da se osvestimo i aklimatizujemo. Čestitam devojkama na taktički odrađenoj utakmici i na borbenosti</b>, rekao je Ljubomir Obradović, selektor Srbije.</p>
      <p>Desni bek srpskog nacionalnog tima Jelena Lavko rekla je da ona i njene saigračice mogu da budu zadovoljne pobedom.</p>
      <p>
        <b>– Koreja je nezahvalan protivnik. Imali smo puno grešaka, ali mi je drago što smo stvarili šanse. Promašivali smo zicere, ali smo dolazili do izglednih prilika. Nadam se da će se u narednim mečevima procenat šuta povećavati. Koreja je težak protivnik. Ne igraju rukomet kao mi, jako su brze i nezahvalno je igrati protiv njih, ali sam izuzetno zadovoljna kako smo igrali odbranu.</b>
      </p>
      <p>Drugi meč Srpkinje igraju sa Rusijom u subotu od 8:10 časova.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/19/srpkinje-otputovale-u-koreju-cilj-kvalifikacije-za-oi/"/>
        <a href="https://www.sportskacentrala.com/2019/11/19/udarac-za-srbiju-andrea-lekic-propusta-svetsko-prvenstvo/"/>
        <a href="https://www.sportskacentrala.com/2019/11/18/sp-se-blizi-srpkinje-krecu-put-aziju/"/>
        <a href="https://www.sportskacentrala.com/2019/11/14/obradovic-skratio-spisak-igracica-za-sp-u-japanu/"/>
        <a href="https://www.sportskacentrala.com/2019/11/06/obradovic-za-svetsko-prvenstvo-racuna-i-na-andreu-lekic/"/>
        <a href="https://www.sportskacentrala.com/2019/09/27/obradovic-da-konstantno-poboljsavamo-sve-segmente-igre/"/>
        <a href="https://www.sportskacentrala.com/2019/09/25/obradovic-devojke-ispostovale-taktiku/"/>
        <a href="https://www.sportskacentrala.com/2019/09/25/ubedljiv-trijumf-srpkinja-za-pocetak-kvalifikacija/"/>
        <a href="https://www.sportskacentrala.com/2019/09/22/okupile-se-reprezentativke-srbije-obradovic-ocekuje-ozbiljan-pristup/"/>
      </related>
    </article>
  </body>
</html>