<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dolenjskilist.si/2019/11/22/229087/novice/kronika/Pozar_v_bloku_na_Krki_bela_peneca_snov/"/>
    <meta property="og:site_name" content="Dolenjski list"/>
    <meta property="article:published_time" content="2019-11-22T17:15:00+00:00"/>
    <meta property="og:title" content="Požar v bloku, na Krki bela peneča snov"/>
    <meta property="og:description" content="Na Cesti 4. julija v Krškem je ob 15.42 zagorela napa v kuhinji stanovanja. Gasilci PGE Krško so požar pogasili, prezračili stanovanje, evakuirali..."/>
  </head>
  <body>
    <article>
      <h1>Požar v bloku, na Krki bela peneča snov</h1>
      <address><time datetime="2019-11-22T17:15:00+00:00">22 Nov 2019, 17:15</time> by <a rel="author">M. Ž.</a></address>
      <p>Na Cesti 4. julija v Krškem je ob 15.42 zagorela napa v kuhinji stanovanja. Gasilci PGE Krško so požar pogasili, prezračili stanovanje, evakuirali stanovalce v bloku in opravili pregled s termovizijsko kamero. Kuhinja v stanovanju je delno uničena.</p>
      <p>Na gladini reke Krke pri Medičevi ulici v Novem mestu so ob 10.20 opazili belo penečo snov. Gasilci GRC Novo mesto so na kraju ugotovili, da neznana snov priteka v potok Bezgavec pri ulici Livada in nato v reko Krko. Na kraju so bili policisti ter inšpektor za okolje in prostor.</p>
      <p>
        <b>V pekarni se je poškodoval delavec</b>
      </p>
      <p>Na Gasilski cesti v Grosupljem v pekarni Grosuplje se je malo pred pol dvanajsto uro poškodoval delavec. Posredovali so reševalci RP Ljubljana, ki so poškodovanca imobilizirali ter prepeljali v bolnišnico. O dogodku so bile obveščene pristojne službe.</p>
    </article>
  </body>
</html>