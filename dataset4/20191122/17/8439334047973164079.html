<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/ti-stirixi-tou-esoterikou-tourismou-meso-tou-eparchiakou-tupou-sumfonisan-o-yfupourgos-tourismou-kai-i-e-i-e-t.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-22T17:47:00+00:00"/>
    <meta property="og:title" content="Τη στήριξη του εσωτερικού τουρισμού μέσω του επαρχιακού Τύπου συμφώνησαν ο Yφυπουργός Τουρισμού και η Ε.Ι.Ε.Τ."/>
  </head>
  <body>
    <article>
      <h1>Τη στήριξη του εσωτερικού τουρισμού μέσω του επαρχιακού Τύπου συμφώνησαν ο Yφυπουργός Τουρισμού και η Ε.Ι.Ε.Τ.</h1>
      <address>
        <time datetime="2019-11-22T17:47:00+00:00">22 Nov 2019, 17:47</time>
      </address>
      <p><b>Με αντιπροσωπεία της Ένωσης Ιδιοκτητών Επαρχιακού Τύπου</b> (Ε.Ι.Ε.Τ.) συναντήθηκε ο Υφυπουργός Τουρισμού και Βουλευτής Δωδεκανήσου κ. Μάνος Κόνσολας.</p>
      <p><b>Στη συνάντηση παραβρέθηκαν ο Πρόεδρος κ. Αντώνης Μουντάκης, </b>ο Αντιπρόεδροςκ. Σταύρος Μάτσης και το μέλος του Δ.Σ. κ. Νικόλαος Σουρλόπουλος, όπου έθεσαν τα θέματα που απασχολούν τα περιφερειακά μέσα με στόχο την αναβάθμιση του κλάδου.</p>
      <p><b>Παράλληλα, συμφωνήθηκε να υπάρξει συνεργασία για την προβολή του ελληνικού τουριστικού προϊόντος στην περιφέρεια.</b> Στόχος είναι να προωθηθούν συνέργειες μεταξύ των επαρχιακών ΜΜΕ για την ανάδειξη όλο και περισσότερων εναλλακτικών τουριστικών προορισμών στην Ελλάδα, ώστε να ενισχυθεί ο εσωτερικός τουρισμός για 365 μέρες το χρόνο.</p>
      <p><b>Ο υφυπουργός Τουρισμού επισήμανε τη σημαντική συμβολή του περιφερειακού Τύπου </b>σε μία εποχή ραγδαίων αλλαγών για τα ΜΜΕ που, παρά την κρίση που έπληξε τον έντυπο Τύπο, εξακολουθεί να στηρίζει τις τοπικές κοινωνίες και να επιτελεί ένα συνεκτικό ρόλο στην κοινωνική και πολιτιστική ταυτότητα της περιφέρειας.</p>
      <p><b>«Στόχος μας είναι να γίνει κάθε γωνιά της χώρας ένας τουριστικός προορισμός για τους Έλληνες</b>και γι’ αυτό τον κοινό σκοπό θα εργαστούμε στενά με την επαρχιακά μέσα, τα οποία φιλοδοξούμε να διαδραματίσουν καθοριστικό ρόλο» δήλωσε ο κ. Μάνος Κόνσολας.</p>
    </article>
  </body>
</html>