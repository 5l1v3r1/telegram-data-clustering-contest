<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/cele-mai-periculoase-tari-pentru-calatorii-in-2020_3059865.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-22T17:50:39+00:00"/>
    <meta property="og:title" content="Cele mai periculoase ţări pentru călătorii în 2020"/>
    <meta property="og:description" content="Danemarca, Finlanda, Groenlanda, Islanda, Norvegia, Luxemburg, Elveţia şi Slovenia sunt cele mai sigure locuri pentru călătorii în 2020, potrivit unei hărţi a riscurilor, aflată la a 11-a ediţie, întocmită de compania de asigurări International SOS, infor"/>
  </head>
  <body>
    <article>
      <h1>Cele mai periculoase ţări pentru călătorii în 2020</h1>
      <address><time datetime="2019-11-22T17:50:39+00:00">22 Nov 2019, 17:50</time> by <a rel="author">PUBLIKA.MD</a></address>
      <p><b>Danemarca, Finlanda, Groenlanda, Islanda, Norvegia, Luxemburg, Elveţia şi Slovenia sunt cele mai sigure locuri pentru călătorii în 2020, potrivit unei hărţi a riscurilor, aflată la a 11-a ediţie, întocmită de compania de asigurări International SOS, </b>informează CNN, citează <a href="https://www.digi24.ro/stiri/externe/mapamond/cele-mai-periculoase-tari-pentru-calatorii-in-2020-1220518">digi24.ro</a>.</p>
      <p>Harta este realizată pe baza potenţialelor riscuri cu care se pot confrunta turiştii, precum boli infecţioase şi violenţe politice.</p>
      <p>Harta este realizată în cinci culori, care reprezintă nivelul de siguranţă, de la "insignifiant" la "extrem".</p>
      <p>
        <b>În ceea ce priveşte predicţiile pentru 2020, cele mai sigure ţări pentru călătorii sunt concentrate în emisfera nordică.</b>
      </p>
      <p>Pe de altă parte, cele mai periculoase sunt răspândite la nivel global, iar printre acestea se numără Afganistan, Republica Centrafricană, Somalia şi Siria, scrie Mediafax.</p>
      <p>
        <b>Unele ţări au punctaje mixte, de exemplu, unele zone din Columbia şi Mexic sunt considerate a fi de risc mediu, altele, de risc înalt.</b>
      </p>
      <p>În ceea ce priveşte România, aceasta prezintă un risc scăzut pentru turişti.</p>
      <p>Un purtător de cuvânt al International SOS a declarat pentru CNN că această hartă este realizată pe baza evaluărilor furnizate de clienţi. O hartă poate fi consultată<a href="https://www.travelriskmap.com/?fbclid=IwAR2QUfwDYWbK1vWNmsWfL0VpZKJ5DyJ05gGW-6VLn0Y7ys-9ahJpM83FcZs#/planner/map/security"> AICI.</a></p>
      <p>
        <b>Marea Britanie, SUA, Canada, Australia şi mare parte din Europa sunt listate ca fiind cu risc scăzut. Mare parte din Africa este considerată cu risc ridicat.</b>
      </p>
    </article>
  </body>
</html>