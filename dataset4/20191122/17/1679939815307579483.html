<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/donald-trump-daca-nu-eram-eu-hong-kongul-ar-fi-fost-spulberat-in-14-minute_3059860.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-22T17:19:38+00:00"/>
    <meta property="og:title" content="Donald Trump: Dacă nu eram eu, Hong Kongul ar fi fost spulberat în 14 minute"/>
    <meta property="og:description" content="Preşedintele american, Donald Trump, a dat asigurări că armata chineză nu a intervenit pentru a reprima manifestaţiile în favoarea democraţiei în teritoriul chinez semiautonom Hong Kong numai pentru că el i-a cerut acest lucru omologului său chinez Xi Jin"/>
  </head>
  <body>
    <article>
      <h1>Donald Trump: Dacă nu eram eu, Hong Kongul ar fi fost spulberat în 14 minute</h1>
      <address><time datetime="2019-11-22T17:19:38+00:00">22 Nov 2019, 17:19</time> by <a rel="author">PUBLIKA.MD</a></address>
      <p><b>Preşedintele american, Donald Trump, a dat asigurări că armata chineză nu a intervenit pentru a reprima manifestaţiile în favoarea democraţiei în teritoriul chinez semiautonom Hong Kong numai pentru că el i-a cerut acest lucru omologului său chinez Xi Jinping</b>, relatează AFP, citează <a href="https://adevarul.ro/international/in-lume/donald-trump-daca-nu-eu-hong-kongul-fost-spulberat-14-minute-1_5dd80bc45163ec42714b6df8/index.html">adevarul.ro</a>.</p>
      <p>"Dacă nu eram eu, Hong Kongul ar fi fost spulberat în 14 minute. El (Xi Jinping) are un milion de militari în poziţie în afara Hong Kongului. Ei nu se duc acolo doar pentru că i-am cerut-o eu", a declarat preşedintele american la postul Fox News.</p>
      <p>
        <b>Locatarul Casei Albe a dat asigurări că a pus în balanţă acordul între Beijing şi Washington, aflat în continuare în negociere în vederea încetării războiului comercial.</b>
      </p>
      <p>"Aţi face o mare greşeală. Asta ar avea un efect teriribil de negativ asupra acordului comercial", a continuat Trump, citând o conversaţie pe care spune că a purtat-o cu omologul său chinez.</p>
      <p>Hong Kongul, o fostă colonie britanică retrocedată Chinei în 1997, este o regiune semiautonomă condusă în baza principiului "o ţară, două sisteme" şi care se bucură de libertăţi necunoscute în restul Chinei - până în 2047.</p>
      <p><b>Fosta colonie se confruntă din iunie cu cea mai îndelungată contestare de la retrocedare. Manifestaţii au loc aproape zilnic, cu scopul de a denunţa acapararea tot mai puternică a Beijingului a afacerilor Hong Kongului</b>.</p>
      <p>"Trebuie să susţinem Hong Kongul, însă eu îl susţin de asemenea pe preşedintele Xi", a declarat</p>
      <p>Trump, rezumând complexitatea ecuaţiei cu care se confruntă Washingtonul. Şeful statului american face aceste declaraţii la o zi după ce Congresul american a adoptat o rezoluţie prin care susţine "drepturile omului şi democraţia" în Hong Kong în faţa Beijingului şi prin care ameninţă să suspende statutul economic special acordat de Washingtonul fostei colonii britanice.</p>
      <p>
        <b>Această rezoluţie - care a provocat furia Beijingului - este necesar să fie semnată de Trump pentru a fi promulgată.</b>
      </p>
    </article>
  </body>
</html>