<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159113_1.html"/>
    <meta property="og:site_name" content="Novsport"/>
    <meta property="article:published_time" content="2019-11-22T17:16:00+00:00"/>
    <meta property="og:title" content="Основен защитник на Хебър пред завръщане в игра"/>
    <meta property="og:description" content="Асен Георгиев бе опериран в началото на месеца"/>
  </head>
  <body>
    <article>
      <h1>Основен защитник на Хебър пред завръщане в игра</h1>
      <address><time datetime="2019-11-22T17:16:00+00:00">22 Nov 2019, 17:16</time> by <a rel="author">Христо Иванов</a></address>
      <p> Централният защитник Асен Георгиев вече тренира наравно със съотборниците си от Хебър. Припомняме, че в началото на месеца бившият бранител на Локомотив(Пд) претърпя операция на менискус. Възстановяването му мина по план и от началото на седмицата той води пълноценни занимания.</p>
      <p> <br/> <br/> <br/> <br/>След последната тренировка в петък треньорът Николай Митов ще прецени дали да го включи в групата на Хебър за предстоящия домакински мач срещу Ботев (Гълъбово) в неделя. На този етап в лазарета на отбора от Пазарджик остават трайно контузените Атанас Велев, Георги Андонов и Георги Недялков. Единствено Андонов обаче може да се надява да запише игрови минути в оставащите до края на годината мачове. Очакванията са той да поднови тренировки през идната седмица.</p>
    </article>
  </body>
</html>