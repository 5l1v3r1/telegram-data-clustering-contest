<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/politiki/arthro/sygxaritiria_epistoli_tou_eu_meimaraki_ston_ap_tzitzikosta_gia_tin_eklogi_tou_sti_thesi_tou_proedrou_tis_enpe-588996/"/>
    <meta property="og:site_name" content="Real.gr"/>
    <meta property="article:published_time" content="2019-11-22T17:16:00+00:00"/>
    <meta property="og:title" content="Πηγές ΣΥΡΙΖΑ για κοινωνικό μέρισμα: «Περιμένουμε να δούμε πόσο γαλαντόμος θα είναι ο κ. Μητσοτάκης»"/>
    <meta property="og:description" content="Τη συνδιοργάνωση διάσκεψης της ΕΝΠΕ και της Ευρωομάδας της Νέας Δημοκρατίας, κατά την οποία θα συζητηθούν τα θέματα των περιφερειών της Ελλάδας και θα προωθηθούν προς επίλυση σε ευρωπαϊκό επίπεδο, προτείνει ο επικεφαλής της Ευρωομάδας της ΝΔ Ευάγγελος Μεϊμαράκης στον νεοεκλεγέντα πρόεδρο της Ένωσης Περιφερειών Ελλάδος Απόστολο Τζιτζικώστα."/>
  </head>
  <body>
    <article>
      <h1>
        <a href="https://www.real.gr/politiki/arthro/piges_syriza_gia_koinoniko_merisma_perimenoume_na_doume_poso_galantomos_tha_einai_o_k_mitsotakis-588975/">Πηγές ΣΥΡΙΖΑ για κοινωνικό μέρισμα: «Περιμένουμε να δούμε πόσο γαλαντόμος θα είναι ο κ. Μητσοτάκης»</a>
      </h1>
      <address><time datetime="2019-11-22T17:16:00+00:00">22 Nov 2019, 17:16</time> by <a rel="author">Real.gr</a></address>
      <p>
        <b>Τη συνδιοργάνωση διάσκεψης της ΕΝΠΕ και της Ευρωομάδας της Νέας Δημοκρατίας, κατά την οποία θα συζητηθούν τα θέματα των περιφερειών της Ελλάδας και θα προωθηθούν προς επίλυση σε ευρωπαϊκό επίπεδο, προτείνει ο επικεφαλής της Ευρωομάδας της ΝΔ Ευάγγελος Μεϊμαράκης στον νεοεκλεγέντα πρόεδρο της Ένωσης Περιφερειών Ελλάδος Απόστολο Τζιτζικώστα.</b>
      </p>
      <p>Η συγχαρητήρια επιστολή που απέστειλε ο κ. Μεϊμαράκης στον κ. Τζιτζικώστα με αφορμή την εκλογή του στη θέση του προέδρου της ΕΝΠΕ έχει ως εξής: «Αγαπητέ Απόστολε, θα ήθελα να σε συγχαρώ για την εκλογή σου στη θέση του προέδρου της Ένωσης Περιφερειών Ελλάδος. Είμαι βέβαιος ότι και από αυτή τη θέση ευθύνης θα ανταποκριθείς με τον καλύτερο και αποτελεσματικότερο τρόπο στο σημαντικό και παράλληλα απαιτητικό σου έργο.</p>
      <p>Καλή επιτυχία και στο νεοεκλεγέν ΔΣ της Ένωσης Περιφερειών.</p>
      <p>Ευελπιστώ σε άμεση και παραγωγική συνεργασία μας προκειμένου να προωθήσουμε σε Ευρωπαϊκό επίπεδο τα ζητήματα των περιφερειών της χώρας μας. Γι' αυτό σου προτείνω να συνδιοργανώσουμε, η ΕΝΠΕ και η Ευρωομάδα της Νέας Δημοκρατίας, διάσκεψη στην οποία θα αναπτύξουμε τα θέματα και θα φροντίσουμε για την επίλυσή τους.</p>
      <p>Είμαι πάντα στη διάθεσή σου.</p>
      <p>Φιλικά,</p>
      <p>Βαγγέλης Μεϊμαράκης».</p>
    </article>
  </body>
</html>