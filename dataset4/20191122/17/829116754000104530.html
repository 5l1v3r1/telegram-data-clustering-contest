<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/futball/20191122-cristiano-ronaldo-juventus-serie-a-serules-labdarugas.html"/>
    <meta property="og:site_name" content="Origo"/>
    <meta property="article:published_time" content="2019-11-22T17:50:00+00:00"/>
    <meta property="og:title" content="Kisebb sérüléssel bajlódik a Juventus sztárja"/>
    <meta property="og:description" content="A torinói csapat nem számíthat ötszörös aranylabdás csatárára a hétvégén."/>
  </head>
  <body>
    <article>
      <h1>Kisebb sérüléssel bajlódik a Juventus sztárja</h1>
      <address><time datetime="2019-11-22T17:50:00+00:00">22 Nov 2019, 17:50</time> by <a rel="author">Zámbó István</a></address>
      <p>
        <b>Szombaton 15.00-tól a Serie A ötödik helyén álló Atalanta fogadja az éllovas Juventust. Cristiano Ronaldo nem utazik az együttessel a mérkőzésre, mert még mindig nem épült fel korábbi sérüléséből.</b>
      </p>
      <p>A 34 éves portugál klasszis támadó az elmúlt hetekben nem volt 100%-os állapotban. Elmondása szerint egy kisebb sérüléssel bajlódik, ami némi fájdalommal is együtt jár, így nem tud olyan szinten futballozni, mint egészségesen. A klub tájékoztatása szerint Maurizio Sarri vezetőedző inkább nem kockáztat és kihagyja Európa-bajnok játékosát a keretből, hogy a keddi, Atlético Madrid elleni hazai Bajnokok Ligája csoportmeccsen ismét csatasorba állíthassa.</p>
    </article>
  </body>
</html>