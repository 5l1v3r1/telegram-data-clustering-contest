<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinter1908.it/ultimora/dix-inter-conte-mercato/"/>
    <meta property="og:site_name" content="FC Inter 1908"/>
    <meta property="article:published_time" content="2019-11-22T17:15:31+00:00"/>
    <meta property="og:title" content="Dix: “Conte ha ragione. Vorrei Florenzi, Lukaku mi piace. Pazza Inter? Solo un tentativo di…”"/>
    <meta property="og:description" content="Il comico, noto tifoso nerazzurro, ospite di Sky"/>
  </head>
  <body>
    <article>
      <h1>Dix: “Conte ha ragione. Vorrei Florenzi, Lukaku mi piace. Pazza Inter? Solo un tentativo di…”</h1>
      <h2>Il comico, noto tifoso nerazzurro, ospite di Sky</h2>
      <address><time datetime="2019-11-22T17:15:31+00:00">22 Nov 2019, 17:15</time> by <a rel="author" href="https://www.fcinter1908.it/author/fcinter1908/" target="_blank">Marco Macca</a></address>
      <p>Ospite di Sky Sport 24 per presentare il suo nuovo spettacolo, <b>Gioele Dix</b>, comico, attore e noto tifoso dell<b>‘Inter</b>, ha commentato il momento della squadra nerazzurra, auspicando, così come fatto da <a href="https://www.fcinter1908.it/copertina/inter-conte-sesso/"><b>Antonio Conte</b></a>, un intervento della società nel mercato di gennaio:</p>
      <p>“<i>Conte ci gira sempre intorno, probabilmente modula i toni a seconda del momento, ma la questione della profondità della rosa gli sta molto a cuore, gli rode parecchio. E probabilmente ha anche ragione. Florenzi? Mi piace tantissimo, magari. Ma forse ci vorrebbe un altro attaccante forte. Non una copia di Lukaku, ma uno che faccia molti gol. Lukaku? Mi piace molto. Senza Sensi l’Inter perde parecchio: ha subito fatto sentire il suo peso, nelle prime partite era lui il fulcro, ha dato classe. Borja Valero sembra un Sensi rallentato, probabilmente quest’assenza di dinamismo non piace a Conte. La Pazza Inter è stato un tentativo di dare un senso a un lungo periodo in cui i risultati erano imbarazzanti. In realtà, nella sua storia l’Inter ha dei momenti di grande forza e razionalità. Fra il Toro e l’Inter c’è un legame indissolubile per Mazzola. Il nostro pericolo più grande ora è lo Slavia Praga, in Europa abbiamo la tradizione di perdere contro squadre meno favorite. Quei punti saranno decisivi</i>“.</p>
      <p>(Fonte: Sky Sport)</p>
    </article>
  </body>
</html>