<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837304-v-odesi-zaversheno-dosudove-rozsliduvannya-za-faktom-vbivstva-dashi-lukyanenko"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T17:57:00+00:00"/>
    <meta property="og:title" content="В Одесі завершено досудове розслідування за фактом вбивства Даші Лукяненко"/>
    <meta property="og:description" content="КИЇВ. 22 листопада. УНН. В Одесі завершено досудове розслідування за фактом вбивства Даші Лукяненко, зловмисник обвинувачується за чотирма статтями. Про це …"/>
  </head>
  <body>
    <article>
      <h1>В Одесі завершено досудове розслідування за фактом вбивства Даші Лукяненко</h1>
      <address><time datetime="2019-11-22T17:57:00+00:00">22 Nov 2019, 17:57</time> by <a rel="author">Валерія Гуржий</a></address>
      <p><b>КИЇВ. 22 листопада. УНН.</b> В Одесі завершено досудове розслідування за фактом вбивства Даші Лукяненко, зловмисник обвинувачується за чотирма статтями. Про це повідомляє <b>УНН</b> з посиланням на відділ комунікації ГУНП в Одеській області.</p>
      <p>“Обвинувальний акт скеровано до суду. Зловмисник обвинувачується одразу за чотирма статтями кримінального кодексу України — незаконне позбавлення волі неповнолітньої (ч. 2 ст. 146), замах на її зґвалтування (ч. 2 ст. 15 ч. 4 ст. 152), вбивство (п. п. 2, 9, ч. 2 ст. 115) та наруга над її тілом (ч. 1 ст. 297)”, — сказано у повідомленні.</p>
      <p>Начальник поліції Одещини Олег Бех наголосив: “в ході досудового розслідування була проведена низка експертиз та зібрано достатньо доказів аби довести провину обвинуваченого. Крапку у справі поставить суд”.</p>
      <p>Нагадаємо, жорстоке вбивство одинадцятирічної Даші Лукяненко <a href="https://www.unn.com.ua/uk/news/1808116-abroskin-mi-znayshli-tilo-daryi-lukyanenko">сталося</a> в червні цього року у селищі Іванівка на Одещині. Зниклу дівчинку шукали правоохоронці та небайдужі громадяни. Пошукова операція проводилася на землі, з повітря та під водою, і тривала майже тиждень.</p>
      <p>На підставі зібраної інформації поліцейські похвилинно <a href="https://www.unn.com.ua/uk/news/1808304-pidozryuvanomu-u-vbivstvi-daryi-lukyanenko-ogolosili-pidozru">відновили</a> останню годину життя дитини і встановили, що до злочину причетний 22-річний місцевий мешканець. У будинку, де мешкав підозрюваний, <a href="https://www.unn.com.ua/uk/news/1808270-pravookhorontsi-rozpovili-detali-zhorstokogo-vbivstva-daryi-lukyanenko">був проведений</a> обшук.</p>
      <p>Тіло вбитої дівчинки <a href="https://www.unn.com.ua/uk/news/1808270-pravookhorontsi-rozpovili-detali-zhorstokogo-vbivstva-daryi-lukyanenko">знайшли</a> у вигрібній ямі домоволодіння. Зловмисник <a href="https://www.unn.com.ua/uk/news/1808549-pidozryuvanogo-u-vbivstvi-daryi-lukyanenko-vzyali-pid-aresht">був затриманий</a> та заарештований без права внесення.</p>
    </article>
  </body>
</html>