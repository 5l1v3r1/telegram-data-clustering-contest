<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://skaties.lv/zinas/arvalstis/laikapstaklu-del-denvera-notikusi-vairak-neka-50-automasinu-sadursme/"/>
    <meta property="og:site_name" content="skaties.lv"/>
    <meta property="article:published_time" content="2019-11-22T17:51:00+00:00"/>
    <meta property="og:title" content="Laikapstākļu dēļ Denverā notikusi vairāk nekā 50 automašīnu sadursme"/>
    <meta property="og:description" content="Ceturtdien, 21.novembrī, uz šosejas ASV Kolorādo štata pilsētā Denverā notikusi vairāk nekā 50 automašīnu sadursme."/>
  </head>
  <body>
    <article>
      <h1>Laikapstākļu dēļ Denverā notikusi vairāk nekā 50 automašīnu sadursme</h1>
      <address><time datetime="2019-11-22T17:51:00+00:00">22 Nov 2019, 17:51</time> by <a rel="author">LNT Ziņas</a></address>
      <p>Ceturtdien, 21.novembrī, uz šosejas ASV Kolorādo štata pilsētā Denverā notikusi vairāk nekā 50 automašīnu sadursme.</p>
      <p>Kā viens no faktoriem, kas izraisījis sadursmi, tiek minēti laikapstākļi.</p>
      <p>Sadursme notika aizvadītajā naktī sestajā Avēnijā pilsētas rietumdaļā. Sliktas redzamības apstākļos viena sadursme sekoja otrai, līdz satiksme abos virzienos tika pilnībā bloķēta.</p>
      <p>Cietuši arī vairāki cilvēki, taču šobrīd tiek ziņots, ka nevienam no ievainotajiem dzīvības briesmas nedraud.</p>
      <h3>Video no notikuma vietas!</h3>
      <figure>
        <iframe data-src="https://twitter.com/DenverChannel/status/1197724017458864129?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>