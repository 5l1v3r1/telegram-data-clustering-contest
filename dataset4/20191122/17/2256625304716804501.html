<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159126_1491.html"/>
    <meta property="og:site_name" content="Novsport"/>
    <meta property="article:published_time" content="2019-11-22T17:43:00+00:00"/>
    <meta property="og:title" content="Стамен Белчев: В такова време важни са статичните положения"/>
    <meta property="og:description" content="&quot;До десет дни Спас Делев може би ще бъде готов&quot;"/>
  </head>
  <body>
    <article>
      <h1>Стамен Белчев: В такова време важни са статичните положения</h1>
      <address><time datetime="2019-11-22T17:43:00+00:00">22 Nov 2019, 17:43</time> by <a rel="author">Пламен Димитров</a></address>
      <p>Добър мач при лоши условия. В такова време важни са статичните положения. Вчера до последно работихме върху статичните положения, поздравявам момчетата, коментира треньорът на Арда (Кърджали) Стамен Белчев след победата с 2:0 над Витоша (Бистрица).</p>
      <p> <br/>"Важна победа срещу отбор, който показва добро лице в последно време. Вкарахме гол, отборът се успокои, след почивката стана 2:0, резултатът е реален в наша полза", продължи той. <br/> <br/>"Трябваше да се опитаме да играем малко по-директен футбол в това време. Ако продължаваме така, чакат ни по-добри дни. Предстои ни изключително труден мач срещу Локомотив (Пловдив), ще играем футбол, само и единствено, с тази мисъл излизаме", добави Белчев. <br/> <br/>"До десет дни Спас Делев може би ще бъде готов", завърши специалистът.</p>
    </article>
  </body>
</html>