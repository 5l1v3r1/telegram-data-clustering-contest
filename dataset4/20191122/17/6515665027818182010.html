<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/kosarka/3362667/tragedija-poginuo-ljubimac-grobara-bivsi-kosarkas-partizana-stradao-u-saobracajnoj-nesreci"/>
    <meta property="og:site_name" content="kurir.rs"/>
    <meta property="article:published_time" content="2019-11-22T17:54:00+00:00"/>
    <meta property="og:title" content="ŠOKANTAN OBRT! Duško Vujošević se javio Kuriru: Palasio nije poginuo, sahranili ga američki mediji (VIDEO)"/>
    <meta property="og:description" content="Američki mediji objavili su morbidnu vest, da je bivši košarkaš Partizana Milton Palasio poginuo u saobraćajnoj nesreći u Torontu."/>
  </head>
  <body>
    <article>
      <h6 class="kicker">MORBIDNO</h6>
      <h1>ŠOKANTAN OBRT! Duško Vujošević se javio Kuriru: Palasio nije poginuo, sahranili ga američki mediji (VIDEO)</h1>
      <address>
        <time datetime="2019-11-22T17:54:00+00:00">22 Nov 2019, 17:54</time>
      </address>
      <p>
        <b>Američki mediji objavili su morbidnu vest, da je bivši košarkaš Partizana Milton Palasio poginuo u saobraćajnoj nesreći u Torontu.</b>
      </p>
      <p>Nekadašnji trener Partizana Duško Vujošević javio se Kuriru da demantuje tu vest.</p>
      <p>"Nije istina da je Milton Palasio poginuo. Radi se o lažnoj vesti koja se prvi put pojavila prošle godine. Čuo sam se sa Dankom Cvjetičaninom, menadžerom i skautom Bruklin Netsa, u čijem je razvojnom timu Milton pomoćni trener, i on mi je potvrdio da je s Palasijom sve u redu", rekao je za Kurir Duško Vujošević, koji je trenirao Palasija u Partizanu.</p>
      <p>Ispostavilo se da su američki mediji objavili da je u saobraćajnoj nesreći u Torontu poginuo Palasio, a zatim su vest menjali tvrdivši da je nastradao komentator kriketa Adam Gilhrst.</p>
      <figure>
        <img src="https://www.kurir.rs/data/images/2019/11/22/19/2060707_cbtv_ff.jpg?ver=1574446472"/>
        <figcaption>
          <cite>foto: Printscreen</cite>
        </figcaption>
      </figure>
      <figure>
        <img src="https://www.kurir.rs/data/images/2019/11/22/19/2060713_cbtv-2_ff.jpg?ver=1574446572"/>
        <figcaption>
          <cite>foto: Printscreen</cite>
        </figcaption>
      </figure>
      <p>Milton Palasio rođen je 7. februara 1978. u Los Anđelesu, a poreklom je iz Belizea.</p>
      <p>NBA karijeru je gradio u Vankuveru, Bostonu, Finiksu, Klivlendu, Torontu i Juti, pre nego što je 2007. stigao u Partizan.</p>
      <p>Za kratko vreme je igrama, ali i zalaganjem ušao u srca "Grobara".</p>
      <p>Posle sezone u crno-belom, nastupao je za brojne klubove, među kojima i Kahu Laboral i Lijetuvos Ritas.</p>
      <p>Sa Partizanom je osvojio ABA ligu, titulu prvaka Srbije i Kup Radivoja Koraća iste godine, a sa Kahom Laboral je bio šampion Španije 2010.</p>
      <p>Palasio od 2013. godine radi kao trener.</p>
      <figure>
        <iframe src="https://www.youtube.com/embed/mdhKeQq-NcA" width="560" height="315" data-service="Youtube" scrolling="no"/>
      </figure>
      <p>(Kurir sport)</p>
      <related>
        <h4>NE PROPUSTITE</h4>
        <a href="https://www.kurir.rs/sport/kosarka/3362499/zeljko-je-moj-idol-mitrovicimamo-sansu-da-pobedimo-veliki-fenerbahceto-je-neverovatno-foto"/>
        <a href="https://www.kurir.rs/sport/kosarka/3362407/nisam-sanjao-da-radim-u-nba-vec-da-vodim-srbiju-igor-kokoskov-o-trenerskim-pocecima-i-snovima-foto"/>
        <a href="https://www.kurir.rs/sport/kosarka/3362343/luda-nba-noc-tripl-dabl-adetokumba-za-pobedu-milvokija-nju-orleans-u-gostima-pobedio-finiks-video"/>
        <a href="https://www.kurir.rs/sport/kosarka/3362123/alarm-najtrofejniji-evropski-trener-u-velikom-sosu-nikad-losiji-bojkot-u-feneru"/>
      </related>
    </article>
  </body>
</html>