<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/f3028b7a720399c9/esec-in-direct-la-prezentarea-celei-mai-noi-masini-tesla-reactia-lui-elon-musk-cand-a-vazut-ce-s-a-intamplat-cu-cybertruck.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-22T17:32:04+00:00"/>
    <meta property="og:title" content="Eșec în direct la prezentarea celei mai noi mașini Tesla; Reacția lui Elon Musk când a văzut ce s-a întâmplat cu Cybertruck"/>
    <meta property="og:description" content="Elon Musk a prezentat ce mai nouă camionetă a companiei sale, Tesla Cybertruck. Dar chiar în timpul evenimentului de lansare de la Los Angeles, a avut loc un moment la care nu se aștepta nimeni."/>
  </head>
  <body>
    <article>
      <h1>Eșec în direct la prezentarea celei mai noi mașini Tesla; Reacția lui Elon Musk când a văzut ce s-a întâmplat cu Cybertruck</h1>
      <address><time datetime="2019-11-22T17:32:04+00:00">22 Nov 2019, 17:32</time> by <a rel="author">Jurnal.md</a></address>
      <p>
        <b>Elon Musk a prezentat ce mai nouă camionetă a companiei sale, Tesla Cybertruck. Dar chiar în timpul evenimentului de lansare de la Los Angeles, a avut loc un moment la care nu se aștepta nimeni.</b>
      </p>
      <p>Geamurile mașinii care arată ca un vehicul blindat și despre care Musk spunea că rezistă inclusiv la gloanțe și este făcut dintr-un material extrem de rezistent, au fost sparte cu o bilă.</p>
      <p>
        <b>Ce s-a întâmplat la prezentarea Tesla Cybertruck</b>
      </p>
      <p>În timpul prezentării, Elon Musk l-a chemat pe scenă pe șeful departamentului de design de la Tesla și l-a invitat mai întâi să lovească cu un baros ușile mașinii, iar apoi să arunce cu o bilă metalică în geam. Bila a reușit să spargă geamul, chiar dacă nu a trecut prin el.</p>
      <p>Elon Musk a fost auzit înjurând, apoi a spus: „Este loc de îmbunătățire”. „Am aruncat cu tot felul de obiecte în acestea geamuri și nu s-au spart. Dintr-un motiv necunoscut, s-au spart acum. Nu știu de ce”, a continuat Elon Musk, scrie libertatea.ro.</p>
      <p>Cât va costa Tesla Cybertruck Camioneta Tesla Cybertruck va avea un preţ de pornire de 39.900 de dolari şi o autonomie maximă de 400 de kilometri. Varianta mai scumpă, de 69.900 de dolari, are o autonomie de peste 800 de kilometri. „Avem nevoie de energie sustenabilă acum. Dacă nu avem o camionetă (electrică) nu putem rezolva acest lucru. Primele 3 vehicule care se vând în America sunt camionete. Pentru a rezolva (problema) energiei durabile, trebuie să avem o camionetă”, a spus Musk. Producţia de linie este preconizată să înceapă la sfârşitul anului 2021.</p>
    </article>
  </body>
</html>