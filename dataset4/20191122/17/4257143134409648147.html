<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/22/bemutattak-berlin-buszkesegeit-fotok"/>
    <meta property="og:site_name" content="infostart"/>
    <meta property="article:published_time" content="2019-11-22T17:55:27+00:00"/>
    <meta property="og:title" content="Bemutatták Berlin büszkeségeit - fotók"/>
    <meta property="og:description" content="Fotókat közölt a Berlini Állatkert pénteken az intézmény tizenegy hetes pandaikreiről. Az augusztus 31-én Németországban elsőként világra jött pandakölykök anyja a Kínától 15 évre kölcsönkapott Meng Meng, apjuk Hsziao Csing."/>
  </head>
  <body>
    <article>
      <h1>Bemutatták Berlin büszkeségeit - fotók</h1>
      <address><time datetime="2019-11-22T17:55:27+00:00">22 Nov 2019, 17:55</time> by <a rel="author">Infostart / MTI</a></address>
      <related>
        <h4>
          <b>Előzmények:</b>
        </h4>
        <a href="https://infostart.hu/eletmod/2019/09/02/uj-kedvencek-miatt-eg-lazban-berlin-video"/>
      </related>
      <h3>Fotókat közölt a Berlini Állatkert pénteken az intézmény tizenegy hetes pandaikreiről. Az augusztus 31-én Németországban elsőként világra jött pandakölykök anyja a Kínától 15 évre kölcsönkapott Meng Meng, apjuk Hsziao Csing.</h3>
      <p>Egész Berlint lázba hozta a pandabocsok érkezése, a polgármester is személyesen gratulált.</p>
      <p>Az ikerpár 147 napos vemhesség után született. A hatéves nőstényt mesterségesen termékenyítették meg áprilisban, hogy növeljék a fogamzás esélyét a rövid termékeny időszak alatt.</p>
      <p>Az ikrek apja a nyolcéves Csiao Csing, mindkét állatot 2017-ben adta kölcsön Kína a berlini állatkertnek (Zoologischer Garten Berlin), amely több mint 9 millió eurót (2,9 milliárd forint) költött egy minden igényt kielégítő pandaház építésére.</p>
      <figure>
        <img src="https://infostart.hu/images/site/articles/inline/2019/11/1574435543-96xqNoAEz_md.jpg"/>
        <figcaption>A Berlini Állatkert által 2019. november 22-én közreadott kép az intézmény tizenegy hetes pandaikreiről. Az augusztus 31-én Németországban elsőként világra jött pandakölykök anyja a Kínától 15 évre kölcsönkapott Meng Meng, apjuk Hsziao Csing. MTI/AP</figcaption>
      </figure>
      <p>
        <i>Nyitókép: -</i>
      </p>
    </article>
  </body>
</html>