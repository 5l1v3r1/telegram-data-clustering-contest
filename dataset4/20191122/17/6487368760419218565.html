<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/vilagsztar/michelle-pfeiffer-60-felett/"/>
    <meta property="og:site_name" content="FEMINA"/>
    <meta property="article:published_time" content="2019-11-22T17:20:04+00:00"/>
    <meta property="og:title" content="Michelle Pfeiffer 61 évesen is irtó dögös - Évtizedeket letagadhat korából a színésznő"/>
    <meta property="og:description" content="Michelle Pfeiffer még mindig ámulatba ejtően szép."/>
  </head>
  <body>
    <article>
      <h1>Michelle Pfeiffer 61 évesen is irtó dögös - Évtizedeket letagadhat korából a színésznő</h1>
      <h2>Michelle Pfeiffer még mindig ámulatba ejtően szép.</h2>
      <address><time datetime="2019-11-22T17:20:04+00:00">22 Nov 2019, 17:20</time> by <a rel="author">Szántó Nóra</a></address>
      <p>A-listás sztárnak lenni egyet jelent a példaképstátusszal, nagy nyomás nehezedik a színészekre, hogy fiatalságukat minél tovább megőrizzék. Vannak, akik képtelenek elfogadni, hogy öregszenek, ezért kés alá vetik magukat, vagy rengeteg botoxkezeléssel simíttatják ki ráncaikat. </p>
      <p>De vannak kivételek.  <b>Michelle Pfeiffer </b> még sosem műtette meg magát, mégis évtizedekkel tűnik fiatalabbnak a koránál.</p>
      <h3>Michelle Pfeifferen nem fog az idő</h3>
      <p>A szőke szépség a ’80-as évektől napjainkig Hollywood ünnepelt színésznője, rengeteg filmben szerepelt, volt már macskanő, boszorkány, de gyermekét elveszítő édesanya is. Filmszerepeiben a változatosságra törekszik, egy dolog viszont állandó nála, szépsége mindig ragyogó. Már hatvan felett jár, de külseje még a huszonévesek számára is irigylésre méltó.</p>
      <figure>
        <embed-post data-src="https://www.instagram.com/p/B1B59alJS1b" data-service="Instagram"/>
      </figure>
      <p>Kivételt képez az öregedés ellen makacsul küzdő színésznők között. Inkább a természetesség és az egészséges életmód híve. Szerinte a titok nyitja az étkezésben rejlik. Régóta vegán, úgy véli, ez van gyönyörű bőrére ilyen jótékony hatással. Az állati eredetű ételek száműzésével rengeteg méreganyagtól is megkíméli szervezetét.</p>
      <figure>
        <embed-post data-src="https://www.instagram.com/p/B3FPY2kpDsK" data-service="Instagram"/>
      </figure>
      <p>Mikor arról kérdezték egy interjúban, mit gondol a plasztikai beavatkozásokról, meglepő választ adott.</p>
      <p>-  Vannak napok, mikor elgondolkozom rajta, attól függ, milyen a kedvem, vagy épp milyen sminket viselek. Nem ítélem el azokat, akik kés alá fekszenek, ha megtehetik, és ettől jobban érzik magukat, akkor miért ne. Én magam sem zárkózom el teljesen a témától. Ahogy idősödöm, egyre nehezebb azt mondani valamire, hogy soha nem teszem meg. A plasztikai műtéteknél is fő, hogy megtaláljuk az egyensúlyt - mondta a lélegzetelállítóan szép Michelle Pfeiffer.</p>
      <h3>Sharon Stone mellvillantós miniruhában</h3>
      <p>A legendás színésznő nem bízta a véletlenre a szettjét, egy nagyon dögös, csillogó miniruhát húzott, ami tökéletesen kiemelte az alakját. A kreáció elég merész kivágással rendelkezett, de természetesen még ez a szett is remekül állt neki. </p>
      <figure>
        <img src="https://kep.index.hu/1/0/3028/30289/302890/30289089_2325375_308dc8ed9c0267f3ec456385de0668d8_wm.jpg"/>
        <figcaption>
          <a href="https://femina.hu/vilagsztar/sharon-stone-szexi-ruha/">Nézegess képeket! 5 kép<br/><b>A 61 éves Sharon Stone mellvillantós miniruhában vette át a díját - Ő volt a legdögösebb sztár a GQ-gálán</b></a>
        </figcaption>
      </figure>
    </article>
  </body>
</html>