<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-sanatate-23507989-video-imagini-din-beciul-groazei-sectia-anatomopatologie-spitalului-judetean-din-cluj-publicate-emanuel-ungureanu.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T17:03:00+00:00"/>
    <meta property="og:title" content="​VIDEO &quot;Beciul groazei&quot; - imagini din Secția de Anatomopatologie a Spitalului Județean din Cluj, publicate de Emanuel Ungureanu"/>
    <meta property="og:description" content="Imagini din Secția de Anatomopatologie a Spitalului Județean de Urgență din Cluj au fost făcute publice vineri de deputatul USR Emanuel Ungureanu, vicepreședintele Comisiei de Sănătate din Camera"/>
  </head>
  <body>
    <article>
      <h1>​VIDEO "Beciul groazei" - imagini din Secția de Anatomopatologie a Spitalului Județean din Cluj, publicate de Emanuel Ungureanu</h1>
      <address><time datetime="2019-11-22T17:03:00+00:00">22 Nov 2019, 17:03</time> by <a rel="author">Alina Neagu</a></address>
      <p>
        <b>Imagini din Secția de Anatomopatologie a Spitalului Județean de Urgență din Cluj au fost făcute publice vineri de deputatul USR Emanuel Ungureanu, vicepreședintele Comisiei de Sănătate din Camera Deputaților. Emanuel Ungureanu descrie Secția de Anatomopatologie a spitalului din Cluj ca "beciul groazei".</b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FEmanuel.Ungureanu.USR%2Fvideos%2F450812532241802%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>
        <b>Mesajul care însoțește imaginile, publicat de Emanuel Ungureanu pe Facebook:</b>
        <br/>
        <br/>
        <i>"Beciul groazei!<br/><br/>Atenție!<br/><br/>Imagini care trebuie să vă afecteze emoțional!<br/><br/>26 de ființe umane sunt implicate într-un proces de exterminare în grota Spitalului Clinic Județean de Urgență Cluj, unde funcționează ilegal secția de Anatomopatologie.<br/><br/>26 de asistente, medici și infirmiere sunt intoxicate zilnic cu substanțe cancerigene, într-un beci insalubru, fără ca Directorul Medical, Adela Golea, condamnată penal în primă instanță, într-un dosar de abuz în serviciu, să schițeze vreun plan de salvare din acest infern.<br/><br/>Doamna Adela Golea, cu o nesimțire de nedescris, a venit și le-a explicat acum câteva zile, cu un tupeu extraordinar, asistentelor care lucrează în acest infern că ea nu simte miros de mucegai în aceste spații!<br/><br/>Priviți imaginile și cuantificați de la 1 la 10 nesimțirea fără margini a doamnei Adela Golea, Directorul Medical al Spitalului Clinic Județean de Urgență Cluj.<br/><br/>Pentru cei care vor întreba de ce va zbura curând din funcție doamna Golea, să le arătați aceste imagini terifiante!"</i>
      </p>
    </article>
  </body>
</html>