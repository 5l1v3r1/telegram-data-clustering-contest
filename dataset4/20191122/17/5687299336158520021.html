<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legia.net/news/kosta-runjaic-nie-bez-powodu-legia-jest-liderem/75835"/>
    <meta property="og:site_name" content="Legia.Net"/>
    <meta property="article:published_time" content="2019-11-22T17:06:00+00:00"/>
    <meta property="og:title" content="Kosta Runjaić: Nie bez powodu Legia jest liderem"/>
    <meta property="og:description" content="- Z pewnością Legia to trochę inna drużyna niż w lipcu. Przeszła proces i nie bez powodu jest liderem. Ostatnio sporo wygrywa i strzela. Widać styl trenera Vukovica i to, że mają indywidualności. Są zdyscyplinowani. Na każdej pozycji mają potrzebną jakość. My też jesteśmy innym zespołem niż na inaugurację ligi – powiedział na przedmeczowej konferencji prasowej szkoleniowiec Pogoni Szczecin, Kosta Runjaić."/>
  </head>
  <body>
    <article>
      <h1>Kosta Runjaić: Nie bez powodu Legia jest liderem</h1>
      <address><time datetime="2019-11-22T17:06:00+00:00">22 Nov 2019, 17:06</time> by <a rel="author">Maciej Ziółkowski</a></address>
      <p>
        <b>- Z pewnością Legia to trochę inna drużyna niż w lipcu. Przeszła proces i nie bez powodu jest liderem. Ostatnio sporo wygrywa i strzela. Widać styl trenera Vukovica i to, że mają indywidualności. Są zdyscyplinowani. Na każdej pozycji mają potrzebną jakość. My też jesteśmy innym zespołem niż na inaugurację ligi – powiedział na przedmeczowej konferencji prasowej szkoleniowiec Pogoni Szczecin, Kosta Runjaić.</b>
      </p>
      <p>- Nie ma jasnego faworyta w tym meczu. Zrobimy wszystko, żeby stworzyć interesujące widowisko i wygrać spotkanie. Wszyscy musimy bronić, wszyscy musimy atakować. Przez 90 minut potrzebujemy wsparcia, by pokazywać pasję i zapał .</p>
      <p>- Z pewnością jest to trochę inna drużyna niż w lipcu. Przeszli proces. Nie bez powodu są liderem. Ostatnio sporo wygrywają i strzelają. Widać styl trenera Vukovica i to, że mają indywidualności. Są zdyscyplinowani. Na każdej pozycji mają potrzebną jakość. My też jesteśmy innym zespołem niż w lipcu. Będzie ciekawie. Zadecydują szczegóły, ważne jest także szczęście. Liga jest wyrównana i nie ma drużyny, z którą nie da się wygrać. Jeśli będziemy funkcjonować jako zespół, to mamy szansę.</p>
      <p>- Myślę, że gole padną. Oba zespoły chcą wygrać, starają się grać ofensywnie. Nie wejdziemy w ten mecz naiwnie. Statystyki wskazują jasno, że Legia ma aktualnie najlepszą ofensywę. Troszkę szkoda, że rozegramy ten mecz w innych warunkach niż poprzednie spotkania z Legią w Szczecinie. Musimy uzbroić się w cierpliwość. Codziennie obserwujemy postępy na budowie. Z pewnością jest już lepiej.</p>
      <p>-Za nami dużo wymagających tygodni. Pracy, dalekich podróży. Drużyna postawą w Gdańsku zapracowała na dodatkowy dzień wolnego i łącznie kilka dni odpoczywaliśmy. To była dobra decyzja. Widać było, że zawodnicy dobrze wykorzystali przerwę. Mieli pasję i ochotę do gry w trakcie treningów. Wierzę, że będzie ona także w sobotę na boisku – podkreśla opiekun Portowców. - Jesteśmy spokojni i zmotywowani. Z takim przeciwnikiem potrzeba trochę boiskowej agresji i takiej oczekuję. Koniec przerwy na reprezentację to dobry moment na taki mecz. Wiemy, co przed nami. Wiemy jak zagrać, by być po stronie zwycięzców.</p>
      <p><i>– </i>Ricardo Nunes trenuje indywidualnie. Z pewnością nie będzie w kadrze. Jest przed nami jeszcze kilka meczów w tym roku, ale nie zakładam, że go zobaczymy na boisku. Do tej pory zawsze byłem dobrej myśli. Teraz jestem bardziej pesymistyczny w kwestii kontuzji. Jeśli stanie się inaczej, to moja radość będzie większa. Nie będzie też Drygasa, Malca i Benyaminy. Sztab szkoleniowy ma poza tym do dyspozycji wszystkich zawodników.</p>
    </article>
  </body>
</html>