<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/743101"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T17:48:00+00:00"/>
    <meta property="og:title" content="&quot;โซลชา&quot;ไม่สนข่าวผีสนดึง&quot;พอช&quot;คุมทัพ"/>
    <meta property="og:description" content="'โอเล กุนนาร์ โซลชา' กุนซือ แมนฯ ยูไนเต็ด หยักไหล่ไม่สนข่าว 'ผีแดง' จ้องดึง 'เมาริซิโอ โปเชตติโน' คุมทัพ ลั่นของมีสมาธิกับงานของตัวเองเท่านั้น"/>
  </head>
  <body>
    <article>
      <h1>"โซลชา"ไม่สนข่าวผีสนดึง"พอช"คุมทัพ</h1>
      <address>
        <time datetime="2019-11-22T17:48:00+00:00">22 Nov 2019, 17:48</time>
      </address>
      <p>
        <b>"โอเล กุนนาร์ โซลชา" กุนซือ แมนฯ ยูไนเต็ด หยักไหล่ไม่สนข่าว "ผีแดง" จ้องดึง "เมาริซิโอ โปเชตติโน" คุมทัพ ลั่นของมีสมาธิกับงานของตัวเองเท่านั้น</b>
      </p>
      <p>โอเล กุนนาร์ โซลชา ผู้จัดการทีม แมนเชสเตอร์ ยูไนเต็ด ยักษ์ใหญ่แห่งศึกพรีเมียร์ลีก อังกฤษ ยืนยันไม่ได้กังวลใจกับข่าวที่ "ผีแดง" ให้ความสนใจในตัว เมาริซิโอ โปเชตติโน กุนซือชาวอาร์เจนไตน์ ที่เพิ่งว่างงานหลังโดน ทอตแนม ฮอตสเปอร์ ปลดแต่อย่างใด<br/><br/>ก่อนหน้าที่ โซลชา จะเข้ามาคุม แมนฯ ยูไนเต็ด อย่างถาวรเมื่อเดือนมี.ค.ที่ผ่านมานั้น โปเชตติโน คือเต็งหนึ่งที่มีโอกาสจะเข้าไปรับงานเป็นนายใหญ่คนใหม่แห่งถิ่น โอลด์ แทร็ฟฟอร์ด ดังนั้นเมื่อเจ้าตัวว่างงานจึงทำให้มีข่าวลือตามมาว่า แชมป์พรีเมียร์ลีก 13 สมัย อาจจะหวนกลับไปจีบ "พอช" มาคุมทีมอีกครั้ง<br/><br/>"มันไม่ได้รบกวนจิตใจผมแม้แต่น้อย ตอนนี้ผมมีงานที่ดีที่สุดในโลก ไม่ว่าคุณจะมีงานทำ หรือ ตกงาน ถ้าคุณเป็นผู้จัดการทีมแล้ว คุณย่อมออยากได้งานนี้แน่นอน ไม่ว่าจะเกิดอะไรขึ้น ผมต้องมีสมาธิกับงานของผมที่ แมนฯ ยูไนเต็ด และทำงานให้ดีที่สุด ผมคุยกับ เอ็ด วูดเวิร์ด และเจ้าของทีมเรื่องแผนการขับเคลื่อนสโมสรไปข้างหน้าอยู่ตลอดเวลา นั่นจะไม่เปลี่ยนไปเพราะสโมสรอื่นเปลี่ยนตัวผู้จัดการทีมแน่นอน" โซลชา กล่าว.<br/><br/><b>ภาพ gettyimages</b></p>
    </article>
  </body>
</html>