<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-tenis-23508026-cupa-davis-rusia-semifinale-dupa-salvat-trei-mingi-meci-contra-serbiei-lui-novak-djokovic.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T17:24:00+00:00"/>
    <meta property="og:title" content="Cupa Davis: Rusia, în semifinale după ce a salvat trei mingi de meci contra Serbiei lui Novak Djokovic"/>
    <meta property="og:description" content="Perechea Novak Djokovic/ Viktor Troicki a pierdut dramatic meciul cu dublul Karen Khachanov/ Andrey Rublev. Cu toate că au avut trei mingi de meci în decisiv, sârbii au fost învinși."/>
  </head>
  <body>
    <article>
      <h1>Cupa Davis: Rusia, în semifinale după ce a salvat trei mingi de meci contra Serbiei lui Novak Djokovic</h1>
      <address><time datetime="2019-11-22T17:24:00+00:00">22 Nov 2019, 17:24</time> by <a rel="author">A.I.</a></address>
      <p><b>Perechea Novak Djokovic/ Viktor Troicki a pierdut dramatic meciul cu dublul Karen Khachanov/ Andrey Rublev. Cu toate că au avut trei mingi de meci în decisiv, sârbii au fost învinși. Cu 2-1 la general, Rusia merge în semifinalele Cupei Davis (6-4, 4-6, 7-6(8). <br/></b><b><br/></b>Partida a fost una cu un tenis de mare calitate, cu multe lovituri spectaculoase, cu răsturnări de situații și cu mulți nervi (Novak, iar mai apoi Karen și-au vărsat frustrările trimițând mingi în înaltul tribunei). <br/><br/>De asemenea, au existat unele probleme cu arbitrajul în setul al doilea, sârbii fiind nemulțumiți de deciziile luate din scaun (au fost proteste vehemente în două rânduri). <br/><br/>Meciul cu scântei a avut parte de un final dramatic, fiecare punct având o greutate aparte. <br/><br/>Pentru a înțelege și mai bine încleștarea din teren, este suficient de precizat faptul că Novak Djokovic și-a făcut cruce după ce banda fileului a scos o minge a rușilor în afara terenului (la 5-5 în decisiv). <br/><br/>Dramatismul s-a mutat în tiebreak: Novak și Viktor au avut trei mingi de meci, dar nu au reușit să fructifice vreuna. În schimb, la prima șansă rușii au punctat decisiv și au obținut calificarea în semifinale (6-4, 4-6, 7-6(8)). <br/><br/>Meciul din Caja Magica a durat două ore și 13 minute și poate concura cu succes cu cele mai frumoase partide de dublu din acest sezon.<br/><br/>Pentru un loc în marea finală, Rusia se va duela cu echipa Canadei. <br/><b><br/></b><b>Ultimele două sferturi:<br/></b><br/>Marea Britanie - Germania<br/>Argentina - Spania<br/><br/><b>Semifinale:<br/></b><br/>Rusia - Canada<br/>Marea Britanie/ Germania - Spania/ Argentina</p>
      <figure>
        <iframe data-src="https://twitter.com/DavisCupFinals/status/1197898375284318210?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Super punct din meciul Rusia vs Serbia:</b>
      </p>
      <figure>
        <iframe data-src="https://twitter.com/DavisCupFinals/status/1197894414481395713?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Bucuria, neprețuită:</b>
      </p>
      <figure>
        <iframe data-src="https://twitter.com/DavisCupFinals/status/1197902127336763393?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/DavisCupFinals/status/1197901526657830912?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>    </p>
    </article>
  </body>
</html>