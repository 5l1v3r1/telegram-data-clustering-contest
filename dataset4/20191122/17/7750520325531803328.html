<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/u-kyyevi-pravoohorontsi-zatrymaly-dvoh-domushnykiv.html"/>
    <meta property="og:site_name" content="1NEWS"/>
    <meta property="article:published_time" content="2019-11-22T17:47:56+00:00"/>
    <meta property="og:title" content="У Києві правоохоронці затримали двох домушників"/>
    <meta property="og:description" content="У Києві правоохоронці затримали двох домушників"/>
  </head>
  <body>
    <article>
      <h1>У Києві правоохоронці затримали двох домушників</h1>
      <address>
        <time datetime="2019-11-22T17:47:56+00:00">22 Nov 2019, 17:47</time>
      </address>
      <p>
        <b>Співробітники Дарницького управління поліції та управління поліції охорони оперативно виїхали на адресу будинку на столичних Осокорках, за яким спрацювала сигналізація, передає <a href="https://1news.com.ua/">1NEWS</a> з посиланням на ВК ГУНП у Києві.</b>
      </p>
      <figure>
        <img src="https://1news.com.ua/wp-content/uploads/2019/11/323-2.jpg"/>
      </figure>
      <p>Саме у момент скоєння злочину поліцейські затримали чоловіків, які шляхом розбиття віконного скла проникли до приміщення та намагалися викрасти будівельні матеріали та особисті речі господарів домоволодіння.</p>
      <p>Як розповів начальник Дарницького управління поліції Володимир Ткаченко, затриманими виявилися 45-річний мешканець Черкаської області та 60-річний житель Київщини: «Чоловіки неодноразово раніше судимі за вчинення тяжких тілесних ушкоджень, зґвалтування, розбійного нападу та крадіжок. Підозрюваних затримано. Зловмисникам повідомлено про підозру у крадіжці, поєднаній з проникненням у житло. Їм наразі обирають міру запобіжного заходу».</p>
      <p>Столичні правоохоронці встановлюють причетність затриманих до інших правопорушень.</p>
    </article>
  </body>
</html>