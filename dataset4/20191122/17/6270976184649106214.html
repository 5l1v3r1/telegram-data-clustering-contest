<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/22/pidpolkovnyka-sbu-ogolosyly-v-rozshuk/"/>
    <meta property="og:site_name" content="Рубрика"/>
    <meta property="article:published_time" content="2019-11-22T17:48:56+00:00"/>
    <meta property="og:title" content="Підполковника СБУ оголосили в розшук"/>
    <meta property="og:description" content="Державне бюро розслідувань оголосило в розшук підполковника Служби безпеки України, який підозрюється в скоєнні державної зради. Про це повідомляє прес-служба ДБР Повідомляється, що підполковник СБУ залишив територію України в грудні 2017 року, після чого не повертався. У ДБР зазначили, що в разі його появи на території України, він буде доставлений до суду для обрання запобіжного […]"/>
  </head>
  <body>
    <article>
      <h1>Підполковника СБУ оголосили в розшук</h1>
      <address><time datetime="2019-11-22T17:48:56+00:00">22 Nov 2019, 17:48</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2018/10/im578x383-sbu-860x580-c-1.jpg"/>
      </figure>
      <p>
        <b>
          <b>Державне бюро розслідувань оголосило в розшук підполковника Служби безпеки України, який підозрюється в скоєнні державної зради.</b>
        </b>
      </p>
      <p>Про це <a href="https://dbr.gov.ua/news/ogolosheno-v-rozshuk-pidpolkovnika-sbu-yakiy-peredavav-dani-derzhavnoi-taemnici-rosiyskim-specsluzhbam">повідомляє</a> прес-служба ДБР</p>
      <p>Повідомляється, що підполковник СБУ залишив територію України в грудні 2017 року, після чого не повертався. У ДБР зазначили, що в разі його появи на території України, він буде доставлений до суду для обрання запобіжного заходу.</p>
      <p>“Працівник СБУ за завданням і в координації зі спецслужбами Російської Федерації, діючи в інтересах іноземної держави, збирав і передавав інформацію з обмеженим доступом, у тому числі, що становлять державну таємницю. Щоб уникнути відповідальності, правоохоронець перетнув державний кордон України в напрямку Республіки Білорусь у грудні 2017 року і по теперішній час не повернувся в Україну”, – повідомили в ДБР.</p>
      <p>Зазначається, що кримінальне провадження розпочато 5 січня 2018 року слідчими СБУ, після чого 1 лютого 2019 року матеріали справи передали для подальшого розслідування в ДБР.</p>
      <p>Нагадаємо, що <a href="https://rubryka.com/2019/11/22/ryaboshapka-zvynuvatyv-prokurora-gpu-u-prychetnosti-do-vymagannya-groshej-i-zemli-na-odeshhyni/">Рябошапка звинуватив прокурора ГПУ у причетності до вимагання грошей і землі на Одещині.</a></p>
    </article>
  </body>
</html>