<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/syntages/eykoli-kai-geystiki-omeleta-foyrnoy-me-aspradia-apo-ton-aki-petretziki/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-22T17:45:30+00:00"/>
    <meta property="og:title" content="Εύκολη και γευστική ομελέτα φούρνου με ασπράδια από τον Άκη Πετρετζίκη"/>
    <meta property="og:description" content="Με λίγα υλικά, αλλά θρεπτικά και χωρίς να χρειαστεί να ξοδέψετε πολύ χρόνο, μπορείτε να βρείτε τη λύση, τρώγοντας ομελέτα φούρνου με ασπράδια. "/>
  </head>
  <body>
    <article>
      <h1>Εύκολη και γευστική ομελέτα φούρνου με ασπράδια από τον Άκη Πετρετζίκη</h1>
      <address>
        <time datetime="2019-11-22T17:45:30+00:00">22 Nov 2019, 17:45</time>
      </address>
      <p>
        <b>Συστατικά</b>
      </p>
      <p>4 κ.σ. ελαιόλαδο<br/>6 κ.σ. βρόμη<br/>200 γρ. μανιτάρια champignon<br/>1 πιπεριά κόκκινη<br/>1 πιπεριά κίτρινη<br/>200 γρ. σπανάκι<br/>200 γρ. γαλοπούλα, καπνιστή σε φέτες<br/>200 γρ. κεφαλοτύρι<br/>200 γρ. νιβατό<br/>12 ασπράδια<br/>1 κ.σ. μπέικιν πάουντερ<br/>αλάτι<br/>πιπέρι<br/>σχοινόπρασο, για το σερβίρισμα</p>
      <p>
        <b>Μέθοδος Εκτέλεσης</b>
      </p>
      <p>-Προθερμαίνουμε τον φούρνο στους 200° C  στον αέρα.<br/>-Με 2 κ.σ. ελαιόλαδο λαδώνουμε ένα πυρίμαχο σκεύος 20x30 εκ.<br/>-Με ένα απορροφητικό χαρτί απλώνουμε το ελαιόλαδο στο πυρίμαχο ταψί και αφαιρούμε το περιττό ελαιόλαδο.<br/>-Ρίχνουμε 3 κ.σ. βρόμη στο πυρίμαχο σκεύος και απλώνουμε να κολλήσει σε όλη την επιφάνεια του πυρίμαχου.<br/>-Βάζουμε ένα τηγάνι σε μέτρια φωτιά με το υπόλοιπο ελαιόλαδο.<br/>-Κόβουμε τα μανιτάρια σε λεπτές φέτες και σοτάρουμε για 5-6 λεπτά μέχρι να πάρουν χρυσαφί χρώμα.<br/>-Παράλληλα ψιλοκόβουμε τις πιπεριές και τις ρίχνουμε στο τηγάνι μαζί με τα μανιτάρια.<br/>-Σοτάρουμε για άλλα 4-5 λεπτά μέχρι να μαραθούν και προσθέτουμε το σπανάκι.<br/>-Ανακατεύουμε με μια ξύλινη κουτάλα μέχρι να μαραθεί το σπανάκι.<br/>-Στη συνέχεια, κόβουμε τη γαλοπούλα και το τυρί σε κυβάκια 2 εκατοστών και τα ρίχνουμε στο τηγάνι. -Ανακατεύουμε με τα υπόλοιπα υλικά για 2-4 λεπτά και βγάζουμε από τη φωτιά το τηγάνι.<br/>-Μεταφέρουμε το μείγμα σε ένα μπολ, προσθέτουμε το τυρί κρέμα και ανακατεύουμε.<br/>-Απλώνουμε τα υλικά στο πυρίμαχο και απλώνουμε με την ξύλινη κουτάλα ομοιόμορφα.<br/>-Σε ένα μπολ ρίχνουμε τα ασπράδια, το μπέικιν, την υπόλοιπη βρόμη, το αλάτι και το πιπέρι. Ανακατεύουμε με ένα σύρμα χειρός μέχρι να διαλυθεί το μπέικιν και περιχύνουμε απαλά το μείγμα στο πυρίμαχο.<br/>-Κουνάμε ελαφρά το πυρίμαχο μέχρι να απλωθεί το μείγμα παντού και ψήνουμε για 30 λεπτά.<br/>-Σερβίρουμε με σχοινόπρασο.</p>
      <p>πηγή: <a href="https://akispetretzikis.com/el/categories/snak-santoyits/omeleta-foyrnoy-me-aspradia">akispetretzikis.com</a></p>
    </article>
  </body>
</html>