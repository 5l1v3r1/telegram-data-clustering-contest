<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58535-zniklu-12-rchnu-shkolyarku-z-uzhgoroda-rozshukali-v-perechin.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-22T17:49:00+00:00"/>
    <meta property="og:title" content="Зниклу 12-річну школярку з Ужгорода розшукали в Перечині"/>
    <meta property="og:description" content="Дівчинка, нікого не попередивши, пішла до своїх друзів."/>
  </head>
  <body>
    <article>
      <h1>Зниклу 12-річну школярку з Ужгорода розшукали в Перечині</h1>
      <address>
        <time datetime="2019-11-22T17:49:00+00:00">22 Nov 2019, 17:49</time>
      </address>
      <p>
        <b>Дівчинка, нікого не попередивши, пішла до своїх друзів.</b>
      </p>
      <figure>
        <img src="https://zak-kor.net/uploads/posts/2019-11/1574437919_rozshuk.jpg"/>
      </figure>
      <p>Співробітники Ужгородського відділу поліції спільно з працівниками ювенальної превенції Головного управління Нацполіції в Закарпатській області оперативно розшукали школярку, яка вчора пішла з дому і не повернулась. Дівчина гостювала у знайомих у м.Перечин, інформує поліція Закарпатської області.<br/><br/>Вчора, 21 листопада, до поліції надійшло повідомлення про зникнення 12-річної дівчини. Родичі повідомили про те, що школярка ввечері, близько 18.00 год, вийшла з дому у магазин і не повернулась. Телефонний зв’язок з неповнолітньою також був відсутній.<br/><br/>На пошуки дитини було орієнтовано усі наряди поліції Ужгородщини. Зниклу знайшли у м.Перечин. Дівчина, нікого не попередивши, пішла до своїх друзів.<br/><br/>Зараз неповнолітню повернули додому. Її життю та здоров’ю загроз нема. З нею провели профілактичну бесіду про недопущення подібних вчинків у майбутньому. <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>