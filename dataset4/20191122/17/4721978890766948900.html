<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/719215/segnalazioni-sessuali-app-chat-app-store"/>
    <meta property="og:site_name" content="iPhone Italia"/>
    <meta property="article:published_time" content="2019-11-22T17:28:48+00:00"/>
    <meta property="og:title" content="App di chat su iOS: comportamenti sessuali indesiderati segnalati nei commenti su App Store"/>
    <meta property="og:description" content="Una nuova indagine ha messo in evidenza i pericoli di tante applicazioni di chat presenti su iOS, soprattutto per quanto riguarda le avance sessuali."/>
  </head>
  <body>
    <article>
      <h1>App di chat su iOS: comportamenti sessuali indesiderati segnalati nei commenti su App Store</h1>
      <address>
        <time datetime="2019-11-22T17:28:48+00:00">22 Nov 2019, 17:28</time>
      </address>
      <p>Un’indagine del <a href="https://www.washingtonpost.com/technology/2019/11/22/apple-says-its-app-store-is-safe-trusted-place-we-found-reports-unwanted-sexual-behavior-six-apps-some-targeting-minors/?arc404=true">Washingtong Post</a> sulle recensioni delle app di chat casuali su iOS ha messo alla luce oltre 1.500 segnalazioni di comportamenti sessuali indesiderati, alcuni dei quali diretti contro i bambini.</p>
      <p>Il documento afferma che Apple non ha ancora eliminato queste applicazioni, malgrado le tante recensioni negative di utenti che <b>segnalano comportamenti sessuali indesiderati</b>, anche nei confronti dei più piccoli:</p>
      <p>Il Washington Post ha analizzato le recensioni di sei popolari app di chat su App Store:</p>
      <blockquote>Più di 1.500 denunce relative ad approcci sessuali indesiderati, molti dei quali rivolti ai bambini, sono state fatte contro le popolari app di messaggistica presenti su App Store, in contrasto con quello che Apple mette in evidenza come un “<i>luogo sicuro e affidabile</i>“. Utilizzando un algoritmo di apprendimento automatico per identificare le recensioni su App Store che contengono segnalazioni di contenuti sessuali, razzismo e bullismo indesiderati, The Post ha setacciato oltre 130.000 recensioni di sei app di chat casuali, tutte tranne una classificate tra le prime 100 nella categoria social network. Circa il 2% di tutte le recensioni dell’app Monkey, classificata al 10° posto nella categoria social network su App Store negli USA, contenevano segnalazioni di comportamenti sessuali indesiderati. Nonostante ciò, l’app è stata approvata per gli utenti di età pari o superiore a 12 anni. Le altre app incluse nell’inchiesta erano Yubo, ChatLive, Chat for Strangers, Skout e Holla. Almeno il 19 percento delle recensioni su ChatLive ha menzionato approcci sessuali indesiderati.</blockquote>
      <p>La scoperta di<b> comportamenti inappropriati</b> in questo tipo di app non ha sorpreso più di tanto, visto che si tratta di applicazioni “<i>di chat casuale</i>” che permettono di chattare casualmente, anche via video, con sconosciuti provenienti da tutto il mondo. Il problema, sostiene il Post, è che Apple non riesce a monitorare le recensioni degli utenti per capire se e quando intervenire. Tra l’altro, tali app sono disponibili su App Store da diversi anni.</p>
      <p>Apple afferma di revisionare oltre 100.000 app a settimana, con controlli umani e non automatizzati per <b>rendere l’App Store un luogo sicuro e affidabile</b>: “<i>Prendiamo molto sul serio tutte le segnalazioni di contatti inappropriati o illegali</i>“, ha dichiarato il portavoce di Apple Fred Sainz. <i>“Se lo scopo di queste app non è inappropriato, vogliamo dare agli sviluppatori la possibilità di garantire che rispettino correttamente le regole, ma in caso contrario non esiteremo a rimuoverle dall’App Store”. </i>Il rating dell’app Monkey è stato aumentato a 17 anni dopo la pubblicazione del Post.</p>
      <p>Secondo alcuni, questa soluzione non è però sufficiente. L’ex responsabile delle recensioni su App Store pensa che la società dovrebbe vietarli del tutto. <i>“Secondo il mio parere, queste app dovrebbero essere eliminate</i>“, ha dichiarato Phillip Shoemaker, “Durante il mio periodo in Apple avevamo vietato la pubblicazione di chat roulette sullo store”.</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>