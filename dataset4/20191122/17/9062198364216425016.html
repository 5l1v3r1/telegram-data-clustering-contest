<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3385209/trumpdan-cagri-senatoda-yargilama-istiyorum"/>
    <meta property="og:site_name" content="Milli Gazete"/>
    <meta property="article:published_time" content="2019-11-22T17:06:00+00:00"/>
    <meta property="og:title" content="Trump'dan çağrı: Senato'da yargılama istiyorum"/>
    <meta property="og:description" content="Avukatı Rudy Giuliani'yi Ukrayna'da 'harika suç savaşçısı' olduğu için görevlendirdiğini savunan Trump, Senato'da yargılama istediğini söyledi."/>
  </head>
  <body>
    <article>
      <h1>Trump'dan çağrı: Senato'da yargılama istiyorum</h1>
      <h2>ABD Başkanı Donald Trump, favori televizyon kanalı Fox News'e telefon bağlantısı yaptı ve azil sürecinde gelinen noktayı değerlendirdi.</h2>
      <address>
        <time datetime="2019-11-22T17:06:00+00:00">22 Nov 2019, 17:06</time>
      </address>
      <p>Avukatı Rudy Giuliani'yi Ukrayna'da 'harika suç savaşçısı' olduğu için görevlendirdiğini savunan Trump, Senato'da yargılama istediğini söyledi.</p>
      <p>ABD lideri, daha önce Kongre'de hakkında yürütülen azil soruşturmasında ifade vermeyi ciddi bir şekilde değerlendireceğini açıklamıştı.</p>
      <p>ABD'de halihazırda Senato'nun kontrolü Trump'ın partisi Cumhuriyetçilerde.</p>
      <p>Başkanın azli için, Temsilciler Meclisi'nde salt çoğunluk, jüri görevi üstlenerek nihai kararı veren Senato'da ise üçte iki çoğunluk gerekiyor.</p>
      <p>ABD'de geçen yıl yapılan ara seçimlerde Temcilciler Meclisi'nde çoğunluk Demokratlara geçmişti.</p>
      <p>435 üyeli Temsilciler Meclisi'nde 235 Demokrat, 198 Cumhuriyetçi üye var. 2 sandalye ise halen boş.</p>
      <p>100 üyeli Senato'da ise 53 Cumhuriyetçi, 45 Demokrat, 2 de bağımsız üye var.</p>
    </article>
  </body>
</html>