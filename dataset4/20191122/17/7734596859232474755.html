<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cretalive.gr/crete/ksekinoyn-oi-eortastikes-ekdhloseis-sthn-plateia-eleytherias-1115195"/>
    <meta property="og:site_name" content="Cretalive"/>
    <meta property="article:published_time" content="2019-11-22T17:39:00+00:00"/>
    <meta property="og:title" content="Ξεκινούν οι εορταστικές εκδηλώσεις στην Πλατεία Ελευθερίας"/>
    <meta property="og:description" content="Τα φώτα της γιορτής στο &quot;Χριστουγεννιάτικο Κάστρο&quot; θα ανάψει ο δήμαρχος Ηρακλείου"/>
  </head>
  <body>
    <article>
      <h1>Ξεκινούν οι εορταστικές εκδηλώσεις στην Πλατεία Ελευθερίας</h1>
      <h2>Τα φώτα της γιορτής στο "Χριστουγεννιάτικο Κάστρο" θα ανάψει ο δήμαρχος Ηρακλείου</h2>
      <address>
        <time datetime="2019-11-22T17:39:00+00:00">22 Nov 2019, 17:39</time>
      </address>
      <p>Με μία όμορφη γιορτή γεμάτη από μελωδία και φως ο Δήμος Ηρακλείου και η ΔΗ.Κ.Ε. Η. υποδέχονται και φέτος τις γιορτές των Χριστουγέννων και της Πρωτοχρονιάς στην Πλατεία Ελευθερίας και στο "Χριστουγεννιάτικο Κάστρο" (<a href="https://www.xristougenniatikokastro.gr/">https://www.xristougenniatikok...</a> ).</p>
      <p>Την φωταγώγηση του χριστουγεννιάτικου δέντρου θα κάνει, δίνοντας την έναρξη των φετινών εορταστικών εκδηλώσεων για την πόλη του Ηρακλείου, το ερχόμενο Σάββατο 30 Νοεμβρίου ο Δήμαρχος Βασίλης Λαμπρινός.</p>
      <p>Από νωρίς έχουν προγραμματιστεί εκδηλώσεις που θα κρατήσουν αμείωτο το ενδιαφέρον μικρών και μεγάλων. Η Δημιουργική Ομάδα του "Χριστουγεννιάτικου Κάστρου" φρόντισε προκειμένου να δώσει χρώμα, μουσική και χαρά στο όμορφο γιορτινό χωριό στην "καρδιά" της πόλης του Ηρακλείου. Η Άννα Μαχαιριανάκη στον καλλιτεχνικό σχεδιασμό, η Κατερίνα Μαραγκουδάκη στον φωτισμό, η Μάρα Παναγιωτάκη στην επιμέλεια των καλλιτεχνικών δράσεων, ο Γιώργος Τσαγκαράκης και όλη η δημιουργική ομάδα έδωσαν τον καλύτερο εαυτό τους για μια βραδιά γεμάτη...φως!</p>
      <p>
        <b>Το πρόγραμμα της φωταγώγησης</b>
      </p>
      <p>17:30: Ο Alpha News 106,2, ο Kiss Fm 96,1 και ο Music Club 105,8 θα σκορπίσουν μουσική, κέφι ...παρέα με τα ξωτικά του "Χριστουγεννιάτικου Κάστρου".</p>
      <p>18:30-19:30: Ένα περίεργο ξωτικό που παίζει με τα παιδιά και μοιράζει μπαλόνια ...κλέβει την παράσταση!</p>
      <p>20:30: Οι "Τροβαδούροι του Ήλιου" θα έχουν ξεκινήσει από νωρίς τη μουσική τους περιδιάβαση στην πόλη καλώντας μικρούς και μεγάλους στον "Χριστουγεννιάτικο Κάστρο".</p>
      <p>21:00: Η Φιλαρμονική του Δήμου Ηρακλείου σκορπά Χριστουγεννιάτικες Μελωδίες...</p>
      <p>21:30: Η φωταγώγηση του Χριστουγεννιάτικου δέντρου από τον Δήμαρχο Ηρακλείου Βασίλη Λαμπρινό</p>
      <p>22:00: Συναυλία με τους Μάνο Παπαδάκη και Γιάννη Γιοκαρίνη.</p>
    </article>
  </body>
</html>