<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/22/kampanaki-apo-tin-unesco-gia-ti-venetia"/>
    <meta property="og:site_name" content="euronews"/>
    <meta property="article:published_time" content="2019-11-22T17:11:25+00:00"/>
    <meta property="og:title" content="«Καμπανάκι» από την UNESCO για τη Βενετία"/>
    <meta property="og:description" content="Η πόλη κινδυνεύει να χάσει τη θέση της από τη λίστα με τα Μνημεία Παγκόσμιας Κληρονομιάς"/>
  </head>
  <body>
    <article>
      <h1>«Καμπανάκι» από την UNESCO για τη Βενετία</h1>
      <address><time datetime="2019-11-22T17:11:25+00:00">22 Nov 2019, 17:11</time> by <a rel="author">Theodora Iliadi</a></address>
      <figure>
        <img src="https://static.euronews.com/articles/stories/04/30/52/64/773x435_cmsv2_d43ede9c-b458-57da-af6f-2d17785d37cf-4305264.jpg"/>
      </figure>
      <p>Τη θέση της στη λίστα με τα Μνημεία Παγκόσμιας Πολιτιστικής Κληρονομιάς της UNESCO κινδυνεύει να χάσει η Βενετία μετά τις πρωτοφανείς πλημμύρες που έπληξαν την πόλη.</p>
      <p>Αιτία είναι ότι απειλούνται πολλά από τα σημαντικά κτίρια της πόλης. Η Βενετία υπέστη τις χειρότερες πλημμύρες των τελευταίων 50 χρόνων, με το ύψος του νερού να ξεπερνά κατά πολύ το ένα μέτρο.</p>
      <p>«Τώρα η κατάσταση στη Βενετία είναι δραματική, θα φτάσει μια αποστολή μας τον Ιανουάριο για να εξετάσει την κατάσταση. Υπάρχουν θέματα αποτελεσματικής διαχείρισης, υπάρχουν θέματα μεγάλου αριθμού τουριστών και φυσικά υπάρχει και το θέμα των πλημμυρών» δήλωσε η διευθύντρια του Κέντρου Πολιτιστικής Κληρονομιάς.</p>
      <p>Από το 2017 η UNESCO έχει βάλει στο μικροσκόπιο την Βενετία, με την πόλη να βρίσκεται στη μαύρη λίστα.</p>
      <p>Η Βενετιά δίνει μάχη για να μην βουλιάξει. Οι πλημμύρες που έπληξαν την πόλη είναι μια απειλή την οποία εξετάζει η UNESCO.</p>
      <p>«Αυτή η πλημμύρα αποσταθεροποιεί τα κτίρια και οδηγεί σε διάβρωση, δημιουργεί νέα είδη που καταστρέφουν τα ξύλα πάνω στα οποία είναι χτισμένη η Βενετία, γιατί είναι χτισμένη πάνω στο νερό και αυτό έχει επιπτώσεις στο οικοσύστημα της λίμνης, οπότε υπάρχουν πάρα πολλά προβλήματα που πρέπει να επιλυθούν και νομίζω ότι αυτό πρέπει να γίνει συλλογικά».</p>
      <p>Εκπρόσωπος της UNESCO δήλωσε ότι ο οργανισμός δεν είναι χρηματοδοτικό ταμείο, αλλά μπορεί να παράσχει τεχνογνωσία σε άλλους για να λυθούν τα προβλήματα.</p>
    </article>
  </body>
</html>