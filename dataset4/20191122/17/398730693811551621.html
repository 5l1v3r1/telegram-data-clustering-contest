<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/northug-staller-upp-i-vasaloppet/"/>
    <meta property="og:site_name" content="DN.SE"/>
    <meta property="article:published_time" content="2019-11-22T17:02:06+00:00"/>
    <meta property="og:title" content="Northug ställer upp i Vasaloppet"/>
    <meta property="og:description" content="För knappt ett år sedan meddelade den norske skidlegendaren Petter Northug att hans professionella karriär som längdåkare var avslutad."/>
  </head>
  <body>
    <article>
      <h1>Northug ställer upp i Vasaloppet</h1>
      <address><time datetime="2019-11-22T17:02:06+00:00">22 Nov 2019, 17:02</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>För knappt ett år sedan meddelade den norske skidlegendaren Petter Northug att hans professionella karriär som längdåkare var avslutad.</b>
      </p>
      <p>Men snart är 33-åringen tillbaka i spåren igen. Detta berättar han i en intervju med norska VG – utan att vilja kalla återkomsten för en ”riktig comeback”.</p>
      <p>– Jag måste åka lite skidor. Jag måste hålla igång, säger norrmannen som i vinter bland annat tänker ställa upp i Vasaloppet.</p>
      <p><b>Men någon favoritstämpel</b> vill han inte sätta på sig själv. Än så länge.</p>
      <p>– Ambitionen att vinna är nog högre om något år än nu. Men jag gillar att åka skidor. Det kan vara aktuellt att ha högre ambitioner men jag ska inte säga att jag kommer vinna loppet.</p>
      <p>Northug är en av de största inom norsk längdskidåkning och vann under sin karriär bland annat 13 VM-guld och två OS-guld.</p>
      <p>
        <a href="https://www.dn.se/sport/doldisar-satte-varldsmastarna-pa-plats-i-norge/">Läs mer: Doldisar satte världsmästarna på plats i Norge</a>
      </p>
    </article>
  </body>
</html>