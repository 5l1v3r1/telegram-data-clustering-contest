<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/diasorin-stm-bper-ubi-tenaris-juventus/"/>
    <meta property="og:site_name" content="Trend Online"/>
    <meta property="article:published_time" content="2019-11-22T17:57:00+00:00"/>
    <meta property="og:title" content="Piazza Affari: seduta poco movimentata"/>
    <meta property="og:description" content="Diasorin batte ogni record, molto bene anche Stm, bancari contrastati. In calo le utilities, sul fondo Bper Banca, mentre sale Ubi Banca. Bene Tenaris"/>
  </head>
  <body>
    <article>
      <h1>Piazza Affari: seduta poco movimentata</h1>
      <h2>Diasorin batte ogni record, molto bene anche Stm, bancari contrastati. In calo le utilities, sul fondo Bper Banca, mentre sale Ubi Banca. Bene Tenaris.</h2>
      <address><time datetime="2019-11-22T17:57:00+00:00">22 Nov 2019, 17:57</time> by <a rel="author" href="https://www.trend-online.com/giancarlo-marcotti/" target="_blank">Giancarlo Marcotti</a></address>
      <p>La Borsa milanese è l’unica ad aver terminato la seduta con un segno meno davanti alla performance, ma è un micro-ribasso che non spaventa, arrivato alla fine di una giornata da sbadigli.</p>
      <p>Brillante la seduta a Londra (+1,2%) con i titoli minerari in gran spolvero, decisamente più ridotti i guadagni di Parigi (+0,2%) e Francoforte (+0,2%).</p>
      <p>Come detto il nostro Ftse Mib (-0,09%) ha terminato la settimana con un piccolo ribasso dovuto alla scarsa lena delle utilities, questo il bilancio al fixing: A2A (-1,24%), Hera (-1,05%), Italgas (-0,80%), Terna (-0,69%), Enel (-0,37%) e Snam Rete Gas (-0,24%).</p>
      <figure>
        <iframe src="https://www.youtube.com/embed/RpUeV-NMGzw" width="750" height="421" data-service="Youtube" scrolling="no"/>
      </figure>
      <p>Aveva bisogno di rifiatare Bper Banca (-2,40%) maglia nera di giornata, in una giornata contrastata per il comparto bancario, i ribassi hanno riguardato anche Intesa Sanpaolo (-0,45%), Mediobanca (-0,39%) ed Unicredit (-0,24%), mentre hanno trovato nuovi compratori Banco BPM (+0,97%) ed Ubi banca (+1,43%) che in intraday aveva superato anche quota 3 euro.</p>
      <p>Prosegue la fase laterale di Juventus (-1,43%) da oltre un mese nel range 1,40/1,45 euro, e termina sul minimo di giornata Recordati (-1,27%).</p>
      <p>Svetta invece Diasorin (+3,21%) che continua l’impressionante striscia positiva, il titolo ha infatti messo a segno l’ottavo rialzo nelle ultime nove sedute, migliorando naturalmente il proprio massimo storico, ormai a portata anche quota 120 euro.</p>
      <p>Si avvicina a quota 10 euro Tenaris (+1,59%) e prosegue il buon momento di Finecobank (+1,41%).</p>
      <p>Da segnalare infine il guadagno di Stmicroelectronics (+1,35%) che si riprende il secondo posto nella classifica del 2019, con il rialzo odierno la performance da inizio anno è arrivata all’80%.</p>
      <footer>
        <a href="https://www.trend-online.com/prp/diasorin-stm-bper-ubi-tenaris-juventus/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>