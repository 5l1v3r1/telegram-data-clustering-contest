<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/adianoiti-friki-stin-toyrkia-temachise-tin-gynaika-toy-kai-tin-perase-apo-michani-toy-kima-anatrichiazei-i-perigrafi-toy-drasti/"/>
    <meta property="og:site_name" content="europost.gr"/>
    <meta property="article:published_time" content="2019-11-22T17:45:41+00:00"/>
    <meta property="og:title" content="Αδιανόητη φρίκη στην Τουρκία: Τεμάχισε την γυναίκα του και την πέρασε από μηχανή του κιμά! Ανατριχιάζει η περιγραφή του δράστη!"/>
    <meta property="og:description" content="Η δίκη για τη δολοφονία της Τζεμιλέ Ερτούρκογλου, πέρσι στις 28 Νοεμβρίου, η οποία βρισκόταν σε διάσταση με τον σύζυγό της, ξεκίνησε στη Μερσίνα σήμερα. Το δικαστήριο «πάγωσε» όταν ο ύποπτος δήλωσε πως μετά τη"/>
  </head>
  <body>
    <article>
      <h1>Αδιανόητη φρίκη στην Τουρκία: Τεμάχισε την γυναίκα του και την πέρασε από μηχανή του κιμά! Ανατριχιάζει η περιγραφή του δράστη!</h1>
      <address>
        <time datetime="2019-11-22T17:45:41+00:00">22 Nov 2019, 17:45</time>
      </address>
      <p>Η δίκη για τη δολοφονία της Τζεμιλέ Ερτούρκογλου, πέρσι στις 28 Νοεμβρίου, η οποία βρισκόταν σε διάσταση με τον σύζυγό της, ξεκίνησε στη Μερσίνα σήμερα. Το δικαστήριο «πάγωσε» όταν ο ύποπτος δήλωσε πως μετά τη δολοφονία της γυναίκας του, την τεμάχισε και την πέρασε από μηχανή κιμά.</p>
      <p>Με απόλυτη ψυχραιμία ανέφερε στο δικαστήριο όλες τις λεπτομέρειες, υποστηρίζοντας ότι η σύζυγός του τον απάτησε, στη συνέχεια την κάλεσε στο σπίτι με την ευκαιρία της επετείου του γάμου τους για να της δώσει δώρο, της έκοψε τον λαιμό με μαχαίρι, την τεμάχισε και την έριξε σε μηχανή του κιμά. Ένα μέρος του πτώματος το έριξε στα σκουπίδια και άλλο το έθαψε στο κοιμητήριο της πόλης, όπως είπε.</p>
      <p>Ο δικαστής δήλωσε πως και εκείνος ενοχλήθηκε από αυτά που άκουσε, ενώ η αδελφή του θύματος είπε πως ζητά να επιβληθεί η πιο βαριά ποινή στον δράστη.</p>
      <p>Φίλη της Τζεμιλέ κατέθεσε ότι η άτυχη γυναίκα ήθελε να χωρίσει επειδή ο σύζυγός της ασκούσε βία εναντίον της, αλλά και λόγω χρεών. Στη δίκη συμμετείχαν 40 γυναίκες δικηγόροι, εκπροσωπώντας δικηγορικά γραφεία που στηρίζουν τα δικαιώματα γυναικών.</p>
      <p>Η σημερινή ακροαματική διαδικασία κράτησε τέσσερις ώρες και θα συνεχιστεί στις 4 Δεκεμβρίου.</p>
      <p>Πηγή: ΚΥΠΕ</p>
    </article>
  </body>
</html>