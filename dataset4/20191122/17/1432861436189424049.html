<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/klop-van-dajk-shte-igrae-utre-ne-sym-siguren-za-salah-i-robyrtsyn-1408858.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-22T17:12:00+00:00"/>
    <meta property="og:title" content="Клоп: Ван Дайк ще играе утре, не съм сигурен за Салах и Робъртсън"/>
    <meta property="og:description" content="Наставникът на Ливърпул Юрген Клоп коментира контузиите в тима на Ливърпул преди утрешния сблъсък срещу Кристъл Палас от Премиър лийг Немският специалист потвърди, че Върджил ван Дайк е на линия за двубоя на „Селхърст Парк“, но други от контузените като Мохамед Салах и Анди Робъртсън ще минат късни фитнес тестове, за да се види тяхното състояние"/>
  </head>
  <body>
    <article>
      <h1>Клоп: Ван Дайк ще играе утре, не съм сигурен за Салах и Робъртсън</h1>
      <address><time datetime="2019-11-22T17:12:00+00:00">22 Nov 2019, 17:12</time> by <a rel="author">Sportlive.bg</a></address>
      <p>Наставникът на Ливърпул Юрген Клоп коментира контузиите в тима на Ливърпул преди утрешния сблъсък срещу Кристъл Палас от Премиър лийг. Немският специалист потвърди, че <a href="https://www.sportlive.bg/tags/57667">Върджил ван Дайк</a> е на линия за двубоя на „Селхърст Парк“, но други от контузените като Мохамед Салах и <a href="https://www.sportlive.bg/tags/66587">Анди Робъртсън</a> ще минат късни фитнес тестове, за да се види тяхното състояние.</p>
      <p>Ван Дайк не игра за Холандия при победата на „лалетата“ с 5:0 срещу Естония във вторник. <a href="https://www.sportlive.bg/tags/35080">Мо Салах</a> и Робъртсън също не успяха да вземат участие в мачовете на респективните си национални отбори заради травми. В допълнение към контузените, Клоп добави, че Алисон Бекер, Роберто Фирмино, Фабиньо и Джорджиньо Вайналдум са се върнали късно от лагерите на националните си тимове и все още не се знае дали всички от тях ще бъдат на разположение. Друг от играчите в лазарета Джердан Шакири пък вече тренира с тима и скоро отново ще може да играе за първия тим.</p>
      <p>Програмата на Ливърпул показва, че те ще изиграят 12 срещи между утре и 2-ри януари, като двубоите могат да станат дори 13, ако „мърсисайдци“ се класират за финала на Световното клубно първенство. <a href="https://www.sportlive.bg/tags/17226">Юрген Клоп</a> ще трябва да раздели състава си на две в средата на декември, след като на 17-ти декември Ливърпул играят с Астън Вила в мач от четвъртфиналите на Карабао Къп, а ден по-късно имат среща от Световното клубно първенство. <i><a href="https://www.sportlive.bg/worldfootball/spain/Yurgen-Klop-posochi-iznenadvasht-stadion-kato-naj-omrazniq-si-za-gostuvane-1408101.html">А вижте на кой стадион Юрген Клоп най-много мрази да гостува.</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Mezhdu-Karabao-i-Svetovnoto-klubno-Pomoshtnikyt-na-Klop-s-novi-otkroveniq-1407829.html"/>
        <a href="https://www.sportlive.bg/worldfootball/england/Van-Dajk-razkri-kak-Klop-uspqva-da-izvleche-naj-dobroto-ot-nego-1407043.html"/>
        <a href="https://www.sportlive.bg/worldfootball/england/Klop-posochi-dvete-prichini-zaradi-koito-ne-bi-vzel-Zlatan-v-Livyrpul-1406675.html"/>
        <a href="https://www.sportlive.bg/worldfootball/england/Igrach-na-Bornemut-Klop-mi-prashta-syobshteniq-te-pomagat-mnogo-za-formata-mi-1406140.html"/>
        <a href="https://www.sportlive.bg/worldfootball/england/Dvama-titulqri-za-Livyrpul-propuskat-dvuboq-s-Kristyl-Palas-1408400.html"/>
      </related>
    </article>
  </body>
</html>