<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/brojat-na-pochinalite-ot-elektronni-cigari-v-sasht-stana-47.html"/>
    <meta property="og:site_name" content="bTV Новините"/>
    <meta property="article:published_time" content="2019-11-22T17:11:00+00:00"/>
    <meta property="og:title" content="Броят на починалите от електронни цигари в САЩ стана 47"/>
    <meta property="og:description" content="Американският Федерален център за контрол и профилактика на заболяванията съобщи, че жертвите са от 25 щата, като са на възраст от 17 и 75 години"/>
  </head>
  <body>
    <article>
      <h1>Броят на починалите от електронни цигари в САЩ стана 47</h1>
      <h2>Американският Федерален център за контрол и профилактика на заболяванията съобщи, че жертвите са от 25 щата, като са на възраст от 17 и 75 години</h2>
      <address>
        <time datetime="2019-11-22T17:11:00+00:00">22 Nov 2019, 17:11</time>
      </address>
      <p>Броят на смъртните случаи от загадъчната белодробна болест, свързана с пушенето на електронни цигари в САщ, нарасна на 47, съобщи ДПА.</p>
      <p>Американският Федерален център за контрол и профилактика на заболяванията съобщи, че жертвите са от 25 щата, като са на възраст от 17 и 75 години. Потвърденият брой на болните е 2290.</p>
      <p>Президентът Доналд Тръмп каза, че планира да увеличи минималната възраст за покупка на електронни цигари заради смъртоносното белодробно заболяване.</p>
      <p>Федералният център за контрол и профилактика на заболяванията съобщи неотдавна, че в пробите течност, събрани от белите дробове на 29 пациенти от 10 щата, е открит витамин Е ацетат.</p>
      <p>Това масло, дериват на витамин Е, се използва като добавка към вейпинг продуктите.</p>
      <p>Тази седмица Американската медицинска асоциация на свое заседание призова за незабавна забрана на електронните цигари и устройства за вейпинг.</p>
    </article>
  </body>
</html>