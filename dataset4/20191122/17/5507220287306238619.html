<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188115/"/>
    <meta property="og:site_name" content="Janam TV"/>
    <meta property="article:published_time" content="2019-11-22T17:56:08+00:00"/>
    <meta property="og:title" content="ദാദ്ര നഗർ ഹവേലി , ദാമൻ ഡ്യൂ കേന്ദ്ര ഭരണ പ്രദേശങ്ങൾ ഒന്നാക്കാൻ കേന്ദ്ര സർക്കാർ ; ബിൽ അടുത്തയാഴ്ച്ച"/>
    <meta property="og:description" content="ന്യൂഡൽഹി : ദാദ്ര നഗർ ഹവേലി , ദാമൻ ഡ്യൂ കേന്ദ്ര ഭരണ പ്രദേശങ്ങൾ ഒന്നാക്കാൻ കേന്ദ്ര സർക്കാർ . ഇതിനുള്ള ബിൽ അടുത്തയാഴ്ച്ച പാർലമെന്റിൽ അവതരിപ്പിക്കും ."/>
  </head>
  <body>
    <article>
      <h1>ദാദ്ര നഗർ ഹവേലി , ദാമൻ ഡ്യൂ കേന്ദ്ര ഭരണ പ്രദേശങ്ങൾ ഒന്നാക്കാൻ കേന്ദ്ര സർക്കാർ ; ബിൽ അടുത്തയാഴ്ച്ച</h1>
      <address><time datetime="2019-11-22T17:56:08+00:00">22 Nov 2019, 17:56</time> by <a rel="author">Janam TV Web Desk</a></address>
      <p>ന്യൂഡൽഹി : ദാദ്ര നഗർ ഹവേലി , ദാമൻ ഡ്യൂ കേന്ദ്ര ഭരണ പ്രദേശങ്ങൾ ഒന്നാക്കാൻ കേന്ദ്ര സർക്കാർ . ഇതിനുള്ള ബിൽ അടുത്തയാഴ്ച്ച പാർലമെന്റിൽ അവതരിപ്പിക്കും .</p>
      <p>ഭരണപരമായ സൗകര്യം കണക്കിലെടുത്താണ് പുതിയ തീരുമാനം . ദാമൻ ആയിരിക്കും സംയുക്ത തലസ്ഥാനം . ജമ്മു കശ്മീർ രണ്ടായതോടെ കേന്ദ്രഭരണ പ്രദേശങ്ങളുടെ എണ്ണം ഒൻപതായിരുന്നു . ഇനി അത് എട്ടായി കുറയും . കേന്ദ്രമന്ത്രി അർജുൻ മെഗ്വാളാണ് ഇക്കാര്യം അറിയിച്ചത് .</p>
      <p>രണ്ട് പ്രദേശങ്ങൾക്കും തമ്മിൽ വെറും 35 കിലോമീറ്റർ ദൂരം മാത്രമേ ഉള്ളൂവെങ്കിലും പ്രത്യേക ബജറ്റുകളും വ്യത്യസ്ത സെക്രട്ടേറിയറ്റുകളുമുണ്ട്.</p>
    </article>
  </body>
</html>