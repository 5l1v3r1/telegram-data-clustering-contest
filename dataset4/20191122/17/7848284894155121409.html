<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/focus/mazzarri-tra-me-e-conte-stima-reciproca-rivalsa-sull-inter-no-non-ci-penso-mai-323765"/>
    <meta property="og:site_name" content="FcInterNews.it"/>
    <meta property="article:published_time" content="2019-11-22T17:40:20+00:00"/>
    <meta property="og:title" content="Mazzarri: &quot;Tra me e Conte stima reciproca. Rivalsa sull'Inter? No, non ci penso mai&quot;"/>
    <meta property="og:description" content="Conferenza stampa della vigilia del match contro l'Inter per Walter Mazzarri, allenatore del Torino. Che nel corso dell'incontro coi giornalisti spiega quali sono le armi a disposizione per..."/>
  </head>
  <body>
    <article>
      <h1>Mazzarri: "Tra me e Conte stima reciproca. Rivalsa sull'Inter? No, non ci penso mai"</h1>
      <address><time datetime="2019-11-22T17:40:20+00:00">22 Nov 2019, 17:40</time> by <a rel="author">Christian Liotta</a></address>
      <p>Conferenza stampa della vigilia del match contro l'Inter per <b>Walter Mazzarri</b>, allenatore del Torino. Che nel corso dell'incontro coi giornalisti spiega quali sono le armi a disposizione per fronteggiare i nerazzurri: "Noi dobbiamo essere squadra vera: se lo facciamo, possiamo mettere tutti in difficoltà. Sapete che squadra è l'Inter, parliamo di noi. Dobbiamo fare una prestazione in linea come quelle proposte contro le big in questo campionato e come successo tante volte l'anno scorso. Confido che grazie al buon lavoro fatto in queste due settimane sia aumentata la brillantezza. Mi aspetto una prestazione in linea con le ultime due.<b> </b>Davanti, però, avremo una delle squadre più forti del campionato. <b>Se avremo ancora più voglia di prevalere, possiamo mettere in difficoltà i nerazzurri</b>".</p>
      <p>Anche se, purtroppo, la lista degli indisponibili è alquanto lunga: "Lyanco, Bonifazi, Laxalt, Iago, Millico, la lista è lunghissima. Dobbiamo capire come stanno Rincon e Baselli. Fino ad oggi non mi sono mai lamentato, non ci ho mai pensato. Laxalt non è gravissimo e a meno di ricadute è breve, Lyanco invece più di un mese di sicuro. Per Iago occorre ancora un po' di tempo. Bonifazi dovrebbe rientrare in gruppo prossima settimana". Anche Mazzarri risponde poi ad una domanda sul rapporto con <b>Antonio Conte</b>: "Ho 8-9 anni più di lui, ha fatto una carriera straordinaria. E' un grande lavoratore come me, <b>io confermo che abbiamo un ottimo rapporto e che ci stimiamo a vicenda.</b> Quando siamo uno di fronte all'altro, cerchiamo di prevalere l'uno sull'altro. Voglia di rivalsa con l'Inter? No, non ci penso mai. Quando lavoro in un club, penso solo al mio. Quando studio l'avversario, è per dare più imput possibili ai miei ragazzi. Sono tra i più forti del campionato, i numeri parlano chiaro. L'ho preparato con attenzione come faccio con chiunque".</p>
    </article>
  </body>
</html>