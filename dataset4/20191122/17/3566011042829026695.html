<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549224.html/%D9%BE%DB%8C%D8%B4%D9%86%D9%87%D8%A7%D8%AF-%D8%AA%D8%B9%DB%8C%DB%8C%D9%86-%D8%B3%D9%87%D9%85%DB%8C%D9%87-%D8%AA%D8%A7%DA%A9%D8%B3%DB%8C-%D9%87%D8%A7-%D8%A8%D8%B1%D8%A7%D8%B3%D8%A7%D8%B3-%D9%BE%DB%8C%D9%85%D8%A7%DB%8C%D8%B4"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T17:14:00+00:00"/>
    <meta property="og:title" content="پیشنهاد تعیین سهمیه تاکسی‌ها براساس پیمایش"/>
    <meta property="og:description" content="مدیرعامل سازمان تاکسیرانی شهر تهران از طراحی پیشنهادی به وزارت کشور خبر داد که براساس آن سهمیه تاکسی‌ها طبق میزان پیمایش آن‌ها باشد."/>
  </head>
  <body>
    <article>
      <h1>پیشنهاد تعیین سهمیه تاکسی‌ها براساس پیمایش</h1>
      <address>
        <time datetime="2019-11-22T17:14:00+00:00">22 Nov 2019, 17:14</time>
      </address>
      <p>مدیرعامل سازمان تاکسیرانی شهر تهران از طراحی پیشنهادی به وزارت کشور خبر داد که براساس آن سهمیه تاکسی‌ها طبق میزان پیمایش آن‌ها باشد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ علیرضا قنادان درباره پیشنهاد جدید سازمان تاکسیرانی برای تغییر در سهمیه سوخت تاکسیرانها، اظهار کرد: در حال‌آماده سازی طرحی هستیم که براساس آن سهمیه سوخت تاکسی‌ها براساس میزان پیمایش آن‌ها در شهر باشد.</p>
      <p>وی با بیان اینکه سازمان تاکسیرانی پیشنهاد خود را به وزارت کشور ارائه خواهد کرد، افزود: وضعیت تاکسی‌های خطی با یکدیگر متفاوت است؛ خطوطی وجود دارند که طول مسیر آن‌ها سه کیلومتر است و در عین حال خطوط دیگری هستند که طول مسیرشان به ۳۵ کیلومتر هم می‌رسد.   مدیرعامل سازمان تاکسیرانی شهر تهران تصریح کرد: ثابت بودن میزان سهمیه تاکسی‌ها، احتمال سوءاستفاده را ایجاد می‌کند همچنین اگر یک تاکسیران به طول واقعی فعال باشد باید به اندازه ترددهایش سهمیه داشته باشد.   قنادان در پایان گفت: فعلا جزئیات این پیشنهاد طراحی نشده، اما کلیات آن این است که براساس میزان پیمایش به تاکسی‌ها سهمیه سوخت تعلق بگیرد. وزارت کشور نیز برای دریافت این پیشنهاد اعلام آمادگی کرده است.   منبع: تسنیم  </p>
    </article>
  </body>
</html>