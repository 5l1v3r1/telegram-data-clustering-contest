<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/siena/cronaca/suicidio-torre-mangia-1.4900233"/>
    <meta property="og:site_name" content="La Nazione"/>
    <meta property="article:published_time" content="2019-11-22T17:19:00+00:00"/>
    <meta property="og:title" content="Si butta dalla Torre del Mangia, muore a 35 anni. Choc a Siena"/>
    <meta property="og:description" content="E' successo in tarda mattinata in piazza del Campo"/>
  </head>
  <body>
    <article>
      <h1>Si butta dalla Torre del Mangia, muore a 35 anni. Choc a Siena</h1>
      <h2>E' successo in tarda mattinata in piazza del Campo</h2>
      <address>
        <time datetime="2019-11-22T17:19:00+00:00">22 Nov 2019, 17:19</time>
      </address>
      <p>Siena, 22 novembre 2019 - Una donna di 35 anni (e non di 26, come erroneamente comunicato in un primo momento) della provincia di <b>Siena</b>, madre di due figli ,si è buttata intorno alle 12,30 dalla <b>torre del Mangia</b>, in <b>piazza del Campo</b>. Sul posto le forze dell'ordine e il 118. I sanitari non hanno potuto fare altro che constatarne il <b>decesso</b>. A quanto si apprende la giovane avrebbe lasciato un biglietto per spiegare le ragioni del gesto che sarebbero di natura sentimentale.</p>
      <p>Quando la donna ha iniziato ad arrampicarsi, la vigilanza ha cercato di fermarla invano prima che precipitasse nel vuoto. Dopo circa un'ora il magistrato ha autorizzato la rimozione della salma; alcune persone che hanno assistito al fatto sono state sentite dai carabinieri.</p>
      <p>Secondo quanto spiegato al momento dagli stessi <b>carabinieri</b>, l'ipotesi è che si tratti di un <b>suicidio; </b>le telecamere<b> </b>di sorveglianza hanno poi confermato la dinamica. La ragazza avrebbe dunque scelto uno dei principali simboli di Siena per farla finita, una delle torri più famose d'Italia, costruita tra il 1325 e il 1348, la torre civica del palazzo comunale che domina piazza del Campo. E' alta 88 metri.</p>
      <p>Il Museo civico e la Torre del Mangia sono stati chiusi al pubblico per l'intero pomeriggio. Sospese anche le corse del trenino di Natale.</p>
      <p>© Riproduzione riservata</p>
    </article>
  </body>
</html>