<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/cakaj-albanci-u-srbiji-nisu-marginalni-deo-nacije/"/>
    <meta property="og:site_name" content="Krstarica"/>
    <meta property="article:published_time" content="2019-11-22T17:09:00+00:00"/>
    <meta property="og:title" content="Cakaj: Albanci u Srbiji nisu marginalni deo nacije"/>
    <meta property="og:description" content="TIRANA - Naši sunarodnici u Srbiji ne predstavljaju samo mali ili marginalni deo nacije, već vrednu i neotuđivu imovinu nacije, izjavio je vršilac"/>
  </head>
  <body>
    <article>
      <h1>Cakaj: Albanci u Srbiji nisu marginalni deo nacije</h1>
      <address><time datetime="2019-11-22T17:09:00+00:00">22 Nov 2019, 17:09</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>TIRANA – Naši sunarodnici u Srbiji ne predstavljaju samo mali ili marginalni deo nacije, već vrednu i neotuđivu imovinu nacije, izjavio je vršilac dužnosti ministra za Evropu i spoljne poslove Albanije Gent Cakaj posle sastanka sa predstavnicima opština Preševo, Medveđa i Bujanovac.</p>
      <p>„Današnji sastanak ne treba posmatrati kao poseban događaj, već kontinuirani proces koji ima za cilj koordinaciju politickih stavova i produbljivanje odnosa između Republike Albanije i Albanaca, posebno u Preševskoj dolini“, rekao je Cakaj.</p>
      <p>Prema njegovim rečima, koordinacija stavova i produbljivanje saradnje je preduslov za zaštitu prava Albanaca u Srbiji i dalje unapređenje vitalnih nacionalnih ciljeva, prenosi agencija ATA.</p>
      <p>„Vreme je da pokažemo jedinstvo i solidarnost zasnovanu na nacionalnim interesima. Albanija će artikulisati i zaštiti njihova prava. Dogovorena je dublja saradnja i nastavićemo da igramo konstruktivnu ulogu u regionu“, rekao je Cakaj.</p>
      <p>(Tanjug)</p>
    </article>
  </body>
</html>