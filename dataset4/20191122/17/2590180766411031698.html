<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/184880/%E0%A6%90%E0%A6%A4%E0%A6%BF%E0%A6%B9%E0%A6%BE%E0%A6%B8%E0%A6%BF%E0%A6%95-%E0%A6%9F%E0%A7%87%E0%A6%B8%E0%A7%8D%E0%A6%9F%E0%A7%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A7%87%E0%A6%B0-%E0%A6%AD%E0%A7%8C%E0%A6%A4%E0%A6%BF%E0%A6%95-%E0%A6%AA%E0%A7%8D%E0%A6%B0%E0%A6%A5%E0%A6%AE-%E0%A6%87%E0%A6%A8%E0%A6%BF%E0%A6%82%E0%A6%B8"/>
    <meta property="og:site_name" content="somoynews.tv"/>
    <meta property="article:published_time" content="2019-11-22T17:07:00+00:00"/>
    <meta property="og:title" content="ঐতিহাসিক টেস্টে বাংলাদেশের ভৌতিক প্রথম ইনিংস"/>
    <meta property="og:description" content="ইডেনে গোলাপি বলের ঐতিহাসিক টেস্টের প্রথম ইনিংসটা নিশ্চয়ই মনে রাখতে চাইবে ন..."/>
  </head>
  <body>
    <article>
      <h1>ঐতিহাসিক টেস্টে বাংলাদেশের ভৌতিক প্রথম ইনিংস</h1>
      <address><time datetime="2019-11-22T17:07:00+00:00">22 Nov 2019, 17:07</time> by <a rel="author">সময় সংবাদ</a></address>
      <p><b>ইডেনে গোলাপি বলের ঐতিহাসিক টেস্টের প্রথম ইনিংসটা নিশ্চয়ই মনে রাখতে চাইবে না বাংলাদেশ। ভারতীয় বোলারদের তোপে প্রথম দেড় সেশনেই গুটিয়ে গেছে টাইগাররা। মাত্র ৩০.৩ ওভারেই ১০৬ রান তুলতেই অলআউট হয় বাংলাদেশ।</b><br/><br/>ওপেনার সাদমান ইসলামের ২৯, লিটন দাসের ২৪ (রিটায়ার্ড হাট) এবং নাইম হাসানের ১৯ ছাড়া আর কেউই দুই অংক ছুঁতে পারেননি।<br/><br/>টস জিতে আগে ব্যাট করতে নেমে শুরুতেই ফেরেন ইমরুল কায়েস। তার ব্যাট থেকে আসে মাত্র ৪ রান। এরপর মুমিনুল, মিঠুন এবং মুশফিক পর পর শূন্য রানে বিদায় নেন। মাহমুদুল্লাহর ব্যাট থেকে আসে মাত্র ৬ রান। ৬০ রানে ৬ উইকেট হারিয়ে বিপাকে পড়া বাংলাদেশের হয়ে প্রতিরোধ গড়ছিলেন লিটন দাস। ২৪ রানে তিনি বলের আঘাতে আহত হয়ে ফেরার পর নাইমের ব্যাট থেকে আসে ১৯। লিটনের পরিবর্তে মাঠে নামা মেহেদী মিরাজ করেন ৮। বাংলাদেশের প্রথম ইনিংস শেষ হয় ১০৬ রানে।<br/><br/>প্রথম ইনিংসি মূলত নিজেদের করে নিয়েছেন ভারতীয় বোলারা। বল হাতে একাই পাঁচ উইকেট তুলে নিয়েছেন ভারতীয় পেসার ইশান্ত শর্মা। ১২ ওভার বল করে মাত্র ২২ রান দিয়ে তিনি তুলে নেন ইমরুল, মুশফিক, নাইম, এবাদত এবং মেহেদী মিরজাকে। এছাড়া ৭ ওভারে ২৯ রান দিয়ে ৩টি উইকেট শিকার করেন উমেশ যাদভ। বাকি দুই উকেট নেন মোহাম্মদ শামি।</p>
    </article>
  </body>
</html>