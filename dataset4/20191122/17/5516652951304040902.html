<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426283/ergasthrio-aitheriwn-elaiwn-tha-leitoyrghsei-sthn-kw"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-22T17:00:02+00:00"/>
    <meta property="og:title" content="Εργαστήριο αιθέριων ελαίων θα λειτουργήσει στην Κω"/>
    <meta property="og:description" content="Επαγγελματικό εργαστήριο παραγωγής κανναβιδιόλης για την παραγωγή αιθέριων ελαίων και άλλων αποσταγμάτων τα οποία θα χρησιμοποιούνται ακόμα και στη φαρμακευτική αναμένεται να δημιουργηθεί στο νησί της Κω."/>
  </head>
  <body>
    <article>
      <h1>Εργαστήριο αιθέριων ελαίων θα λειτουργήσει στην Κω</h1>
      <h2>Δόθηκε η έγκριση από την περιφέρεια Νοτίου Αιγαίου</h2>
      <address>
        <time datetime="2019-11-22T17:00:02+00:00">22 Nov 2019, 17:00</time>
      </address>
      <p>
        <b>Επαγγελματικό εργαστήριο παραγωγής κανναβιδιόλης για την παραγωγή αιθέριων ελαίων και άλλων αποσταγμάτων τα οποία θα χρησιμοποιούνται ακόμα και στη φαρμακευτική αναμένεται να δημιουργηθεί στο νησί της Κω.</b>
      </p>
      <p>Το προϊόν σύμφωνα με τα όσα αναφέρονται από τις φαρμακευτικές εταιρείες, η Κανναβιδιόλη (CBD) είναι ένα από τα πιο δημοφιλή και ευρέως χρησιμοποιούμενα συστατικά (Κανναβινοειδή) που έχουν ταυτοποιηθεί.</p>
      <p>Η Cannabidiol (CBD-Kανναβιδιόλη) σε αντίθεση με την THC, δεν έχει ψυχοδραστικές συνέπειες / παρενέργειες ούτε ευφορική δράση. Αυτό σημαίνει πως η κανναβιδιόλη δεν λειτουργεί ως ψυχοτρόπα ουσία, αντιθέτως είναι ένας ισχυρός προστάτης του ανθρώπινου οργανισμού.</p>
      <p>Προσφέρει φυσική ευεξία, βελτιώνει την ποιότητα ζωής και θωρακίζει τον οργανισμό.</p>
      <p>Η κανναβιδιόλη, μέσω της επίδρασής της στο ενδοκανναβινοειδές σύστημα (ΕΚΣ) του ανθρώπου έχει θεραπευτικές ιδιότητες που ξεκινούν από τον πυρήνα του οργανισμού καθώς διατηρεί και αποκαθιστά την ομοιόσταση στον οργανισμό μας, βρίσκοντας έτσι εφαρμογή σε ένα πλήθος από παθήσεις όπως:</p>
      <p>• Άγχος, στρες και Αϋπνία</p>
      <p>• Κατάθλιψη</p>
      <p>• Ναυτία</p>
      <p>• Σπασμοί και Επιληψία</p>
      <p>• Διαβήτης</p>
      <p>• Ημικρανίες, πονοκέφαλοι, κεφαλαλγίες</p>
      <p>• Σχιζοφρένεια και Ψυχώσεις</p>
      <p>• Απώλεια μνήμης, Άνοια και Νόσος του Αλτσχάιμερ</p>
      <p>• Γλαύκωμα</p>
      <p>• Νόσος του Πάρκινσον</p>
      <p>• Καρκίνος και παρενέργειες χημειοθεραπείας (όπως ναυτία &amp; εμετοί)</p>
      <p>• Καρδιαγγειακά νοσήματα</p>
      <p>• Διάφορες μορφές πόνου</p>
      <p>• Αρθρίτιδα, Ρευματισμοί και Φλεγμονές</p>
      <p>• Νόσος του ήπατος</p>
      <p>• Σκλήρυνση κατά πλάκας</p>
      <p>• Εξάρτηση από την νικοτίνη</p>
      <p>• Κρανιοεγκεφαλικές κακώσεις</p>
      <p>• Άσθμα</p>
      <p>• Ψωρίαση</p>
      <p>• Εξάρτηση από οπιούχα και αλκοόλ</p>
      <p>• Ανορεξία.</p>
      <p>Τα προϊόντα αυτά που είναι ευρέως διαδεδομένα και στη χώρα μας, προέρχονται από οργανικές καλλιέργειες κάνναβης, χωρίς χρήση φυτοφαρμάκων και ζιζανιοκτόνων. Δεν περιέχουν καθόλου συνθετικά συστατικά και έχουν όλα πιστοποίηση GMP (Good Manufacturing Practices).</p>
    </article>
  </body>
</html>