<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/solidarieta-aiutare-lemporio-dora-reggio-emilia/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-22T17:04:47+00:00"/>
    <meta property="og:title" content="Solidarietà, come aiutare l’Emporio Dora di Reggio Emilia"/>
    <meta property="og:description" content="REGGIO EMILIA – Un minimarket speciale, aperto due giorni a settimana, dove i prodotti sono gratuiti e i commessi sono volontari. E’ l’Emporio Dora di viale Trento e Trieste, che in poco tempo è diventato un punto di riferimento per circa 60 famiglie di Reggio. Persone che hanno perso da poco il lavoro, rischiano di scivolare […]"/>
  </head>
  <body>
    <article>
      <h1>Solidarietà, come aiutare l’Emporio Dora di Reggio Emilia</h1>
      <address>
        <time datetime="2019-11-22T17:04:47+00:00">22 Nov 2019, 17:04</time>
      </address>
      <p>
        <b>In viale Trento e Trieste c’è un minimarket speciale, aperto due giorni a settimana, dove i prodotti sono gratuiti e i commessi sono volontari per sostenere le famiglie in difficoltà</b>
      </p>
      <p><b>REGGIO EMILIA</b> – Un minimarket speciale, aperto due giorni a settimana, dove i prodotti sono gratuiti e i commessi sono volontari. E’ l’Emporio Dora di viale Trento e Trieste, che in poco tempo è diventato un punto di riferimento per circa 60 famiglie di Reggio. Persone che hanno perso da poco il lavoro, rischiano di scivolare nella povertà e necessitano di un aiuto temporaneo: per loro, fare la spesa all’emporio significa salvaguardare la propria dignità, mantenere vivo un rapporto con il territorio e ricevere, oltre al cibo, servizi aggiuntivi come la formazione e l’orientamento al lavoro.</p>
      <p>Dora aiuta le famiglie in difficoltà a rimettersi in piedi e a recuperare il proprio stile di vita. Permette alle mamme di andare ancora a fare la spesa con i figli scegliendo insieme i prodotti sugli scaffali, senza farli accedere ai tradizionali servizi per le povertà croniche, come le mense e la distribuzione dei pacchi alimentari. Ognuno di noi può aiutare l’Emporio, in tanti modi diversi.</p>
      <p>
        <b>Cosa può fare un cittadino per Dora:</b>
      </p>
      <p>– portare prodotti ogni mese grazie al <a href="https://www.emporiodora.it/dora-in-poi/">programma di fidelizzazione Dora in Poi</a></p>
      <p>– Rispondere agli appelli occasionali di emergenze di prodotti, seguendo la<a href="https://www.facebook.com/doraemporiosolidale/"> pagina Facebook</a></p>
      <p>– Fare una <a href="https://www.emporiodora.it/donation/sostieni-dora/">donazione generale all’emporio</a></p>
      <p>– Diventare un donatore continuativo, con una donazione mensile al <a href="https://www.emporiodora.it/donazione-regolare/">progetto Donazione Regolare</a></p>
      <p>– Partecipare agli eventi organizzati dall’<a href="https://www.facebook.com/doraemporiosolidale/">Emporio (vedi pagina Facebook)</a></p>
      <p>– Proporre alla propria cerchia di amici/la propria azienda/ associazione /club sportivo/comitato genitori, ecc di portare prodotti alimentari in occasione di una raccolta alimentare (ad esempio per Natale, nel momento degli auguri o nella cena aziendale di Natale)</p>
      <p>– Comprare la cioccolata solidale “il cioccolato dal cuore” buono che si trova in vendita al Bar Stazione, Conad Albinea, Conad Le Querce ed ovviamente presso la Casa del Miele in Via Broletto</p>
      <p>– Andare a fare volontariato (chiamando per un appuntamento il numero di Dora 392-8642482)</p>
      <p><a href="https://www.emporiodora.it/2019/il-28-aprile-un-amico-festeggia-il-suo-compleanno-a-dora/">– Organizzare un evento</a> presso l’emporio, o di raccolta fondi (aperitivo solidale ad esempio) oppure privato (ad esempio compleanni, feste chiedendo agli ospiti di portare alimenti)</p>
      <p>– Pranzare al blues caffè di Viale Regina Elena e scegliere il piatto Dora, in cui parte del ricavato va all’emporio</p>
      <p>– Destinare il<a href="https://www.emporiodora.it/ricorrenze/"> valore delle pergamene solidali/bomboniere</a> in occasione di una ricorrenza privata (battesimi, cresime, matrimoni) a Dora</p>
      <p>– Organizzare un evento di raccolta fondi nella propria azienda destinando il ricavato all’emporio (ad esempio la piega solidale dell’anno scorso presso il salone Parrucchiere Anna) oppure ospitando beneficiari per un servizio gratuito (es: estetici, ristoranti ecc).</p>
      <figure>
        <img src="https://reggionline-obce2ympjgvjli4n.netdna-ssl.com/wp-content/uploads/2019/11/dora-empio-dona-spesa.jpg"/>
      </figure>
      <p>
        <b>Dove</b>
      </p>
      <p>Stazione Reggio Santo Stefano, quartiere Gardenia<br/>Viale Trento e Trieste, 11<br/>42124 Reggio Emilia</p>
      <p>
        <b>Orari di apertura</b>
      </p>
      <p>Mercoledi dalle 15 alle 18<br/>Sabato dalle 9 alle 12</p>
    </article>
  </body>
</html>