<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/skrecal-w-lewo-zderzyl-sie-z-audi-wypadek-na-al-raclawickich-w-lublinie-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-22T17:39:00+00:00"/>
    <meta property="og:title" content="Skręcał w lewo, zderzył się z audi. Wypadek na Al. Racławickich w Lublinie (zdjęcia)"/>
    <meta property="og:description" content="Utrudnienia w ruchu napotkają kierowcy na Al. Racławickich w Lublinie. Na jednym ze skrzyżowań zderzyły się dwa samochody osobowe. Na miejscu pracują policjanci."/>
  </head>
  <body>
    <article>
      <h1>Skręcał w lewo, zderzył się z audi. Wypadek na Al. Racławickich w Lublinie (zdjęcia)</h1>
      <address>
        <time datetime="2019-11-22T17:39:00+00:00">22 Nov 2019, 17:39</time>
      </address>
      <p>
        <b>Utrudnienia w ruchu napotkają kierowcy na Al. Racławickich w Lublinie. Na jednym ze skrzyżowań zderzyły się dwa samochody osobowe. Na miejscu pracują policjanci.</b>
      </p>
      <p>Do zdarzenia doszło w piątek około godziny 16:10 na Al. Racławickich w Lublinie. Na skrzyżowaniu z ul. Głowackiego zderzyły się dwa samochody osobowe: opel i audi. Na miejscu interweniowała straż pożarna, zespół ratownictwa medycznego oraz policja.</p>
      <p>Jak wstępnie ustalono, kierujący audi mężczyzna jechał Al. Racławickimi od strony ronda Honorowych Krwiodawców. Wykonując manewr skrętu w lewo, w ul. Głowackiego, nie ustąpił pierwszeństwa przejazdu kierowcy opla, który poruszał się z naprzeciwka. W wyniku tego doprowadził do zderzenia obu pojazdów.</p>
      <p>W zdarzeniu poszkodowana została jedna osoba. Pasażerkę z opla przetransportowano do szpitala. Na miejscu pracują policjanci, którzy ustalają szczegółowe okoliczności zdarzenia. Występują utrudnienia w ruchu.</p>
      <figure>
        <img src="https://www.lublin112.pl/wp-content/uploads/2019/11/190-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/191-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/192-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/193-1-1280x960.jpg"/>
      </figure>
      <p>(fot. lublin112)</p>
    </article>
  </body>
</html>