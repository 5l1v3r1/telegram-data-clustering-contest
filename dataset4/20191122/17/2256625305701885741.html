<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159103_1491.html"/>
    <meta property="og:site_name" content="Novsport"/>
    <meta property="article:published_time" content="2019-11-22T17:23:00+00:00"/>
    <meta property="og:title" content="Арда изпързаля Витоша в локвите на &quot;Лаута&quot; (ВИДЕО)"/>
    <meta property="og:description" content="Радослав Василев вкара две попадения за втория пореден успех на тима си"/>
  </head>
  <body>
    <article>
      <h1>Арда изпързаля Витоша в локвите на "Лаута" (ВИДЕО)</h1>
      <address><time datetime="2019-11-22T17:23:00+00:00">22 Nov 2019, 17:23</time> by <a rel="author">Пламен Димитров</a></address>
      <p>Арда спечели с 2:0 домакинството си на Витоша Бистрица от 17-тия кръг на efbet Лига. Малцината зрители по трибуните видяха малко футбол и много битка в локвите на ст. "Локомотив" в Пловдив. Дъждът не спря да вали през цялото време и затрудни максимално играчите и на двата тима.<br/> <br/>Все пак Арда успя да стигне до успеха с два гола на Радослав Василев. Успехът е втори пореден за тима на Стамен Белчев. Разградчани изместиха Славия от петото място, след като събраха 25 точки, с две повече от "белите", които обаче имат мач по-малко. Витоша е последен с едва една победа и един равен от началото на сезона.<br/> <br/>В 8-ата минута Иван Коконов отправи първия удар в срещата, но Християн Василев успя да избие. В 18-ата силен шут на Кристиян Кочилов мина над вратата на Иван Караджов. Четири след това домакините поведоха в резултата. Иван Коконов центрира от корнер и Радослав Василев засече топката с глава във вратата - 1:0.<br/> <br/>Василев получи още един шанс в 27-ата минута, когато надскочи Купенов и стреля с глава, но Християн Василев улови топката. Футболистите и на двата трудно се справяха на наводнения терен. До почивката положения повече нямаше.<br/> <br/>В началото на втората част Арда стигна до втори гол. В 48-ата минута Александър Георгиев беше изведен зад защитата и подаде към Василев, който празна врата нямаше как да сбърка - 2:0.<br/> <br/>В 62-ата минута защитникът на Витоша Тодор Гочев опита изстрел от дистанция, но прекалено неточно. Десет преди края Евгени Зюмбулев засече центриране в наказателното поле на Арда. Ударът му се отби в напречната греда. Това беше и най-опасното положение пред вратата на домакините.<br/> <br/>В заключителните минути Иван Караджов спаси два опасни  изстрела към вратата си, а гостите поискаха дузпа за игра с ръка в наказателното поле на Деян Лозев, но съдията Николай Йорданов не отсъди нарушение.<br/> </p>
      <p>
        <u>СТАРТОВИ СЪСТАВИ</u>
      </p>
      <p> </p>
      <p><b>АРДА:</b> 1. Иван Караджов (к), 22. Атнанас Кръстев, 25. Матеус Леони, 24. Илиас Хасани, 5. Зоран Гаич, 27. Емил Мартинов, 33. Дарен Сидоел, 11. Александър Георгиев, 20. Деян Лозев, 17. Иван Коконов, 88. Радослав Василев</p>
      <p> </p>
      <p><b>ВИТОША:</b> 1. Християн Василев, 2. Тодор Гочев, 3. Евгени Зюмбулев, 5. Венцислав Бонев, 7. Кристиян Кочилов, 10. Георги Амзин, 23. Емил Гъргоров, 24. Георги Купенов, 80. Лъчезар Котев, 93. Атанас Кабов, 99. Ваньо Иванов</p>
    </article>
  </body>
</html>