<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/others/news/593369/%E0%A6%AC%E0%A6%BF%E0%A6%AE%E0%A6%BE%E0%A6%A8%E0%A6%AC%E0%A6%A8%E0%A7%8D%E0%A6%A6%E0%A6%B0%E0%A7%87-%E0%A6%B8%E0%A7%8D%E0%A6%AC%E0%A6%B0%E0%A7%8D%E0%A6%A3%E0%A7%87%E0%A6%B0-%E0%A6%AC%E0%A6%BE%E0%A6%B0%E0%A6%B8%E0%A6%B9-%E0%A6%87%E0%A6%89%E0%A6%8F%E0%A6%B8-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%B0-%E0%A6%95%E0%A6%B0%E0%A7%8D%E0%A6%AE%E0%A7%80-%E0%A6%86%E0%A6%9F%E0%A6%95"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-22T17:17:00+00:00"/>
    <meta property="og:title" content="বিমানবন্দরে স্বর্ণের বারসহ ইউএস বাংলার কর্মী আটক"/>
    <meta property="og:description" content="হযরত শাহজালাল আন্তর্জাতিক বিমানবন্দরে তিনটি স্বর্ণের বারসহ ইউএস বাংলা এয়ারলাইন্সের কাস্টমার সার্ভিস অ্যাসিসটেন্ট ওমর ফারুককে আটক করেছে ঢাকা কাস্টম হাউস। এ সময় বিদেশ থেকে স্বর্ণের বারগুলো নিয়ে আসা মামুন মিয়া নামে এক যাত্রীকেও আটক করা হয়। শুক্রবার (২২ নভেম্বর) বিকালে তাদের আটক করা হয়।..."/>
  </head>
  <body>
    <article>
      <h1>বিমানবন্দরে স্বর্ণের বারসহ ইউএস বাংলার কর্মী আটক</h1>
      <address><time datetime="2019-11-22T17:17:00+00:00">22 Nov 2019, 17:17</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/22/c580ba5ce56ddd932107ccbbd8e51b38-5dd8191d19900.jpg"/>
        <figcaption>আটক ওমর ফারুক ও মামুন মিয়া</figcaption>
      </figure>
      <p>হযরত শাহজালাল আন্তর্জাতিক বিমানবন্দরে তিনটি স্বর্ণের বারসহ ইউএস বাংলা এয়ারলাইন্সের কাস্টমার সার্ভিস অ্যাসিসটেন্ট ওমর ফারুককে আটক করেছে ঢাকা কাস্টম হাউস। এ সময় বিদেশ থেকে স্বর্ণের বারগুলো নিয়ে আসা মামুন মিয়া নামে এক যাত্রীকেও আটক করা হয়। শুক্রবার (২২ নভেম্বর) বিকালে তাদের আটক করা হয়। ঢাকা কাস্টম হাউসের সহকারী কমিশনার সাজ্জাদ হোসেন এ তথ্য জানান।</p>
      <p>জব্দ করা স্বর্ণের আনুমানিক বাজার মূল্য প্রায় ১৭ লাখ ৪০ হাজার টাকা।</p>
      <p>সাজ্জাদ হোসেন বলেন, ‘কাস্টম হাউসের প্রিভেন্টিভ টিম বিমানবন্দরের বিভিন্ন পয়েন্টে অবস্থান নিয়ে ট্রানজিট ও বোর্ডিং এলাকায় নজরদারি এবং তল্লাশি করে। একপর্যায়ে বিকাল ৩টা ২০ মিনিটের দিকে রিয়াদ থেকে আসা বিমান বাংলাদেশ এয়ারলাইন্সের এক যাত্রীকে নজরদারিতে রাখেন কাস্টম কর্মকর্তারা।বিজি ০০৪০ ফ্লাইটে আসা যাত্রী মামুন মিয়া ট্রানজিটের বিপরীত পাশের পর্যটন করপোরেশনের ডিউটি ফ্রি শপের ভেতরে ঢোকেন। এরপর তিনি সেখানে ওমর ফারুকের কাছে স্বর্ণবারগুলো হস্তান্তর করেন। সে সময় তাদের দুজনকেই আটক করে প্রিভেন্টিভ টিম।’</p>
      <p>তিনি আরও জানান, আটক যাত্রী ও ইউএস বাংলার কর্মীকে পুলিশে সোপর্দ করা হয়েছে। এছাড়া আটক স্বর্ণের বিষয়ে কাস্টমস আইনে ব্যবস্থা নেওয়া হয়েছে।</p>
      <p>এর আগে, গত ৫ সেপ্টেম্বর হযরত শাহজালাল আন্তর্জাতিক বিমানবন্দরে ১০ কেজি সোনাসহ ইউএস বাংলা এয়ারলাইন্সের কেবিন ক্রু রোকেয়া শেখ মৌসুমীকে আটক করেছিল বিমানবন্দর আর্মড পুলিশ। মৌসুমি এ বিষয়ে আদালতে স্বীকারোক্তিমূলক জবানবন্দি দিয়েছেন। ৯ সেপ্টেম্বর ঢাকা মহানগর হাকিম আদালতে এ জবানবন্দি রেকর্ড করা হয়।</p>
      <p> </p>
      <footer>/সিএ/এমএএ/</footer>
    </article>
  </body>
</html>