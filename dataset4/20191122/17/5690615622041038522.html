<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837295-obsyagi-promvirobnitstva-v-ukrayini-prodovzhuyut-padati"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T17:20:00+00:00"/>
    <meta property="og:title" content="Обсяги промвиробництва в Україні продовжують падати"/>
    <meta property="og:description" content="КИЇВ. 22 листопада. УНН. У жовтні 2019 року обсяги промислового виробництва порівняно з аналогічним місяцем 2018 року року скоротилися на 5%, передає УНН з …"/>
  </head>
  <body>
    <article>
      <h1>Обсяги промвиробництва в Україні продовжують падати</h1>
      <address><time datetime="2019-11-22T17:20:00+00:00">22 Nov 2019, 17:20</time> by <a rel="author">Тоня Туманова</a></address>
      <p><b>КИЇВ. 22 листопада. УНН. </b>У жовтні 2019 року обсяги промислового виробництва порівняно з аналогічним місяцем 2018 року року скоротилися на 5%, передає <b>УНН</b> з посиланням на дані Держстату.</p>
      <p>"У жовтні 2019р. порівняно із вереснем 2019 р. сезонно скоригований індекс промислової продукції становив 97,6%.</p>
      <p>У жовтні поточного року проти жовтня 2018 р. індекс промислової продукції, скоригований на ефект календарних днів, становив 95,0%", - повідомили у Держстаті.</p>
      <p>У відомстві також додали, що у січні–жовтні 2019 р. порівняно із січнем–жовтнем 2018 р. індекс промислової продукції становив 99,4%, у т.ч. у добувній промисловості та розробленні кар’єрів – 101,7%, переробній – 98,8%, постачанні електроенергії, газу, пари та кондиційованого повітря – 98,3%.</p>
      <p>Нагадаємо, спад промислового виробництва у вересні <a href="https://www.unn.com.ua/uk/news/1831965-spad-promislovogo-virobnitstva-u-veresni-syagnuv-1-3">сягнув 1,3%</a>.</p>
    </article>
  </body>
</html>