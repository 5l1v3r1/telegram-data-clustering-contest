<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/eksvlasnyka-vab-banku-oholosyly-v-natsionalnyi-rozshuk-203297.html"/>
    <meta property="og:site_name" content="5 канал"/>
    <meta property="article:published_time" content="2019-11-22T17:02:00+00:00"/>
    <meta property="og:title" content="Ексвласника &quot;VAB Банку&quot; оголосили в національний розшук: що відповіли у Бахматюка (оновлено)"/>
    <meta property="og:description" content="Бахматюк заявив, що перебуває у справах за кордоном і готовий спілкуватися з правоохоронцями через відеозв'язок"/>
  </head>
  <body>
    <article>
      <h1>Ексвласника "VAB Банку" оголосили в національний розшук: що відповіли у Бахматюка (оновлено)</h1>
      <address>
        <time datetime="2019-11-22T17:02:00+00:00">22 Nov 2019, 17:02</time>
      </address>
      <p>Національне антикорупційне бюро розшукує підприємця і колишнього власника "VAB банку" Олега Бахматюка. Датою його зникнення вказано 21 листопада 2019 року.Про це зазначають на сайті <a href="https://wanted.mvs.gov.ua/searchperson/">Міністерства внутрішніх справ</a>.</p>
      <blockquote>У коментарі інформаційному агентству "Інтерфакс-Україна" він заявив, що нині перебуває у справах за кордоном і готовий спілкуватися з правоохоронцями через відеозв'язок.</blockquote>
      <p>Бізнесмен заявив, що це чергова маніпуляція, бо йому не оголосили про підозру і не вручали повістки. Окрім того, зазначив, що він оскаржуватиме дії правоохоронців у суді. Бахматюк вважає, що справа НАБУ про кредит "VAB Банку" надумана. </p>
      <p>
        <b>Оновлення:</b>
      </p>
      <p>У агрохолдингу UkrFarmLanding назвали звинувачення на адресу Олега Бахматюка у справі VAB Банку «юридичним нонсенсом». Про це йдеться в повідомленні <a href="http://www.ulf.com.ua/ru/press-centre/press-releases/22111901/">прес-служби компанії</a>.</p>
      <blockquote>"Ми вважаємо оголошення в розшук Олега Бахматюка юридичним нонсенсом, адже спочатку мала бути вручено підозра, чого по факту не відбулося — НАБУ направило підозра невідомо куди, а не вручило згідно з визначеним чинним законодавством порядку", — йдеться в повідомленні на сайті компанії.</blockquote>
      <p>Також в UkrFarmLanding стверджують, що в справі VAB Банку у Артема Ситника існує корупційний скандал, а саме елітний відпочинок директора НАБУ . </p>
      <p>Також у компанії додають,що звинувачення проти Бахматюка будуть оскаржуватися юристами компанії в суді.</p>
      <p>Нагадуємо, раніше НАБУ та Спеціалізована антикорупційна прокуратура повідомили про підозру вісьмом особам, серед яких чинні та колишні працівники НБУ, "VAB Банку" та приватних компаній. Їм закидають заволодіння (1,2 мільярда) мільярдом двомастами мільйонами гривень. Ці кошти Нацбанк надав приватному банку задля стабілізації. Утім, за 40 днів після виділення кредиту, НБУ визнав банк неплатоспроможним.</p>
      <p>Колишній власник "VAB Банку" та голова ради директорів "Укрлендфармінг" Олег Бахматюк звернувся до президента України Володимира Зеленського із закликом "зупинити призначення винних без жодного права на захист".</p>
      <p>Як повідомляв 5.UA, НАБУ заочно повідомило про підозру власнику і колишньому голові правління <a href="https://www.5.ua/ekonomika/nabu-poshtoiu-povidomylo-pro-pidozru-vlasnyku-vab-banku-bakhmatiuku-202769.html">"VAB Банку" – Олегу Бахматюку і Денису Мальцеву</a> у справі про заволодіння 1,2 млрд грн стабілізаційного кредиту НБУ. </p>
    </article>
  </body>
</html>