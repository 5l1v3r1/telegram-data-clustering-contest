<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/video-truhanov-pro-operaciyu-novini-odesi-50055218.html"/>
    <meta property="og:site_name" content="НВ"/>
    <meta property="article:published_time" content="2019-11-22T17:41:00+00:00"/>
    <meta property="og:title" content="Надмірні заняття спортом. Труханов з лікарні розповів про свою операцію — відео"/>
    <meta property="og:description" content="Міський голова Одеси Геннадій Труханов заявив, що переніс операцію у зв’язку з надмірними заняттями спортом."/>
  </head>
  <body>
    <article>
      <h1>Надмірні заняття спортом. Труханов з лікарні розповів про свою операцію — відео</h1>
      <h2>Міський голова Одеси Геннадій Труханов заявив, що переніс операцію у зв’язку з надмірними заняттями спортом.</h2>
      <address>
        <time datetime="2019-11-22T17:41:00+00:00">22 Nov 2019, 17:41</time>
      </address>
      <p>Про це він розповів на відео з лікарні, яке з'явилося в нього Facebook.</p>
      <p>"Надмірні заняття спортом дали свій результат, на жаль, негативний. Мені довелося прислухатися до думки лікарів і екстрено зробити певні медичні процедури. Все добре. Всьому медпресоналу величезне спасибі", - сказав він.</p>
      <p>За словами Труханова, у понеділок, 25 листопада він вже буде на робочому місці.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fgtruhanovodessa%2Fvideos%2F2440260202752510%2F&amp;show_text=0&amp;width=260" width="260" height="477" data-service="Facebook" scrolling="no"/>
      </figure>
      <p>Раніше мер Одеси <a href="https://nv.ua/ukr/ukraine/politics/gennadiy-truhanov-perenis-operaciyu-i-ne-z-yavivsya-v-sud-novini-ukrajini-50055128.html">Геннадій Труханов в п'ятницю, 22 листопада, не з'явився на засідання суду</a>, оскільки напередодні був госпіталізований і переніс операцію.</p>
      <p>Вищий антикорупційний суд повинен був розглянути <a href="https://nv.ua/ukr/ukraine/politics/spravu-truhanova-peredano-v-antikorupciyniy-sud-novini-odesi-50048402.html">справу про можливе приховування доходів Трухановим</a>.</p>
      <p>11 березня Спеціалізована антикорупційна прокуратура оголосила підозру Трухановому. Як стверджує САП, мер Одеси не задекларував квартиру, два паркомісця, елінг, дачу, нежитлову нерухомість, дві машини, частки в компаніях, відсотки за вкладами в банках.</p>
      <p>У декларації за 2015 рік незадекларовані статки мера, за допомогою експертиз, оцінили на суму 33,5 млн грн, а за 2016 рік - на 18,7 млн грн.</p>
      <p>Все згадане майно належить колишній дружині Труханова, з якою він був в офіційному шлюбі в 1985-1997 роках. Проте, як вважають слідчі, він як і раніше пов'язаний з нею «спільним побутом». Крім того, одна з двох дочок пари народилася вже після офіційного розлучення.</p>
      <p>Труханов назвав справу стосовно себе «методом тиску» на нього і членів його сім'ї.</p>
    </article>
  </body>
</html>