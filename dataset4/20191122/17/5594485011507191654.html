<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/koy-sega-tryabva-da-plashcha-po-visoka-taksa-smet-obiknovennite-blgari-ili-zelenite-reketori_news710836.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-22T17:26:00+00:00"/>
    <meta property="og:title" content="Кой сега трябва да плаща по-висока такса смет - обикновенните българи или „зелените“ рекетьори?"/>
    <meta property="og:description" content="Две новини минаха почти незабелязано в общия информационен поток. Първата новина е българската, че част от общините ни поискаха да се вдигне такста смет. Вто"/>
  </head>
  <body>
    <article>
      <h1>Кой сега трябва да плаща по-висока такса смет - обикновенните българи или „зелените“ рекетьори?</h1>
      <address>
        <time datetime="2019-11-22T17:26:00+00:00">22 Nov 2019, 17:26</time>
      </address>
      <p>https://blitz.bg/obshtestvo/koy-sega-tryabva-da-plashcha-po-visoka-taksa-smet-obiknovennite-blgari-ili-zelenite-reketori_news710836.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574435659-air-eco-2017-3-pic-2.jpg"/>
      </figure>
      <p><b>Две новини минаха почти незабелязано в общия информационен поток. Първата новина е българската, че част от общините ни поискаха да се вдигне такста смет.<br/><br/>Втората е европейска, че от 2021 година финансирането с европейски средства по Оперативна програмата „Околна среда“ ще е с приоритет „Кръговата икономика“.</b><br/><br/>Тази информация беше потвърдена и в  съобщение на Министерството на околната среда и водите. Тези новини  направиха на пух и прах  целия рев на нашенските „псевдозелени“ срещу оползотваряване като гориво  на РДФ и биомаса. На най-високо европейско равнище бе потвърдено, че  една от основните задачи на европейската икономика е намаляването на депонирането на отпадъци с 10 процента до 2030 година, чрез два основни начина   - рециклиране  и производство на РДФ , за добиване  на енергия от тях. Оказа се, че напук на твърденията на българските „екокомунисти“ , РДФ и биомасата са част от европейската програма за кръгова икономика и оптимално използване на ресурсите.<br/><br/>Странно е, че според домораслите ни зелени „ екперти“ отпадъците са просто боклук, а според ЕС отпадъците са ресурси, които трябва да се използват, включително и за производство на електро и топло енергия. Кой сега е истински зелен , тези които оползотворяват РДФ и биомаса за енергия или българските крайни „екокомунисти“? Бомбата с отпадъците тиктака не само в цяла Европа, но и  у нас. За това  част от общините у нас поискаха вдигане на такса смет.<br/><br/>Просто няма къде да дават отпадъците. Тяхното обикновено депониране по сметищата   става прекалено скъпо и опасно. Кой сега трябва да плати сметката обикновените граждани, или пак същите добре познати ни нашенски „зелени“ ,които практически стопираха използването на РДФ от отпадъци? Медиите ,които широко отразяваха протестите им , сега ще се бръкнат ли да платят такса смет вместо нас? Някой ще понесе ли отговорност за това ,че бяха спрени цели проекти, и вместо да унищожаваме отпадъците ,ние ще се давим в тях? Кой ще плати сметката?Най-вероятно никой. Както се казва „Не е луд който яде зелника, луд е този ,който му го дава“.<br/><br/>А „зелените експерти“, бая зелник хапнаха покрай своите протести.Разбира се, за наша обща сметка.<br/> <br/> </p>
    </article>
  </body>
</html>