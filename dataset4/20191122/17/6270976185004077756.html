<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/22/zelenskyj-pryvitav-tryudo-z-peremogoyu/"/>
    <meta property="og:site_name" content="Рубрика"/>
    <meta property="article:published_time" content="2019-11-22T17:25:44+00:00"/>
    <meta property="og:title" content="Зеленський привітав Трюдо з перемогою"/>
    <meta property="og:description" content="Президент України Володимир Зеленський провів телефонну розмову з Прем’єр-міністром Канади Джастіном Трюдо. Глава Української держави привітав Джастіна Трюдо з перемогою Ліберальної партії Канади на парламентських виборах і формуванням нового уряду, пише ОП. Володимир Зеленський подякував за послідовну позицію Канади щодо збереження політики санкцій проти Росії. Джастін Трюдо зі свого боку привітав звільнення полонених українських моряків […]"/>
  </head>
  <body>
    <article>
      <h1>Зеленський привітав Трюдо з перемогою</h1>
      <address><time datetime="2019-11-22T17:25:44+00:00">22 Nov 2019, 17:25</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/08/zelenskyj-Tryudo-860x580-c-1.jpg"/>
      </figure>
      <p>
        <b>
          <b>Президент України Володимир Зеленський провів телефонну розмову з Прем’єр-міністром Канади Джастіном Трюдо.</b>
        </b>
      </p>
      <p>Глава Української держави привітав Джастіна Трюдо з перемогою Ліберальної партії Канади на парламентських виборах і формуванням нового уряду, <a href="https://president.gov.ua/news/prezident-ukrayini-privitav-dzhastina-tryudo-z-peremogoyu-li-58509">пише</a> ОП.</p>
      <p>Володимир Зеленський подякував за послідовну позицію Канади щодо збереження політики санкцій проти Росії.</p>
      <p>Джастін Трюдо зі свого боку привітав звільнення полонених українських моряків і повернення захоплених Росією суден. Він також позитивно оцінив домовленості щодо проведення саміту у Нормандському форматі 9 грудня.</p>
      <p>Глава канадського уряду схвально відгукнувся про рішучі кроки Президента України в рамках реалізації амбітної програми реформ і запевнив, що Канада продовжить надавати активну допомогу в цьому напрямі.</p>
      <p>Володимир Зеленський висловив сподівання на поступову лібералізацію Канадою візового режиму для громадян України, що має ще більше зміцнити взаємини між народами двох країн.</p>
      <p>Президент України також запросив Прем’єр-міністра Канади Джастіна Трюдо відвідати нашу країну з офіційним візитом.</p>
      <p>Нагадаємо, <a href="https://rubryka.com/2019/10/22/v-kanadi-na-vyborah-peremagaye-partiya-prem-yera/">в Канаді на виборах перемагає партія прем’єра.</a></p>
    </article>
  </body>
</html>