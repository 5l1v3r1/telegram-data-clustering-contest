<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/batrana-jefuita-bucuresti-326909.html"/>
    <meta property="og:site_name" content="Observator"/>
    <meta property="article:published_time" content="2019-11-22T17:14:00+00:00"/>
    <meta property="og:title" content="Doi bărbaţi au legat şi jefuit o bătrână de 83 de ani, în Bucureşti"/>
    <meta property="og:description" content="Doi bărbaţi din Prahova au fost reţinuţi, vineri, după ce, în urmă cu circa două luni, au intrat în casa unei bătrâne de 83 de ani, din Bucureşti, au legat-o şi au jefuit-o."/>
  </head>
  <body>
    <article>
      <h1>Doi bărbaţi au legat şi jefuit o bătrână de 83 de ani, în Bucureşti</h1>
      <address><time datetime="2019-11-22T17:14:00+00:00">22 Nov 2019, 17:14</time> by <a rel="author">Cristi Ioniţă</a></address>
      <p>
        <b>
          <b>Doi bărbaţi din Prahova au fost reţinuţi, vineri, după ce, în urmă cu circa două luni, au intrat în casa unei bătrâne de 83 de ani, din Bucureşti, au legat-o şi au jefuit-o.</b>
        </b>
      </p>
      <p>Bărbaţii au fost observaţi prima dată de unul dintre vecinii bătrânei, care a remarcat comportamentul suspecţilor.</p>
      <h3>Bărbaţii care au jefuit bătrâna, au sustras o sumă importantă de bani</h3>
      <p>În momentul în care i-a abordat pentru a afla ce caută acolo, unul dintre jefuitori l-a atacat cu un spray lacrimogen.</p>
      <p>Bărbatul a reclamat povestea la poliţie, iar ofiţerii au descoperit-o pe bătrână legată de mâini.</p>
      <p>Ancheta a scos la iveală faptul că "<i>suspecţii au escaladat gardul împrejmuitor, profitând de faptul că uşa era dezasigurată, au pătruns în locuinţa victimei şi, prin întrebuințarea de violențe, au imobilizat-o şi i-au sustras sumele de 1.000 de lei și 700 de euro</i>".</p>
      <p>Suspecţii au fost reţinuţi în urma a şase percheziţii domiciliare efectuate vineri în judeţul Prahova.</p>
      <p>Sunt acuzaţi de comiterea infracţiunii de tâlhărie calificată şi urmează să fie prezentaţi magistraţilor cu propunere de arestare preventivă pentru 30 de zile.</p>
    </article>
  </body>
</html>