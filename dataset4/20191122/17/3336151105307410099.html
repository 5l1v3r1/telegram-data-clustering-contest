<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/mehmet-metiner-barlaslara-odatvden-yanit-verdi-kendilerini-ne-saniyorlar-hadlerini-bilsinler-22111907.html"/>
    <meta property="og:site_name" content="OdaTV"/>
    <meta property="article:published_time" content="2019-11-22T17:06:00+00:00"/>
    <meta property="og:title" content="Mehmet Metiner, Barlaslar'a Odatv'den yanıt verdi: Kendilerini ne sanıyorlar hadlerini bilsinler"/>
    <meta property="og:description" content="AKP'li eski milletvekili Mehmet Metiner, Odatv'ye konuştu ve Cemil Barlas'ın iddiasına sert yanıt verdi."/>
  </head>
  <body>
    <article>
      <h1>Mehmet Metiner, Barlaslar'a Odatv'den yanıt verdi: Kendilerini ne sanıyorlar hadlerini bilsinler</h1>
      <h2>AKP'li eski milletvekili Mehmet Metiner, Odatv'ye konuştu ve Cemil Barlas'ın iddiasına sert yanıt verdi.</h2>
      <address>
        <time datetime="2019-11-22T17:06:00+00:00">22 Nov 2019, 17:06</time>
      </address>
      <p>AKP’li eski milletvekili ve Star gazetesi yazarı Mehmet Metiner, dünkü yazısında isim vermeden A Haber programcısı Canan Barlas'ı eleştirmişti. Canan Barlas'ın A Haber'deki programda Ahmet Altan'la ilgili sözlerini eleştiren Mehmet Metiner, “Birileri kalkıp kendi kanallarımızda ‘Ahmet Altan çok değerli, Altan ailesi özgürlükleri savunmakla ünlü bir aile, Erdoğan da FETÖ konusunda yanıldı, Ahmet Altan da yanılmış olamaz mı’ türünden konuşmalar yaparak bir FETÖ tetikçisine güzelleme yaparsa elbette tarafımızdan eleştirilmeyi hak eder” demiş ve<b> “Ayrıca inançla savunduğu ensest ilişkiyi romanına taşıyan birine biz ‘değer’ atfetmeyiz”</b> ifadelerini kullanmıştı. <a href="https://odatv.com/inancla-savundugu-ensest-iliskiyi-romanina-tasiyan-birine-biz-deger-atfetmeyiz-21111952.html">(İLGİLİ HABER İÇİN LÜTFEN TIKLAYIN)</a></p>
      <p>
        <b>MEHMET METİNER ODATV’YE KONUŞTU VE BARLAS’A BÖYLE YANIT VERDİ: EDEPSİZCE ŞARLAMAKTAN VAZGEÇSİN</b>
      </p>
      <p>Mehmet Metiner’in Canan Barlas’a yönelik dünkü eleştirilerinin ardından, Canan Barlas’ın oğlu Cemil Barlas bugün sosyal medya hesabından Metiner’i hedef aldı. Cemil Barlas’ın iddiasına göre; Mehmet Metiner pazartesi günü A Haber’e bağlanacaktı ancak yayına alınmayınca Barlasları eleştirdi. Cemil Barlas’ın tweeti şöyle:</p>
      <figure>
        <img src="https://odatv.com/images2/2019_11/2019_11_22/cemil_barlas-1.jpg"/>
      </figure>
      <p>
        <b>Bunun üzerine Odatv, Mehmet Metiner ile konuştu ve iddiayı kendisine sordu. Mehmet Metiner, Cemil Barlas’ın iddiaları ile ilgili Odatv’ye şöyle konuştu:</b>
      </p>
      <p>“A Haber’den beni Burhan Aytekin aradı. ‘Saat 10’da size telefonla bağlanmak istiyoruz, uygun musun abi!’ dedi. Memnuniyetle dedim. İşimi gücümü bırakıp A Haber’e verdiğim değerden dolayı aramalarını bekledim. Bir baktım ki malum program var. Saati de geçtiği için arayıp sordum. Hepsi bu. Bundan doğal ne olabilir? Sanki ben bağlanmak istemişim de bağlanmadığım için öfkemi kusmuşum gibi bir algı oluşturmak ahlaki olmayan düzeysiz bir bel altı vuruştur. Üstelik bu konu malum şahsı ilgilendiren bir konu hiç değildir.</p>
      <p>Çok üzgünüm. Bu kişi hangi cüretle kalkıp kişilik katli anlamına gelen bu bel altı vuruşa cesaret edebiliyor? Hangi hak ve yetkiyle kendi kanalım olan A Haber üzerinden bana şarlayabiliyor? Bu cüreti, bu hakkı nerden alıyor? Bilmiyorsa bilsin A Haber benim kanalımdır. Gözbebeğimdir. İstediği zaman çıkıp konuşabileceğim bir kanaldır. Bunun için o mahut zatın veya ailesinden birilerinin izni gerekmiyor. <b>Öyle A Haber üzerinden şahsıma dil uzatmaktan ve edepsizce şarlamaktan vazgeçsin, aklı varsa tabii.</b></p>
      <p>Benim için edepsizlikte dip yapan ‘Mehmet Metiner denen ilgi açı’ ifadesi o malum kişinin ahlakını ve düzeyini gösterir.</p>
      <p>Mehmet Metiner onun gibi birinin bu şekilde ağzına alabileceği biri değildir. Haddini bilsin. ‘Denen’ ne demek ya! Beni bilen bilir. <b>Geçmişimi de mücadelemi de bilen bilir. Barlasgiller ne zamandan beridir benim gibi ömrünü davasına adamış insanların tezkiye makamı oldular?</b></p>
      <p>Kendi mahallemizde hak etmedikleri bir ilgiyi gördükleri için olsa gerek bize edeple bağdaşmayan bir dille şarlamalarına kim izin veriyorsa davamız adına üzülürüm.</p>
      <p>
        <b>“HADLERİNİ BİLEREK KONUŞSUNLAR”</b>
      </p>
      <p>‘İlgi açlığı’ konusunda aynaya baksınlar. Ben onlar gibi her dönemin muktedirlerinin katında ilgi arayan ve gören biri değilim. Kenan Evren rejimine karşı Girişim dergisini çıkardığımda onlar Evren katında bulunuyorlardı.</p>
      <p>Demirel, Çiller, Özal, Mesut Yılmaz dönemlerinde de biz muhaliftik. Erdoğan’la beraber. Biz kendi iktidarımız dönemine kadar bu ülkenin zencileriydik. <b>Onlar ise beyaz ve mütekebbir takımındaydı. Şimdi gelmişler bize kendi emeğimizle kurduğumuz iktidarımız döneminde beyazlık-efendilik taslıyorlar. Hadlerini bilerek konuşsunlar.</b></p>
      <p>Ben kimseden ilgi bekleyen biri değil. Konuşacak mecralarım var. Her gün fikirlerimi Türkiye’nin en çok izlenen kanallarında iletebiliyorum. Bilmiyorsa bilsin Reis’in dışında kimseye ne sadakatim vardır ne de minnetim. Kimsenin karşısında da boyun eğmedim. Eğmem de... Ne ilgi açlığım var, ne de makam beklentim. Tersine ilgi çokluğundan dolayı kibre kapılma korkusu taşıyan biriyim. Milletimizin yürekten ilgisi ve sevgisi benim için her türlü makamın üstündedir. Benim Ak Parti’den başka gidebileceğim bir partim yok. Ama Reis iktidardan düştüğünde yeni muktedirlerin kapısına üşüşecek ilgi açlarının şahsıma yönelik bu tür laflar etmesi kendilerinde gördükleri şeyi başkalarında görme hastalığına yorarım.</p>
      <p>
        <b>“EDEP SINIRLARINI AŞAN BEL ALTI VURUŞLARA TENEZZÜL ETMESİN”</b>
      </p>
      <p>Ben Star gazetesindeki köşe yazımda isim vermeden bir zihniyet eleştirisi yaptım. O kişinin ne annesinin adını verdim ne de annesine yönelik en ufak bir saygısızlıkta bulundum. Sadece eleştirilerimi getirdim. Annesini savunacaksa sözlerim /eleştirilerim üzerinden eleştirsin. <b>Edep sınırlarını aşan bel altı vuruşlara tenezzül etmesin. Ne yani onlar her aklına geleni söyleyecekler ama biz kendilerini eleştirmeyeceğiz öyle mi? Kendilerini ne sanıyorlar ya!</b></p>
      <p>Kimseyi tweetini kaldırması için araya koymuş değilim. Sadece göz bebeğim olan A Haber zarar görmesin diye tweetimi kaldırdım. Kendisi bunun üzerine bel altı vuruş yaptı. Ben de kendisine cevap verdim: ‘Değmezsin’ diye. Sonra bu polemik uzamasın diye araya giren dostlara ‘Ben kaldırdıktan sonra o saygısızca cevap verdi. Tweeti durduğu sürece benimki de kalır’ dedim. O kaldırınca bana da kaldırmak düştü. Buradan bile kendi kibrine paye çıkartan o malum zat bilsin ki ne ondan ne de onun arkasında duran her kimse ondan çekinirim.</p>
      <p>Bu zatı yaptığı saygısızca saldırganlığa karşı bize tercih edenleri de kendimizden bilmeyiz.</p>
      <p>Fikir tartışması isteniyorsa yazımda ne dediğim ortadadır. Hodri meydan! Yok başka türlü bir kavga istiyorsa ona da eyvallah! Hangi dilden anlıyorsa ama onun seviyesine inmeden eyvallah!”</p>
      <p>
        <b>Odatv.com</b>
      </p>
      <figure>
        <a href="https://odatv.com/inancla-savundugu-ensest-iliskiyi-romanina-tasiyan-birine-biz-deger-atfetmeyiz-21111952.html">
          <img src="https://odatv.com/images2/2019_11/2019_11_22/inancla-savundugu-ensest-iliskiyi-romanina-tasiyan-birine-biz-deger-atfetmeyiz-21111952_m2.jpg"/>
        </a>
      </figure>
      <figure>
        <a href="https://www.odakitap.com/don-kardesim-kitabi-mustafa-mutlu">
          <img src="https://odatv.com/images2/2019_11/2019_11_16/yeni_banner_2(1).jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>28,240 Bu habere tepkiniz: <br/> <br/> </p>
      <related>
        <h4>İLGİLİ HABERLER</h4>
        <a href="https://odatv.com/akpden-erdogana-arinci-al-cagrisi-09111935.html"/>
        <a href="https://odatv.com/akpnin-secim-aski-bu-hale-getirdi-10011909.html"/>
        <a href="https://odatv.com/akpden-kuskunlere-yakin-takip-04011934.html"/>
        <a href="https://odatv.com/akpden-1-ocak-karari-25121812.html"/>
        <a href="https://odatv.com/secim-donemi-geldi-devlet-personeli-akp-icin-calismaya-basladi-27111827.html"/>
        <a href="https://odatv.com/ozel-yasama-mudahale-edilecek-kaygisini-cok-iyi-anliyorum-05111821.html"/>
        <a href="https://odatv.com/akpde-80-belediye-baskani-krizi-01111835.html"/>
        <a href="https://odatv.com/feto-itirafcisi-asker-akpli-belediye-baskaninin-oglunun-adini-verince-ne-oldu-07101802.html"/>
        <a href="https://odatv.com/abdullah-gul-haindir-19081810.html"/>
        <a href="https://odatv.com/akpliler-oyle-bir-yerde-toplanti-yapti-ki-13081855.html"/>
        <a href="https://odatv.com/akpde-yeni-a-takimi-iddiasi-erdogan-bu-isimleri-cizdi-mi-06081847.html"/>
        <a href="https://odatv.com/akp-diyarbakir-aday-tanitim-toplantisinda-kavga-cikti-26051808.html"/>
        <a href="https://odatv.com/akp-cephesinde-degisiklik-yok-1411171200.html"/>
        <a href="https://odatv.com/secimden-once-secimden-sonra-0607151200.html"/>
        <a href="https://odatv.com/metiner-devreleri-iyice-yakti-o-ayakkabi-kutularini-paralel-polisler-koydu-2812141200.html"/>
        <a href="https://odatv.com/organize-isler-bunlar-0812141200.html"/>
        <a href="https://odatv.com/benim-yerimde-erdogan-olsaydi-nasil-karar-verirdi--0810141200.html"/>
        <a href="https://odatv.com/ne-anayasa-ne-hukuk-akpnin-umrunda-0510141200.html"/>
        <a href="https://odatv.com/akpli-vekil-yargi-tanimiyor-0410141200.html"/>
        <a href="https://odatv.com/akpli-milletvekili-buna-da-fransiz-2509141200.html"/>
      </related>
    </article>
  </body>
</html>