<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/axizi-metagrafi-stin-evropi-giannoulis-politelia-vieirinia"/>
    <meta property="og:site_name" content="Metrosport.gr"/>
    <meta property="article:published_time" content="2019-11-22T17:45:00+00:00"/>
    <meta property="og:title" content="«Αξίζει μεταγραφή στην Ευρώπη ο Γιαννούλης, πολυτέλεια ο Βιεϊρίνια»"/>
    <meta property="og:description" content="Ο προπονητής της Ένωσης Αλεξανδρούπολης, Νίκος Ουσταμπασίδης, φιλοξενήθηκε στο Metropolis 95,5"/>
  </head>
  <body>
    <article>
      <h1>«Αξίζει μεταγραφή στην Ευρώπη ο Γιαννούλης, πολυτέλεια ο Βιεϊρίνια»</h1>
      <h2>Ο προπονητής της Ένωσης Αλεξανδρούπολης, Νίκος Ουσταμπασίδης, φιλοξενήθηκε στο Metropolis 95,5</h2>
      <address><time datetime="2019-11-22T17:45:00+00:00">22 Nov 2019, 17:45</time> by <a rel="author">Metrosport.gr Team</a></address>
      <p>Ο τεχνικός της Ένωσης Αλεξανδρούπολης, Νίκος Ουσταμπασίδης, φιλοξενήθηκε στο Metropolis 95,5 και στην εκπομπή «Τρίτο Ημίχρονο» με τους Κώστα Πετρωτό και Βασίλη Βλαχόπουλο και μίλησε για τον ανταγωνισμό ΠΑΟΚ και Ολυμπιακού στο φετινό Πρωτάθλημα, τον Γιαννούλη που αξίζει μεταγραφή στην Ευρώπη αλλά και τον αρχηγό του Δικεφάλου, Αντελίνο Βιεϊρίνια.</p>
      <p>Αναλυτικά όσα είπε:</p>
      <p>«Μου αρέσει το ποδόσφαιρο και γι΄ αυτό κινούμαι γύρω απ΄ αυτό. Δυστυχώς όμως στην Αλεξανδρούπολη έχει απαξιωθεί το ποδόσφαιρο και δεν υπάρχουν οι κατάλληλες συνθήκες. Το γήπεδο είναι 60χρόνων όπως τα αποδυτήρια και εν έτει 2019 δεν υπάρχει ένα σκέπαστρο για τους φιλάθλους. Λείπουν τα στοιχειώδη. Πρέπει να γίνουν παρεμβάσεις. Πέρα των Ντέμη και Ουζουνίδη δεν έχει βγάλει άλλα μεγάλα ονόματα η Αλεξανδρούπολη. Είναι κρίμα να υπάρχουν ικανοί αθλητές και να χάνονται και να μην αξιοποιούνται. Υπάρχουν πολλά παιδιά αυτή τη στιγμή από την περιοχή που στελεχώνουν πολλές ομάδες τόσο στη Β΄ , όσο και στη Γ΄ Εθνική.</p>
      <p>Για το πώς βλέπετε φέτος το Πρωτάθλημα: «Το Πρωτάθλημα είναι μεταξύ ΠΑΟΚ και Ολυμπιακού. Και οι δυο ομάδες είναι ανταγωνιστικές φέτος. Ο ΟΦΗ είναι η ευχάριστη έκπληξη και πρέπει να αποτελεί παράδειγμα για τις υπόλοιπες ομάδες. Ο Παναθηναϊκός έχει τεράστια οικονομικά προβλήματα και δεν μπορεί να ακολουθήσει τους υπόλοιπους μεγάλους. Θεωρώ ότι το Πρωτάθλημα θα κριθεί στις λεπτομέρεις και στα μεταξύ τους ντέρμπι, αλλά πιστεύω υπάρχουν ομάδες που μπορούν να κόψουν και από τους δυο βαθμούς. Το μειονέκτημα του ΠΑΟΚ στην αρχή ήταν ότι ήρθε καινούργιος προπονητής που είχε άλλη φιλοσοφία στο ποδόσφαιρο και ο ΠΑΟΚ δεχόταν πολύ εύκολα γκολ, όμως τελευταία το βελτίωσε. Από την άλλη, μειονέκτημα του Ολυμπιακού είναι ότι έχει ματς και στην Ευρώπη».</p>
      <p>Για τον Βιεϊρίνια: «Η προσφορά και η αξία του Βιεϊρίνια είναι μεγάλη. Θα ήταν άδικο για τον Γιαννούλη να χάσει τη θέση του και να μπει ο αρχηγός. Ο Γιαννούλης κάνει τρομερή σεζόν και αξίζει να πάρει μεταγραφή στην Ευρώπη, όπως και ο Λημνιός. Ο Βιεϊρίνια είναι ένας παίκτης που μπορεί να αγωνιστεί σε πολλές θέσεις και αυτό είναι πολυτέλεια για τον ΠΑΟΚ. Ένας ευχάριστος πονοκέφαλος για τον Φερέιρα που έχει έναν παίκτη που μπορεί ανά πάσα στιγμή σε κάθε αγώνα να είναι καθοριστικός».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/proponisi-me-ikogeniako-diplo-ston-paok-ke-gkolara-vieiriniavd"/>
        <a href="http://www.metrosport.gr/article/apostolidis-gia-ipothesi-gkarsia-epiveveononte-ta-legomena-kokkali"/>
        <a href="http://www.metrosport.gr/article/ekane-thavmata-vieirinia-prepi-na-epistrepsi-prigiovits"/>
        <a href="http://www.metrosport.gr/article/parelave-to-vravio-tou-gia-to-best-goal-misits-video"/>
        <a href="http://www.metrosport.gr/article/epithetiki-anaptixi-ke-diterma-ston-paok"/>
        <a href="http://www.metrosport.gr/article/to-k19-paok-ael-zontana-apo-to-paok-tv"/>
      </related>
    </article>
  </body>
</html>