<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904760/den-bosch-komt-met-volgende-verontschuldiging-rest-van-seizoen-in-speciale-shirts.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T17:28:00+00:00"/>
    <meta property="og:title" content="Den Bosch komt met volgende statement: club rest van seizoen in speciale shirts"/>
    <meta property="og:description" content="FC Den Bosch speelt de rest van het seizoen met de tekst 'Samen tegen racisme' op het shirt. Dat geeft de club aan in een uitgebreide verklaring na de commotie rondom de wedstrijd tegen Excelsior, waarin Ahmad Mendes Moreira racistisch bejegend werd. De spelers van Den Bosch treden vrijdag tegen Almere City voor het eerst aan in de tenues. 'De wedstrijdtenues zijn aangepast. Subhoofdsponsor Schouten Nelissen heeft haar plaats op het shirt voor de rest van het seizoen beschikbaar gesteld voor een uiting met de tekst 'Samen tegen racisme', geeft de club aan op de clubwebsite. &quot;Diezelfde tekst prijkt op de achterzijde van het tenue onder de bedrijfsnaam van Job Invest, eveneens subhoofdsponsor.&quot; Rutte meldt zich bij FC Den Bosch over racisme en reageert: &quot;Heb niet de illusie&quot; Den Bosch-fans gefrustreerd: 'Heb ook kraaiengeluiden gemaakt, gebeurt al zo lang' Den Bosch-voorzitter: 'Wij hebben geen boete nodig. Wij hebben hulp nodig'"/>
  </head>
  <body>
    <article>
      <h1>Den Bosch komt met volgende statement: club rest van seizoen in speciale shirts</h1>
      <address>
        <time datetime="2019-11-22T17:28:00+00:00">22 Nov 2019, 17:28</time>
      </address>
      <p>
        <b>FC Den Bosch speelt de rest van het seizoen met de tekst 'Samen tegen racisme' op het shirt. Dat geeft de club aan in een uitgebreide verklaring na de commotie rondom de wedstrijd tegen Excelsior, waarin Ahmad Mendes Moreira racistisch bejegend werd.</b>
      </p>
      <p>De spelers van Den Bosch treden vrijdag tegen Almere City voor het eerst aan in de tenues. 'De wedstrijdtenues zijn aangepast. Subhoofdsponsor Schouten Nelissen heeft haar plaats op het shirt voor de rest van het seizoen beschikbaar gesteld voor een uiting met de tekst 'Samen tegen racisme', geeft de club aan op <a href="https://www.fcdenbosch.nl/bericht-vanuit-de-club/">de clubwebsite</a>. "Diezelfde tekst prijkt op de achterzijde van het tenue onder de bedrijfsnaam van Job Invest, eveneens subhoofdsponsor."</p>
      <p>Ook in deze verklaring eindigt Den Bosch met een verontschuldiging aan het adres van Ahmad Mendes Moreira en richting de goedwillende Den Bosch-supporters en sponsors. 'Vanaf deze plaats spreken we onze waardering uit richting al die goedwillende FC-supporters en sponsors. De overgrote meerderheid die het in het kielzog van een verziekende minderheid tot over de landsgrenzen moest ontgelden. Het spijt ons.'</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904373/oppositie-fluit-rutte-terug-over-racisme-bij-fc-den-bosch-heb-niet-de-illusie-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904466/-als-je-voor-den-bosch-bent-ben-je-automatisch-een-racist-dat-is-niet-eerlijk-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904701/den-bosch-voorzitter-wij-hebben-geen-boete-nodig-wij-hebben-hulp-nodig-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>