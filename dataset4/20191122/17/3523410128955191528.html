<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641420/%D8%B3%D8%B1%D8%AE%DA%A9-%D8%AF%D8%B1-%DA%A9%D9%86%DA%AF%D9%88-%DB%B5%DB%B0%DB%B0%DB%B0-%D9%82%D8%B1%D8%A8%D8%A7%D9%86%DB%8C-%DA%AF%D8%B1%D9%81%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T17:45:00+00:00"/>
    <meta property="og:title" content="سرخک در کنگو ۵۰۰۰ قربانی گرفت"/>
    <meta property="og:description" content="بر اثر شیوع بیماری سرخک در جمهوری کنگو، نزدیک به ۵۰۰۰ نفر جان خود را از دست دادند."/>
  </head>
  <body>
    <article>
      <h1>
        <a href="https://www.bultannews.com/fa/news/641420/%D8%B3%D8%B1%D8%AE%DA%A9-%D8%AF%D8%B1-%DA%A9%D9%86%DA%AF%D9%88-%DB%B5%DB%B0%DB%B0%DB%B0-%D9%82%D8%B1%D8%A8%D8%A7%D9%86%DB%8C-%DA%AF%D8%B1%D9%81%D8%AA">سرخک در کنگو ۵۰۰۰ قربانی گرفت</a>
      </h1>
      <h2>بر اثر شیوع بیماری سرخک در جمهوری کنگو، نزدیک به ۵۰۰۰ نفر جان خود را از دست دادند.</h2>
      <address><time datetime="2019-11-22T17:45:00+00:00">22 Nov 2019, 17:45</time> by <a rel="author">بولتن نیوز | bultannews.com</a></address>
      <p><b>به گزارش بولتن نیوز، </b>مقامات کنگو با بیان اینکه <b>سرخک</b> در تمامی ایالت‌های این کشور شیوع پیدا کرده، اظهار داشتند: در سال جاری نزدیک به ۵۰۰۰ نفر بر اثر ابتلا به این <b>بیماری</b> جان خود را از دست دادند.</p>
      <p>بنابر اعلام <b>سازمان جهانی بهداشت</b> (WHO) شیوع بیماری سرخک طی سال جاری در جمهوری کنگو از گسترده‌ترین و سریع‌ترین همه‌گیری‌ها در جهان بوده‌ است. همچنین طی ۱۵ ماه گذشته بیماری سرخک در این کشور دو برابر بیش از ابولا قربانی داشته‌ است.</p>
      <p>در ماه سپتامبر دولت کنگو و سازمان جهانی بهداشت برنامه واکسیناسیون را به منظور مصون ساختن بیش از ۸۰۰ هزار کودک آغاز کردند. هرچند نبود زیرساخت‌های کافی، حمله به مراکز درمانی و نبود دسترسی به خدمات درمانی، تلاش‌ها برای متوقف ساختن شیوع این بیماری را بی‌نتیجه گذاشت.</p>
      <p>چهار میلیون کودک در برابر این بیماری واکسینه شده‌اند، اما به گفته کارشناسان ذخایر کافی واکسن در این کشور وجود ندارد. اکثریت افراد مبتلا به بیماری سرخک نیز نوزاد هستند.</p>
      <p>انتهای پیام/</p>
    </article>
  </body>
</html>