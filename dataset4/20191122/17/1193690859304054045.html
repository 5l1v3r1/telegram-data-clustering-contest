<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/na-donbasi-zahynuv-24-richnyi-starshyi-leitenant-iz-khmelnychchyny-203316.html"/>
    <meta property="og:site_name" content="5 канал"/>
    <meta property="article:published_time" content="2019-11-22T17:32:00+00:00"/>
    <meta property="og:title" content="На Донбасі загинув 24-річний старший лейтенант із Хмельниччини"/>
    <meta property="og:description" content="Боєць загинув під час виконання службових обов'язків у зоні ООС 22 листопада 2019 року"/>
  </head>
  <body>
    <article>
      <h1>На Донбасі загинув 24-річний старший лейтенант із Хмельниччини</h1>
      <address>
        <time datetime="2019-11-22T17:32:00+00:00">22 Nov 2019, 17:32</time>
      </address>
      <p>У п’ятницю, 22 листопада, на Донбасі загинув випускник Національної академії сухопутних військ імені Петра Сагайдачного, командир батареї 15-го реактивного артилерійського полку, старший лейтенант Богдан Шацький. Йому було 24 роки. Про це <a href="https://www.facebook.com/209393139735717/photos/a.275472569794440/424314148243614/?type=3&amp;theater">повідомили</a> у прес-службі полку.</p>
      <p>Богдан Шацький родом із села Михля Ізяславського району на Хмельниччині, проходив службу у 15-му реактивному артилерійському полку, який дислокується у Дрогобичі на Львівщині.</p>
      <p>Інформацію про те, коли захисника привезуть на Хмельниччину і коли відбудеться похорон, обіцяють повідомити згодом.</p>
      <p>Начальник Національної академії сухопутних військ Павло Ткачук у Facebook <a href="https://www.facebook.com/photo.php?fbid=1318931681613774&amp;set=a.134913063348981&amp;type=3&amp;theater">зазначив</a>, що Богдан Шацький був випускником львівської військової академії.</p>
      <p>Як повідомляв 5.UA, полковник Євген <a href="https://www.5.ua/suspilstvo/tse-buv-lehendarnyi-polkovnyk-komandyra-128-i-hirsko-shturmovoi-bryhady-pokhovaiut-zavtra-v-sumakh-203103.html">Коростельов помер у військовому шпиталі,</a> так і не отямившись. Поранений він був 12 листопада – під час обходу передових позицій натрапив на міну.</p>
      <p> </p>
      <p> </p>
      <p> </p>
    </article>
  </body>
</html>