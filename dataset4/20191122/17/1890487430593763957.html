<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/521024-skryty-potencial-rodia-jde-o-zajimavou-formu-investice/"/>
    <meta property="og:site_name" content="KurzyCZ"/>
    <meta property="article:published_time" content="2019-11-22T17:22:27+00:00"/>
    <meta property="og:title" content="Skrytý potenciál ródia. Jde o zajímavou formu investice?"/>
    <meta property="og:description" content="O zlatě, stříbře a jejich potenciálu se v souvislosti se zpomalujícím růstem globální ekonomiky a nastupující recesi píše často. Pozornost investorů se ohledně investic do drahých kovů ve velké míře soustředí i na platinu a paládium, jejichž cena výrazně roste. Skutečným průkopníkem v růstu cen mezi drahými kovy je však ródium, vzácný kov, jehož hodnota během poslední krize výrazně překonala všechny výše uvedené komodity - když pokořila hranici 10 tisíc USD."/>
  </head>
  <body>
    <article>
      <h1>Skrytý potenciál ródia. Jde o zajímavou formu investice?</h1>
      <address><time datetime="2019-11-22T17:22:27+00:00">22 Nov 2019, 17:22</time> by <a rel="author">Olívia Lacenová</a></address>
      <p>O zlatě, stříbře a jejich potenciálu se v souvislosti se zpomalujícím růstem globální <a href="https://www.kurzy.cz/makroekonomika/">ekonomiky</a> a nastupující recesi píše často. Pozornost investorů se ohledně <a href="https://www.kurzy.cz/investice/">investic</a> do <a href="https://www.kurzy.cz/komodity/drahe-kovy/">drahých kovů</a> ve velké míře soustředí i na <a href="https://www.kurzy.cz/komodity/platina-graf-vyvoje-ceny/">platinu</a> a paládium, jejichž cena výrazně roste. Skutečným průkopníkem v růstu cen mezi <a href="https://www.kurzy.cz/komodity/drahe-kovy/">drahými kovy</a> je však ródium, <a href="https://www.kurzy.cz/komodity/drahe-kovy/">vzácný kov</a>, jehož hodnota během poslední krize výrazně překonala všechny výše uvedené komodity - když pokořila hranici 10 tisíc <a href="https://www.kurzy.cz/kurzy-men/nejlepsi-kurzy/USD-americky-dolar/">USD</a>.</p>
      <p>V souvislosti s touto hranicí se momentálně často hovoří o růstu <a href="https://zlato.kurzy.cz/">zlata</a>, jehož cena má podle odhadů některých analytiků potenciál růstu až zmiňovaných 10 tisíc <a href="https://www.kurzy.cz/kurzy-men/nejlepsi-kurzy/USD-americky-dolar/">USD</a> za unci. Ródium již tuto metu dosáhlo před více než deseti <a href="https://www.kurzy.cz/obec/lety-okres-praha-zapad/">lety</a>. V souvislosti s tím vyvstává otázka, kam až může jeho cena vystřelit s ohledem na současnou hodnotu peněz?</p>
      <p>Když se ještě v roce 2004 cena ródia pohybovala na úrovni kolem 500 <a href="https://www.kurzy.cz/kurzy-men/nejlepsi-kurzy/USD-americky-dolar/">USD</a> za unci, v roce 2008 to bylo až dvacetinásobně více. Podobný několikanásobný růst jeho hodnoty můžeme sledovat i v současnosti - tedy v období, kdy se opět hovoří o příchodu ekonomické recese a možném vzniku krize. Zatímco před čtyřmi <a href="https://www.kurzy.cz/obec/lety-okres-praha-zapad/">lety</a> se cena tohoto kovu pohybovala kolem 600 <a href="https://www.kurzy.cz/kurzy-men/nejlepsi-kurzy/USD-americky-dolar/">USD</a> za unci, v září 2018 to bylo už více než 2400 <a href="https://www.kurzy.cz/kurzy-men/nejlepsi-kurzy/USD-americky-dolar/">USD</a> za unci.</p>
      <p>Momentálně se cena tohoto <a href="https://www.kurzy.cz/komodity/drahe-kovy/">drahého kovu</a> podle údajů z Infomine.com pohybuje na ceně 5 530 <a href="https://www.kurzy.cz/kurzy-men/nejlepsi-kurzy/USD-americky-dolar/">USD</a> za unci. V průběhu jednoho roku tak cena kovu vzrostla na dvojnásobek předcházející úrovně.</p>
      <p> </p>
      <figure>
        <img src="https://img1.kurzy.cz/zpravy/obrazky/24/521024-skryty-potencial-rodia-jde-o-zajimavou-formu-investice/Lacenova.png"/>
      </figure>
      <p> </p>
      <p>Růstu ceny nenahrává jen současná ekonomická situace, ale i fakt, že ródium se podobně jako <a href="https://www.kurzy.cz/komodity/platina-graf-vyvoje-ceny/">platina</a> nebo paládium využívá v katalyzátorech pro osobní a nákladní automobily.</p>
      <p>Co se týká budoucího vývoje, aktuálně nic nenaznačuje, že by se současný trend růstu měl otočit. Investoři však musí myslet i na to, že je cena ródia velmi volatilní. Ti zkušenější by měli určitě zvážit investici do tohoto <a href="https://www.kurzy.cz/komodity/drahe-kovy/">drahého kovu</a>, který může být zajímavým oživením portfólia, ale zároveň je potřeba myslet i na možná rizika, které z této <a href="https://www.kurzy.cz/investice/">investice</a> plynou.</p>
      <related>
        <h4>Příbuzné stránky</h4>
        <a href="https://www.kurzy.cz/chat/dlouhodobe-zajimave-investice-silny-potencial-korporatnich-dluhopisu/"/>
        <a href="https://www.kurzy.cz/zpravy/375352-namorni-preprava-se-skrytym-potencialem/"/>
        <a href="https://oz.kurzy.cz/jaroslava-timkova/skryty-potencial-p522796zu.htm"/>
        <a href="https://www.kurzy.cz/zpravy/182066-nova-studie--skryte-skolne-jde-do-statisicu/"/>
        <a href="https://zpravy.kurzy.cz/364906-akciove-trhy-maji-nyni-zajimavy-rustovy-potencial/"/>
        <a href="https://www.kurzy.cz/tema/5638854.html"/>
        <a href="https://movie.kurzy.cz/y/S1Pc-c16r4k/"/>
        <a href="https://www.kurzy.cz/zpravy/100181-fio-prinasi-zajimave-tituly-se-zajimavym-potencialem-v-usa/"/>
        <a href="https://www.kurzy.cz/zpravy/nazory/A-V-T-23904/"/>
        <a href="https://www.kurzy.cz/zpravy/379917-male-byty-jdou-na-odbyt-krome-bydleni-jde-o-zajimavou-investici/"/>
        <a href="https://www.kurzy.cz/zpravy/363588-kde-hledat-potencial-vysokeho-zhodnoceni-investic/"/>
        <a href="https://prace.kurzy.cz/urad-prace/nabidka-prace/specialiste-v-oblasti-podnikove-ekonomie-praha-87850be6cd77.html"/>
      </related>
    </article>
  </body>
</html>