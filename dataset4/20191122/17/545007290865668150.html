<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/prezenta-la-vot-in-diaspora-peste-cea-din-turul-i-al-prezidentialelor/"/>
    <meta property="og:site_name" content="Europa FM"/>
    <meta property="article:published_time" content="2019-11-22T17:00:24+00:00"/>
    <meta property="og:title" content="Prezență la vot, în diaspora, peste cea din turul I al prezidențialelor"/>
    <meta property="og:description" content="ACTUALIZARE 21:01 Prezența la vot, în secțiile din străinătate, a trecut de pragul de 84,000 de persoane."/>
  </head>
  <body>
    <article>
      <h1>Prezență la vot, în diaspora, peste cea din turul I al prezidențialelor</h1>
      <address>
        <time datetime="2019-11-22T17:00:24+00:00">22 Nov 2019, 17:00</time>
      </address>
      <p><b>ACTUALIZARE 21:01 </b>Prezența la vot, în secțiile din străinătate, a trecut de pragul de<b> 84,000</b> de persoane.</p>
      <p>Au ajuns la urne, pînă la ora 21:00,<b> 84,553</b> de alegători.</p>
      <p>În turul întîi votaseră pînă la această oră 69,868 de persoane.</p>
      <p>Adăugînd numărul voturilor exprimate prin corespondență, peste <b>101,000</b> de cetățeni din diaspora s-au pronunțat deja în cel de-al doilea tur al prezidențialelor.</p>
      <p><b>ACTUALIZARE 20:01 </b>Prezența la vot, în secțiile din străinătate, a trecut de pragul de <b>73,000</b> de persoane.</p>
      <p>Au ajuns la urne, pînă la ora 20:00, 73,381 de alegători.</p>
      <p>În turul întîi votaseră pînă la această oră <b>60,939</b> de persoane.</p>
      <p> </p>
      <p><b>Prezență în creștere</b> la vot, în secțiile organizate în <b>diaspora</b>, față de cea din turul întîi al prezidențialelor, de pe 10 noiembrie.</p>
      <p>Pînă la ora 19,00, ora României, și-au exprimat opțiunile mai bine de <b>61,000</b> dintre cetățenii români din afara granițelor.</p>
      <p>Numărul consemnat oficial de către <a href="https://prezenta.bec.ro/prezidentiale24112019/abroad-precincts">Biroul Electoral Central</a> a fost de <b>61,229.</b></p>
      <p>Prin corespondență au votat <b>17,503</b> alegători.</p>
      <p>În primul tur, la aceeași oră, votaseră 51,228 de persoane.</p>
      <p>În cele trei zile ale scrutinului din primul tur, comunitățile de români din afara granițelor au votat în număr record: peste <b>675,000</b>.</p>
      <p>În acest al doilea tur al alegerilor prezidenţiale, românii din diaspora au din nou trei zile la dispoziţie pentru a-şi exprima opţiunea la urne.</p>
      <p><b>Vineri</b>, secțiile s-au deschis la prînz, ora locală, și funcționează pînă la <b>21.00</b>.</p>
      <p>Sîmbătă și duminică programul începe la<b> 07.00</b> și se termină la <b>21.00</b>.</p>
      <p>Alegătorii aflați la acea oră la sediul secţiei, precum şi cei care se află la rînd în afara imobilului, pot să îşi exercite dreptul pînă miezul nopții.</p>
    </article>
  </body>
</html>