<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/anorthosi/anorthosi-georgia-mia-megali-eykairia"/>
    <meta property="og:site_name" content="24sports.com.cy"/>
    <meta property="article:published_time" content="2019-11-22T17:18:00+00:00"/>
    <meta property="og:title" content="Ανόρθωση: Γεωργία, μια μεγάλη ευκαιρία"/>
    <meta property="og:description" content="Δεν υπήρχε και κανείς που να μην το ήξερε πως ο Τιμούρ Κετσπάγια θα έφερνε μαζί του στην Ανόρθωση από τη στιγμή που επέστρεψε συμπατριώτες του. Το είχε κάνει στην πρώτη του θητεία, μεταξύ άλλων έφερε ασφαλώς και έναν από τους κορυφαίους Γεωργιανούς παίκτες όλων των εποχών Κινκλάτζε, άρα το περιμέναμε και τώρα."/>
  </head>
  <body>
    <article>
      <h1>Ανόρθωση: Γεωργία, μια μεγάλη ευκαιρία</h1>
      <h2>Η επιστροφή Κετσπάγια ίσως συνδυαστεί με πολλαπλά οφέλη από την ιδιαίτερη πατρίδα του</h2>
      <address><time datetime="2019-11-22T17:18:00+00:00">22 Nov 2019, 17:18</time> by <a rel="author">Δημήτρης Χριστοφόρου</a></address>
      <p>
        <b>Δεν υπήρχε και κανείς που να μην το ήξερε πως ο Τιμούρ Κετσπάγια θα έφερνε μαζί του στην Ανόρθωση από τη στιγμή που επέστρεψε συμπατριώτες του. Το είχε κάνει στην πρώτη του θητεία, μεταξύ άλλων έφερε ασφαλώς και έναν από τους κορυφαίους Γεωργιανούς παίκτες όλων των εποχών Κινκλάτζε, άρα το περιμέναμε και τώρα.</b>
      </p>
      <aside>Αν τα καταφέρουν να βρεθούν για πρώτη φορά στην ιστορία τους σε EURO, η «Μεγάλη Κυρία» θα δει στελέχη του ρόστερ της να παίρνουν αξία και να φέρνουν και σημαντικά οφέλη από τις αποζημιώσεις της UEFA</aside>
      <p>Δυο βρήκε, Κατσαράβα, Μικελντάντζε, τρεις έφερε, Λόρια, Οκριασβίλι, Νταουσβίλι, και στην πορεία ο ένας αποχώρησε. Μια τετράδα συμπατριωτών του με τον έναν αναντικατάστατο, Λόρια, τον άλλο για ενδεκάδα, Οκριασβίλι, έναν που όλο και ανεβαίνει, Κάτσα, και έναν για καλή εναλλακτική, Ντασουβίλι.</p>
      <p>Αυτό που δεν είχαμε ζυγίσει καλά, είναι η ευκαιρία που παρουσιάζεται στους ίδιους και κατ΄επέκταση στην Ανόρθωση τον ερχόμενο Μάρτιο. Την Παρασκευή(22/11) έγινε η κλήρωση των μπαράζ για πρόκριση στο Euro 2020 και θα παίξουν πρώτα με Λευκορωσία και μετά με το νικητή Σκόπια-Κόσοβο αν βέβαια περάσουν. Το «καλό» της κλήρωσης είναι πως και οι δυο αγώνες θα γίνουν στη χώρα τους.</p>
      <p>Μέχρι στιγμής οι τρεις από τους τέσσερις είναι στις επιλογές του Βλάντιμιρ Βάις και παλαιότερα κλήθηκε κι ο Κατσαράβα. Αν τα καταφέρουν να βρεθούν για πρώτη φορά στην ιστορία τους σε EURO, η «Μεγάλη Κυρία» θα δει στελέχη του ρόστερ της να παίρνουν αξία από τη μια και να φέρνουν και σημαντικά οφέλη από τις αποζημιώσεις της UEFA από την άλλη. Για έναν Ρέζεκ ή έναν Σίβου το κάναμε μέγα θέμα. Σκεφτείτε να έχει τρεις ή τέσσερις στην ίδια ομάδα!</p>
      <p>Από το 2009-14 ο Τιμούρ προπόνησε την Εθνική της πατρίδας του, αλλά τότε δεν υπήρχαν διαφορετικά μονοπάτια για να περάσεις και δεν μπόρεσε να γράψει ιστορία μαζί της. Ίσως όμως, μέσα από τη δουλειά του στην Ανόρθωση, να τη βοηθήσει έμμεσα να γράψει την ιστορία αυτή κάπου εκεί στον Καύκασο…</p>
      <related>
        <a href="https://www.24sports.com.cy/gr/sports/podosfairo/kypros/a-katigoria/anorthosi/oi-maxites-gia-tin-karta-kai-tis%E2%80%A6mpyres-ton-skotsezon"/>
        <a href="https://www.24sports.com.cy/gr/sports/podosfairo/kypros/a-katigoria/anorthosi/bre-ton-nte-mplekere"/>
      </related>
    </article>
  </body>
</html>