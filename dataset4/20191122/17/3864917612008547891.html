<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2823800-sudda-akij-mav-rozgladati-apelaciu-sitnika-ogolosiv-samovidvid.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T17:58:00+00:00"/>
    <meta property="og:title" content="Суддя, який мав розглядати апеляцію Ситника, оголосив самовідвід"/>
    <meta property="og:description" content="Суддя Рівненського апеляційного суду Олег Полюхович, який мав розглядати скаргу директора НАБУ Артема Ситника на рішення Сарненського райсуду, оголосив самовідвід."/>
  </head>
  <body>
    <article>
      <h1>Суддя, який мав розглядати апеляцію Ситника, оголосив самовідвід</h1>
      <h2>Суддя Рівненського апеляційного суду Олег Полюхович, який мав розглядати скаргу директора НАБУ Артема Ситника на рішення Сарненського райсуду, оголосив самовідвід.</h2>
      <address>
        <time datetime="2019-11-22T17:58:00+00:00">22 Nov 2019, 17:58</time>
      </address>
      <p>Як повідомляє "<a href="https://www.5.ua/suspilstvo/vidpochynok-dyrektora-nabu-sytnyk-ne-pryishov-na-zasidannia-suddia-oholosyv-vidvid-podrobytsi-203320.html">5 канал</a>", суддя послався на те, що у 2015 році детективи НАБУ проводили обшук у його кабінеті, тож неупередженість судового розгляду не може бути забезпечена.</p>
      <p>"У Ситника і в частини громадян, можливо, склалося б враження, що я у якийсь спосіб хотів помститись за ті події, які мали місце у грудні 2015 року. Тому я дійшов висновку, що мені необхідно оголосити самовідвід, щоби таких бачень ні у <a href="https://www.ukrinform.ua/tag-sitnik">Ситника</a>, ні у суспільства не було", – заявив Полюхович.</p>
      <p>Сам Ситник на засідання не з'явився, причому про свою відсутність не попередив навіть адвокатів.</p>
      <p>"Артем Сергійович говорив, що він заявить клопотання про те, щоб було засідання у вигляді відеоконференції із Солом'янського суду, але головуючий повідомив, що такого клопотання не було. Далі матеріали даної справи потрапляють на автоматичний розподіл, визначається з колегією і починаємо все з самого початку", – сказав адвокат Ситника Владислав Кіча.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2818064-sud-zaarestuvav-500-tisac-evro-eksdeputata-onisenka.html">Суд заарештував €500 тисяч ексдепутата Онищенка</a>
      </blockquote>
      <p>Як повідомлялося, у травні Державне бюро розслідувань відкрило кримінальне провадження щодо керівника НАБУ Артема Ситника за те, що він нібито не задекларував відпочинок в одному з мисливських угідь Рівненщини, який йому оплачували треті особи.</p>
      <p>12 липня стало відомо, що справу передали до суду.</p>
    </article>
  </body>
</html>