<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/22/festa-della-rosa-successo-per-il-ventennale-raccolti-fondi-per-la-croce-verde/1328213/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-22T17:19:12+00:00"/>
    <meta property="og:title" content="Festa della rosa, successo per il ventennale: raccolti fondi per la Croce verde"/>
    <meta property="og:description" content="CIVITANOVA - Soddisfatte le socie dell'Inner Wheel 209 per la buona riuscita della serata, ospitata nel ristorante La Serra. Raccolti circa 1.300 euro"/>
  </head>
  <body>
    <article>
      <h1>Festa della rosa, successo per il ventennale: raccolti fondi per la Croce verde</h1>
      <h2>CIVITANOVA - Soddisfatte le socie dell'Inner Wheel 209 per la buona riuscita della serata, ospitata nel ristorante La Serra. Raccolti circa 1.300 euro</h2>
      <address><time datetime="2019-11-22T17:19:12+00:00">22 Nov 2019, 17:19</time> by <a rel="author">Giacomo Gardini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F22%2Ffesta-della-rosa-successo-per-il-ventennale-raccolti-fondi-per-la-croce-verde%2F1328213%2F">Condividi75</a><a href="https://twitter.com/intent/tweet?text=Festa+della+rosa%2C++successo+per+il+ventennale%3A++raccolti+fondi+per+la+Croce+verde&amp;url=https%3A%2F%2Fwww.cronachemaceratesi.it%2F2019%2F11%2F22%2Ffesta-della-rosa-successo-per-il-ventennale-raccolti-fondi-per-la-croce-verde%2F1328213%2F">Tweet</a>Email75 Condivisioni</p>
      <p> </p>
      <p> </p>
      <p><b>Grande successo per la ventesima edizione della “Festa della rosa”, evento di beneficenza che da anni contraddistingue il club Inner Wheel 209 del distretto di Civitanova. La festa si è svolta ieri sera nella splendida cornice del ristorante “La serra”, in un’atmosfera di allegria contagiosa. Nel corso della cena sono stati raccolti circa 1.300 euro, che saranno devoluti al progetto di acquisto di presidi sanitari per le ambulanze della Croce verde di Civitanova.</b> «Tutti i partecipanti – commenta Roberta Pizzarulli, segretaria del club – hanno contribuito in maniera notevole: alcuni fornendo i premi per la lotteria, altri donando un importante contributo economico. Rispetto agli scorsi anni, poi, l’affluenza è stata persino maggiore. <b>Un segnale importante, proprio nel ventennale di questo appuntamento</b>». La serata è stata allietata dalle musiche del pianista Roberto Vezzoso, con tantissimi successi internazionali. <b>Le socie del club, insieme alla presidente Gabriella Pizzarulli, si sono dette molto soddisfatte della buona riuscita dell’evento e hanno ringraziato tutti gli ospiti per la loro incredibile solidarietà.</b></p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/11/inner-wheel-civitanova-1.jpg"/>
        <figcaption>La segretaria del club Roberta Pizzarulli con il papà Luigi e la figlia Marta</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/inner-wheel-civitanova-8.jpg"/>
        <figcaption>Alcuni tra i partecipanti all’evento</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/inner-wheel-civitanova-2.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/inner-wheel-civitanova-5.jpg"/>
      </figure>
    </article>
  </body>
</html>