<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_v-ukrayini-dozvolili-foto-na-dokumenti-u-golovnomu-ubori/939472"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T17:16:00+00:00"/>
    <meta property="og:title" content="В Україні дозволили фото на документи у головному уборі"/>
    <meta property="og:description" content="Державна міграційна служба затвердила нові вимоги до фото при оформленні біометричних документів. Відтепер вірянам релігійних конфесій дозволили фотографуватися в головних уборах. Про це повідомляється на сайті ДМСУ. &quot;Відповідний наказ затверджує вимоги до відцифрованого образу ..."/>
  </head>
  <body>
    <article>
      <h1>В Україні дозволили фото на документи у головному уборі</h1>
      <address><time datetime="2019-11-22T17:16:00+00:00">22 Nov 2019, 17:16</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939472_w_300.jpg?v=0"/>
        <figcaption>Фото можливе лише у тому випадку, якщо особа носить головний убір у повсякденному житті з огляду на релігійні переконання. Фото: vechirniy.kyiv.ua</figcaption>
      </figure>
      <p>Державна міграційна служба затвердила нові вимоги до фото при оформленні біометричних документів. Відтепер вірянам релігійних конфесій дозволили фотографуватися в головних уборах.</p>
      <p>Про це повідомляється на сайті ДМСУ.</p>
      <p>"Відповідний наказ затверджує вимоги до відцифрованого образу обличчя особи та фотокарток, які подаються для оформлення або обміну документів, що підтверджують громадянство України, посвідчують особу чи її спеціальний статус, та фотографічного зображення на них", - йдеться у повідомленні.</p>
      <related>
        <h4>ЧИТАЙТЕ ТАКОЖ:</h4>
        <a href="https://m.gazeta.ua/articles/politics/_ks-viznav-nekonstitucijnim-zakonoproekt-zelenskogo/939215"/>
      </related>
      <p>Фотографування у головному уборі допускається, але лише в тому випадку, коли особа носить його у повсякденному житті з огляду на релігійні переконання.</p>
      <p>"Крім того, фотографування у головних уборах, штучних предметах та матеріалах допускається згідно з медичними показаннями, підтвердженими медичним висновком відповідного закладу охорони здоров'я. Проте такі головні убори не повинні змінювати форми окремих частин обличчя (чоло, вилиці, щоки, підборіддя, очі), закривати обличчя та підборіддя, проходити по контуру лінії росту волосся, закривати вуха та шию", - наголосили у міграційній службі.</p>
      <blockquote>Православна церква України <a href="https://m.gazeta.ua/articles/life/_pravoslavna-cerkva-ukrayini-vislovilasya-pro-biometrichni-pasporti/938801">не засуджує</a> біометричні паспорти. І Називає їх одним із проявів наукового і технологічного прогресу.</blockquote>
    </article>
  </body>
</html>