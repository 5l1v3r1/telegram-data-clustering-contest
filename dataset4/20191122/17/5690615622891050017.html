<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837302-provedeniy-rabinovichem-telemarafon-dialog-z-krayinoyu-podivilosya-9-5-mln-ukrayintsiv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T17:58:00+00:00"/>
    <meta property="og:title" content="Проведений Рабіновичем телемарафон &quot;Діалог з країною&quot; подивилося 9,5 млн українців"/>
    <meta property="og:description" content="КИЇВ. 22 листопада. УНН. Проведений народним депутатом і співзасновником Опозиційної платформи - За життя Вадимом Рабіновичем телемарафон &quot;Діалог з країною&quot; …"/>
  </head>
  <body>
    <article>
      <h1>Проведений Рабіновичем телемарафон "Діалог з країною" подивилося 9,5 млн українців</h1>
      <address><time datetime="2019-11-22T17:58:00+00:00">22 Nov 2019, 17:58</time> by <a rel="author">Тая Черненко</a></address>
      <p><b>КИЇВ. 22 листопада. УНН.</b> Проведений народним депутатом і співзасновником Опозиційної платформи - За життя Вадимом Рабіновичем телемарафон "Діалог з країною", який проходив одночасно на каналах "112 Україна", NewsOne і ZIK 20 листопада, побив усі рекорди телеперегляду. Про це повідомляє <a href="https://zik.ua/news/2019/11/22/marafon_vadyma_rabinovycha_dialoh_z_krainoiu_za_chastkoiu_perehliadiv_obiishov_maizhe_vsi_natsionalni_kanaly_946136">ZIK.ua</a>.</p>
      <p>Безпрецедентне лайв-шоу за участю політика зібрало біля екранів мільйони українців і побило всі рекорди за переглядами. Його частка телеперегляду на зазначених каналах в сумі становила 10,32%, що є буквально захмарним показником.</p>
      <p>Всього ж по трьом телеканалам марафон в сумі подивилося майже 3,7 млн глядачів. Якщо ж брати погодинну розбивку, то сумарно по "112 Україна", NewsOne і ZIK з марафоном контактували практично 9,5 млн глядачів.</p>
      <p>Крім того, за кордоном, сумарне охоплення супутникового мовлення марафону становило майже 180 млн домогосподарств.</p>
      <p>Відзначимо, що телемарафон Вадима Рабіновича тривав 10 годин. За цей час політик проговорив буквально всі аспекти сучасного життя України з жителями всієї країни. Були прямі включення з Одеси, Львова, Харкова та інших міст.</p>
      <p>Люди розповідали Вадиму Рабіновичу про свої проблеми, біди, про важке життя. Парламентарій разом з українцями шукав відповіді на питання низьких пенсій та високих тарифів, відновлення миру і підняття економіки. Обговорили злочини минулої влади і помилки нової, а також те, до яких наслідків це може призвести країну.</p>
      <p>Під час телемарафону Вадим Рабінович жорстко розкритикував президента Володимира Зеленського за невиконання передвиборних обіцянок: Президент так і не встановив в країні мир, не знизив тарифи, які не підвищив пенсії і зарплати, позбавивши українців можливості вижити.</p>
      <p>Соцмережі також бурхливо обговорювали телемарафон "Діалог з країною", відзначаючи широке охоплення тем і глибоку компетентність співзасновника Опозиційної платформи - За життя у порушених питаннях.</p>
    </article>
  </body>
</html>