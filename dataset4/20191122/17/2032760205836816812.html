<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90306"/>
    <meta property="og:site_name" content="Denník politika"/>
    <meta property="article:published_time" content="2019-11-22T17:35:04+00:00"/>
    <meta property="og:title" content="Raritný prípad v Juhoafrickej republike, medzi psom a žirafou vzniklo nerozlučné priateľstvo"/>
    <meta property="og:description" content="22.11.2019 (Webnoviny.sk) – Raritný prípad medzidruhového priateľstva sa objavil v Juhoafrickej republike. Ako informujú miestne médiá, vo veterinárnom útulku pre divoké zvieratá sa vytvorilo pevné priateľské puto medzi miestnym strážnym psom, nemeckým ovčiakom, a mláďaťom žirafy. To našiel pred niekoľkými dňami opustené v divočine miestny farmár, ako bezvládne leží na zemi a je úplne dehydrované. Žirafie mláďa priviezol do útulku, kde dostalo meno Jazz a jeho stav sa začal postupne zlepšovať."/>
  </head>
  <body>
    <article>
      <h1>Raritný prípad v Juhoafrickej republike, medzi psom a žirafou vzniklo nerozlučné priateľstvo</h1>
      <address><time datetime="2019-11-22T17:35:04+00:00">22 Nov 2019, 17:35</time> by <a rel="author">Webnoviny</a></address>
      <p>22.11.2019 (Webnoviny.sk) – Raritný prípad medzidruhového priateľstva sa objavil v Juhoafrickej republike. Ako informujú miestne médiá, vo veterinárnom útulku pre divoké zvieratá sa vytvorilo pevné priateľské puto medzi miestnym strážnym psom, nemeckým ovčiakom, a mláďaťom žirafy. To našiel pred niekoľkými dňami opustené v divočine miestny farmár, ako bezvládne leží na zemi a je úplne dehydrované. Žirafie mláďa priviezol do útulku, kde dostalo meno Jazz a jeho stav sa začal postupne zlepšovať.</p>
      <p>Ako hovorí ošetrovateľka zvierat Janie Van Heerden, žirafie mláďa si okamžite zobral pod patronát strážny pes a od tej doby sú obaja nerozlučnými priateľmi. Pes sa od malej žirafy odmieta vzdialiť a dôsledne sa stará o jej bezpečnosť, napriek tomu, že žirafie mláďa je už teraz od neho dvakrát väčšie.</p>
      <p>Viac k témam: <a href="https://www.webnoviny.sk/tag/pes/"><u>pes</u></a>, <a href="https://www.webnoviny.sk/tag/zirafa/"><u>žirafa</u></a><br/>Zdroj: Webnoviny.sk – <a href="https://www.webnoviny.sk/raritny-pripad-v-juhoafrickej-republike-medzi-psom-a-zirafou-vzniklo-nerozlucne-priatelstvo/"><u>Raritný prípad v Juhoafrickej republike, medzi psom a žirafou vzniklo nerozlučné priateľstvo</u></a> © SITA Všetky práva vyhradené.</p>
    </article>
  </body>
</html>