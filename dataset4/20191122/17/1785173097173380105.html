<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/klaus-iohannis-sustine-alegerea-primarilor-in-doua-tururi-de-scrutin-si-modificarea-legii-in-parlament-nu-prin-oug-1922402522462019111719177789"/>
    <meta property="og:site_name" content="News.ro"/>
    <meta property="article:published_time" content="2019-11-22T17:25:46+00:00"/>
    <meta property="og:title" content="Klaus Iohannis susţine alegerea primarilor în două tururi de scrutin şi modificarea legii în Parlament, nu prin OUG"/>
    <meta property="og:description" content="Preşedintele Klaus Iohannis a afirmat, vineri, la Bacău, că susţine modificarea legii electorale astfel încât primarii să fie aleşi din două tururi de scrutin, şeful statului spunând că legea trebuie schimbată prin votul Parlamentului, nu prin decizie a Guvernului."/>
  </head>
  <body>
    <article>
      <h1>Klaus Iohannis susţine alegerea primarilor în două tururi de scrutin şi modificarea legii în Parlament, nu prin OUG</h1>
      <address><time datetime="2019-11-22T17:25:46+00:00">22 Nov 2019, 17:25</time> by <a rel="author">News.ro</a></address>
      <p>
        <b>Preşedintele Klaus Iohannis a afirmat, vineri, la Bacău, că susţine modificarea legii electorale astfel încât primarii să fie aleşi din două tururi de scrutin, şeful statului spunând că legea trebuie schimbată prin votul Parlamentului, nu prin decizie a Guvernului.</b>
      </p>
      <p>"Chiar sunt de părere că trebuie să revenim la alegerea în două tururi pentru primari şi acest lucru sigur se poate rezolva dacă în Parlament se formează o majoritate pentru această opţiune. Alegerea într-un tur nu este, pur şi simplu, potrivită; un primar are nevoie de legitimare puternică prin vot pentru a-şi putea pune în practică proiectele”, a afirmat Klaus Iohannis, vineri seară, la Bacău, înaintea ultimului miting din această campanie electorală.</p>
      <p>Şeful statului a spus că, în opinia sa, nu este "o soluţie grozavă" modificarea legii în acest sens prin Ordonanţă de Urgenţă a Guvernului.</p>
      <p>"Eu cred că cel mai corect este să se dezbată şi să se tranşeze în Parlament", a spus Klaus Iohannis.</p>
      <p>Acesta a precizat că este un susţinător al organizării alegerilor anticipate.</p>
      <p>"Pentru mine anticipatele sunt prima opţiune, rămân la această idee şi sper să reuşesc să conving cât mai mulţi parlamentari", a afirmat Iohannis.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>