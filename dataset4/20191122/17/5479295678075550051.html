<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/home/spettacoli/appuntamenti/una-sera-con-manuel-agnelli-a-teatro-senza-rete-e-senza-scaletta-1.7794608"/>
    <meta property="og:site_name" content="L'Arena"/>
    <meta property="article:published_time" content="2019-11-22T17:24:45+00:00"/>
    <meta property="og:title" content="Una sera con Manuel Agnelli. A teatro senza rete e senza scaletta"/>
    <meta property="og:description" content="."/>
  </head>
  <body>
    <article>
      <h1>Una sera con Manuel Agnelli. A teatro senza rete e senza scaletta</h1>
      <address><time datetime="2019-11-22T17:24:45+00:00">22 Nov 2019, 17:24</time> by <a rel="author">Giulio Brusati</a></address>
      <p>Senza rete. Senza una scaletta fissa e senza sapere quello che succederà. C’è molta attesa per il concerto «An evening with <b>Manuel Agnelli</b>» che il<b> leader degli Afterhours ex giudice di X Factor</b> ha in programma stasera (venerdì 22 novembre) alle 21 al teatro Filarmonico. Ad accompagnarlo, Rodrigo D’Erasmo al violino.</p>
      <p>In scaletta, brani degli Afterhours, cover inaspettate, letture e altre sorprese. Quando ha iniziato la serie di «Evening with…», non sapeva cosa sarebbe successo sul palco. «Questo spettacolo è nato con una motivazione: non andare in tour con un concerto prestabilito. Gli Afterhours sono cresciuti tanto, negli anni. Andiamo in tour con una produzione così grande – una trentina di persone – che cambiare una virgola nella scaletta è diventato molto difficile. Così stavolta volevo recuperare lo spirito “live”, imprevedibile, delle esibizioni rock». Biglietti disponibili alla cassa del Filarmonico dalle 19.</p>
      <p>In VIDEO, Agnelli al Premio Tenco 2019 a Sanremo, con una versione di “Quello che non c’è” per voce e chitarra acustica.</p>
      <related>
        <a href="https://www.larena.it/home/video/news/manuel-agnelli-al-premio-tenco-video-brusati-1.7794598?ot=it.athesis.pagelayout.EmptyPageLayout.ot"/>
      </related>
    </article>
  </body>
</html>