<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/drasi-gia-tin-enimerosi-ton-politon-me-aformi-tin-pagkosmia-imera-exaleipsis-tis-bias-kata-ton-gunaikon.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-22T17:57:00+00:00"/>
    <meta property="og:title" content="Δράση για την ενημέρωση των πολιτών με αφορμή την Παγκόσμια Ημέρα Εξάλειψης της Βίας κατά των Γυναικών"/>
    <meta property="og:description" content="Αστυνομικοί θα διανείμουν σχετικό έντυπο ενημερωτικό υλικό"/>
  </head>
  <body>
    <article>
      <h1>Δράση για την ενημέρωση των πολιτών με αφορμή την Παγκόσμια Ημέρα Εξάλειψης της Βίας κατά των Γυναικών</h1>
      <address>
        <time datetime="2019-11-22T17:57:00+00:00">22 Nov 2019, 17:57</time>
      </address>
      <p>
        <b>Αστυνομικοί θα διανείμουν σχετικό έντυπο ενημερωτικό υλικό</b>
      </p>
      <p>Με πρωτοβουλία του Υπουργείου Προστασίας του Πολίτη και του Αρχηγείου της Ελληνικής Αστυνομίας και με αφορμή την Παγκόσμια Ημέρα Εξάλειψης της Βίας κατά των Γυναικών (25<sup>η</sup> Νοεμβρίου), διοργανώνεται κοινή δράση, σε συνεργασία με τη Γενική Γραμματεία Οικογενειακής Πολιτικής &amp; Ισότητας των Φύλων και το Κέντρο Ερευνών για Θέματα Ισότητας των Φύλων (ΚΕΘΙ).</p>
      <p>Στο πλαίσιο της δράσης αυτής, προσωπικό της Ελληνικής Αστυνομίας θα διανείμει σχετικό έντυπο ενημερωτικό υλικό σε κεντρικά σημεία το Σάββατο 23 Νοεμβρίου 2019 κατά τις ώρες 11.00 – 13.00.</p>
      <p>Στο Ηράκλειο, το υλικό θα διανεμηθεί στην Πλατεία Ελευθερίας. Για τη δράση είναι δυνατή η δημοσιογραφική κάλυψη.</p>
      <p>Σκοπός της κοινής δράσης είναι η διαμόρφωση ενός πλαισίου ολοκληρωμένης ενημέρωσης των πολιτών, που αποσκοπεί στην πρόληψη αλλά και την αντιμετώπιση της βίας κατά των γυναικών. Οι πολίτες θα έχουν, επίσης, την ευκαιρία να ενημερωθούν σχετικά με το ρόλο των νέων Υπηρεσιών Αντιμετώπισης της Ενδοοικογενειακής Βίας της Ελληνικής Αστυνομίας.</p>
      <p>Υπενθυμίζεται ότι πρόσφατα στην Ελληνική Αστυνομία ξεκίνησε η λειτουργία των <a href="http://www.minocp.gov.gr/index.php?option=ozo_content&amp;lang=GR&amp;perform=view&amp;id=6960&amp;Itemid=692">Υπηρεσιών Αντιμετώπισης Ενδοοικογενειακής Βίας</a> για την αρτιότερη και εξειδικευμένη διαχείριση του φαινομένου.</p>
    </article>
  </body>
</html>