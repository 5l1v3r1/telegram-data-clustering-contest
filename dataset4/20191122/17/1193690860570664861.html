<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/poroshenko-vizme-uchast-u-shchorichnomu-bezpekovomu-forumi-v-kanadi-203314.html"/>
    <meta property="og:site_name" content="5 канал"/>
    <meta property="article:published_time" content="2019-11-22T17:14:00+00:00"/>
    <meta property="og:title" content="Порошенко візьме участь у щорічному безпековому форумі в Канаді"/>
    <meta property="og:description" content="в Едмонтоні п'ятий президент зустрінеться з українською громадою Канади і візьме участь у церемонії вшанування пам’яті жертв Голодомору"/>
  </head>
  <body>
    <article>
      <h1>Порошенко візьме участь у щорічному безпековому форумі в Канаді</h1>
      <address>
        <time datetime="2019-11-22T17:14:00+00:00">22 Nov 2019, 17:14</time>
      </address>
      <p>22-26 листопада п’ятий президент України Петро Порошенко здійснить візит до Канади, <a href="https://eurosolidarity.org/22-26-%d0%bb%d0%b8%d1%81%d1%82%d0%be%d0%bf%d0%b0%d0%b4%d0%b0-%d0%bf%d0%b5%d1%82%d1%80%d0%be-%d0%bf%d0%be%d1%80%d0%be%d1%88%d0%b5%d0%bd%d0%ba%d0%be-%d0%b7%d0%b4%d1%96%d0%b9%d1%81%d0%bd%d0%b8%d1%82/">повідомляє</a> пресслужба "Європейської солідарності".</p>
      <blockquote>Зокрема, в рамках програми перебування планується участь Порошенка у щорічному безпековому форумі у м. Галіфакс, де виступить на тему внеску України у європейську безпеку та стабільність. У рамках форуму відбудуться його зустрічі з представниками політичних та ділових кіл Канади, а також представниками делегації Конгресу США, сказано в повідомленні.</blockquote>
      <p>Крім того, п’ятий президент у місті Едмонтон зустрінеться з прем’єр-міністром провінції Альберта, численною українською громадою Канади, а також візьме участь у церемонії вшанування пам’яті жертв Голодомору.</p>
      <p>Петро Порошенко планує прочитати лекцію для викладачів та студентів Університету Альберта на тему «<i>Геополітичні виклики для України та світового українства</i>», а також відвідати приміщення Генерального консульства України в Едмонтоні, яке було відкрито за його рішенням 2018 року.</p>
      <p>Нагадаємо, <a href="https://www.5.ua/polityka/u-yes-vymahaiut-stvoryty-komisiiu-z-rozsliduvannia-kasetnoho-skandalu-i-vidstoronyty-vid-posad-usikh-ioho-fihurantiv--zaiava-203293.html">у "ЄС" вимагають створити комісію з розслідування касетного скандалу і відсторонити від посад усіх його фігурантів</a>. Із записів розмов, які велися в ДБР, випливає, що графік допитів Петра Порошенка складається в ОП, наголошують у партії.</p>
    </article>
  </body>
</html>