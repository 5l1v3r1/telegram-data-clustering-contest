<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/headline/hyundai-vision-t-concept-suv-prezentare-175026.html"/>
    <meta property="og:site_name" content="Auto Bild"/>
    <meta property="article:published_time" content="2019-11-22T17:06:49+00:00"/>
    <meta property="og:title" content="Nu știm cum se va materializa Hyundai Vision T Concept, dar deja ne place"/>
    <meta property="og:description" content="Hyundai a adus la Los Angeles un concept care prefigurează direcția de design pe care producătorul coreean o va aborda cu modelele viitoare."/>
  </head>
  <body>
    <article>
      <h6 class="kicker">Concepte</h6>
      <h1>Nu știm cum se va materializa Hyundai Vision T Concept, dar deja ne place</h1>
      <address><time datetime="2019-11-22T17:06:49+00:00">22 Nov 2019, 17:06</time> by <a rel="author">AutoBild</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/hyundai-vision-t-concept-1.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/hyundai-vision-t-concept-2.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/hyundai-vision-t-concept-3.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/hyundai-vision-t-concept-4.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/hyundai-vision-t-concept-5.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/hyundai-vision-t-concept-6.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/hyundai-vision-t-concept-7.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/hyundai-vision-t-concept-8.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/hyundai-vision-t-concept-9.jpg"/>
        </figure>
      </slideshow>
      <p>
        <b>Hyundai a adus la Los Angeles un concept care prefigurează direcția de design pe care producătorul coreean o va aborda cu modelele viitoare. Ni se pare nouă sau SUV-urile arată din ce în ce mai bine?</b>
      </p>
      <p>Citește și:</p>
      <p>
        <a href="https://www.auto-bild.ro/stiri/hyundai-h-1-drift-concept-172904.html">Hyundai H-1, versiunea pentru drift: are 408 CP și îi exploatează din plin! (VIDEO)</a>
      </p>
      <p>
        <a href="https://www.auto-bild.ro/stiri/hyundai-nexo-experiment-video-172478.html">Experiment inedit cu Hyundai Nexo: mașina „alimentează” cu aer un sportiv (VIDEO)</a>
      </p>
      <p>Designul Hyundai a progresat teribil în ultimii 10 ani, dovadă fiind modele din generația actuală precum <a href="https://www.auto-bild.ro/stiri/hyundai-i30-n-project-c-doar-600-de-unitati-disponibile-170860.html">i30 (Project C)</a> sau <a href="https://www.auto-bild.ro/teste/drive-test/hyundai-kona-1-6-t-gdi-169909.html">Kona</a>. Cât despre următorul episod în designul producătorului coreean, acesta este sugerat prin conceptul Vision T, prezentat la Los Angeles 2019.</p>
      <p>Vision T este, după spusele Hyundai, un SUV „urban și aventurier” de 4,6 metri lungime și 2 metri lățime. Interiorul nu a fost prezentat, dar judecând după forma plafonului și luând în calcul ampatamentul de 2,8 metri, avem convingerea că habitaclul poate găzdui fără probleme până la cinci pasageri adulți.</p>
      <figure>
        <img src="https://www.auto-bild.ro/wp-content/uploads/2019/11/hyundai-vision-t-concept-8.jpg"/>
      </figure>
      <p>Un exercițiu de design nu necesită informații despre ansamblul propulsor, așa că ce s-ar putea afla sub capota lui Vision T rămâne deocamdată doar la imaginația privitorului. Dar vorbim de viitor, deci există o singură opțiune: electrică. La așa un design curat, un sistem de propulsie cu pilă de combustie pe hidrogen ar fi chiar și mai bine venit. Plus că Hyundai deja posedă așa ceva în gama de oferte: Nexo.</p>
      <p>Tot ce putem să desprindem concret din vizionarea lui Vision T este că designul Hyundai nu pare să devină decât mai bun și mai bun.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/mercedes-maybach-gls-prezentare-los-angeles-2019-175037.html"/>
        <a href="https://www.auto-bild.ro/headline/toyota-rav4-hybrid-prezentare-174982.html"/>
        <a href="https://www.auto-bild.ro/stiri/aston-martin-dbx-suv-oficial-prezentare-174882.html"/>
      </related>
    </article>
  </body>
</html>