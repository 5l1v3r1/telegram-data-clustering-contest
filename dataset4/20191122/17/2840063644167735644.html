<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/intrattenimento/spettacolo/2019/11/22/robbie-williams-duetta-con-rod-stewart-the-christmas-present_wBVghz7b1kxF1mhPRUTugN.html"/>
    <meta property="og:site_name" content="Adnkronos"/>
    <meta property="article:published_time" content="2019-11-22T17:26:00+00:00"/>
    <meta property="og:title" content="Robbie Williams duetta con Rod Stewart in ''The Christmas present''"/>
    <meta property="og:description" content="Il cantante: ''Felice del mio primo album di Natale''. Tra le guest star anche Bryan Adams"/>
  </head>
  <body>
    <article>
      <h1>Robbie Williams duetta con Rod Stewart in ''The Christmas present''</h1>
      <address>
        <time datetime="2019-11-22T17:26:00+00:00">22 Nov 2019, 17:26</time>
      </address>
      <p>Esce oggi il primo album interamente dedicato al Natale di Robbie Williams. 'The Christmas present', questo il titolo del disco (Columbia Records / Sony Music Uk) è disponibile in digitale, 2CD e 2LP: un doppio album composto da 'Christmas Past' e 'Christmas Future', con all’interno sia i brani inediti che grandi classici della tradizione natalizia, eseguiti con alcune guest star internazionali. Il primo disco 'Christmas Past' include i classici 'Winter Wonderland' (con i cori eseguiti dal coro LMA), 'Santa Baby' in duetto con la cantante tedesca Helene Fischer, 'Let It Snow! Let It Snow! Let It Snow!', una cover di 'The Christmas Song' (resa celebre da The Nat King Cole Trio), 'Merry Xmas Everybody' di Slade featuring Jamie Cullum, e 'It’s A Wonderful Life', in cui Robbie duetta con suo padre Peter Conway. Il secondo disco 'Christmas Future' include gli inediti 'Time For Change', 'Home', 'Fairytales' featuring Rod Stewart e 'Bad Sharon' con il campione di box Tyson Fury, e le cover di 'Christmas (Baby Please Come Home)' in duetto con il cantautore canadese Bryan Adams e 'I Believe In Father Christmas'. ''Sono davvero felice del mio primo album di Natale. Ne ho fatti tanti nella mia carriera e realizzare questo disco è un altro sogno che si avvera. È stato davvero divertente registrarlo e non vedo l’ora di farvelo ascoltare'', ha detto Robbie Williams. La versione deluxe include quattro bonus track, compreso il duetto con Rod Stewart sulle note di 'It Takes Two'.'The Christmas Present' è il 13esimo album in studio di Robbie Williams. Scritto e registrato in diverse location tra cui Londra, Stoke-on-Trent, Los Angeles e Vancouver, questo album vede Robbie lavorare ancora una volta con il suo collaboratore di vecchia data Guy Chambers, che ha prodotto la maggior parte del progetto insieme a Richard Flack.</p>
    </article>
  </body>
</html>