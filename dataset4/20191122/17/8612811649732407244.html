<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/entertainment/news/hrithik-roshan-successfully-completed-century-in-theaters-263014"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-22T17:02:04+00:00"/>
    <meta property="og:title" content="Hrithik Roshan ने सिनेमाघरों में पूरी की सफलतापूर्वक सेंचुरी"/>
    <meta property="og:description" content="एक के बाद एक लगातार दो सुपर हिट फिल्में देने के बाद ऋतिक रोशन का नाम अब सफलता के साथ पर्याय बन गया है। यह साल निश्चित रूप से मिलेनियल सुपरस्टार ऋतिक के नाम रहा है और हाल ही में आई खबरों के साथ, उनकी हालिया रिलीज वॉर ने सिनेमाघरों में रिलीज के 50 सफल दिन पूरे कर लिए है। अभिनेता इस साल 100 से अधिक दिनों तक सिनेमाघरों में दर्शकों का मनोरंजन करते रहे है। पहले सुपर 30 ने 50 दिनों का सफर तय किया था और अब वॉर ने सिनेमाघरों में 50 दिन पूरे कर लिए है। इसी के साथ, अभिनेता ने अपने प्रशंसकों को जश्न मनाने का एक ओर मौका दे दिया है।"/>
  </head>
  <body>
    <article>
      <h1>Hrithik Roshan ने सिनेमाघरों में पूरी की सफलतापूर्वक सेंचुरी</h1>
      <address><time datetime="2019-11-22T17:02:04+00:00">22 Nov 2019, 17:02</time> by <a rel="author">Priyanka</a></address>
      <p>एक के बाद एक लगातार दो सुपर हिट फिल्में देने के बाद ऋतिक रोशन का नाम अब सफलता के साथ पर्याय बन गया है। यह साल निश्चित रूप से मिलेनियल सुपरस्टार ऋतिक के नाम रहा है और हाल ही में आई खबरों के साथ, उनकी हालिया रिलीज वॉर ने सिनेमाघरों में रिलीज के 50 सफल दिन पूरे कर लिए है। अभिनेता इस साल 100 से अधिक दिनों तक सिनेमाघरों में दर्शकों का मनोरंजन करते रहे है। पहले सुपर 30 ने 50 दिनों का सफर तय किया था और अब वॉर ने सिनेमाघरों में 50 दिन पूरे कर लिए है। इसी के साथ, अभिनेता ने अपने प्रशंसकों को जश्न मनाने का एक ओर मौका दे दिया है।</p>
      <p>इस साल की शुरुआत में सुपर 30 के बाद, अब ऋतिक की वॉर ने भी बॉक्स ऑफिस पर 50 दिन पूरे कर लिए हैं। किसी भी अभिनेता के लिए बॉक्स ऑफिस पर कम से कम एक फिल्म के साथ 50 दिनों का सफर तय करना बहुत ही दुर्लभ उपलब्धि मानी जाती है, लेकिन ऋतिक रोशन ने केवल कुछ महीनों के अंतराल में दो बार यह दुर्लभ उपलब्धि हासिल की है। फिल्म वॉर में ऋतिक ने एजेंट कबीर की भूमिका निभाई है, जिसका शिकार टाइगर श्रॉफ करते है।</p>
      <p>अभिनेता ने फिल्म में कुछ बेहद खतरनाक स्टंट को आजमाया है, जिसे प्रशंसकों द्वारा बेहद पसंद किया गया है। इस साल, प्रशंसकों को अपने पसंदीदा स्टार को दो अलग-अलग किरदारों में देखने का मौका मिला, जहां कंटेंट का भी बोलबाला था और एक्शन की भी भरमार थी और यही वजह है कि ऋतिक की "वॉर" अभी भी कई सिनेमाघरों में सफलतापूर्वक दर्शकों का मनोरंजन कर रही है।</p>
      <p> </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Hrithik Roshan Successfully Completed Century In Theaters</p>
    </article>
  </body>
</html>