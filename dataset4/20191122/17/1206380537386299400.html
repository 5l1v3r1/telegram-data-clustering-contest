<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/ano-ztraci-volice-ale-drzi-prvni-pozici-nasleduje-ods-a-pirati"/>
    <meta property="og:site_name" content="eXtra.cz"/>
    <meta property="article:published_time" content="2019-11-22T17:02:00+00:00"/>
    <meta property="og:title" content="ANO ztrácí voliče, ale drží první pozici. Následuje ODS a Piráti"/>
    <meta property="og:description" content="Pokud by se v listopadu konaly volby do Poslanecké sněmovny, hnutí ANO by uspělo s 30 procenty. Alespoň to jsou výsledky průzkumu Centra pro výzkum veřejného mínění (CVVM). Za ANO následuje ODS a Piráti. Hnutí SPD by se do Sněmovny dostalo hodně s přimhouřenýma očima. Strany TOP 09, STAN nebo Trikolóra by neuspěly."/>
  </head>
  <body>
    <article>
      <h6 class="kicker">POLITIKA</h6>
      <h1>ANO ztrácí voliče, ale drží první pozici. Následuje ODS a Piráti</h1>
      <address><time datetime="2019-11-22T17:02:00+00:00">22 Nov 2019, 17:02</time> by <a rel="author">Rudolf Šindelář</a></address>
      <p>
        <b>Pokud by se v listopadu konaly volby do Poslanecké sněmovny, hnutí ANO by uspělo s 30 procenty. Alespoň to jsou výsledky průzkumu Centra pro výzkum veřejného mínění (CVVM). Za ANO následuje ODS a Piráti. Hnutí SPD by se do Sněmovny dostalo hodně s přimhouřenýma očima. Strany TOP 09, STAN nebo Trikolóra by neuspěly.</b>
      </p>
      <p>Podle průzkumu by se v listopadových volbách do Sněmovny dostalo celkem sedm stran. ANO si dlouhodobě drží 30 procent preferencí. Ale oproti poslednímu průzkumu, který se uskutečnil v říjnu, výrazně oslabilo, a to o 3,5 procentního bodu. Druhá ODS by uspěla se 14 procenty a následovali by Piráti se 13,5 procenty.</p>
      <p><a href="https://www.extra.cz/babisovo-ano-ztraci-volice-ods-a-pirati-posiluji">Do Sněmovny by se dostaly i levicové strany – KSČM by měla 9 procent a ve Sněmovně by se udržela i ČSSD, která se za poslední roky značně propadla</a>.</p>
      <p>KDU-ČSL a SPD – obě strany v modelu získaly 5,5 procenta hlasů a do Sněmovny by se tak dostaly lidově řečeno s odřenýma ušima. Ostatní strany jako STAN se 4 procenty a TOP 09 se 3,5 procenty by nepřekročily hranici 5 procent. Strana lídra Václava Klause mladšího s názvem Trikolóra by se do Sněmovny rovněž nedostala, průzkum jí určil 3,5 procenta hlasů.</p>
    </article>
  </body>
</html>