<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/troje-poginulo-u-protestima-u-kolumbiji/"/>
    <meta property="og:site_name" content="Krstarica"/>
    <meta property="article:published_time" content="2019-11-22T17:41:00+00:00"/>
    <meta property="og:title" content="Troje poginulo u protestima u Kolumbiji"/>
    <meta property="og:description" content="BOGOTA - Troje ljudi je poginulo u protestima širom Kolumbije u četvrtak, saopštilo je ministarstvo odbrane. U svim gradovima danas je došlo do problema u"/>
  </head>
  <body>
    <article>
      <h1>Troje poginulo u protestima u Kolumbiji</h1>
      <address><time datetime="2019-11-22T17:41:00+00:00">22 Nov 2019, 17:41</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BOGOTA – Troje ljudi je poginulo u protestima širom Kolumbije u četvrtak, saopštilo je ministarstvo odbrane.</p>
      <p>U svim gradovima danas je došlo do problema u javnom transportu zbog poziva na još jedan protest.</p>
      <p>Više od 250.000 ljudi prošlo je juče ulicama kolumbijskih gradova da bi izrazili rastuće nezadovoljstvo vladom, uključujući ekonomske reforme o kojima se priča, a čije je uvođenje predsednik Ivan Duke negirao.</p>
      <p>Demonstranti protestuju zbog odsustva vladine akcije u zaustavljanju korupcija i ubistava aktivista za ljudska prava, prenosi Rojters.</p>
      <p>Bivši levičarski predsednički kandidat Gustavo Petro pozvao je na još jedan protest danas popodne i apelovao na učesnike da lupaju šerpama i loncima na centralnom trgu u Bogoti, što je tradicionalan vid protesta poznat kao „kaserolaso“.</p>
      <p>Njegov poziv nije podržao bar jedan od glavnih sindikata koji su organizovali jučerašnje proteste.</p>
      <p>Protesti u Kolumbiji se dešavaju u isto vrema kada i demonstracije u drugim lationoameričkim državama, među kojima su najveće u Čileu, Boliviji i Nikaragvi.</p>
      <p>(Tanjug)</p>
    </article>
  </body>
</html>