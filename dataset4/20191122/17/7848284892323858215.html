<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/mazzola-vedo-barella-in-azzurro-e-sono-orgoglioso-che-sia-dell-inter-323768"/>
    <meta property="og:site_name" content="FcInterNews.it"/>
    <meta property="article:published_time" content="2019-11-22T17:55:18+00:00"/>
    <meta property="og:title" content="Mazzola: &quot;Vedo Barella in azzurro e sono orgoglioso che sia dell'Inter&quot;"/>
    <meta property="og:description" content="Intervistato dal quotidiano Il Giorno alla vigilia di Torino-Inter, Sandro Mazzola offre la sua chiave di lettura della gara di domani sera: &quot;Sicuramente i nerazzurri hanno i favori del..."/>
  </head>
  <body>
    <article>
      <h1>Mazzola: "Vedo Barella in azzurro e sono orgoglioso che sia dell'Inter"</h1>
      <address><time datetime="2019-11-22T17:55:18+00:00">22 Nov 2019, 17:55</time> by <a rel="author">Christian Liotta</a></address>
      <p>Intervistato dal quotidiano <i>Il Giorno</i> alla vigilia di Torino-Inter, <b>Sandro Mazzola</b> offre la sua chiave di lettura della gara di domani sera: "Sicuramente i nerazzurri hanno i favori del pronostico, ma a una squadra come il Toro bisogna sempre fare attenzione, per la storia che ha. Dal nulla può sempre tirare fuori un partitone". Mazzola esprime parere positivo sui nerazzurri: "Rispetto al passato, prima del fischio d'inizio so che giocherà bene, che farà la partita. Mi piace soprattutto il fatto che abbia ritrovato un'anima italiana. Quando vedo uno come<b> Nicolò Barella</b>, anche in Nazionale, <b>il primo pensiero che mi viene in mente è l'orgoglio per il fatto che sia un giocatore dell'Inter</b>. Lo Scudetto? Facciamo che tocco ferro... Scaramanzia a parte, direi di sì, le possibilità ci sono". </p>
    </article>
  </body>
</html>