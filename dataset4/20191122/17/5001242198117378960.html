<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/mesologgi-stis-30-noemvri-xekina-to-neo-tmima-zoikis-paragogis-alieias-ydatokalliergeion/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-22T17:55:46+00:00"/>
    <meta property="og:title" content="Μεσολόγγι: Στις 30 Νοεμβρίου ξεκινά το νέο Τμήμα Ζωικής Παραγωγής, Αλιείας και Υδατοκαλλιεργειών"/>
    <meta property="og:description" content="Εγκαινιάζεται, το Σάββατο 30 Νοέμβρη, η λειτουργία του νέου Τμήματος Ζωικής Παραγωγής, Αλιείας και Υδατοκαλλιεργειών, της Σχολής Γεωπονικών Επιστημών"/>
  </head>
  <body>
    <article>
      <h1>Μεσολόγγι: Στις 30 Νοεμβρίου ξεκινά το νέο Τμήμα Ζωικής Παραγωγής, Αλιείας και Υδατοκαλλιεργειών</h1>
      <address><time datetime="2019-11-22T17:55:46+00:00">22 Nov 2019, 17:55</time> by <a rel="author">ΣΥΝΕΙΔΗΣΗ</a></address>
      <p>
        <i>
          <b>Εγκαινιάζεται, το Σάββατο 30 Νοέμβρη, η λειτουργία του νέου Τμήματος Ζωικής Παραγωγής, Αλιείας και Υδατοκαλλιεργειών, της Σχολής Γεωπονικών Επιστημών του Πανεπιστημίου Πατρών.</b>
        </i>
      </p>
      <p>Η εκκίνηση της λειτουργίας του Τμήματος θα σηματοδοτηθεί από Επιστημονική Ημερίδα αλλά και με τη δυνατότητα επίσκεψης, καθ’ όλη τη διάρκεια της ημέρας (10:30 – 16:00), στις εγκαταστάσεις της Σχολής, στο <b>Μεσολόγγι</b>.</p>
      <p>Με την επιλογή της συγκεκριμένης ημερομηνίας για το καινούργιο ακαδημαϊκό ξεκίνημα τιμάται παράλληλα η εορτή του Ιεραποστόλου και Αλιέα Αγίου Ανδρέα, πολιούχου της Πάτρας και συμβόλου του Πανεπιστημίου Πατρών.</p>
      <p>Η Ημερίδα είναι ανοιχτή στους Αποφοίτους και στους Σπουδαστές της Σχολής, στους Τοπικούς Φορείς, στα Εκπαιδευτικά Ιδρύματα πρωτοβάθμιας και δευτεροβάθμιας εκπαίδευσης, αλλά και σε όλους τους πολίτες που ενδιαφέρονται να ξεναγηθούν στις εγκαταστάσεις και τα ενυδρεία του Πανεπιστημίου Πατρών στο Μεσολόγγι.</p>
      <figure>
        <img src="https://efthia.gr/wp-content/uploads/2019/11/logo-%CE%95%CE%9B%CE%9F%CE%A0%CE%A5-e1574410433252.png"/>
      </figure>
      <p>***   Όσοι ενδιαφέρονται να συμμετάσχουν στην Ημερίδα, παρακαλούνται να δηλώσουν την πρόθεσή τους μέχρι τις 26 Νοεμβρίου (<u><a href="mailto:jtheo@upatras.gr">jtheo@upatras.gr</a></u>, τηλ. 2631058438).</p>
      <p>
        <b>
          <i>Σχετικά με την  Ελληνική Οργάνωση Παραγωγών Υδατοκαλλιέργειας (ΕΛ.Ο.Π.Υ.)</i>
        </b>
      </p>
      <p>Υποστηρίζοντας ενεργά την αειφόρο ανάπτυξη των Μελών της, η µη κερδοσκοπική Ελληνική Οργάνωση Παραγωγών Υδατοκαλλιέργειας ιδρύθηκε το 2016 και αποτελείται σήµερα από 23 Μέλη, με µονάδες σε όλη την ελληνική επικράτεια.</p>
      <p>Αντιπροσωπεύοντας περίπου το 90% της ελληνικής υδατοκαλλιέργειας, η ΕΛΟΠΥ αυτοχρηµατοδοτείται µέσω απλού µηχανισµού εισφορών και προσφορών των Μελών της, στα οποία παρέχει πολλαπλά οφέλη όσον αφορά στη συνεργασία, την υποστήριξη, την ανάπτυξη, την εκπαίδευση, την πρόοδο, την επίλυση προβληµάτων, την επικοινωνία µε τις αρχές και άλλα.</p>
      <p>Αποστολή της <b>EΛΟΠΥ</b> είναι η εδραίωση της ελληνικής ταυτότητας και η ανάδειξη των αξιοσημείωτων χαρακτηριστικών και του ανταγωνιστικού πλεονεκτήματος των φρέσκων ελληνικών ψαριών, που αναπτύσσονται µε φροντίδα,</p>
      <p>εμπειρία και τεχνογνωσία στα ιχθυοτροφεία των Μελών, στην πεντακάθαρη ελληνική θάλασσα, σύμφωνα µε τις Ευρωπαϊκές προδιαγραφές.</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/oi-neoi-dioikites-ton-nosokomeion-tis-dytikis-elladas-ta-onomata/"/>
        <a href="http://sinidisi.gr/ioannis-mpakavos-o-neos-dioikitis-nosokomeioy-leykadas/"/>
        <a href="http://sinidisi.gr/synedriazei-ti-deytera-to-dimotiko-symvoylio-naypaktias-4/"/>
        <a href="http://sinidisi.gr/synedriazei-to-dimotiko-symvoylio-xiromeroy-tin-erchomeni-triti/"/>
        <a href="http://sinidisi.gr/aytoi-oi-neoi-dioikites-sta-nosokomeia-tis-choras-deite-ta-onomata/"/>
        <a href="http://sinidisi.gr/m-voridis-ergazomaste-ti-diasfalisi-axioprepon-timon-stoys-paragogoys-katapolemisi-ton-paranomon-ellinopoiiseon/"/>
      </related>
    </article>
  </body>
</html>