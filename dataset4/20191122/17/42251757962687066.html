<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/Euroleague/a315308-Zvezda-protiv-Valensije-u-Pioniru.html"/>
    <meta property="og:site_name" content="Sport Klub"/>
    <meta property="article:published_time" content="2019-11-22T17:08:00+00:00"/>
    <meta property="og:title" content="Zvezda protiv Valensije u &quot;Pioniru&quot;"/>
    <meta property="og:description" content="Košarkaši Crvene zvezde će meč 11. kola Evrolige protiv Valensije odigrati u dvorani „Aleksandar Nikolić“."/>
  </head>
  <body>
    <article>
      <h1>Zvezda protiv Valensije u "Pioniru"</h1>
      <h2>Košarkaši Crvene zvezde će meč 11. kola Evrolige protiv Valensije odigrati u dvorani „Aleksandar Nikolić“.</h2>
      <address><time datetime="2019-11-22T17:08:00+00:00">22 Nov 2019, 17:08</time> by <a rel="author">Aleksandra Radivojević</a></address>
      <figure>
        <img src="https://sportklub.rs/Picture/168500/jpeg/KK-Crvena-zvezda"/>
        <figcaption>
          <cite>KK Crvena zvezda mts</cite>
        </figcaption>
      </figure>
      <p>Zbog zauzetosti Arene, crveno-beli će duel sa prošlogodišnjim rivalom u Evrokupu odigrati u dvorani „Aleksandar Nikolić“, ali kako se navodi u saopštenju kluba sa Malog Kalemegdana, ta činjenica neće uticati na komfor svih koji su kupili sezonske ulaznice.</p>
      <p>Takođe, i svi oni koji su na početku sezone kupili evroligaški paket karata koji važe samo za Arenu, moći će samo za ovu priliku da svoju ulaznicu iskoriste za ulazak u dvoranu „Aleksandar Nikolić“.</p>
      <p>Dakle, svi vlasnici paketa karata za utakmice Evrolige u Areni će ovog puta imati svoje mesto na tribini.</p>
      <p>Tribina Nivo 400 će biti na tribinama A i B popularnog Pionira.</p>
      <p>Vlasnici sezonskih karata za nivo 200, moći će da uđu na Parter 4 hale „Aleksandar Nikolić“.</p>
      <p><i>„Zbog promene dvorane Crvena zvezda će pustiti u prodaju minimalan broj pojedinačnih karata za ovu utakmicu. Do samog susreta detaljno ćemo informicati sve zainteresovane o svim tehničkim detaljima, početku prodaje ograničenog kontigenta dnevnih karata i svim ostalim servisnim informacijama, koje se tiču utakmice Crvena zvezda – Valensija“</i>, navodi se u saopštenju šampiona regiona.</p>
      <p>Duel između Crvene zvezde i Valensije na programu je u četvrtak, od 19 časova, uz direktan prenos na Sport klubu 1.</p>
    </article>
  </body>
</html>