<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/gundem/cok-aci-aile-yakinlari-sinir-krizi-gecirdi-41380300"/>
    <meta property="og:site_name" content="Hürriyet"/>
    <meta property="article:published_time" content="2019-11-22T12:49:00+00:00"/>
    <meta property="og:title" content="Çok acı... Aile yakınları sinir krizi geçirdi"/>
    <meta property="og:description" content="BURSA'nın İnegöl ilçesinde evlerinin önündeki kömürlükte çakmakla oynayan Ömer Argün (5), odunların alev alması sonucu çıkan yangında hayatını kaybetti. Kömürlükte küçük Ömer'in cansız bedenine ulaşılırken, aile üyeleri sinir krizi geçirdi."/>
  </head>
  <body>
    <article>
      <h1>Çok acı... Aile yakınları sinir krizi geçirdi</h1>
      <address><time datetime="2019-11-22T12:49:00+00:00">22 Nov 2019, 12:49</time> by <a rel="author">Yavuz YILMAZ/ İNEGÖL (Bursa),(DHA)</a></address>
      <p>
        <b>BURSA'nın İnegöl ilçesinde evlerinin önündeki kömürlükte çakmakla oynayan Ömer Argün (5), odunların alev alması sonucu çıkan yangında hayatını kaybetti. Kömürlükte küçük Ömer'in cansız bedenine ulaşılırken, aile üyeleri sinir krizi geçirdi.</b>
      </p>
      <figure>
        <video src="http://hurriyettv.cubecdn.net/2019/11/22/htv_41380322_360p.mp4"/>
      </figure>
      <p>Olay, saat 13.00 sıralarında Bursa'nın İnegöl ilçesi Huzur Mahallesi'nde meydana geldi. Ömer Argün, evlerinin yakınındaki kömürlüğe girdi. Elinde çakmak bulunduğu öne sürülen çocuk, burada oynarken, odunlar alev aldı.<br/><br/>Aile yangına kendi imkanları ile müdahale etti ancak söndüremedi. <a href="http://www.hurriyet.com.tr/">Haber</a> verilmesi üzerine gelen İtfaiye ekipleri kısa süreli çalışmanın ardından yangını söndürdü. Kömürlükte küçük Ömer'in cansız bedenine ulaşılırken, aile üyeleri sinir krizi geçirdi. <br/><br/>Ömer Argün'ün cenazesi savcılık incelemesinin ardından kesin ölüm sebebinin belirlenmesi için Bursa Adli Tıp Kurumu'na gönderildi. Olayla ilgili soruşturma başlatıldı.</p>
    </article>
  </body>
</html>