<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirtv.hu/ahirtvhirei/bovitik-magyarorszag-es-bosznia-hercegovina-vedelmi-egyuttmukodeset-2490721"/>
    <meta property="og:site_name" content="hírTV"/>
    <meta property="article:published_time" content="2019-11-22T12:47:00+00:00"/>
    <meta property="og:title" content="Bővítik Magyarország és Bosznia-Hercegovina védelmi együttműködését"/>
    <meta property="og:description" content="Benkő Tibor honvédelmi miniszter kiemelte, hogy Magyarország tapasztalataival segít egy olyan programot összeállítani, amellyel támogathatja Bosznia-Hercegovina euroatlanti csatlakozási törekvéseit."/>
  </head>
  <body>
    <article>
      <h1>Bővítik Magyarország és Bosznia-Hercegovina védelmi együttműködését</h1>
      <address><time datetime="2019-11-22T12:47:00+00:00">22 Nov 2019, 12:47</time> by <a rel="author">MTI</a></address>
      <h4>Bővítik a Magyarország és Bosznia-Hercegovina közötti védelmi együttműködést - jelentette be a két ország védelmi minisztere pénteken Budapesten, sajtótájékoztatón.</h4>
      <p>Benkő Tibor honvédelmi miniszter kiemelte, hogy Magyarország tapasztalataival segít egy olyan programot összeállítani, amellyel támogathatja Bosznia-Hercegovina euroatlanti csatlakozási törekvéseit. Ebben a dokumentumban rögzítenék például, hogy mit tett Magyarország, a Magyar Honvédség, valamint a katonák, hogy sikeres lehetett a NATO-csatlakozás.</p>
      <p>Marina Pendes, Bosznia-Hercegovina védelmi minisztere hangsúlyozta: a regionális együttműködés azért is fontos, mert számos olyan kihívás van - például az illegális migráció, az azzal járó nehézségek, valamint az illegális fegyverkereskedelem -, amelyeket együtt kezelhetnek majd.</p>
      <p>MTI</p>
    </article>
  </body>
</html>