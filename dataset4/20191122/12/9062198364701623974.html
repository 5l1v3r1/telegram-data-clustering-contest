<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3384691/rusyada-teror-orgutu-pkk-yanlisi-dernek-kapatildi"/>
    <meta property="og:site_name" content="Milli Gazete"/>
    <meta property="article:published_time" content="2019-11-22T12:56:00+00:00"/>
    <meta property="og:title" content="Rusya'da terör örgütü PKK yanlısı dernek kapatıldı"/>
    <meta property="og:description" content="Rus mahkemesi, terör örgütü PKK/YPG yanlısı, sözde Kürt kadınların haklarını savunan &quot;Beritan&quot; derneğini siyasi faaliyetlerde bulunduğu gerekçesiyle kapattı."/>
  </head>
  <body>
    <article>
      <h1>Rusya'da terör örgütü PKK yanlısı dernek kapatıldı</h1>
      <h2>Rus mahkemesi, terör örgütü PKK/YPG yanlısı, sözde Kürt kadınların haklarını savunan "Beritan" derneğini siyasi faaliyetlerde bulunduğu gerekçesiyle kapattı.</h2>
      <address>
        <time datetime="2019-11-22T12:56:00+00:00">22 Nov 2019, 12:56</time>
      </address>
      <p>Rusya'ya bağlı Adıgey Cumhuriyeti Yüksek Mahkemesi basın biriminden yapılan açıklamaya göre, terör örgütü PKK/YPG yanlısı Beritan derneğinin faaliyetleri durduruldu.</p>
      <p>Açıklamada, <b>"Dernek, siyasi faaliyet yürütmesi nedeniyle kapatıldı. Bu, kendi tüzüğüne ve Rusya'nın sivil toplum kuruluş yasalarına aykırıdır."</b> ifadesi kullanıldı.</p>
      <p>Sözde Kürt kadınların haklarını savunan dernek temsilcilerinin, Irak'taki Kürdistan Demokrat Partisinin eylemlerine ve Türkiye'ye yönelik siyasi nitelikli açıklamalarda bulunduğu ifade edildi.</p>
      <p><b>Beritan Derneği</b>, Adıgey Cumhuriyeti'nin Beloye bölgesinde 2015'te kurulmuştu.</p>
    </article>
  </body>
</html>