<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/si-przewiduje-ataki-padaczki-na-godzine-przed-ich-wystapieniem/"/>
    <meta property="og:site_name" content="CHIP"/>
    <meta property="article:published_time" content="2019-11-22T12:45:24+00:00"/>
    <meta property="og:title" content="SI przewiduje ataki padaczki na godzinę przed ich wystąpieniem"/>
    <meta property="og:description" content="Naukowcy z Uniwersytetu Luizjany wykorzystują EEG i sztuczną inteligencję, żeby odpowiednio wcześnie wykrywać nadchodzące ataki padaczki. Naukowcy z Uniwesytety Luizjany wykorzystali modele prognostyczne i elektroencefalografię. Dzięki temu SI, przeszkolona na pacjencie, może alarmować o nadchodzących atakach padaczki ze skutecznością 99,6 proc. Ataki padaczki (epilepsji) to skutek zaburzeń neurologicznych będących wynikiem chwilowej niesprawności mózgu, która objawia się nagłymi i napadowymi wyładowaniami wewnątrz komórek nerwowych. Naukowcy Hisham Daoud i Magdy Bayoumi połączyli dwie metody prognozowania ataków, które dotąd wykorzystywano wśród pacjentów z epilepsją. Wcześniej używano ich w procesie dwuetapowym, przez co dokładność nie była tak duża. Nowe podejście sprawiło, że chorzy wiedzieli, że ataki padaczki wystąpią na tyle wcześnie, żeby zdążyć wziąć leki. Na razie system został sprawdzony u 22 pacjentów Bostońskiego Szpitala Dziecięcego. 99,6 proc. skuteczności okazało się tylko jedną z jego zalet.…"/>
  </head>
  <body>
    <article>
      <h1>SI przewiduje ataki padaczki na godzinę przed ich wystąpieniem</h1>
      <address><time datetime="2019-11-22T12:45:24+00:00">22 Nov 2019, 12:45</time> by <a rel="author">Aleksandra Grendys</a></address>
      <p>
        <b>Naukowcy z Uniwesytety Luizjany wykorzystali modele prognostyczne i elektroencefalografię. Dzięki temu SI, przeszkolona na pacjencie, może alarmować o nadchodzących atakach padaczki ze skutecznością 99,6 proc.</b>
      </p>
      <p>Ataki padaczki (epilepsji) to skutek zaburzeń neurologicznych będących wynikiem chwilowej niesprawności mózgu, która objawia się nagłymi i napadowymi wyładowaniami wewnątrz komórek nerwowych. Naukowcy Hisham Daoud i Magdy Bayoumi połączyli dwie metody prognozowania ataków, które dotąd wykorzystywano wśród pacjentów z epilepsją. Wcześniej używano ich w procesie dwuetapowym, przez co dokładność nie była tak duża. <a href="https://ieeexplore.ieee.org/document/8765420">Nowe podejście</a> sprawiło, że chorzy wiedzieli, że ataki padaczki wystąpią na tyle wcześnie, żeby zdążyć wziąć leki. Na razie system został sprawdzony u 22 pacjentów Bostońskiego Szpitala Dziecięcego. 99,6 proc. skuteczności okazało się tylko jedną z jego zalet. Drugą jest to, że model naukowców nie alarmuje zbyt pochopnie. Fałszywych powiadomień o napadach epilepsji było zaledwie 0,004 na godzinę.</p>
      <p>Jednak system trzeba przeszkolić na każdym pacjencie z osobna. Tylko to zapewni mu tak wysoką dokładność. W tym celu niezbędne jest monitorowanie EEG przynajmniej przez kilka godzin przed napadem, w trakcie i już po nim. Pacjenci nie muszą w tym celu oczekiwać w klinice – monitorowanie może być przeprowadzone w dowolnym miejscu. Wystarczy, że będą mieli na sobie elektrody EEG. Algorytm analizuje cechy aktywności mózgu pacjenta z różnych lokalizacji elektrod. Badacze wyodrębnili tylko te kanały aktywności elektrycznej, które miały największy związek z napadami epilepsji.  W tej chwili Daoud i Bayoumi pracują nad stworzeniem urządzenia, które pacjenci mogliby mieć cały czas przy sobie.</p>
      <p>Padaczka jest jednym z najczęściej występujących zaburzeń neurologicznych. Na świecie dotyczy 50 mln osób. W Polsce – nawet 400 tys. Nowa metoda naukowców z Uniwersytetu Luizjany jest w stanie pomóc 70 proc. chorym, bo właśnie tylu pacjentów jest w stanie zapobiegać napadom lekami. Odpowiednio szybkie zaalarmowanie o zbliżającym się napadzie na pewno poprawi komfort życia pacjentów. W przypadku epilepsji lekoodpornej, lekarze stosują implanty. Takie, jak ten, o którym ostatnio pisała Monika Mamakis w tekście o <a href="https://www.chip.pl/2019/11/implant-mozgowy-zwalczy-uzaleznienie-od-narkotykow/">zwalczaniu uzależnienie od narkotyków</a>. | CHIP</p>
      <p>1 +1 +3</p>
    </article>
  </body>
</html>