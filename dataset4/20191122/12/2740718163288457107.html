<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zmones.lt/naujiena/lietuvos-taksu-karaliene-skaiva-jaseviciute-turiu-27-sunis.816a5819-0d24-11ea-9fe0-aa000054c883"/>
    <meta property="og:site_name" content="Žmonės"/>
    <meta property="article:published_time" content="2019-11-22T12:39:00+00:00"/>
    <meta property="og:title" content="Lietuvos taksų karalienė Skaiva Jasevičiūtė: „Turiu 27 šunis“"/>
    <meta property="og:description" content="Lietuvos taksų karalienei Skaivai Jasevičiūtei šiuo metu priklauso net 27 taksų veislės šuniukai. Gatvėje, vakarėliuose, parodose, namuose ir net darbe Skaiva pamatysite su taksiukais. Kaip radijo ir televizijos laidų vedėja išlaiko tiek daug šunų?"/>
  </head>
  <body>
    <article>
      <h1>Lietuvos taksų karalienė Skaiva Jasevičiūtė: „Turiu 27 šunis“</h1>
      <address><time datetime="2019-11-22T12:39:00+00:00">22 Nov 2019, 12:39</time> by <a rel="author">Žmonės.lt</a></address>
      <p>
        <b>Lietuvos taksų karalienei Skaivai Jasevičiūtei šiuo metu priklauso net 27 taksų veislės šuniukai. Gatvėje, vakarėliuose, parodose, namuose ir net darbe Skaiva pamatysite su taksiukais. Kaip radijo ir televizijos laidų vedėja išlaiko tiek daug šunų?</b>
      </p>
      <p>„Tai yra žinomi Lietuvoje taksai, jie moka pareklamuoti vienas ar kitas prekes ir dėl to maistui užsidirba sau. Tai aš džiaugiuosi, kad maistas brangiai nekainuoja. O didžiausia dalis pinigų, kurie iškeliauja, tai labai mėgstu pirkt žaislus šunims. Negaliu susilaikyti“, – šypsosi Skaiva.</p>
      <p>Kadangi Skaiva yra patyrusi kinologė, ji žino kaip susitvarkyti su tokiu kiekiu šunų. Jie nekonfliktuoja, nekelia problemų ir net moka prajuokinti. „Taksai turi humoro jausmą. Tu sėdi liūdnas, šuo nueina, atsisėda prie užuolaidos taip, kad užuolaida būtų jam kaip veliumas ir sėdi, vizgina uodegą, o pažiūrėk, koks aš fainas”.</p>
      <p>Taksiukus Skaiva pamilo dar vaikystėje. Maža mergaitė susitaupė pinigų ir įsigijo pirmąjį šuniuką – Tobį. „Netikėtai tai buvo net pačiai man, bet jis buvo su dokumentais. Bet tada į parodas aš dar nėjau, tiesiog užauginau tą pirmą taksą ir taip prasidėjo meilė taksams. Yra sakoma, kad jei jau užaugini vieną taksą, užsikreti, susergi ir viskas“.</p>
      <p>Kaip taksiukai padeda Skaivai asmeniniame gyvenime ir kokią atranką turi praeiti visi iš jos veislyno šuniuką norintys įsigyti žmonės, pamatysite šį šeštadienį laidoje „Gyvūnų pasaulis“ per LNK.</p>
    </article>
  </body>
</html>