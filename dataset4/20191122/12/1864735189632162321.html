<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/magazine/app-per-non-sprecare-cibo-1.4900016"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-22T12:26:39+00:00"/>
    <meta property="og:title" content="Le app per non sprecare il cibo"/>
    <meta property="og:description" content="Come usare lo smartphone per non sprecare il cibo e conservarlo nel modo giusto: ecco le migliori da scaricare"/>
  </head>
  <body>
    <article>
      <h1>Le app per non sprecare il cibo</h1>
      <h2>Come usare lo smartphone per non sprecare il cibo e conservarlo nel modo giusto: ecco le migliori da scaricare </h2>
      <address><time datetime="2019-11-22T12:26:39+00:00">22 Nov 2019, 12:26</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4900015.1574425599!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Il telefonino può aiutare a non sprecare cibo</figcaption>
      </figure>
      <p><b>Non sprecare il cibo</b> e risparmiare anche dei soldi usando le app per il cellulare? Per fortuna è possibile con i software per il <b>telefonino</b> dedicati alla lotta contro gli sprechi alimentari. Dai consigli per fare la spesa e come organizzare il frigorifero all’accesso alle offerte più convenienti sui prodotti a breve scadenza da trovare vicino casa: la tecnologia diventa finalmente un aiuto concreto per non sprecare il cibo. E a risparmiare spesso delle belle cifre, fino al 50%. Ecco <b>le 5 migliori app contro lo spreco di cibo.</b> <br/><br/><br/><b>Last Minute Sotto Casa</b> <br/>Questa app è stata pensata per evitare lo spreco quotidiano di cibo nei negozi. Basta attivare la localizzazione per conoscere in tempo reale offerte e promozioni degli alimentari freschi e pronti al consumo che si trovano nella propria zona, risparmiando soldi e contribuendo ad evitare che il cibo resti invenduto e, quindi, vada buttato. Lo sconto minimo è del 40% ed è possibile attivare le notifiche per sapere immediatamente quali offerte sono disponibili. <br/><br/><a href="https://apps.apple.com/it/app/last-minute-sotto-casa-sconti-sulla-spesa/id999705245">App Store</a> <br/><a href="https://play.google.com/store/apps/details?id=com.lmsc.app">Play Store</a> <br/><br/><br/><br/><b>Too Good To Go</b> <br/>È una delle app più famose al mondo contro lo spreco di cibo. Con Too Good To Go è possibile acquistare le cosiddette “magic box” con prodotti freschi invenduti del giorno, disponibili sia a pranzo che a cena. All’interno dell’app è presente un database di attività commerciali molto grande che comprende ristoranti, forni, bar, pasticcerie, supermercati e hotel, con moltissime offerte a partire da due euro. <br/><br/><a href="https://apps.apple.com/it/app/too-good-to-go-no-allo-spreco/id1060683933">App Store</a> <br/><a href="https://play.google.com/store/apps/details?id=com.app.tgtg">Play Store</a> <br/><br/><br/><br/><b>Svuota Frigo</b> <br/>L’app che serve per razionalizzare le scorte di cibo che si trovano in frigorifero, evitare che si deteriorino e non possano più essere consumate. Basta inserire la lista di alimenti che sono in frigo per conoscere immediatamente quali ricette (ce ne sono più di 10.000 disponibili) possono essere realizzate con gli ingredienti che si hanno a disposizione e i consigli su come prepararli in modo semplice e veloce. <br/><br/><a href="https://apps.apple.com/it/app/svuotafrigo/id1267367811">App Store</a> <br/><a href="https://play.google.com/store/apps/details?id=com.apphost.ricette">Play Store</a> <br/><br/><br/><br/><b>My Foody</b> <br/>Con My Foody puoi conoscere tutte le offerte con i prodotti a breve scadenza nei supermercati. Basta inserire la zona in cui si vuole cercare cibo per avere accesso alle promozioni disponibili sugli alimentari e risparmiare in questo modo anche il 50% sugli prodotti, evitando al tempo stesso che vadano persi. L’app è disponibile in Italia a Milano e provincia, Bologna, Torino e provincia, Roma e provincia, Frosinone, Latina e provincia, Viterbo e provincia e Terni e provincia ma è in rapida espansione anche in altre zone del nostro Paese. <br/><br/><a href="https://apps.apple.com/it/app/myfoody-la-rete-contro-lo/id1127390306">App Store</a> <br/><a href="https://play.google.com/store/apps/details?id=com.anagramma.myfoody">Play Store</a> <br/><br/><br/><br/><b>Bring!</b> <br/>È un’app per la gestione della lista della spesa che serve per aiutare gli utenti a comprare soltanto ciò di cui si ha davvero bisogno, evitando di accumulare cibo che si ha già in casa e che potrebbe non essere utilizzato nel breve periodo. Grazie all’opzione di condividere le liste con i propri contatti, puoi far conoscere a tutti i componenti del nucleo familiare cosa manca in frigo e in dispensa e cosa non va acquistato per non sprecare cibo e risparmiare. <br/><br/><a href="https://apps.apple.com/it/app/bring-lista-della-spesa/id580669177">App Store</a> <br/><a href="https://play.google.com/store/apps/details?id=ch.publisheria.bring">Play Store</a> <br/><br/><br/><br/><br/><br/>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>