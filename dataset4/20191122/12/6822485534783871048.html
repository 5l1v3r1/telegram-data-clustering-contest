<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980901036.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-22T12:54:00+00:00"/>
    <meta property="og:title" content="گزارش تکان دهنده وزارت بهداشت یمن"/>
    <meta property="og:description" content="به گزارش ایسنا به نقل از المیادین، وزارت بهداشت یمن اعلام کرد: سالانه صد هزار کودک به دلیل جنگ، بیماری، سوء تغذیه و نبود داروهای مورد نیاز  به خاطر محاصره ظالمانه دشنم سعودی جان خود را از دست می‌دهند."/>
  </head>
  <body>
    <article>
      <h1>گزارش تکان دهنده وزارت بهداشت یمن</h1>
      <address>
        <time datetime="2019-11-22T12:54:00+00:00">22 Nov 2019, 12:54</time>
      </address>
      <p>وزارت بهداشت یمن اعلام کرد، صد هزار کودک سالانه در این کشور به دلیل جنگ، بیماری‌ و سوء تغذیه جان خود را از دست می‌دهند.</p>
      <p>به گزارش ایسنا به نقل از المیادین، وزارت بهداشت یمن اعلام کرد: سالانه صد هزار کودک به دلیل جنگ، بیماری، سوء تغذیه و نبود داروهای مورد نیاز  به خاطر محاصره ظالمانه دشنم سعودی جان خود را از دست می‌دهند.</p>
      <p>در همین راستا، طه المتوکل، وزیر بهداشت یمن خاطرنشان کرد: حدود ۲ میلیون و ۲۰۰ هزار تن در یمن به بیماری وبا مبتلا شده‌اند که حدود ۳۷۵۰ تن از آنها جان خود را به خاطر ابتلا به این بیماری از دست داده‌اند و ۳۲ درصد آنها کودک هستند.</p>
      <p>وی در ادامه افزود: در نتیجه حملات هوایی مستقیم جنگنده‌های سعودی ۷ هزار و ۲۰۰ کودک یمنی تاکنون کشته و زخمی شده‌اند و بیش از ۸۰۰ کودک دچار معلولیت شده‌اند.</p>
      <p>المتوکل همچنین تصریح کرد: ۸۶  درصد از کودکان زیر پنج سال از یکی از انواع کمبود آهن رنج می‌برند و ۴۶ درصد آنها نیز دچار لکنت زبان هستند. ۸۰ هزار کودک هم دچار اختلالات روحی به علت صدای هواپیماها و صدای انفجار موشک‌ها هستند.</p>
      <p>وزیر بهداشت یمن خاطرنشان کرد: تجاوزگری، تداوم محاصره و هدف قرار دادن زیرساخت‌ها باعث شده کودکان یمنی از حق سلامتی و زندگی محروم شوند.</p>
      <p>وی گفت: ۴۲ هزار بیمار از میان ۳۲۰ هزار بیمار ناتوان از درمان در خارج از یمن به خاطر بسته بودن فرودگاه صنعاء جان خود را ازدست داده‌اند و ۳۰ درصد از آنها کودک هستند.</p>
      <p>حملات ائتلاف عربی به یمن منجر به کشته و زخمی شدن شدن هزاران نظامی و غیرنظامی، تخریب زیرساخت‌های یمن، شیوع بیماری‌ها از جمله وبا و قحطی در برخی از مناطق این کشور شده است و طبق اعلام سازمان ملل، یمن بدترین بحران انسانی جهان را تجربه می‌کند و نزدیک به ۸۰ درصد مردم این کشور به همه انواع کمک‌های انسانی و حمایتی نیاز دارند.</p>
    </article>
  </body>
</html>