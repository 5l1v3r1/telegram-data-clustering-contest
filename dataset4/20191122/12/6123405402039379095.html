<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/economia/mes-moscovici-favorevole-all-italia-c-era-l-ok-di-salvini-a-sua-insaputa-638835.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-22T12:37:00+00:00"/>
    <meta property="og:title" content="Mes, Moscovici: &quot;Favorevole all'Italia&quot;. C'era l'ok di Salvini a sua insaputa"/>
    <meta property="og:description" content="Quello sul Meccanismo Europeo di Stabilit&amp;agrave; &quot;&amp;egrave; un testo accettato a giugno da parte del governo precedente, oggi ci sono persone che ne..."/>
  </head>
  <body>
    <article>
      <h1>Mes, Moscovici: "Favorevole all'Italia". C'era l'ok di Salvini a sua insaputa</h1>
      <address>
        <time datetime="2019-11-22T12:37:00+00:00">22 Nov 2019, 12:37</time>
      </address>
      <p>Quello sul <b>Meccanismo Europeo di Stabilità </b>"è un <b>testo accettato a giugno da parte del governo precedente,</b> <b>oggi ci sono persone che ne parlano in modo diverso, ma c'erano anche loro</b>" quando è stato adottato. A Roma come ultimo viaggio del suo mandato da commissario uscente agli Affari Economici <b>Pierre Moscovici</b>, risponde agli attacchi fatti al documento da<b> Matteo Salvini </b>colpevole dunque, come sottolineato dal presidente del Consiglio Giuseppe Conte, di aver firmato a sua insaputa.  </p>
      <p>Anche il ministro dell’Economia <b>Roberto Gualtier</b>i (che con Conte ha visto Moscovici affrontando il tema della riforma del Mes), stamattina al vertice di maggioranza ha ricordato come tocchi a lui difendere, senza rammarico, un accordo che tuttavia non è stato lui a sottoscrivere, come Salvini, che anche oggi parla di “tradimento" riferendosi agli atti del premier nel Consiglio europeo di giugno.</p>
      <p><b>Moscovici ha definito il Mes "un trattato piuttosto tecnico, ma anche un compromesso favorevole all'Italia e come tale accettabile dall'Italia</b>. Nessuno ha voluto mettere il Paese sotto tutela". "Sulla riforma abbiamo evitato una deriva dannosa che altri avrebbero voluto, un automatismo nella ristrutturazione del debito che sarebbe stata dannosa".</p>
      <p>Quanto a quella che definisce la "svolta di Salvini", Moscovici ha ammesso che "non è un mistero che noi due non siamo sempre andati d'accordo, anzi, è il minimo che si possa dire”. Per il commissario agli Affari europei uscente, poi, <b>la riforma del fondo europeo salva Stati "non è un problema, ma un progresso verso una Unione bancaria più efficace</b>. Non solo non è un problema per l'Italia ma un asset per il Paese e il suo sistema bancario".</p>
      <p> </p>
      <p> </p>
      <p> </p>
    </article>
  </body>
</html>