<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/avariya-tankera-v-odesi-shcho-narazi-vidomo-50055126.html"/>
    <meta property="og:site_name" content="НВ"/>
    <meta property="article:published_time" content="2019-11-22T12:07:00+00:00"/>
    <meta property="og:title" content="Аварія танкера в Одесі: судно зносить до берега, є загроза екологічної катастрофи"/>
    <meta property="og:description" content="На базі поста технічного спостереження Ланжерон Одеського прикордонного загону розгорнуто тимчасовий оперативний штаб у зв’язку з аварією танкера Delfi."/>
  </head>
  <body>
    <article>
      <h1>Аварія танкера в Одесі: судно зносить до берега, є загроза екологічної катастрофи</h1>
      <h2>На базі поста технічного спостереження Ланжерон Одеського прикордонного загону розгорнуто тимчасовий оперативний штаб у зв’язку з аварією танкера Delfi.</h2>
      <address>
        <time datetime="2019-11-22T12:07:00+00:00">22 Nov 2019, 12:07</time>
      </address>
      <p>Як <a href="https://dpsu.gov.ua/ua/news/%20VIDEO%20-Delfi-na-milini-Na-PTS-Lanzheron-rozgornuto-operativniy-shtab/">повідомили</a> в Держприкордонслужбі, танкер сів на мілину у зоні спостереження ПТС Ланжерон. Його зносить до берега. Зіткнення з хвилерізом може спричинити корабельну аварію і екологічну катастрофу.</p>
      <figure>
        <iframe src="https://www.youtube.com/embed/MrjBFIOVXf4" width="809" height="500" data-service="Youtube" scrolling="no"/>
      </figure>
      <p>Екіпаж танкера відмовляється від допомоги, але прикордонники готові «відкрити кордон» членам суднокоманди для сходу на берег.</p>
      <p>Рятувальна операція триває.</p>
      <p>Як повідомляє <a href="https://dumskaya.net/news/ekipazh-terpyashchego-bedstvie-tankera-otkazyvae-105687/">Думська</a>, на борту танкера перебувають три члени екіпажу.</p>
      <p><a href="https://nv.ua/ukr/ukraine/events/bilya-odesi-zaznav-avariji-tanker-foto-video-novini-ukrajini-50055065.html">Капітан відмовляється подати сигнал SOS і евакуювати екіпаж</a> без дозволу судновласника, зв’язатися з яким неможливо.</p>
      <p>Капітан відмовляється надавати будь-які відомості про власника. Запасів пального для підтримки роботи дизеля-генератора було до 18 листопада, а води і їжі - до 1 грудня. З кінця 2018 року біля судна відсутні будь-які судові документи — воно «сіре».</p>
      <p>Встановлено, що танкер перебуває на якорі в цьому районі з травня 2019 року. Його судновласник з Великої Британії, а порт приписки — Румунія.</p>
      <p>За словами в.о. начальника адміністрації Одеського порту, екіпаж раніше відмовився від будь-якої допомоги.</p>
    </article>
  </body>
</html>