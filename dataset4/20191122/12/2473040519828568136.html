<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Social/247109/parada-militara-4000-militari-200-mijloace-tehnice-si-peste-50-avioane-ziua-nationala.html"/>
    <meta property="og:site_name" content="Wall-Street"/>
    <meta property="article:published_time" content="2019-11-22T12:33:52+00:00"/>
    <meta property="og:title" content="Aproximativ 4.000 de militari, 200 de mijloace tehnice si peste 50 de avioane - la parada militara de Ziua Nationala"/>
    <meta property="og:description" content="Aproximativ 4.000 de militari si specialisti din Ministerul Apararii Nationale, Ministerul Afacerilor Interne, Serviciul Roman de Informatii si Administratia Nationala a Penitenciarelor, din care 500 de militari din peste 20 de tari aliate sau partenere, aproximativ 200 de mijloace tehnice si peste 50 de aeronave vor participa, pe 1 Decembrie, incepand cu ora 11,00, la parada militara organizata de Ziua Nationala a Romaniei in Piata Arcul de Triumf din Bucuresti, informeaza vineri MApN."/>
  </head>
  <body>
    <article>
      <h1>Aproximativ 4.000 de militari, 200 de mijloace tehnice si peste 50 de avioane - la parada militara de Ziua Nationala</h1>
      <address>
        <time datetime="2019-11-22T12:33:52+00:00">22 Nov 2019, 12:33</time>
      </address>
      <p>
        <b>Aproximativ 4.000 de militari si specialisti din Ministerul Apararii Nationale, Ministerul Afacerilor Interne, Serviciul Roman de Informatii si Administratia Nationala a Penitenciarelor, din care 500 de militari din peste 20 de tari aliate sau partenere, aproximativ 200 de mijloace tehnice si peste 50 de aeronave vor participa, pe 1 Decembrie, incepand cu ora 11,00, la parada militara organizata de Ziua Nationala a Romaniei in Piata Arcul de Triumf din Bucuresti, informeaza vineri MApN.</b>
      </p>
      <p>Pe 1 Decembrie, tot in Bucuresti, va avea loc, incepand cu ora 9,00, o ceremonie militara si religioasa de depuneri de coroane si jerbe de flori la Mormantul Ostasului Necunoscut din Parcul Carol I, scrie <a href="http://www.agerpres.ro/">Agerpres</a>. De Ziua Nationala, reprezentanti ai Armatei Romaniei vor participa, la solicitarea si cu sprijinul autoritatilor locale, la pregatirea, organizarea si desfasurarea de ceremonii militare si religioase de depunere de coroane de flori, intalniri cu militari veterani si veterani de razboi, defilari si expozitii de tehnica militara de lupta si armament in unele garnizoane in care sunt dislocate mari unitati si unitati militare.</p>
      <p>Drapelul national va fi arborat in toate institutiile militare din tara, iar la bordul navelor maritime si fluviale se va ridica Marele Pavoaz. Militarii aflati in misiune in teatrele de operatii din Afganistan, Balcanii de Vest si Mali, precum si cei aflati in misiune in Polonia desfasoara ceremonii militare si activitati specifice cu ocazia Zilei Nationale.</p>
      <p>Repetitiile pentru parada militara deschise reprezentantilor mass-media vor avea loc miercuri, de la ora 9,45, la Terenul de instructie Ghencea si sambata, de la ora 9,00, in Piata Arcul de Triumf. MApN precizeaza ca folosirea dronelor (Remotely Piloted Aircraft Systems - RPAS) in spatiul aerian unde se desfasoara manifestarile dedicate Zilei Nationale este interzisa, conform prevederilor articolului 12 din Hotararea de Guvern 912/2010.</p>
      <p>Pentru buna desfasurare a paradei militare de Ziua Nationala a Romaniei, Brigada Rutiera Bucuresti va dispune masuri pentru asigurarea fluentei in trafic si informarea conducatorilor <a href="http://www.retail.ro/cataloage-auto/index.html">auto</a> asupra restrictiilor rutiere pe arterele care converg catre Piata Arcul de Triumf pentru zilele de 30 noiembrie si 1 decembrie. MApN recomanda publicului spectator sa vina la parada fara bagaje voluminoase.</p>
      <p>
        <a href="https://www.wall-street.ro/articol/Social/236937/parada-militara-de-1-decembrie-4-000-de-militari-si-specialisti-200-de-mijloace-tehnice-si-50-de-aeronave.html">Citeste si:<br/>Parada militara de 1 Decembrie: 4.000 de militari si 50 de aeronave</a>
      </p>
      <figure>
        <img src="https://img.wall-street.ro/image_thumbs/thumbs/d8b/d8bf7ae6160699dac55b5ca9ee1bd17e-400x250-00-65.jpg?v=1543586255"/>
      </figure>
      <footer>Sursa foto: <a href="http://foto.agerpres.ro/">Agerpres</a></footer>
    </article>
  </body>
</html>