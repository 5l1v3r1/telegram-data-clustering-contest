<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/organichnij-rinok-ukra%d1%97ni-v-czifrah/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-22T12:21:00+00:00"/>
    <meta property="og:title" content="Органічний ринок України в цифрах"/>
    <meta property="og:description" content="Станом на листопад нинішнього року в Україні зареєстровано 617 компаній, що ведуть діяльність в сфері органічного виробництва. Кількість переробників за в"/>
  </head>
  <body>
    <article>
      <h1>Органічний ринок України в цифрах</h1>
      <address>
        <time datetime="2019-11-22T12:21:00+00:00">22 Nov 2019, 12:21</time>
      </address>
      <figure>
        <img src="https://infoindustria.com.ua/wp-content/uploads/2019/11/strawberry-4607561_1920.jpg"/>
      </figure>
      <p>
        <b>Станом на листопад нинішнього року в Україні  зареєстровано 617 компаній, що ведуть діяльність в сфері органічного виробництва. Кількість переробників за видом сертифікованої діяльності складає 86 компаній. Готовий упакований харчовий продукт виробляє 60 українських підприємств. Такі дані ГС "Органічна Україна", передає ІА "Інфоіндустрія".</b>
      </p>
      <p>Найбільше підприємств задіяно в фреш-групі — 14 підприємств виробляють свіжі овочі, фрукти та ягоди. Виробництвом соків займаються 12 підприємств. Також популярним напрямком переробки є органічне виробництво олії, круп та борошна.</p>
      <p>За обсягами імпорту органічної продукції в країни ЄС в 2018 році Україна займає четверте місце. Більше всього (згідно митних кодів) постачалося зернових (114 201 т), пшениці (75 971 т), насіння та плодів олійних культур (28 773 т), сої (13 269 т), фруктів свіжих та сушених (12 955 т), фруктових соків (5 947 т). Також до країн ЄС продається продукція борошномельноої-крупяної промисловості (3 922 т) та макуха/шрот (3 552 т).</p>
      <p>Серед круп за обсягами поставок до ЄС лідирують пшоно та пшоняні пластівці (оціночний обсяг за даними органу сертифікації «Органік Стандарт» — 2 900 т), крупа вівсяна, вівсяні пластівці (1000 т), крупа гречана, борошно гречане (60 т), а також пшениця спельта лущена (50 т).</p>
      <p>Серед переробленої продукції найбільше до ЄС минулого року постачалися: олія соняшникова (2 700 т), соєва олія (70 т), сік березовий (370 т), мед (300 т).</p>
      <p>ІА «Інфоіндустрія»</p>
    </article>
  </body>
</html>