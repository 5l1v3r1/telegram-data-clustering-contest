<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/22/kommandosok-szalltak-meg-az-egyetem-kornyeket-obudan"/>
    <meta property="og:site_name" content="infostart"/>
    <meta property="article:published_time" content="2019-11-22T12:31:00+00:00"/>
    <meta property="og:title" content="Kommandósok szállták meg az egyetem környékét Óbudán"/>
    <meta property="og:description" content="Lezárták a III. kerületi Bécsi utat az Óbudai Egyetem közelében hatósági intézkedés miatt."/>
  </head>
  <body>
    <article>
      <h1>Kommandósok szállták meg az egyetem környékét Óbudán</h1>
      <address><time datetime="2019-11-22T12:31:00+00:00">22 Nov 2019, 12:31</time> by <a rel="author">Infostart / MTI</a></address>
      <related>
        <h4>
          <b>Újabb cikkünk a témában:</b>
        </h4>
        <a href="https://infostart.hu/belfold/2019/11/22/kiderult-miert-szalltak-meg-obudat-a-kommandosok"/>
      </related>
      <h3>Lezárták a III. kerületi Bécsi utat az Óbudai Egyetem közelében hatósági intézkedés miatt.</h3>
      <p>A Budapesti Közlekedési Központ tájékoztatása szerint a 17-es, a 19-es és a 41-es villamos nem áll meg a Katinyi mártírok parkja megállónál.</p>
      <p>Az MTI tudósítója rendőröket, mentősöket, tűzoltókat illetve kommandósokat látott a helyszínen. A <a href="https://magyarhang.org/belfold/2019/11/22/hatalmas-tek-es-akcio-a-becsi-utnal/">magyarhang.hu</a> portál úgy tudja, hogy egyetlen ember miatt vonultak ki ennyien, akiről egyelőre csak annyit tudunk, hogy ön-és közveszélyes is lehet.</p>
      <p>Délután egy óra után nem sokkal egy embert hordágyon hoztak ki az épületből, amely előtt addig egy felfegyverkezett TEK-es állt. Azt továbbra sem árulták el, hogy pontosan mivel fenyegetőzött az illető, illetve kárt tett-e magában.</p>
      <p>Nem sokkal később, háromnegyed 2-kor megindulhatott a forgalom a Bécsi úton.</p>
    </article>
  </body>
</html>