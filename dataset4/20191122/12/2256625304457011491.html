<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159093_1020.html"/>
    <meta property="og:site_name" content="Novsport"/>
    <meta property="article:published_time" content="2019-11-22T12:10:00+00:00"/>
    <meta property="og:title" content="Божинов: Сигурен съм, че Ивелин ще се върне за баража"/>
    <meta property="og:description" content="&quot;Не мога да кажа кой трябва да носи капитанската лента&quot;, заяви нападателят"/>
  </head>
  <body>
    <article>
      <h1>Божинов: Сигурен съм, че Ивелин ще се върне за баража</h1>
      <address><time datetime="2019-11-22T12:10:00+00:00">22 Nov 2019, 12:10</time> by <a rel="author">Христо Иванов</a></address>
      <p> Един от най-известните български футболисти Валери Божинов изрази мнение, че Ивелин Попов “трябва” да се завърне и да играе в баражите за класиране на Европейското първенство през 2020 година. Както е известно, “лъвовете” извадиха голям късмет на тегления днес жребий в Нион - домакинство на Унгария и след това евентуален сблъсък с победителя измежду Исландия и Румъния. </p>
      <p> <br/> <br/>“Не мога да си представя, че Ивелин ще си тръгне по този начин. Аз съм почти сигурен, направо съм сигурен, че той няма да остави националния отбор. Некоректно би било, нереално ми се струва. Той трябва да се върне и да изиграе тези два мача и да помогне да се класираме на Европейското първенство.<br/> <br/> Имаме нужда от публиката и от това всички да се обединят около подкрепата за националния отбор. Хората трябва да бъдат 12-ия ни играч.<br/> <br/>Не мога да кажа кой трябва да носи капитанската лента (ако Ивелин Попов не се завърне), но капитанът трябва да има лидерски качества, да може да разговаря с всеки, да окуражава всеки, да поведе момчетата. Аз бих бил такъв лидер, но не съм аз човекът, който определя тези неща - има си треньори, играчи…<br/> <br/>Не знам дали сега ще е по-лесно да се класираме на Европейско първенство в сравнение с нашия състав през 2004-а. Според мен всичко е съдба. Но искам да призова всички хора да се обединят в подкрепата си на националния отбор, да сме единни по пътя към класирането”, каза Божинов за Sportal TV.</p>
    </article>
  </body>
</html>