<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/orban-fides-mozhe-da-izleze-ot-enp"/>
    <meta property="og:site_name" content="Новини БНТ"/>
    <meta property="article:published_time" content="2019-11-22T12:41:05+00:00"/>
    <meta property="og:title" content="Орбан: &quot;Фидес&quot; може да излезе от ЕНП"/>
    <meta property="og:description" content="Управляващата в Унгария партия &quot;Фидес&quot; може да излезе от дясноцентристкия блок в ЕС след получаване на смесени сигнали за намерения на Европейската на..."/>
  </head>
  <body>
    <article>
      <h1>Орбан: "Фидес" може да излезе от ЕНП</h1>
      <address><time datetime="2019-11-22T12:41:05+00:00">22 Nov 2019, 12:41</time> by <a rel="author">БГНЕС</a></address>
      <p>
        <b>Управляващата в Унгария партия "Фидес" може да излезе от дясноцентристкия блок в ЕС след получаване на смесени сигнали за намерения на Европейската народна партия (ЕНП) след замразяване членството на "Фидес" от групата, заяви днес унгарският премиер Виктор Орбан.</b>
      </p>
      <p>„Членството ни е замразено. Чакаме ЕНП да изясни своите възгледи и планове и тогава ще вземем решение“, каза Орбан.</p>
      <p>ЕНП през март замрази членството на "Фидес" заради популистката антиимигрантска кампания на Орбан и ерозията на върховенството на закона, свободата на медиите и правата на малцинствата.</p>
      <p>"Фидес" също не беше поканен на двудневния конгрес на ЕНП в Хърватия тази седмица.</p>
      <p>„Въпросът е дали (новият председател на ЕНП) може да спре да завива вляво. Ако може, имаме общо бъдеще. Ако не, трябва да изградим друга политическа общност“, отбеляза Орбан.</p>
      <p>ЕНП обяви, че ще изпрати група в Унгария, която да проучи условията и да реши дали да запази "Фидес" в редовете си, а новият председател на ЕНП Доналд Туск очаква този процес да приключи до края на януари.</p>
      <related>
        <h4>Свързани публикации</h4>
        <a href="http://news.bnt.bg/bg/a/mariya-gabriel-e-sred-kandidatite-za-zamestnik-na-donald-tusk-v-enp"/>
        <a href="http://news.bnt.bg/bg/a/1018110-donald-tusk-e-noviyat-predsedatel-na-enp"/>
        <a href="http://news.bnt.bg/bg/a/izbirat-donald-tusk-za-lider-na-evropeyskata-narodna-partiya"/>
        <a href="http://news.bnt.bg/bg/a/fenoment-viktor-orban-vizioner-ili-provokator-za-politikata-v-evropa"/>
        <a href="http://news.bnt.bg/bg/a/emil-radev-iziskva-se-konsensus-ot-vsichki-za-nay-vazhnite-postove-v-es"/>
      </related>
    </article>
  </body>
</html>