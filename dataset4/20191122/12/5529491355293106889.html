<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/sport/koke-arrestato-tg-portoghese-3120330/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-22T12:15:34+00:00"/>
    <meta property="og:title" content="Koke (ex Sporting) arrestato: gaffe Tg portoghese, fa vedere quello dell’Atletico"/>
    <meta property="og:description" content="ROMA – L’ex calciatore dello Sporting Lisbona Koke è stato arrestato. In Portogallo però si sono confusi e hanno annunciato l’arresto del Koke sbagliato. Hanno annunciato, in Portogallo, l’arresto del Koke dell’Atletico Madrid.  Epic fail, scriverebbero quelli bravi, errore clamoroso, scriviamo noi, di un Tg portoghese che ha annunciato l’arresto dell’ex calciatore dello Sporting Lisbona e del Marsiglia Sergio Contreras Pardo, conosciuto come Koke, mandando però in diretta le immagini dell’altro Koke, quello dell’Atletico Madrid.Antonio Conte: “Spiego ai miei anche come fare l’amore. Loro sotto la partner. E veloci”Playoff Euro 2020: ecco tutte le partite, il calendario e gli orari E così, durante il servizio dedicato all’arresto dell’ex calciatore dello Sporting Lisbona sono andate in diretta le immagini di repertorio del povero Koke dell’Atletico Madrid. Un errore banale. Un errore che di certo è capitato, capita e capiterà nelle redazioni dei giornali e dei telegiornali di tutto l’universo conosciuto e non.…"/>
  </head>
  <body>
    <article>
      <h1>Koke (ex Sporting) arrestato: gaffe Tg portoghese, fa vedere quello dell’Atletico</h1>
      <address><time datetime="2019-11-22T12:15:34+00:00">22 Nov 2019, 12:15</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/koke.jpg"/>
        <figcaption>Le immagini del servizio del telegiornale portoghese. Il sottopancia, come si vede, è giusto. Ma le immagini mostrano il Koke sbagliato. Le immagini, infatti, mostrano il Koke dell’Atletico Madrid</figcaption>
      </figure>
      <p>ROMA – L’ex calciatore dello Sporting Lisbona Koke è stato arrestato. In Portogallo però si sono confusi e hanno annunciato l’arresto del Koke sbagliato. Hanno annunciato, in Portogallo, l’arresto del <a href="https://www.blitzquotidiano.it/sport/koke-dellatletico-madrid-rapinato-dellorologio-70mila-euro-pistola-faccia-2667260/">Koke dell’Atletico Madrid. </a></p>
      <p>Epic fail, scriverebbero quelli bravi, errore clamoroso, scriviamo noi, di un Tg portoghese che ha annunciato l’arresto dell’ex calciatore dello Sporting Lisbona e del Marsiglia Sergio Contreras Pardo, conosciuto come Koke, mandando però in diretta le immagini dell’altro Koke, quello dell’Atletico Madrid.</p>
      <figure>
        <a href="https://www.blitzquotidiano.it/sport/antonio-conte-amore-sotto-partner-3120358/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/antonio-conte-amore-sotto-partner-3120358/">
          <img src="https://static.blitzquotidiano.it/wp/wp-content/uploads/2019/11/conte_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/antonio-conte-amore-sotto-partner-3120358/">Antonio Conte: “Spiego ai miei anche come fare l’amore. Loro sotto la partner. E veloci”</a>
      </h3>
      <figure>
        <a href="https://www.blitzquotidiano.it/sport/playoff-euro-2020-partite-calendario-3120367/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/playoff-euro-2020-partite-calendario-3120367/">
          <img src="https://static.blitzquotidiano.it/wp/wp-content/uploads/2019/11/euro_2020_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/playoff-euro-2020-partite-calendario-3120367/">Playoff Euro 2020: ecco tutte le partite, il calendario e gli orari</a>
      </h3>
      <p>E così, durante il servizio dedicato all’arresto dell’ex calciatore dello Sporting Lisbona sono andate in diretta le immagini di repertorio del povero Koke dell’Atletico Madrid. Un errore banale. Un errore che di certo è capitato, capita e capiterà nelle redazioni dei giornali e dei telegiornali di tutto l’universo conosciuto e non.</p>
      <p>Nel sottopancia del servizio si legge chiaramente che si tratta di un ex Sporting Lisbona, ma vedere la faccia di Koke accompagnata dalla scritta <b>“arrestato con mille chili di hashish”</b> deve aver lasciato perplesso il povero centrocampista dell’Atletico Madrid. Insomma: povero Koke. Quello dell’Atletico.</p>
      <p>Fonte: Sky.</p>
    </article>
  </body>
</html>