<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vinbazar.com/news/suspilstvo/protyagom-oseni-u-vinnitsii-visadili-blizko-tisyachi-novih-derev"/>
    <meta property="og:site_name" content="Вінницький бізнес портал &quot;Vinbazar.com&quot;"/>
    <meta property="article:published_time" content="2019-11-22T12:30:19+00:00"/>
    <meta property="og:title" content="Протягом осені у Вінниці висадили близько тисячі нових дерев"/>
    <meta property="og:description" content="Протягом весни та осені 2019 року у Вінниці висадили більше двох тисяч дерев. Восени вулиці та подвір'я міста прикрасили 997 нових саджанців. Серед них: липа, клен, горобина, ясен, дуб, акація, ялина, магнолія, платан та інші. Комунальники висадили нові рослини на місці аварійних дерев."/>
  </head>
  <body>
    <article>
      <h1>Протягом осені у Вінниці висадили близько тисячі нових дерев</h1>
      <address>
        <time datetime="2019-11-22T12:30:19+00:00">22 Nov 2019, 12:30</time>
      </address>
      <p>
        <b>Протягом весни та осені 2019 року у Вінниці висадили більше двох тисяч дерев. Восени вулиці та подвір'я міста прикрасили 997 нових саджанців. Серед них: липа, клен, горобина, ясен, дуб, акація, ялина, магнолія, платан та інші. Комунальники висадили нові рослини на місці аварійних дерев.</b>
      </p>
      <p>Про це повідомляють у Вінницькій міській раді.</p>
      <p>Весною та восени на прибудинкових території та на вулицях міста висадили понад 2000 дерев. Рослини садили у різних частинах міста. </p>
      <p><i>"Висадили дерева на тих територіях, де ми в цьому та в минулому роках виконували роботи по видаленню аварійних дерев. Ці саджанці уже мають гарну крону і гарно приживаються. Особливого догляду не потребують, мешканці мають лише їх поливати аби вони прижилися"</i>, - зазначив начальник відділу поточного утримання будинків та прибудинкових територій департаменту житлового господарства Павло Кедись. </p>
      <p>997 дерев висадили на різних вулицях міста, наразі роботи ще тривають. Загалом їх має бути висаджено 1015. Молоді саджанці з’явились по просп. Космонавтів,  вул. Петра Запорожця,  вул. Ващука, вул. А. Артиинова, вул. Ватутіна, Гніванське шосе,  вул. Соборна, вул. Театральна, вул. Максимовича, вул. Келецька, вул. Зодчих вул. К. Коріатовичів,  Хмельницьке шосе, вул. Некрасова, вул. Чорновола, вул. Гоголя, вул. М. Оводова, вул. Замостянській та інших. </p>
      <p><i>"Ми зараз завершуємо висаджувати дерева по вул. Брацлавській, біля Прозорого офісу. Загалом восени та навесні ми висадили 1015 дерев різних порід. Майже у всіх частинах міста нам вдалося висадити нові саджанці дерев"</i>, - розповів начальник відділу ремонту об'єктів благоустрою департаменту комунального господарства та благоустрою міської ради Леонід Демченко.  </p>
      <footer>Джерело: <a href="https://vinbazar.com/">Vinbazar.com</a></footer>
    </article>
  </body>
</html>