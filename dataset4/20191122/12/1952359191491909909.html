<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191122_04730572"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-22T12:16:00+00:00"/>
    <meta property="og:title" content="Historisch schilderij van Vlaamse schilder verwijderd uit refter van universiteit na klachten van vegans"/>
    <meta property="og:description" content="Een historisch schilderij van de Antwerpse schilder Frans Snijders is weggehaald uit de eetzaal van de universiteit van Cambridge. Enkele veganistische stu..."/>
  </head>
  <body>
    <article>
      <h1>Historisch schilderij van Vlaamse schilder verwijderd uit refter van universiteit na klachten van vegans</h1>
      <address>
        <time datetime="2019-11-22T12:16:00+00:00">22 Nov 2019, 12:16</time>
      </address>
      <p>
        <b>Een historisch schilderij van de Antwerpse schilder Frans Snijders is weggehaald uit de eetzaal van de universiteit van Cambridge. Enkele veganistische studenten vonden het ongepast en eisten dat het weggehaald zou worden.</b>
      </p>
      <p>Het schilderij van Antwerpenaar Frans Snijders (1579-1657) was door het Fitzwilliam Museum uitgeleend aan Hughes Hall, een onderdeel van de universiteit van Cambridge. Het werk uit de 17de eeuw toont een markt waar onder meer een hond, een hert, vogels, hanen in kooien en een everzwijn, waarvan velen dood, te koop aangeboden worden. Dat tafereel viel niet in de smaak bij studenten die geen vlees lusten.</p>
      <p>De vegans stapten naar de directie en eisten dat het verwijderd zou worden uit de eetzaal. “Sommige studenten zeiden dat ze niet konden eten omdat het aan de muur hing”, zegt een woordvoerder van het Fitzwilliam Museum aan <i>The Telegraph</i>. “Mensen die geen vlees eten vonden het weerzinwekkend.” De universiteit besloot begrip te tonen voor de studenten en in te gaan op hun vraag.</p>
      <p>bekijk ook</p>
      <p>
        <b>“Het geheim voor betere seks? Word veganist”: PETA schuwt opnieuw controverse niet met campagnefilmpje</b>
      </p>
      <p>
        <b>Naakte veganisten schotelen zichzelf voor uit protest tegen vleesconsumptie</b>
      </p>
      <p>
        <b>Veganisten voeren protestactie uit tegen vlees, slager slaat met vlees in hun gezich</b>
      </p>
    </article>
  </body>
</html>