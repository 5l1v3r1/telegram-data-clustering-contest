<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/actualitate/268340/harsovschi-sensurile-unice-din-municipiul-suceava-vor-fi-implementate-din-vara-anului-viitor-soseaua-de-centura-a-rezolvat-doar-partial-problema-traficului-in-obcini-video"/>
    <meta property="og:site_name" content="NewsBucovina"/>
    <meta property="article:published_time" content="2019-11-22T12:32:46+00:00"/>
    <meta property="og:title" content="Harșovschi: Sensurile unice din municipiul Suceava vor fi implementate din vara anului viitor. Șoseaua de centură a rezolvat doar parțial problema traficului în Obcini// VIDEO"/>
    <meta property="og:description" content="Vceprimarul Lucian Harșvsch explică la Subiectul Zilei care sunt motivele pentru care vor fi sensuri unice in municipiul Suceava!! din 2020 însă!"/>
  </head>
  <body>
    <article>
      <h1>Harșovschi: Sensurile unice din municipiul Suceava vor fi implementate din vara anului viitor. Șoseaua de centură a rezolvat doar parțial problema traficului în Obcini// VIDEO</h1>
      <address>
        <time datetime="2019-11-22T12:32:46+00:00">22 Nov 2019, 12:32</time>
      </address>
      <p>Viceprimarul Sucevei Lucian Harșovschi a anunțat, vineri, la Subiectul Zilei de la News Bucovina că din vara anului viitor va fi implementat sistemul de sensuri unice din municipiu pentru fluidizarea traficului rutier.</p>
      <p>El a spus că va trebui pus în aplicare acest sistem aprobat încă de anul trecut, dar care nu a fost pus în practică pentru că nu a existat un consens politic în totalitate.</p>
      <figure>
        <img src="https://www.newsbucovina.ro/wp-content/uploads/2019/11/Screenshot-1-10.png"/>
      </figure>
      <p>„<b>Va trebui să luăm această măsură pentru că suntem din ce în ce mai aglomerați cu foarte multe mașini în trafic</b>”, a spus viceprimarul.</p>
      <p>El a adăugat că s-a așteptat ca și șoseaua de centură să fie dată în funcțiune pentru a se vedea cum contribuie la fluidizarea traficului din oraș.</p>
      <figure>
        <iframe src="https://www.youtube.com/embed/MN9ljO21a54" width="696" height="392" data-service="Youtube" scrolling="no"/>
      </figure>
      <p>„<b>Nu s-a rezolvat în mare măsură problema traficului din zona Obcini, ci doar a mașinilor mai mari și de acum va trebui să implementăm și acest sistem de sensuri unice. Chiar dacă se va merge mai mult, nu vom sta atât în trafic</b>”, a spus Lucian Harșovschi.</p>
      <p>Proiectul adoptat prevede un sens unic de la intrarea în municipiul Suceava ca sens de intrare, de la intersecția cu Calea Obcinilor până la sensul giratoriu din centrul orașului. Pe acest traseu vor fi trei benzi pe un sens, iar o bandă pentru autobuze și pentru urgențe în sens opus.</p>
      <p>De la sensul giratoriu din central orașului sensul invers va fi pe strada Nicolae Bălcescu, Mărășești, George Enescu, până la ieșirea din Suceava, iar străduțele care fac legătura, strada Scurtă, strada Universității, Mărășești, Mihai Viteazu, vor fi puncte de legătură între cele două zone cu sens unic. (T.B.)</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/actualitate/268453/alegeri-prezidentiale-2019-peste-5000-de-alegatori-suceveni-in-primele-45-de-minute-ale-celui-de-al-doilea-scrutin"/>
        <a href="https://www.newsbucovina.ro/actualitate/268442/trei-persoane-ranite-grav-dupa-ce-un-autoturism-a-intrat-intr-un-stalp-la-fundu-moldovei-una-dintre-victime-a-fost-preluata-in-stare-de-inconstienta-si-transportata-la-spital"/>
        <a href="https://www.newsbucovina.ro/actualitate/268433/sase-raniti-intr-un-accident-in-care-au-fost-implicate-patru-masini-in-radauti-la-iesirea-spre-milisauti"/>
      </related>
    </article>
  </body>
</html>