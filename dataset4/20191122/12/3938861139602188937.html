<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_proti-eksgolovi-sbu-gricaka-porushili-spravu/939418"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T12:47:00+00:00"/>
    <meta property="og:title" content="Проти екс-голови СБУ Грицака порушили справу"/>
    <meta property="og:description" content="Вищий антикорупційний суд зобов'язав Національне антикорупційне бюро порушити кримінальну справу проти колишнього голови Служби безпеки України Василя Грицака. Про це повідомила прес-секретар НАБУ Світлана Олефіра, пише &quot;Укрінформ&quot; &quot;Була ухвала Вищого антикорупційного суду, ..."/>
  </head>
  <body>
    <article>
      <h1>Проти екс-голови СБУ Грицака порушили справу</h1>
      <address><time datetime="2019-11-22T12:47:00+00:00">22 Nov 2019, 12:47</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939418_w_300.jpg?v=0"/>
        <figcaption>У ВАКС кажуть про низку статей. Фото: УНІАН</figcaption>
      </figure>
      <p>Вищий антикорупційний суд зобов'язав Національне антикорупційне бюро порушити кримінальну справу проти колишнього голови Служби безпеки України <b>Василя Грицака</b>.</p>
      <p>Про це повідомила прес-секретар НАБУ <b>Світлана Олефіра</b>, пише <a href="https://www.ukrinform.ua/rubric-society/2823391-sud-zobovazav-nabu-porusiti-spravu-sodo-eksglavi-sbu-gricaka.html">"Укрінформ"</a></p>
      <p>"Була ухвала Вищого антикорупційного суду, відповідно до якої було внесено до ЄРДР відомості", - сказала представник НАБУ.</p>
      <p>При цьому у відомстві відмовилася назвати кваліфікацію злочину, за якою порушили справу, пославшись на таємницю слідства.</p>
      <p>Водночас у ВАКС повідомили, що суд зобов'язав НАБУ порушити справу за статтями "<b>вчинення злочину групою осіб</b>, групою осіб за попередньою змовою, організованою групою або злочинною організацією", "<b>зловживання владою</b> або службовим становищем", "<b>перевищення влади</b> або службових повноважень", "<b>службове підроблення</b>", "<b>привласнення</b>, розтрата майна або заволодіння ним шляхом зловживання службовим становищем", "<b>державна зрада</b>", "<b>шпигунство</b>".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_bakanov-gotuye-najmasshtabnishu-reformu-sbu/930838"/>
      </related>
      <blockquote>Василь Грицак керував СБУ з 2015-го по 2019 рік. 29 серпня відомство <a href="https://gazeta.ua/articles/politics/_drug-ditinstva-zelenskogo-ocholiv-sbu/924523">очолив Іван Баканов</a>.</blockquote>
    </article>
  </body>
</html>