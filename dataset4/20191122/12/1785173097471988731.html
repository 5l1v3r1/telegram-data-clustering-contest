<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/cultura-media/imelda-staunton-in-locul-oliviei-colman-ca-regina-elizabeth-ii-in-serialul-the-crown-1922403522002019111219177440"/>
    <meta property="og:site_name" content="News.ro"/>
    <meta property="article:published_time" content="2019-11-22T12:35:00+00:00"/>
    <meta property="og:title" content="﻿Imelda Staunton, în locul Oliviei Colman ca regina Elizabeth II în serialul „The Crown”"/>
    <meta property="og:description" content="Actriţa ﻿Imelda Staunton o va înlocui pe Olivia Colman în rolul reginei Elizabeth II din serialul „The Crown”, potrivit Daily Mail."/>
  </head>
  <body>
    <article>
      <h1>﻿Imelda Staunton, în locul Oliviei Colman ca regina Elizabeth II în serialul „The Crown”</h1>
      <address><time datetime="2019-11-22T12:35:00+00:00">22 Nov 2019, 12:35</time> by <a rel="author">Patricia Marinescu</a></address>
      <p>
        <b>Actriţa ﻿Imelda Staunton o va înlocui pe Olivia Colman în rolul reginei Elizabeth II din serialul „The Crown”, potrivit Daily Mail.</b>
      </p>
      <p>În vârstă de 63 de ani, Staunton - nominalizată la Oscar pentru rolul din „Vera Drake” (2004) - va juca acest rol în sezoanele cinci şi şase ale producţiei Netflix.</p>
      <p>Staunton este cunoscută din filme ca „Downton Abbey”, „Harry Potter” şi „Maleficent”.</p>
      <p>Colman a debutat ca regina Elizabeth II în sezonul al treilea, care a fost lansat duminică. Ea va interpreta această partitură şi în sezonul al patrulea, ce urmează să apară anul viitor.</p>
      <p>Primele două sezoane ale serialului au avut-o protagonistă pe Claire Foy.</p>
      <p>„The Crown”, creat de Peter Morgan, a fost lansat în 2016. Porducătorii au decis ca, pentru fiecare perioadă abordată, distribuţia să fie schimbată, pentru a nu recurge la artificii.</p>
      <p>Tobias Menzies şi Helena Bonham Carter interpretează acum rolurile prinţului Philip şi prinţesei Margaret.</p>
      <p>Netflix a precizat că informaţiile apărute cu privire la distribuirea Imeldei Staunton rămân „pur speculaţii”.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>