<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/sports/mpagern-monahoy-panathinaikos-opap-thelei-niki-prin-ton-pitino"/>
    <meta property="og:site_name" content="The Pressroom"/>
    <meta property="article:published_time" content="2019-11-22T12:26:13+00:00"/>
    <meta property="og:title" content="Μπάγερν Μονάχου-Παναθηναϊκός ΟΠΑΠ: Θέλει νίκη πριν τον Πιτίνο"/>
    <meta property="og:description" content="Ο Ρικ Πιτίνο και η επιστροφή αυτού έχει σκορπίσει ενθουσιασμό στις τάξεις των φίλων του Παναθηναϊκού ΟΠΑΠ, αλλά ο Αμερικανός τεχνικός δεν πρόκειται να κάνει ντεμπούτο πριν το ματς της Πέμπτης με την Μπασκόνια στο ΟΑΚΑ. Το ζητούμενο για απόψε (21:30, Novasports 1 &amp; thepressroom.gr) είναι η νίκη απέναντι στην πολύ δυνατή Μπάγερν στο Μόναχο. Οι «πράσινοι» πήραν μια σημαντική νίκη στο Κάουνας επί της Ζαλγκίρις την Τρίτη, ωστόσο για να σβήσουν τις γκέλες που έκαναν θα χρειαστούν αρκετές ακόμη επιτυχίες σε δύσκολες έδρες, όπως το Audi Dome."/>
  </head>
  <body>
    <article>
      <h1>Μπάγερν Μονάχου-Παναθηναϊκός ΟΠΑΠ: Θέλει νίκη πριν τον Πιτίνο</h1>
      <address>
        <time datetime="2019-11-22T12:26:13+00:00">22 Nov 2019, 12:26</time>
      </address>
      <p>
        <b>Ο <a href="https://www.thepressroom.gr/tags/rik-pitino">Ρικ Πιτίνο</a> και η επιστροφή αυτού έχει σκορπίσει ενθουσιασμό στις τάξεις των φίλων του <a href="https://www.thepressroom.gr/tags/panathinaikos">Παναθηναϊκού</a> ΟΠΑΠ, αλλά ο Αμερικανός τεχνικός δεν πρόκειται να κάνει ντεμπούτο πριν το ματς της Πέμπτης με την Μπασκόνια στο ΟΑΚΑ.</b>
      </p>
      <p>Το ζητούμενο για απόψε (21:30, Novasports 1 &amp; thepressroom.gr) είναι η νίκη απέναντι στην πολύ δυνατή <b>Μπάγερν</b> στο <b>Μόναχο</b>. Οι «<b>πράσινοι</b>» πήραν μια σημαντική νίκη στο <b>Κάουνας</b> επί της <b>Ζαλγκίρις</b> την <b>Τρίτη</b>, ωστόσο για να σβήσουν τις γκέλες που έκαναν θα χρειαστούν αρκετές ακόμη επιτυχίες σε δύσκολες έδρες, όπως το <b>Audi Dome</b>.</p>
      <p>Ο <b>Γιώργος Βόβορας</b>, που έκανε πολύ καλό κοουτσάρισμα την <b>Τρίτη</b> στην <b>Λιθουανία</b> και θα είναι στο πλευρό του <b>Ρικ Πιτίνο</b>, δεν αντιμετωπίζει αγωνιστικά προβλήματα. Στο πλευρό της ομάδας θα βρίσκονται και περίπου <b>700 οπαδοί</b>, ενώ στο <b>Μόναχο</b> ταξίδεψαν και οι <a href="https://www.thepressroom.gr/sports/panathinaikos-sto-monaho-gia-pao-alive-albertis-bazeha-diamantidis"><b>Δημήτρης Διαμαντίδης</b>, <b>Φραγκίσκος Αλβέρτης</b> και <b>Κριστόφ Βαζέχα</b></a> για την ενίσχυση του <a href="https://www.thepressroom.gr/tags/pao-alive"><b>PAO Alive</b></a>.</p>
      <p>Η <a href="https://www.thepressroom.gr/tags/mpagern-monachoy"><b>Μπάγερν</b></a> μετά τη νίκη επί του <b>Ολυμπιακού</b> βρίσκεται στο <b>4-5</b> και οριακά εκτός οκτάδας. Ο <b>Ντέγιαν Ράντονιτς</b> δεν υπολογίζει στους <b>Χιούστις</b> και <b>Μπρέι</b>, που είναι εδώ και καιρό τραυματίες, ενώ αμφίβολος είναι ο <b>Τζέντοβιτς</b>. Οι <b>Ματέι</b> <b>Μπολτάουζερ</b> (Σλοβενία), <b>Κάρλος Κορτές</b> (Ισπανία) και <b>Γιόσιπ Ραντοΐκοβιτς</b> (Κροατία) ορίστηκαν διαιτητές στην αναμέτρηση.</p>
    </article>
  </body>
</html>