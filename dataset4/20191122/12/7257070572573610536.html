<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.abante.com.ph/sasakyang-walang-drayber-gagamitin-ng-mga-atleta.htm"/>
    <meta property="og:site_name" content="Abante News Online"/>
    <meta property="article:published_time" content="2019-11-22T12:41:04+00:00"/>
    <meta property="og:title" content="Sasakyang walang drayber gagamitin ng mga atleta"/>
    <meta property="og:description" content="MATAPOS mahawi ang isyu sa kontrobersyal na cauldron, ipapakita naman ng Pilipinas ang modernong teknolohiya na unang gagamitin sa torneo sa pagho-host ng ika-30 edisyon ng Southeast Asian Games na sasakyan na walang driver at umaandar ng sarili sa loob ng New Clark City Sports Complex sa Capas, Tarlac."/>
  </head>
  <body>
    <article>
      <h1>Sasakyang walang drayber gagamitin ng mga atleta</h1>
      <address>
        <time datetime="2019-11-22T12:41:04+00:00">22 Nov 2019, 12:41</time>
      </address>
      <p>MATAPOS mahawi ang isyu sa kontrobersyal na cauldron, ipapakita naman ng Pilipinas ang modernong teknolohiya na unang gagamitin sa torneo sa pagho-host ng ika-30 edisyon ng Southeast Asian Games na sasakyan na walang driver at umaandar ng sarili sa loob ng New Clark City Sports Complex sa Capas, Tarlac.</p>
      <p>Ang 20-seater na low speed autonomous o “self-driving” na sasakyan ay gagamitin para sa pagdadala at paglili­pat sa mga atleta at coaches na lalahok sa 2019 SEA Games mula at pabalik sa Athlete’s Village, sa Athletics Stadium, at sa Aquatics Center.</p>
      <related>
        <h4>Related Posts</h4>
        <a href="https://www.abante.com.ph/after-party-sinilat-si-stardust.htm"/>
        <a href="https://www.abante.com.ph/abante-tonite-columnist-wagi-ng-200k-sa-poker.htm"/>
        <a href="https://www.abante.com.ph/frayna-yuko-kay-docena.htm"/>
      </related>
      <p>Ang mga self-driving car ang gagamitin bilang transportation service ng mga atleta na sasabak sa kompetisyon sa halos magkatabi na track oval at swimming at athlete’s village na nasa loob mismo ng New Clark City para sa SEA Games na gaganapin simula Nobyembre 30 hanggang Disyembre 11.</p>
      <p>Ang tatlong electric high technology Coast P-1 shuttle, na ginawa ng US-based mobility company COAST Autonomous, ay dumating sa bansa nakaraang buwan at isinailalim sa libreng pilot testing para sa gobyerno, ayon sa Bases Conversion and Development Authority (BCDA). (Lito Oredo)</p>
      <related>
        <a href="https://www.abante.com.ph/sea-games-finale-p2m-kada-minuto.htm"/>
        <a href="https://www.abante.com.ph/alan-clark-handa-sa-asian-games-aimag.htm"/>
        <a href="https://www.abante.com.ph/venue-connectivity-problema-pa-rin.htm"/>
      </related>
    </article>
  </body>
</html>