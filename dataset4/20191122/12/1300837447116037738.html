<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/cultura/cinema/2019/11/22/garrone-la-favola-di-pinocchio-in-sala-dal-19-dicembre_368087e8-5962-4d4f-931e-43e04512618d.html"/>
    <meta property="og:site_name" content="ANSA.it"/>
    <meta property="article:published_time" content="2019-11-22T12:58:01+00:00"/>
    <meta property="og:title" content="Garrone, la favola di Pinocchio in sala dal 19 dicembre /TRAILER"/>
    <meta property="og:description" content="La favola che ha emozionato intere generazioni torna al cinema a Natale. (ANSA)"/>
  </head>
  <body>
    <article>
      <h1>Garrone, la favola di Pinocchio in sala dal 19 dicembre /TRAILER</h1>
      <h2>Benigni poetico Geppetto nel film dal romanzo di Collodi</h2>
      <address><time datetime="2019-11-22T12:58:01+00:00">22 Nov 2019, 12:58</time> by <a rel="author">Redazione ANSA</a></address>
      <p>La favola che ha emozionato intere generazioni torna al cinema a Natale. Arriverà in sala dal 19 dicembre (anticipando rispetto alla data del 25/12) l'atteso nuovo film di Matteo Garrone 'Pinocchio', prodotto da Archimede, Rai Cinema, Jeremy Thomas in associazione con Hanway Films e Le Pacte. Sceneggiato dallo stesso Garrone con Massimo Ceccherini (anche nel cast nel ruolo della Volpe), il film tratto dal romanzo di Collodi vede protagonista Federico Ielapi nel ruolo del burattino, mentre Geppetto è Roberto Benigni. Mangiafuoco è interpretato da Gigi Proietti, mentre il Gatto è Rocco Papaleo.<br/>    Il trailer rimanda alla storia che tutti conoscono e si aspettano di ritrovare nel film di Garrone, con una grande cura nella ricostruzione delle scene e degli ambienti, che ricorda la magnificenza del Racconto dei Racconti, mentre Benigni, che pure a Pinocchio aveva dedicato un film nel 2002, sembra perfettamente e poeticamente calato nel babbo del burattino. La sfida è anche sul trucco e gli effetti visivi, il primo affidato al designer Mark Coulier, i secondi a One of Us e Chromatica.</p>
      <figure>
        <iframe src="https://www.youtube.com/embed/gmwwrfzFDNs" width="640" height="360" data-service="Youtube" scrolling="no"/>
      </figure>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>