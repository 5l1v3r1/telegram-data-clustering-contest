<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ua.news/ru/doslidzhennya-shho-ukrayintsi-najbilshi-antisemiti-yevropi-viyavilosya-fejkom/"/>
    <meta property="og:site_name" content="UA.NEWS"/>
    <meta property="article:published_time" content="2019-11-22T12:31:34+00:00"/>
    <meta property="og:title" content="Дослідження, що українці найбільші антисеміти Європи, виявилося фейком"/>
    <meta property="og:description" content="Ви чули? Ну ви це чули? Обережно, інформація маніпулятивна, але розігнали її як правду: українці в лідерах серед антисемітів Європи. Десятки українських медіа, серед яких навіть Українська правда, Радіо Свобода, Дзеркало тижня та інші. Ні, наші медіа не придумали цю новину. Вони її передрукували із «поважного джерела». А джерело таких заяв — інформаційне агентство The …"/>
  </head>
  <body>
    <article>
      <h1>Дослідження, що українці найбільші антисеміти Європи, виявилося фейком</h1>
      <address><time datetime="2019-11-22T12:31:34+00:00">22 Nov 2019, 12:31</time> by <a rel="author">По той бік новин</a></address>
      <p>Ви чули? Ну ви це чули? Обережно, інформація маніпулятивна, але розігнали її як правду: українці в лідерах серед антисемітів Європи. Десятки українських медіа, серед яких навіть Українська правда, Радіо Свобода, Дзеркало тижня та інші. Ні, наші медіа не придумали цю новину. Вони її передрукували із «поважного джерела». А джерело таких заяв — інформаційне агентство The Associated Press <a href="https://bit.ly/2OxA0va?fbclid=IwAR01zevrgGijcszVWn2TeO2trQ5v25Vi59zS6gY0NW0Q2upo3sj4Z5ioPwo">http://bit.ly/2OxA0va</a> (так, за останні кілька тижнів ми уже ловили агенцію на поширенні маніпулятивної інформації).</p>
      <p>Отож, ми проаналізували не публікацію The Associated Press, а першоджерело — дослідження Антидифамаційної ліги, на яке посилається іноземне і українські видання <a href="https://bit.ly/2XG9vYz?fbclid=IwAR1RV6zXbKvl2SaBlCtZZVOR9yOqtsE2li4VD6vK7nDJeLouaGI2KRalEnw">http://bit.ly/2XG9vYz</a>.</p>
      <p>Що не так у твердженні «Результати опитування виявили, що антисемітські настрої найбільш поширені в Польщі. З 37% у 2015 році вони виросли до 48% у 2019-му. Та в Україні, де зростання було ще інтенсивнішим — до 46% з 32% у 2016 році» і чому таким результатам не варто довіряти і сприймати як істину.</p>
      <p>
        <b>Ще не так?</b>
      </p>
      <ol>
        <li>Дослідження — не репрезентативне. Цьогоріч оприлюднені результати опитувань лише у вісімнадцяти країнах загалом. З них усього 14 — європейські. Можливо пізніше дані будуть оновлюватися, але поки що ситуація саме така. Попри це ЗМІ роблять гучну заяву, що українці — одні з лідерів серед антисемітів у Європі. Ми переконані, що не можна робити такі висновки, коли опитано далеко не всі європейські країни <a href="https://bit.ly/34eSWpa?fbclid=IwAR3ngVe3JSFfoZPs9KX460mJ5hpLchjMpIZmW9dPg-6TBddKjzKtl9aLMjA">http://bit.ly/34eSWpa</a></li>
        <li>Сумнівна методологія дослідження. Випадковим чином опитали 500 людей (іноді — трохи більше). В деяких країнах опитування телефонне, в деяких — особисте. Якщо опитування телефонне, респондентів система обирає випадково! Тобто, вибірка нерепрезентативна <a href="https://bit.ly/35rNhfs?fbclid=IwAR3T_SxDxCuxetWy5Kx-Ik64FeK79aRH6nEhCR5Y5AdILEILjZSJpIE3IZ4">http://bit.ly/35rNhfs</a>Попри це, дослідники з Антидифамаційної ліги заявляють про похибку в 4,4% з довірчою ймовірністю 95% <a href="https://bit.ly/34eSWpa?fbclid=IwAR2aJObjI4Xp8TM1S5dbBC2SJ50i2ACui_y1MUTJAw592CuDQBnXJQynq6U">http://bit.ly/34eSWpa</a></li>
        <li>Дуже висока волатильність (мінливість). Показники Польщі з 2015-го та України з 2016-го дуже різко змінилися. Зазвичай настрої мас у подібних «вічних» питаннях різко не змінюються. Отже, така волатильність показників є непрямим свідченням, що методика дослідження ненадійна.</li>
        <li>Лінгвіст, філософ та соціальний активіст Ноам Хомський охарактеризував Антидифамаційну лігу як таку, що представляє будь-яку опозицію ізраїльським інтересам як антисемітизм <a href="https://bit.ly/2OwtPYi?fbclid=IwAR1rhbz1dt6CzVaS9QJdFTEuQEtQ4vXhk9A0AfEl1i79WZNEydBS0qL98TY">http://bit.ly/2OwtPYi</a></li>
        <li>
          <p>І найголовніше — ось тут дослідження Міністерства Ізраїлю у зв’язках з діаспорою, яке щороку звітує про прояви антисемітизму в світі <a href="https://bit.ly/37q8Vmi?fbclid=IwAR3dKQy0pvNwtkcVvHjmVJdJXm3RauxH7qWu8nZVHqvvaQ_-cYUl8sIXzbg">http://bit.ly/37q8Vmi</a>Щодо України: за даними 2018 року, ми продовжуємо очолювати кількість антисемітських інцидентів на просторі колишнього СРСР. АЛЕ! у 2018 році можна зазначити, що, на відміну від попередніх років, інцидентів НЕ спостерігалося.<br/>Більше того, державні органи влади, зокрема представники центральних органів влади публічно засуджували явище антисемітизму. Також у 2018 році спостерігалося помітне зменшення явищ вандалізму щодо місць поховання євреїв, а деякі жертви кладовищ та поховань жертв Голокосту були вчинені шукачами скарбів.<br/>Однак, загрози євреям значно збільшились, і це відобразилось у розповсюдженні графіті-адрес із закликом до насилля. Загалом, ні в 2017 р., ні в 2018 р. в Україні не було зафіксовано жодного випадку фізичного насилля на грунті антисемітизму <a href="https://bit.ly/2Oy0E7j?fbclid=IwAR0tc1OFz_VemihUn4YABrLKseijEOJ6G4iqQsiC6tcYGIwfrILYZxqxCL0">http://bit.ly/2Oy0E7j</a>На переконання голови Асоціації єврейських організацій України Йосифа Зісельса, половина проявів антисемітизму в Україні, є штучними та насадженими з-за кордону </p>
          <figure>
            <img src="https://ua.news/wp-content/uploads/2019/11/76932862_539288533561951_4383114245550637056_n.png"/>
          </figure>
          <p>
            <a href="https://bit.ly/33bUZZV?fbclid=IwAR3n69pFQT88g0kjMFHqSA-c0XA4oLo7sBgKhlxgOXpt916Nav7fpIaaQ_Y">http://bit.ly/33bUZZV</a>
          </p>
        </li>
      </ol>
      <p>До речі, це не вперше The Associated Press кидає тінь на репутацію України. Минулого тижня агентство розповсюдило фейк, мовляв, у Києві назвали вулиці іменами нацистських колаборантів <a href="https://bit.ly/348ivby?fbclid=IwAR1Iq0seYSD8Nwn9K8L4VGt0s81bYIrMj_37slKElWxxu_eS1wdE6WB-R18">http://bit.ly/348ivby</a><br/>А 9 листопада Дзеркалі тижня опублікувало соціологічне дослідження громадської думки на територіях, непідконтрольних Україні. От тільки провела його компанія, яку неодноразово ловили на маніпулюванні результатами соцопитувань <a href="https://bit.ly/2D7gosz?fbclid=IwAR1_GZVwoJ3lKYWbzVwkfXp8wu7aEjLXaG1MKgEKg0GXrfPMx4nPQ7pbHHs">http://bit.ly/2D7gosz</a></p>
      <p>P.S. Більшість медіа, які поширювали новину про антисемітизм, вказували джерело як “АнтидЕфамаційна ліга”. Насправді, в Україні англомовний термін “defamation” має чіткий переклад “дифамація”, відповідно антидИфамаційна ліга (саме так і вказано в друкованих джерелах, а не у вікіпедії).</p>
      <p>
        <i>Матеріал опубліковано мовою оригіналу з дозволу автора. Джерело: <a href="https://www.facebook.com/245503722940435/posts/539290330228438/">Facebook</a>.</i>
      </p>
    </article>
  </body>
</html>