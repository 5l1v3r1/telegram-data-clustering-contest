<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151373/"/>
    <meta property="og:site_name" content="AgroNews"/>
    <meta property="article:published_time" content="2019-11-22T12:27:00+00:00"/>
    <meta property="og:title" content="Чому українські овочівники, садівники та ягідники продають продукцію дешево"/>
    <meta property="og:description" content="На думку економіста інвестиційного департаменту ФАО Андрія Ярмака, найбільшою проблемою українських виробників є невміння об’єдуватися, щоб продавати продукцію дорожче як всередині країни, так і на експорт. Про це повідомляє Українська плодоовочева асоціація (УПОА). «Найбільшою проблемою є..."/>
  </head>
  <body>
    <article>
      <h1>Чому українські овочівники, садівники та ягідники продають продукцію дешево</h1>
      <address><time datetime="2019-11-22T12:27:00+00:00">22 Nov 2019, 12:27</time> by <a rel="author">agronews.uaode/author</a></address>
      <p>
        <b>На думку економіста інвестиційного департаменту ФАО Андрія Ярмака, найбільшою проблемою українських виробників є невміння об’єдуватися, щоб продавати продукцію дорожче як всередині країни, так і на експорт. Про це повідомляє Українська плодоовочева асоціація (УПОА).</b>
      </p>
      <p>«Найбільшою проблемою є надзвичайно маленький, абсолютно незначний розмір кожного з експортерів, хто пробує виходити на ринки. Наші виробники поки що не навчилися домовлятися і працювати разом, а самостійно кожен з них, навіть найбільший виробник чи експортер, є занадто маленьким, щоб впливати будь на що», – сказав Андрій Ярмак.</p>
      <p>На думку УПОА, українські виробники овочів, фруктів, ягід та горіхів, майже не вкладаються у маркетинг своєї продукції.</p>
      <p>«Вони витрачають мільйони доларів на вирощування та зберігання, однак в подальшому практично нічого не роблять для того, щоб конвертувати свої витрати у гроші. В результаті садівники, подекуди, не продають, а «здають», тобто просто віддають за безцінь свою продукцію, що неприпустимо, коли мова йде про продукцію з високою доданою вартістю», – йдеться у повідомленні.</p>
    </article>
  </body>
</html>