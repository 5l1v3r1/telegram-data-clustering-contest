<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/rusya-20-ton-domatesi-turkiye-ye-geri-gonderdi,849245"/>
    <meta property="og:site_name" content="T24"/>
    <meta property="article:published_time" content="2019-11-22T12:58:00+00:00"/>
    <meta property="og:title" content="Rusya 20 ton domatesi Türkiye'ye geri gönderdi"/>
    <meta property="og:description" content="Domateslerde kurtçuğa rastlandığı belirtildi"/>
  </head>
  <body>
    <article>
      <h1>Rusya 20 ton domatesi Türkiye'ye geri gönderdi</h1>
      <h2>Domateslerde kurtçuğa rastlandığı belirtildi</h2>
      <address>
        <time datetime="2019-11-22T12:58:00+00:00">22 Nov 2019, 12:58</time>
      </address>
      <p>Türkiye’den Rusya’ya gönderilen 20 ton domatesin geri gönderildiği açıklandı. Yapılan incelemede canlı kurtçuklara rastlandığı belirtildi.<br/>Birgün'de yer alan habere göre, Rusya Tarım Ürünleri Denetim Ajansı (Rosselhoznadzor) tarafından yapılan açıklamada, Türkiye’den Rusya’nın başkenti Moskova’nın güneyinde bulunan Bryansk bölgesine gönderilen domatesin iade edildiği belirtildi.<br/>Açıklamada Rusya’nın Krasnodar bölgesine gönderilmek için bir depoda bekletilen domateslerin müfettişler tarafından incelemeye alındığı anda canlı kurtçuklara rastlandığı ardından laboratuvarda yapılan incelemelerde domateslerde yaprak galeri güvesine rastlanıldığı ifade edilerek, 20 ton domatesin Türkiye’ye geri gönderildiği bilgisi aktarıldı.<br/>Geçen yılın verilerine göre, Türkiye’den Rusya’ya 2018 yılının tamamında 37 bin 107 ton domates gönderilip karşılığında ise 30 milyon 634 bin 892 dolar gelir elde edilmişti.</p>
    </article>
  </body>
</html>