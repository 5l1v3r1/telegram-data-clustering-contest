<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/tourkia-perase-apo-ti-mixani-tou-kima-ti-gynaika-tou-pagose-to-dikastirio/2921172/"/>
    <meta property="og:site_name" content="Newsit.gr"/>
    <meta property="article:published_time" content="2019-11-22T12:49:44+00:00"/>
    <meta property="og:title" content="Τουρκία: Πέρασε από τη μηχανή του κιμά τη γυναίκα του – «Πάγωσε» το δικαστήριο"/>
    <meta property="og:description" content="Το άγριο φονικό στη Μερσίνα, πέρυσι τον Νοέμβριο, είχε σοκάρει την Τουρκία. Ακόμη περισσότερο, όμως, συγκλονίζουν οι λεπτομέρειες που έδωσε ο δράστης του εγκλήματος στο δικαστήριο."/>
  </head>
  <body>
    <article>
      <h1>Τουρκία: Πέρασε από τη μηχανή του κιμά τη γυναίκα του – «Πάγωσε» το δικαστήριο</h1>
      <h2>Το άγριο φονικό στη Μερσίνα, πέρυσι τον Νοέμβριο, είχε σοκάρει την Τουρκία. Ακόμη περισσότερο, όμως, συγκλονίζουν οι λεπτομέρειες που έδωσε ο δράστης του εγκλήματος στο δικαστήριο.</h2>
      <address><time datetime="2019-11-22T12:49:44+00:00">22 Nov 2019, 12:49</time> by <a rel="author">Newsit Newsroom</a></address>
      <p>Πριν από έναν χρόνο, ο Μουσταφά Ερτούρκογλου είχε δολοφονήσει τη γυναίκα του Τζεμιλέ. Η ώρα της δίκης έφτασε και ο κατηγορούμενος, με απόλυτη ψυχραιμία περιέγραψε τις λεπτομέρειες του εγκλήματος. Η δίκη ξεκίνησε σήμερα στη Μερσίνα και η Τουρκία παρακολουθεί με κομμένη την ανάσα τις αποκαλύψεις.</p>
      <p>Όσοι βρίσκονταν στο δικαστήριο «πάγωσαν» όταν άκουσαν τον κατηγορούμενο να περιγράφει πως τεμάχισε και πέρασε από τη μηχανή του κιμά την άτυχη Τζεμιλέ.</p>
      <p>Ο ζευγάρι ήταν σε διάσταση. Ο Μουσταφά Ερτούρκογλου πίστευε πως η σύζυγός του τον είχε απατήσει, είπε στο δικαστήριο. Και αποφάσισε, γι’ αυτό να τη σκοτώσει.</p>
      <p>Την κάλεσε στο σπίτι του με αφορμή την επέτειο του γάμου τους. Της είπε πως ήθελε να της δώσει ένα δώρο. Όταν η άτυχη Τζεμιλέ ανταποκρίθηκε στην πρόσκληση, ο κατηγορούμενος βρήκε την ευκαιρία να θέσει σε εφαρμογή το σατανικό σχέδιό του.</p>
      <p>Της επιτέθηκε και της έκοψε το λαιμό με μαχαίρι, τεμάχισε το άψυχο κορμί της και το πέρασε από τη μηχανή του κιμά! Περιγράφοντας τα πάντα με ανατριχιαστικές λεπτομέρειες στο δικαστήριο, είπε πως ένα μέρος του πτώματος το πέταξε στα σκουπίδια (!) και ένα άλλο το έθαψε στο νεκροταφείο της πόλης!</p>
      <p>Φίλη του θύματος κατέθεσε πως η Τζεμιλέ ήθελε να χωρίσει τον άντρα της γιατί τη χτυπούσε και γιατί είχε χρέη.</p>
      <p>Στη δίκη συμμετείχαν 40 γυναίκες δικηγόροι, εκπροσωπώντας δικηγορικά γραφεία που στηρίζουν τα δικαιώματα γυναικών. Η αδελφή του θύματος ζήτησε να επιβληθεί η πιο βαριά ποινή στον δράστη.</p>
      <p>Η σημερινή ακροαματική διαδικασία κράτησε τέσσερις ώρες και θα συνεχιστεί στις 4 Δεκεμβρίου.</p>
      <p>
        <i>Πηγή: <a href="https://cyprustimes.com/perase-ti-gynaika-toy-apo-michani-kima-pagose-to-dikastirio-otan-periegrapse-tis-leptomereies/">cyprustimes.com</a> / ΚΥΠΕ</i>
      </p>
    </article>
  </body>
</html>