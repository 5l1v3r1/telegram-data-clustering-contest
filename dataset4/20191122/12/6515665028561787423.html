<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/zabava/zdravlje/3362469/za-ljubitelje-slatkisa-koji-zele-da-dostignu-ili-sacuvaju-dobru-liniju-fenomenalni-slatkisi-bez-secera"/>
    <meta property="og:site_name" content="kurir.rs"/>
    <meta property="article:published_time" content="2019-11-22T12:15:00+00:00"/>
    <meta property="og:title" content="ZA LJUBITELJE SLATKIŠA KOJI ŽELE DA DOSTIGNU ILI SAČUVAJU DOBRU LINIJU: Fenomenalni slatkiši bez šećera"/>
    <meta property="og:description" content="Ljubitelji slatkiša koji žele da dostignu ili sačuvaju dobru liniju, uglavnom makar na određeni period reše da im dnevni meni bude bez šećera, iako non-stop razmišljaju o fenomenalnim ukusima svojih omiljenih poslastica. Međutim, za sve one koji su tako radili ..."/>
  </head>
  <body>
    <article>
      <h1>ZA LJUBITELJE SLATKIŠA KOJI ŽELE DA DOSTIGNU ILI SAČUVAJU DOBRU LINIJU: Fenomenalni slatkiši bez šećera</h1>
      <address>
        <time datetime="2019-11-22T12:15:00+00:00">22 Nov 2019, 12:15</time>
      </address>
      <p>Ljubitelji slatkiša koji žele da dostignu ili sačuvaju dobru liniju, uglavnom makar na određeni period reše da im dnevni meni bude bez šećera, iako non-stop razmišljaju o fenomenalnim ukusima svojih omiljenih poslastica. Međutim, za sve one koji su tako radili zarad višeg cilja i mučili se, sada isti taj cilj mogu da ostvare bez problema, zahvaljujući niskokalorijskim zaslađivačima.</p>
      <p>
        <b>Zaslađivači za slatkiše</b>
      </p>
      <p>Ovi zaslađivači daju fenomenalan ukus slatkišima zbog čega nema potrebe za šećerom i dodatnim kalorijama. Ne izazivaju glad, ne povećavaju potrebu za slatkim, a mogu da ga koriste i dijabetičari i trudnice. Bez ijedne kalorije, oni daju čak i veću „slatkoću” od šećera, tako da se koristi u manjim količinama, i predstavljaju sjajnu podršku u mršavljenju i održavanju željenog izgleda.</p>
      <p>Kao „mađioničar”, niskokalorijski zaslađivači nam poboljšavaju raspoloženje čineći glavni deo fenomenalnih slatkiša bez trunke šećera, pa tako možemo da uživamo u porciji sladoleda ili kolaču!</p>
      <p>
        <b>Recepti za fenomenalnu liniju, ali i raspoloženje</b>
      </p>
      <p>Od recepata sa niskokalorijskim zaslađivačima, bez šećera, za početak možete probati fenomenalan slatkiš: sladoled sa stevijom.</p>
      <p>Potrebni sastojci: 1 kilogram iseckanih jagoda, isceđen sok od narandže i limuna, 1 šolja mleka, 500 ml slatke pavlake, 4 žumanceta, pola kašičice zaslađivača „stevija” u prahu, pola kesice želatina.</p>
      <p>Način pripreme: jagode sa sokom skuvati na laganoj vatri. U međuvremenu rastopiti želatin u malo vode i dodati skuvanoj masi. U drugoj šerpi, žumanca izmešati sa mlekom i stevijom i kuvati na pari uz stalno mešanje dok se ne zgusne. Posle toga, dodati slatku pavlaku. Spojiti obe mase bez šećera, izmešati i staviti u zamrzivač da se ohladi.</p>
      <p>Za drugi slatkiš bez šećera, evo recepta za fenomenalni banana kolač.</p>
      <p>Potrebni sastojci: 4 banane, 2 šolje usitnjenih ovsenih semenki, 1 šolja izrendanih jabuka, malo arome od vanile, 1 kašika cimeta, pola kašike muškatnog oraščića, pola kašičice „stevije” u prahu, pola šolje suvog grožđa, malo iseckanog badema.</p>
      <p>Način pripreme: pleh treba obložiti papirom za pečenje i zagrejati rernu na 170 stepeni Celzijusovih. Banane se zgnječe i pomešaju se sa ostalim sastojcima. Smesa se vadi kašikom i stavlja u pleh po sistemu jedna kašika, jedan kolač. Potrebno je peći kolače oko pola sata.</p>
      <p>Za ljubitelje čia semenki postoji iznenađenje u vidu čia pudinga sa jabukama!</p>
      <p>Potrebni sastojci: 2 kašičice čia semenki, 1 šoljica jogurta, manje od pola kašičice „stevije” u prahu, 1 jabuka, 2 kašike ovsenih mekinja, malo cimeta.</p>
      <p>Način pripreme: sve sastojke, osim jabuke, izmešati i ostaviti preko noći u frižideru. Ujutru dodati iseckanu jabuku i pomešati sa ostalom smesom. Ovaj puding se preporučuje za slatki doručak ili užinu.</p>
      <p>Prijatno!</p>
      <p>Promo tekst</p>
    </article>
  </body>
</html>