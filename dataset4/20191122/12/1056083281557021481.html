<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100258/%D9%85%D8%B1%D8%B2%D8%AF%D8%A7%D8%B1%D8%A7%D9%86-%DA%A9%D8%B1%D8%AF%D8%B3%D8%AA%D8%A7%D9%86-%D9%87%D9%85%D9%88%D8%A7%D8%B1%D9%87-%D8%A8%D8%A7-%D8%A2%D8%B4%D9%88%D8%A8-%D9%88-%D8%A7%D8%BA%D8%AA%D8%B4%D8%A7%D8%B4-%D9%85%D8%AE%D8%A7%D9%84%D9%81-%D9%87%D8%B3%D8%AA%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-22T12:58:28+00:00"/>
    <meta property="og:title" content="مرزداران کردستان همواره با آشوب و اغتشاش مخالف هستند"/>
    <meta property="og:description" content="ایسنا/کردستان امام‌جمعه سنندج گفت: مرزداران استان کردستان همواره با آشوب و اغتشاش مخالف بوده و هستند و قدردان خدمات نیروی انتظامی و سایر حافظان امنیت برای برقراری نظم و امنیت خواهند بود."/>
  </head>
  <body>
    <article>
      <h6 class="kicker">امام جمعه سنندج:</h6>
      <h1>مرزداران کردستان همواره با آشوب و اغتشاش مخالف هستند</h1>
      <address><time datetime="2019-11-22T12:58:28+00:00">22 Nov 2019, 12:58</time> by <a rel="author">ملیحه سیفی</a></address>
      <p>ایسنا/کردستان امام‌جمعه سنندج گفت: مرزداران استان کردستان همواره با آشوب و اغتشاش مخالف بوده و هستند و قدردان خدمات نیروی انتظامی و سایر حافظان امنیت برای برقراری نظم و امنیت خواهند بود.</p>
      <p>ماموستا عبدالرحمن خدایی، در آیین عبادی - سیاسی نماز جمعه این هفته مسجد جامع سنندج اظهار کرد: تعداد معدودی افراد بی‌تجربه و ناآگاه در چند روز اخیر با تخریب و آتش زدن اموال عمومی، پمپ‌بنزین، بانک و آمبولانس تنها ضرر زیادی را به مردم تحمیل کردند و با ایجاد آشوب و اغتشاش موجب خوشحالی دشمنان نظام شدند.</p>
      <p>وی افزود: مردم استان کردستان همواره حامی اقتدار و امنیت انقلاب بوده‌ و ثابت کرده‌اند که اجازه نمی‌دهند استکبار جهانی خدشه‌ای به امنیت و آرامش آنها وارد کند.</p>
      <p>ماموستا خدایی در ادامه با دعوت از مردم همیشه درصحنه استان کردستان برای حضور در راهپیمایی روز شنبه بیان کرد: مردم کردستان فردا با حضور همیشگی خود در این راهپیمایی بار دیگر خشم و انزجار خود را از استکبار جهانی نشان خواهند داد.</p>
      <p>وی عنوان کرد: مرزداران استان کردستان همواره با آشوب و اغتشاش مخالف بوده و قدردان خدمات نیروی انتظامی و سایر حافظان امنیت برای برقراری نظم و امنیت خواهند بود.</p>
      <p>امام‌جمعه سنندج در پایان با اشاره به رسیدگی به اعمال و رفتار انسان در روز قیامت یادآور شد: بر اساس آیات قران کریم در روز قیامت به اعمال و رفتار نیک یا بد ما به‌اندازه مثقال ذره رسیدگی خواهد شد و درواقع هیچکدام از اعمال انسان در آن روز گم نخواهد شد.</p>
      <p>انتهای میام</p>
    </article>
  </body>
</html>