<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/region/bosna-i-hercegovina/3362465/smenjen-direktor-zavoda-u-kom-su-vezivana-deca-sa-posebnim-potrebama-posle-sokantnih-slika-javnost-bih-burno-reagovala"/>
    <meta property="og:site_name" content="kurir.rs"/>
    <meta property="article:published_time" content="2019-11-22T12:15:00+00:00"/>
    <meta property="og:title" content="SMENJEN DIREKTOR ZAVODA U KOM SU VEZIVANA DECA SA POSEBNIM POTREBAMA: Posle šokantnih slika javnost BiH burno reagovala"/>
    <meta property="og:description" content="Na redovnoj sednici Vlade Federacije BiH, na inicijativu ministarke rada i socijalne politike Vesne Drljače, smenjeni su Upravni i Nadzorni odbor Zavoda za zbrinjavanje mentalno invalidne dece i omladine Pazarić."/>
  </head>
  <body>
    <article>
      <h6 class="kicker">kažnjeni upravni i nadzorni odbor</h6>
      <h1>SMENJEN DIREKTOR ZAVODA U KOM SU VEZIVANA DECA SA POSEBNIM POTREBAMA: Posle šokantnih slika javnost BiH burno reagovala</h1>
      <address>
        <time datetime="2019-11-22T12:15:00+00:00">22 Nov 2019, 12:15</time>
      </address>
      <p>
        <b>Na redovnoj sednici Vlade Federacije BiH, na inicijativu ministarke rada i socijalne politike Vesne Drljače, smenjeni su Upravni i Nadzorni odbor Zavoda za zbrinjavanje mentalno invalidne dece i omladine Pazarić.</b>
      </p>
      <p>Na kraju je jedan od zaključaka smena kompletne Uprave Zavoda Pazarić, na čelu s direktorom Redžepom Salićem.</p>
      <p>Smenjen je i Upravni odbor Zavoda koji čini pet članova, i to: Janja Milinković (predsednica), Anes Kaleta, Saida Kastrat, Džana Kilić i Enisa Hodžić.</p>
      <p>Smenjeni su i članovi Nadzornog odbora Dalila Efendić (predsednica), Mevlida Bandić i Ivana Bafo.</p>
      <figure>
        <img src="https://www.kurir.rs/data/images/2019/11/20/13/2058309_avaz1_ff.jpg?ver=1574421144"/>
        <figcaption>
          <cite>foto: Avaz.ba</cite>
        </figcaption>
      </figure>
      <p>Podsetimo, pre dva dana poslanica Naše stranke u Parlementu FBiH Sabina Ćudić pokazala je šokantne detalje o tretmanu štićenika, a posebno dece u Zavodu za zbrinjavanje mentalno invalidne dece i omladine Pazarić. Na fotografijama se moglo videti da su deca vezivana za krevete i radijatore.</p>
      <p>Reagovale su brojne organizacije, institucije, a obavešteno je i Tužilaštvo Kantona Sarajevo. Teško stanje i brojni problemi u funkcionisanju Zavoda Pazarić poslednjih nekoliko godina privukli su pažnju javnosti pre nekoliko meseci kada je danas smenjeni direktor Redžep Salić u Parlamentu FBiH obznanio brojne detalje.</p>
      <p>Kurir.rs/Avaz.ba Foto: Youtube/Printscreen</p>
      <related>
        <h4>NE PROPUSTITE</h4>
        <a href="https://www.kurir.rs/region/bosna-i-hercegovina/3362375/otac-sticenika-iz-pazarica-zasto-su-objavljene-slike-dece-bez-saglasnosti-roditelja-treba-pomoci-ali-bez-politikanstva"/>
        <a href="https://www.kurir.rs/region/bosna-i-hercegovina/3362013/hoce-li-i-moje-dete-biti-vezano-kad-ja-umrem-emotivan-govor-majke-deteta-sa-teskocama-u-razvoju-dirnuo-sve-video"/>
        <a href="https://www.kurir.rs/region/bosna-i-hercegovina/3361363/potresne-slike-iz-zavoda-u-sarajevu-deca-vezana-za-radijatore-i-krevete-sama-pruzaju-ruku-iz-navike-foto"/>
        <a href="https://www.kurir.rs/region/bosna-i-hercegovina/3361627/doktor-o-vezivanju-dece-u-psihijatrijskoj-bolnici-oni-znaju-da-sebi-ili-drugima-odgizu-komad-mesa"/>
      </related>
    </article>
  </body>
</html>