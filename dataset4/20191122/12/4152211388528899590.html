<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/entertainment/news/593217/%E0%A6%97%E0%A7%8B%E0%A6%B2%E0%A6%BE%E0%A6%AA%E0%A6%BF-%E0%A6%9F%E0%A7%87%E0%A6%B8%E0%A7%8D%E0%A6%9F-%E0%A6%A6%E0%A7%87%E0%A6%96%E0%A6%A4%E0%A7%87-%E0%A6%AA%E0%A7%8D%E0%A6%B0%E0%A6%A5%E0%A6%AE%E0%A6%AC%E0%A6%BE%E0%A6%B0-%E0%A6%87%E0%A6%A1%E0%A7%87%E0%A6%A8%E0%A7%87-%E0%A6%B0%E0%A6%BE%E0%A6%A8%E0%A6%BF"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-22T12:26:00+00:00"/>
    <meta property="og:title" content="গোলাপি টেস্ট দেখতে প্রথমবার ইডেনে রানি"/>
    <meta property="og:description" content="রানি মুখার্জি এখন কলকাতায়। শুক্রবার (২২ নভেম্বর) দুপুর থেকে শুরু হওয়া ঐতিহাসিক ইডেন গার্ডেনসে গোলাপি বলের টেস্ট উপভোগ করছেন তিনি। বাঙালি মেয়ে হলেও এই মাঠে তার খেলা দেখার অভিজ্ঞতা এটাই প্রথম।বাংলাদেশ-ভারত দিবা-রাত্রির টেস্ট দেখার ফাঁকে রানি বলেছেন, &amp;lsquo;মা-বাবার কাছে শুনতাম, ইডেনে..."/>
  </head>
  <body>
    <article>
      <h1>গোলাপি টেস্ট দেখতে প্রথমবার ইডেনে রানি</h1>
      <address><time datetime="2019-11-22T12:26:00+00:00">22 Nov 2019, 12:26</time> by <a rel="author">বিনোদন ডেস্ক</a></address>
      <figure>
        <img src="http://cdn.banglatribune.com/contents/cache/images/900x0x1/uploads/media/2019/11/22/4c066c6312a9d096b9681b3ca7b93632-5dd7d45b27032.jpg"/>
        <figcaption>গোলাপি বল হাতে নিয়ে দেখছেন রানি</figcaption>
      </figure>
      <p><b>রানি মুখার্জি এখন কলকাতায়। শুক্রবার (২২ নভেম্বর) দুপুর থেকে শুরু হওয়া ঐতিহাসিক ইডেন গার্ডেনসে গোলাপি বলের টেস্ট উপভোগ করছেন তিনি। বাঙালি মেয়ে হলেও এই মাঠে তার খেলা দেখার অভিজ্ঞতা এটাই প্রথম।</b><br/>বাংলাদেশ-ভারত দিবা-রাত্রির টেস্ট দেখার ফাঁকে রানি বলেছেন, ‘মা-বাবার কাছে শুনতাম, ইডেনে সবসময় উত্তেজনা ছড়িয়ে থাকে। তাই এই মাঠে এসে খেলা দেখা আমার জন্য অন্যরকম অভিজ্ঞতা।’<br/>নিজের অভিনীত ‘মারদানি টু’র বার্তা ছড়িয়ে দিতেই মূলত ‘সিটি অব জয়’ কলকাতায় এসেছেন রানি। স্টার স্পোর্টস চ্যানেলের মাধ্যমে এ নিয়ে কথা বলেন তিনি। এ সময় তার পাশে ছিলেন ভারতের সাবেক ক্রিকেটার সুনীল গাভাস্কার ও হরভজন সিং। একপর্যায়ে গোলাপি বল হাতে নিয়ে দেখেন ৪১ বছর বয়সী এই অভিনেত্রী।<br/>এদিকে পশ্চিমবঙ্গের হাজারও কলেজ শিক্ষার্থীর সঙ্গে আলোচনা করবেন রানি। কারণ ভারতে কিশোর অপরাধের উত্থান তুলে ধরা হয়েছে ছবিটিতে।<br/>কলকাতার পর ছবিটির প্রচারণা করতে ভারতের আরও সাতটি রাজ্যে চষে বেড়াবেন রানি। পুলিশ বাহিনী ও তাদের পরিবারের সঙ্গে দেখা করবেন তিনি।<br/>‘মারদানি টু’ হলো ২০১৪ সালে মুক্তিপ্রাপ্ত ‘মারদানি’র সিক্যুয়েল। এবারও নির্ভীক পুলিশ সুপার শিবানি শিবাজি রায়ের ভূমিকায় দেখা যাবে রানিকে। ছবিটি মুক্তি পাবে আগামী ১৩ ডিসেম্বর।</p>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/22/aabb122d3a7cdc74c2e054bfe704011a-5dd7d45b19bee.jpg"/>
        <figcaption>‘মারদানি টু’তে রানি মুখার্জি</figcaption>
      </figure>
      <p>
        <i>সূত্র: বিলিউড হাঙ্গামা</i>
      </p>
      <footer>/জেডএল/এমএম/</footer>
    </article>
  </body>
</html>