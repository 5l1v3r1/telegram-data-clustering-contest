<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/maltempo-scatta-lallerta-arancione-si-temono-frane-e-valanghe"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-22T12:42:56+00:00"/>
    <meta property="og:title" content="Maltempo, scatta l’allerta arancione: si temono frane e valanghe"/>
    <meta property="og:description" content="Le previsioni di Arpa Piemonte"/>
  </head>
  <body>
    <article>
      <h1>Maltempo, scatta l’allerta arancione: si temono frane e valanghe</h1>
      <h2>Le previsioni di Arpa Piemonte</h2>
      <address>
        <time datetime="2019-11-22T12:42:56+00:00">22 Nov 2019, 12:42</time>
      </address>
      <p>Una vasta perturbazione atlantica determina un peggioramento del tempo sul Piemonte già dalla serata di oggi con piogge diffuse, localmente intense su Appennino e settore nordoccidentale. Domani, si isolerà un minimo al suolo sul Golfo Ligure, con fenomeni in intensificazione su valori forti, molto forti sulla fascia pedemontana nordoccidentale e sull’Appennino, dove potranno essere anche a carattere temporalesco.</p>
      <p>Solo dalla tarda mattinata di domenica si avrà un’attenuazione delle piogge.  I venti sono molto intensi dai quadranti meridionali in quota con rinforzi da est anche sulle pianure orientali.</p>
      <p>Le forti precipitazioni previste determineranno un generalizzato innalzamento dei livelli idrometrici del reticolo idrografico principale e secondario, che nella giornata domani potranno superare i livelli di guardia dapprima sui settori appenninici in estensione al resto della regione nel pomeriggio.</p>
      <p>Anche il fiume Po, dalla sezione di Torino, e il Tanaro saranno interessati da incrementi significativi. Nella giornata di domenica i livelli potranno raggiungere anche localmente i livelli di pericolo.</p>
      <p>Per i dettagli si invita alla consultazione del <a href="http://www.arpa.piemonte.it/export/bollettini/bollettino_piene.pdf">Bollettino delle Piene </a>e dei prossimi aggiornamenti.</p>
      <figure>
        <img src="https://ci5.googleusercontent.com/proxy/MygdxmXC3d9icDvW2Kw-WMNb0FGdGAwr7r9Eihfz_anwICcu5TpBeP971sUB_2yRoHqtYrnMmqVwX4esHsRC9fo-Tok5IEnyOjMC9sBL5AH8s_UkPiR__RSAYQ82W2SCTQ=s0-d-e1-ft#https://www.arpa.piemonte.it/arpa-comunica/file-notizie/2019/piene22112019.png"/>
      </figure>
      <p>
        <b>Pericolo valanghe</b>
      </p>
      <p>Le intense precipitazioni nevose attese a partire dalla serata di oggi, determineranno un rapido aumento del grado di pericolo valanghe che raggiungerà il 4-Forte dapprima sui settori nord-occidentali e successivamente nel corso della giornata di sabato, si estenderà a tutti i settori. Sono attese valanghe di dimensioni grandi o molto grandi<br/>che potranno interessare le aree di fondovalle sulla maggior parte dei settori alpini.<br/>La quota delle nevicate sarà in aumento nel corso di sabato fino a raggiungere e superare i 1500-1700m determinando una rapida umidificazione e perdita di stabilità del manto nevoso a quote progressivamente maggiori , con possibili valanghe che nei<br/>settori delle Alpi Graie e Pennine potranno raggiungere dimensioni estreme soprattutto a partire dal pomeriggio di sabato 23 fino alla domenica mattina.<br/>Le attività in ambiente innevato sono fortemente limitate e sconsigliate.</p>
      <figure>
        <a href="https://www.arpa.piemonte.it/arpa-comunica/file-notizie/2019/allerta23112019.jpg">
          <img src="https://ci5.googleusercontent.com/proxy/dSArfQzMGk6vMnpGePCZZyN-8vYB3trWhRSx72v3jLCmXOjhjhg_kj8QOerG9hp5MUv13pbbq1UkPaaT-WyVBDDsTU395um2FI6XzHMgRs5a3tkhA74JiMUeUJInXuMbWlmohwoK7PZHjEhQ0xyz-MBzwpXhKo3wPaPzkuGXOgYei9a5Je3pCGM6kHyC8uT4D3YJHfvUTQ=s0-d-e1-ft#https://www.arpa.piemonte.it/arpa-comunica/file-notizie/2019/allerta23112019.jpg/@@images/2e8fbc8d-c313-499a-ae01-22d1378d4fd7.jpeg"/>
        </a>
      </figure>
      <p>Allerta arancione per peggioramento marcato dalla sera di oggi con precipitazioni diffuse su tutta la regione, localmente forti sul settore appenninico e sulla fascia montana e pedemontana alpina nordoccidentale. Sono attesi significativi e rapidi incrementi dei corsi d’acqua, fenomeni franosi e situazioni di dissesto idrogeologico.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/maltempo-allerta-arancione-per-nuove-precipitazioni-e-corsi-dacqua"/>
        <a href="https://laprovinciadibiella.it/attualita/pioggia-e-temporali-stanno-arrivando"/>
        <a href="https://laprovinciadibiella.it/cronaca/maltempo-la-situazione-si-sta-facendo-davvero-allarmante"/>
      </related>
    </article>
  </body>
</html>