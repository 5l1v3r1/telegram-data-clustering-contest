<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159095_1.html"/>
    <meta property="og:site_name" content="Novsport"/>
    <meta property="article:published_time" content="2019-11-22T12:46:00+00:00"/>
    <meta property="og:title" content="Ако се класира, България ще попадне в групата на Германия за Евро 2020"/>
    <meta property="og:description" content="&quot;Лъвовете&quot; ще са в група F"/>
  </head>
  <body>
    <article>
      <h1>Ако се класира, България ще попадне в групата на Германия за Евро 2020</h1>
      <address><time datetime="2019-11-22T12:46:00+00:00">22 Nov 2019, 12:46</time> by <a rel="author">Христо Иванов</a></address>
      <p> Националният отбор на България ще бъде в група F, ако се класира за финалите на Евро 2020, отреди тегленият в Нион жребий.</p>
      <p> <br/>В групата, в която мачовете ще се проведат в Мюнхен и Будапеща, със сигурност ще бъде и тимът на Германия като домакин, а имената на другите два отбора ще станат ясни след жребия за групите на първенството, който ще се тегли на 30 ноември.<br/> <br/>България попадна в поток А на баражите и в първия си мач ще играе с Унгария, а при победа ще домакинства на Исландия или Румъния. Ако България, Исландия или Унгария се класират за европейското, то тегленият жребий за група F остава такъв, какъвто е.<br/> <br/>Ако Румъния достигне до финалите, то тя ще бъде в група С, а победителят от плейофите в поток D - един измежду Грузия, Беларус, Северна Македония или Косово, ще бъде преместен служебно в група F при Германия.<br/> <br/>От днешния жребий в Нион стана ясно и че Дания ще бъде домакин на Русия в директния мач помежду им на европейското първенство. Двата отбора са сред 12-те домакина на шампионата и попаднаха в група "В", за където сигурен е и отборът на Белгия.</p>
    </article>
  </body>
</html>