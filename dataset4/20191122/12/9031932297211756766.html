<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-22/niebezpieczny-pestycyd-w-kaszy-gryczanej-lidl-juz-wycofal-ja-ze-sprzedazy/"/>
    <meta property="og:site_name" content="Polsat News"/>
    <meta property="article:published_time" content="2019-11-22T12:02:00+00:00"/>
    <meta property="og:title" content="Niebezpieczny pestycyd w kaszy gryczanej. Lidl już wycofał ją ze sprzedaży"/>
    <meta property="og:description" content="Aż 40 proc. sprzedawanych kasz gryczanych zawiera glifosat, kontrowersyjny herbicyd, który może być używany do suszenia zbóż. Jego spożywanie zwiększa ryzyko wielu chorób, m.in. nowotworowych - ostrzega portalspozywczy.pl. GIS przekazał sprawę wojewódzkim inspektorom. Sieć Lidl w odpowiedzi na niepokojące wyniki raportu wycofała produkt ze sprzedaży."/>
  </head>
  <body>
    <article>
      <h1>Niebezpieczny pestycyd w kaszy gryczanej. Lidl już wycofał ją ze sprzedaży</h1>
      <address>
        <time datetime="2019-11-22T12:02:00+00:00">22 Nov 2019, 12:02</time>
      </address>
      <p>
        <b>Aż 40 proc. sprzedawanych kasz gryczanych zawiera glifosat, kontrowersyjny herbicyd, który może być używany do suszenia zbóż. Jego spożywanie zwiększa ryzyko wielu chorób, m.in. nowotworowych - ostrzega portalspozywczy.pl. GIS przekazał sprawę wojewódzkim inspektorom. Sieć Lidl w odpowiedzi na niepokojące wyniki raportu wycofała produkt ze sprzedaży.</b>
      </p>
      <related>
        <a href="https://www.polsatnews.pl/wiadomosc/2019-08-14/dwie-partie-chusteczek-toaletowych-wycofane-z-rynku-gis-powodem-niespelnianie-standardow-jakosci/"/>
      </related>
      <p>FoodRentgen i Fundacja Konsumentów opublikowały raport z wynikami badań 10 kasz gryczanych z polskich sklepów na obecność glifosatu - najpopularniejszego składnika aktywnego herbicydów (środków do zwalczania chwastów w uprawach). Zwiększa on ryzyko chorób nowotworowych, zwłaszcza chłoniaka nieziarniczego.</p>
      <p>Glifosatowi przypisuje się również negatywny wpływ na bakterie układu pokarmowego, a w efekcie problemy trawienne, zaburzenia hormonalne, autyzm, chorobę Alzheimera, depresję, chorobę Parkinsona oraz choroby wątroby. </p>
      <p>
        <b>"Chodzi o wywołanie strachu wśród konsumentów"</b>
      </p>
      <p>Jak informuje portal "Agronews" zdaniem Polskiego Stowarzyszenia Ochrony Roślin, metodologia badania budzi wątpliwości, a główny akcent położony został na wywołanie strachu wśród konsumentów.</p>
      <p>"Nieuzasadnione jest stawianie tezy, według której 40 proc. kasz dostępnych na rynku jest skażonych, w momencie, gdy analizie poddano 10 przypadkowo wybranych produktów" - wskazano.</p>
      <p>
        <a href="https://www.polsatnews.pl/wiadomosc/2019-05-08/dwie-partie-sera-wycofane-z-dystrybucji-gis-moga-byc-skazone-bakteria-e-coli/">
          <b>ZOBACZ: Ser wycofany z dystrybucji. GIS: mogą być skażone bakterią E. Coli</b>
        </a>
      </p>
      <p>
        <b>Które kasze gryczane są niebezpieczne? </b>
      </p>
      <p>Spośród badanych kasz wynik pozostałości glifosatu na poziomie 0,1 mg/kg (określony w rozporządzeniu UE) przekroczyły <b>Cenos Kasza gryczana biała</b> 400g, <b>Janex Kasza gryczana prażona</b> 1kg, <b>Risana Kasza gryczana prażona</b> 400 g i <b>Kuchnia Lidla Kasza gryczana</b> 400g i nieznacznie <b>Melvit Premium Kasza gryczana prażona</b> 400g.</p>
      <p>Poniżej progu pozostałości 0,1 mg/kg znalazły się <b>Kupiec Kasza gryczana prażona</b> 400g, a pozostałości nie stwierdzono w <b>Carrefour Kasza gryczana biała</b> 400g,<b> Auchan Kasza gryczana biała</b> 400g, <b>NaturAvena Ekologiczna kasza gryczana</b> 1kg i <b>Ekowital Ekologiczna kasza gryczana</b> 500g.</p>
      <p>
        <a href="https://www.polsatnews.pl/wiadomosc/2019-08-14/dwie-partie-chusteczek-toaletowych-wycofane-z-rynku-gis-powodem-niespelnianie-standardow-jakosci/">
          <b>ZOBACZ: Dwie partie chusteczek toaletowych wycofane z rynku. GIS: powodem niespełnianie standardów jakości</b>
        </a>
      </p>
      <p>
        <b>"Niezwłoczne podjęcie działań"</b>
      </p>
      <p>Przedstawiciel Lidla w rozmowie z "Portalem Spożywczym" poinformował, że produkt został wycofany z oferty sklepu. - Po otrzymaniu informacji na temat kaszy gryczanej natychmiast poprosiliśmy naszego dostawcę o przedstawienie jego stanowiska w tej sprawie  -powiedziała Aleksandra Robaszkiewicz, Head of Corporate Communication Lidl Polska.</p>
      <p>Główny Inspektorat Sanitarny zapowiedział "niezwłoczne podjęcie działań". <a href="http://www.foodrentgen.eu/pl/raport-kasze-gryczane">Pełny raport dostępny jest tutaj</a>.</p>
      <p>
        <a href="https://www.polsatnews.pl/wideo/przejscia-nie-ma-mieszkancy-swidnika-chca-by-wrocilo_6760203/">WIDEO - "Przejścia nie ma". Mieszkańcy Świdnika chcą, by wróciło</a>
      </p>
      <figure>
        <img src="https://r.dcs.redcdn.pl/http/o2/redefine/cp/ss/ssiaannd6t1c9tukmwde2m9t253xy636.jpg"/>
      </figure>
    </article>
  </body>
</html>