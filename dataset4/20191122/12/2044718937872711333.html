<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/forma-1/2019/11/22/f1-gasly-sose-allt-volna-talpra-a-red-bullnal/"/>
    <meta property="og:site_name" content="Vezess"/>
    <meta property="article:published_time" content="2019-11-22T12:43:52+00:00"/>
    <meta property="og:title" content="F1: Gasly sose állt volna talpra a Red Bullnál"/>
    <meta property="og:description" content="A Red Bull motorsport főnöke, Helmut Marko szerint Pierre Gasly talán sose talált volna magára, ha nem küldik vissza a Toro Rossóhoz."/>
  </head>
  <body>
    <article>
      <h1>F1: Gasly sose állt volna talpra a Red Bullnál</h1>
      <address><time datetime="2019-11-22T12:43:52+00:00">22 Nov 2019, 12:43</time> by <a rel="author" href="https://www.vezess.hu/author/vezess/" target="_blank">Vezess</a></address>
      <p>
        <b>A Red Bull motorsport főnöke, Helmut Marko szerint Pierre Gasly talán sose talált volna magára, ha nem küldik vissza a Toro Rossóhoz.</b>
      </p>
      <p>Pierre Gasly fél szezont kapott a Red Bullnál, a legjobb eredménye egy negyedik hely volt Silverstone-ból. Noha a csapat többször is azt mondta, végigcsinálhatja a szezont, a nyári szünetben végül Alexander Albonra cserélték a franciát.</p>
      <p>Gasly a Brazil Nagydíjon a Toro Rossóval szerezte meg pályafutása első dobogós helyezését, másodikként ért célba egy kissé kaotikus futam végén. “Magára talált, most az igazi Pierre-t látjuk” – mondta Marko.</p>
      <p>“Mindig hittünk benne. A váltás pozitív volt számára, mert úgy gondolom, a Red Bullnál sose állt volna talpra.”</p>
      <p>Marko nagyon elégedett volt versenyzői interlagosi produkciójával. “Max tökéletes volt, az előzései hihetetlenek voltak. Albon is nagyon jól teljesített, amíg ki nem lökték, szóval a programunk működik. Alig várjuk a következő évet.”</p>
      <footer>Forrás: Motorsport.com</footer>
    </article>
  </body>
</html>