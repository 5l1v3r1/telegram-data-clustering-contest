<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=961699"/>
    <meta property="og:site_name" content="Andhrajyothy"/>
    <meta property="article:published_time" content="2019-11-22T12:30:46+00:00"/>
    <meta property="og:title" content="మహిళ ప్రైవేట్‌పార్టు లోపల కుట్లు వేసి...సూది వదిలిన నర్సు..."/>
    <meta property="og:description" content="ADVT"/>
  </head>
  <body>
    <article>
      <h1>మహిళ ప్రైవేట్‌పార్టు లోపల కుట్లు వేసి...సూది వదిలిన నర్సు...</h1>
      <address>
        <time datetime="2019-11-22T12:30:46+00:00">22 Nov 2019, 12:30</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>చెన్నై (తమిళనాడు) : ఓ మహిళ ప్రైవేటుపార్టులో విరిగిన సూదిని వదిలేసిన నర్సు బాగోతం తమిళనాడు రాష్ట్రంలోని రామనాథపురం జిల్లా ఉచిప్పులి పట్టణంలోని ప్రభుత్వ ప్రాథమిక ఆరోగ్యకేంద్రంలో వెలుగు చూసింది. </b>మారావెట్టి వలసాయి గ్రామానికి చెందిన కె. రమ్య (21) అనే గర్భిణీ ప్రసవం కోసం ఉచిప్పులి ప్రభుత్వ ప్రాథమిక వైద్య కేంద్రానికి ఈ నెల 19వతేదీన వచ్చారు. రమ్యకు అసిస్టెంట్ సర్జన్ యాసీన్, స్టాఫ్ నర్సు అన్‌బు సెల్వీలు సాధారణ ప్రసవం చేశారు. రమ్యకు పండంటి ఆడబిడ్డ జన్మించింది. ప్రసవం అనంతరం రమ్య తన ప్రైవేటు పార్టు నుంచి రక్తం వస్తుండటంతో బాధతో విలవిలలాడింది.</p>
      <p>  తన భార్య రమ్యకు  రక్తస్రావం అవుతుండటంపై భర్త కార్తీకేయన్ యూపీహెచ్ సీ వైద్యులను నిలదీయడంతో వారు ఆమెను రామనాథపురం ప్రభుత్వ ఆసుపత్రికి తీసుకువెళ్లాలని రిఫర్ చేశారు. రామనాథపురం ప్రభుత్వ ఆసుపత్రిలో వైద్యులు రమ్యకు ఎక్స్ రే తీయగా ఆమె ప్రైవేటుపార్టులోపల విరిగిన సూది కనిపించింది.ప్రైవేటుపార్టులోపల ఉన్న సూదిని తొలగించాలంటే శస్త్రచికిత్స చేయాలని చెప్పి రామనాథపురం వైద్యులు రమ్యను మధురై రాజాజీ ప్రభుత్వ ఆసుపత్రికి పంపించారు. మధురై ఆసుపత్రిలో వైద్యులు గంటపాటు శ్రమించి ఆమె ప్రైవేటు పార్టు నుంచి విరిగిన  సూదిని తొలగించారు.  ప్రసవం అనంతరం ప్రైవేటుపార్టులో నర్సు సూదితో కుట్లు వేసిందని, అలా కుట్లు వేసేటపుడు సూది విరిగిపోయిందని వైద్యాధికారి డాక్టర్ కుమారకురుబరన్ చెప్పారు. సూది విరిగిపోవడం వల్ల రమ్యకు తీవ్ర రక్తస్రావం అయిందని, ఈ ఘటనలో నిర్లక్ష్యంగా వ్యవహరించిన నర్సును సస్పెండ్ చేశామని, ప్రసవం చేసిన అసిస్టెంట్ సర్జన్‌పై చర్యలు తీసుకోవాలని తమిళనాడు ఆరోగ్య, కుటుంబ సంక్షేమ శాఖకు సిఫారసు చేశామని వైద్యాధికారి చెప్పారు. ఈ ఘటనపై తాము దర్యాప్తు చేస్తామని వైద్యాధికారి వివరించారు.</p>
    </article>
  </body>
</html>