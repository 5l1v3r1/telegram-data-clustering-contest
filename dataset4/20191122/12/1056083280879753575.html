<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100247/%D9%84%D8%B2%D9%88%D9%85-%D9%86%D8%B8%D8%A7%D8%B1%D8%AA-%D9%85%D8%B3%D8%AA%D9%82%DB%8C%D9%85-%D8%A8%D8%B1-%D9%86%D8%B1%D8%AE-%DA%A9%D8%A7%D9%84%D8%A7%D9%87%D8%A7"/>
    <meta property="og:site_name" content="ایسنا"/>
    <meta property="article:published_time" content="2019-11-22T12:22:15+00:00"/>
    <meta property="og:title" content="لزوم نظارت مستقیم بر نرخ کالاها"/>
    <meta property="og:description" content="ایسنا/خوزستان نماینده ولی فقیه در خوزستان با اشاره به سخنرانی حکیمانه رهبر در خصوص افزایش قیمت بنزین با اشاره به اینکه مقام معظم رهبری بهترین راهکار را در این زمینه اتخاذ کردند، گفت: با توجه به افزایش قیمت بنزین، لازم است بر نرخ کالاها، به طور مستقیم، نظارت صورت گیرد."/>
  </head>
  <body>
    <article>
      <h6 class="kicker">نماینده ولی فقیه در خوزستان خواستار شد</h6>
      <h1>لزوم نظارت مستقیم بر نرخ کالاها</h1>
      <address>
        <time datetime="2019-11-22T12:22:15+00:00">22 Nov 2019, 12:22</time>
      </address>
      <p>ایسنا/خوزستان نماینده ولی فقیه در خوزستان با اشاره به سخنرانی حکیمانه رهبر در خصوص افزایش قیمت بنزین با اشاره به اینکه مقام معظم رهبری بهترین راهکار را در این زمینه اتخاذ کردند، گفت: با توجه به افزایش قیمت بنزین، لازم است بر نرخ کالاها، به طور مستقیم، نظارت صورت گیرد.</p>
      <p>حجت الاسلام و المسلمین محمد موسوی فرد در خطبه‌های نماز جمعه امروز (یکم آذر ماه) در اهواز اظهار کرد: رعایت تقوای از واجبات الهی است که خود و نمازگزاران را به تقوا توصیه می‌کنم.</p>
      <p>به گزارش ایسنا، وی با اشاره به برخی روایات در خصوص دروغ گفتن افزود: انسان مومن ممکن است بخیل شود یا دست به گناهان بزنند اما انسان مومن هرگز دورغ نمی‌گوید زیرا دروغ با ایمان قابل جمع نیست.</p>
      <p>امام جمعه اهواز تصریح کرد: همانگونه که اهل بیت در خط مقدم بودند باید سیاستمدارن و مسوولان در نظام مقدس اسلامی در خط مقدم باشند. مسوولان در نظام حکومت اسلامی هرگز دروغ نمی‌گویند.</p>
      <p>نماینده ولی فقیه در خوزستان با اشاره به هفته بسیج عنوان کرد: اولین بسیجی امیر المومنین (ع) است و در تمام امور یک بسیجی واقعی را تمرین می‌کردند.</p>
      <p>حجت الاسلام و المسلمین موسوی فرد با اشاره به برگزاری اولین نماز جمعه در سال 59 در اهواز ادامه داد: امروز چهلمین سالگرد نخستین نماز جمعه در اهواز است که نخستین امام جمعه آقای جنتی و دومین امام جمعه حجت الاسلام و المسلیمن طاهری و سومین امام جمعه آیت الله جزایری بودند که من نیز چهارمین امام جمعه اهواز هستم.</p>
      <p>وی در خصوص برخی مسائل در روزهای اخیر گفت: در هفته گذشته بنا به مصالحی سکوت کردیم که واجب بود.</p>
      <p>امام جمعه اهواز تصریح کرد: در پی حوادث اخیر مقام معظم رهبری با سخنرانی حکمیانه خود یک بار دیگر کشتی طوفان زده انقلاب را از غرق شدن نجات دادند.</p>
      <p>حجت الاسلام و المسلمین موسوی فرد ادامه داد: در پی افزایش قمیت بنزین حضرت آقا می‌توانستند چند راه را انتخاب کنند. مقام معظم رهبری از روز اول مخالف سریع افزایش قیمت بنزین بودند که این موضع گیری چند اشکال داشت. اگر رهبر دستور طرح توقف افزایش قیمت بنزین را می‌دادند از همان روز اول رسانه‌های استکباری حاکمیت دو گانه در کشور را رقم می‌زدند، زیرا مجموعه سران سه قوه با نظر کارشناسی یک تصمیم گرفتند و حاکمیت نظام که ولایت فقیه است تصمیم دیگر.</p>
      <p>وی افزود: ایراد دوم در این راهکار این است که اگر حضرت آقا طرح را متوقف می‌کردند بهانه‌ای به دست آنها می‌دادند که عنوان می‌کردند ما می‌خواستیم کار کنیم ولی نگذاشتند.</p>
      <p>نماینده ولی فقیه در خوزستان گفت: سومین ایراد این راهکار هم این است که اگر این طرح متوقف می‌شد سنگ بنای درستی گذاشته می‌شد که بعدها و در هر دولت دیگری از رهبری خواسته می‌شد در این گونه موارد ورود  و طرح‌ها را متوقف کنند. اگر این طرح را متوقف می‌کردند لازمه این کار این بود که هر گاه دولت و مسوولان نظام مقدس اسلامی می خواستند طرحی را اجرا کنند با اعتراضات و به خیابان رفتن باید طرح متوقف می‌شد، بنابراین اگر این طرح متوقف می‌شد سنگ روی سنگ بند نمی‌ماند.</p>
      <p>وی عنوان کرد: راهکار دیگر سکوت و عبور از حوادث بود که این راه نیز به صلاح کشور نبود زیرا از فردای آن روز بنا بود که مجلس نمایندگان در قالب طرح دو فوریتی برای توقف این طرح ارائه کنند که با این کار بین نمایندگان مجلس اختلاف ایجاد می‌شود و آتش بیشتری بین سران سه قوه کشیده می‌شد.</p>
      <p>امام جمعه اهواز ادامه داد: ایجاد هماهنگی بین سه قوه و تصمیمات راهبردی پیشگیرانه از اصلی ترین وظایف رهبر ی است که باید در زمان‌های حساس رهبر ورود کنند و تصمیم بگیرند.</p>
      <p>وی بیان کرد: سومین راهکار در این زمینه همین راهکار بود که حضرت آقا با اصل طرح موافقت کردند و فرمودند جزئیات در تخصص من نیست.</p>
      <p>نماینده ولی فقیه در خوزستان تصریح کرد: امت اسلامی باید از شرایطی که در طول تاریخ رخ داده عبرت بگیرند.</p>
      <p>وی ادامه داد: مقام معظم رهبری به فکر سالم ماندن نظام مقدس جمهوری اسلامی هستند.</p>
      <p>امام جمعه اهواز با اشاره به عدم اطاعت برخی از مردم و مسوولان از فرامین مقام معظم رهبری گفت: برای بیدار شدن امت اسلامی از خواب چقدر باید هزینه کرد.</p>
      <p>وی با اشاره به وارد شدن خسارتی به اموال عمومی تصریح کرد: این کارها نمونه‌های از این است که دشمن و آمریکا با این فشارها می‌خواهند بین مردم و نظام شکاف ایجاد کنند.</p>
      <p>نماینده ولی فقیه در خوزستان خاطر نشان کرد: اگر امنیت در کشور نباشد اقتصاد، نماز و امامت وجود نخواهد داشت. اگر تمام قدرت‌ها با هم جمع شوند. تا تفرقه بین مردم و نظام جمهوری اسلامی بیندازند هرگز نخواهند توانست.</p>
      <p>حجت الاسلام و المسلیمن موسوی فرد با تاکید بر لزوم اجرای اقتصاد مقاومتی گفت: اقتصاد مقاومتی به معنای فعال شدن تولید داخلی و کارخانجات و همچنین بستن مرزهای اسلامی است اگر اقتصاد  مقاومتی اجرا می‌شد امروز چنین  مشکلاتی نداشتیم  حرف آقا را گوش ندادیم و کار خودمان را می‌کنیم.</p>
      <p>وی عنوان کرد: مقام معظم رهبری فرمودند جوان لایق، کارآمد، شایسته و متدین انقلابی برای انتخابات ریاست جمهوری آینده انتخاب شود و به او رای دهید.</p>
      <p>حجت الاسلام و المسلمین موسوی فرد،گفت: مقرر شده بود که در 5 تا 6 سال گذشته قیمت بنزین با شیب ملایم و سالانه 20 درصد افزایش یابد اما مجلسی ها چرا در این زمینه اقدام نکردند.</p>
      <p>امام جمعه اهواز با اشاره به تحصیل برخی از فرزندان مسوولان در خارج از کشور گفت: برخی جوانان ما با حقوق کمی دارند و برخی تنها یارانه دارند و تعدادی نیز یارانه هم ندارند باید دستمزدهای نجومی تعدیل یابد که با این کار بسیاری از مشکلات حل خواهد شد.</p>
      <p>وی در خوزستان عنوان کرد: اگر حقوق نمایندگان مجلس مانند قشر ضعیف و در حد دو میلیون تومان باشد و همچنین همه راه‌های دیگر به روی آنها بسته باشد چه کسی می‌خواهند نماینده مجلس باشد.</p>
      <p>امام جمعه اهواز با اشاره به عدم پرداخت حقوق برخی کارگران گفت: برخی از کارگران 4 تا 6 ماه حقوق نگرفتند این افراد چگونه می‌توانند صدای خود را به گوش مسوولان برسانند باید فضای ایجاد شود تا با برنامه ریزی این افراد بتواند صدای خود را به مسوولان برساند.</p>
      <p>وی بیان کرد: در پی افزایش قیمت بنزین برای تثبیت ماندن نرخ کالاها باید نظارت مستقیم و دقیق انجام شود و مردم نیز همراهی کنند ما در طول 8 دفاع مقدس و 40 سال همه شرایط را تحمل کرده‌ایم و حالا نیز تحمل می کنیم.</p>
      <p>امام جمعه اهواز عنوان کرد: از نیروهای مسلح،‌بسیجیان و همه افرادی که دست اغتشاشگران را کوتاه کردیم تشکر می‌کنیم و می گویم همچنان مطالبه ما مردم نظارت مستقیم بر بازار است.</p>
      <p>وی با اشاره به راهپیمایی فردا گفت: فردا از میدان مولوی حرکت خواهیم کرد و تودهنی بزرگی به آمریکا خواهیم زد و یک بار دیگر حمایت خود را از رهبر اعلام خواهیم کرد.</p>
      <p>انتهای پیام</p>
    </article>
  </body>
</html>