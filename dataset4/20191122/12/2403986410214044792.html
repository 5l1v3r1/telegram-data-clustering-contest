<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/vin_zaslugovuye_krashhoyi__rodichka_liama_gemsvorta_prokomentuvala_rozluchennya_z_mayli_sayrus_n1237845"/>
    <meta property="og:site_name" content="24 Канал"/>
    <meta property="article:published_time" content="2019-11-22T12:33:00+00:00"/>
    <meta property="og:title" content="Він заслуговує кращої, – родичка Ліама Гемсворта прокоментувала розлучення з Майлі Сайрус"/>
    <meta property="og:description" content="У Голлівуді не припиняють обговорювати несподіване розлучення актора Ліама Гемсворта та співачки Майлі Сайрус. Досі родичі пари утримувались від коментарів. Однак мовчання порушила Ельза Патакі – дружина Кріса Гемсворта."/>
  </head>
  <body>
    <article>
      <h1>Він заслуговує кращої, – родичка Ліама Гемсворта прокоментувала розлучення з Майлі Сайрус</h1>
      <address><time datetime="2019-11-22T12:33:00+00:00">22 Nov 2019, 12:33</time> by <a rel="author" href="https://24tv.ua/yuliya_mihaylova_tag5684/" target="_blank">Юлія Михайлова</a></address>
      <p>
        <b>У Голлівуді не припиняють обговорювати несподіване розлучення актора Ліама Гемсворта та співачки Майлі Сайрус. Досі родичі пари утримувались від коментарів. Однак мовчання порушила Ельза Патакі – дружина Кріса Гемсворта.</b>
      </p>
      <p>Як повідомляє <a href="https://www.dailymail.co.uk/tvshowbiz/article-7712239/Chris-Hemsworths-wife-Elsa-Pataky-says-Liam-deserves-better-Miley-Cyrus.html">The Daily Mail</a>, про скандальне розлучення вона заговорила на пресконференції в Мадриді. Перед журналістами Ельза Патакі не стримувала свого розчарування від події, однак заявила, що Ліам Гемсворт заслуговує на кращу дружину, аніж мінлива Майлі Сайрус. Водночас вона не приховувала, що актор і досі переживає через крах цих стосунків. </p>
      <blockquote>Читайте також: <a href="https://24tv.ua/lifestyle/mama_liama_gemsvorta_hotila_yogo_rozluchennya_z_mayli_sayrus__zmi_n1219107">Мама Ліама Гемсворта хотіла його розлучення з Майлі Сайрус, – ЗМІ</a></blockquote>
      <p>"Брат мого чоловіка... Після десяти років стосунків, за якими ви всі спостерігали, Ліам трохи засмучений, але добре справляється. Він сильний хлопець і заслуговує кращої дівчини", – зазначила Ельза. </p>
      <p>Відомо, що одразу після оголошення про розлучення Ліам Гемсворт несподівано покинув Лос-Анджелес та відправився до свого брата. Тому Ельза Патакі, як ніхто інший, добре знає, наскільки складним був для нього той період. </p>
      <aside>У сім'ї ми завжди знаходимо підтримку. Ліам приїхав до Кріса, щоб відновити свої сили,<cite>– додала вона. </cite></aside>
      <figure>
        <img src="https://24tv.ua/resources/photos/news/620_DIR/201911/1237845_10193768.jpg?201911120832"/>
        <figcaption>Кріс і Ліам Гемсворти в Австралії / Instagram / @chrishemsworth</figcaption>
      </figure>
      <p><b>Що відомо про розлучення Ліама Гемсворта та Майлі Сайрус?</b>Вперше про розлучення Майлі Сайрус та Ліама Гемсворта заговорили у ЗМІ на початку серпня 2019 року. Інсайдери переконували, що зіркова пара, яка демонструвала ідилію на публіці, не змогла вжитись в одному будинку. Саме це, за їхніми даними, було причиною для розірвання шлюбу, що протривав усього 8 місяців. Після такої резонансної заяви у мережі з'явились перші знімки <a href="https://24tv.ua/lifestyle/mayli_sayrus_poznayomila_svoyu_novu_divchinu_z_mamoyu_fotofakt_n1193951">Майлі Сайрус з блогеркою Кейтлін Картер</a>, де вони обіймались та цілувались. <br/><br/>Нова обраниця співачки настільки приголомшила світ, що у всіх світових ЗМІ написали про цей роман. На фоні резонансної інформації Діам Гемсворт вирішив поїхати на кілька днів до Австралії. Перед від'їздом актор офіційно подав документи на<a href="https://24tv.ua/lifestyle/liam_hemsvort_vpershe_pokomentuvav_rozluchennya_z_mayli_sayrus_n1191386"> розлучення з Майлі Сайрус. </a>Водночас Ліам Гемсворт звернувся до журналістів та прихильників не втручатись у його особисте життя і з розумінням віднестись до приватності в складний час.<br/><br/>Наразі <a href="https://24tv.ua/lifestyle/mayli_sayrus_vlashtuvala_erotichnu_zyomku_z_boyfrendom_garyachi_foto_n1228037">Майлі Сайрус зустрічається</a> зі співаком Коді Сімпсоном. А от <a href="https://24tv.ua/lifestyle/pislya_skandalnogo_rozluchennya_z_sayrus_liam_gemstvort_zakrutiv_roman_z_molodoyu_aktorkoyu_n1218627">Ліам Гемсворт сходив на побачення</a> з запальною акторкою Медісон Браун. </p>
    </article>
  </body>
</html>