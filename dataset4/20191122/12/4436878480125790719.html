<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191511/uab/universitat/publica/mes/ben/valorada/estat/accedir/al/mercat/laboral"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-22T12:44:00+00:00"/>
    <meta property="og:title" content="La UAB, la universitat pública més ben valorada de l'Estat per accedir al mercat laboral"/>
    <meta property="og:description" content="&quot;Times Higher Edutacion&quot; publica el prestigiós rànquing internacional Global University Employability Ranking"/>
  </head>
  <body>
    <article>
      <h1>La UAB, la universitat pública més ben valorada de l'Estat per accedir al mercat laboral</h1>
      <h2>"Times Higher Edutacion" publica el prestigiós rànquing internacional Global University Employability Ranking</h2>
      <address>
        <time datetime="2019-11-22T12:44:00+00:00">22 Nov 2019, 12:44</time>
      </address>
      <p>La <a href="https://www.uab.cat/">Universitat Autònoma de Barcelona</a> (UAB) és la millor valorada de les universitats públiques de l’Estat perquè els seus graduats trobin feina un cop acaben. Així ho ha establert <a href="https://www.timeshighereducation.com/student/best-universities/best-universities-graduate-jobs-global-university-employability-ranking#survey-answer">la novena edició del <i>Global University Employability Ranking</i></a>, el segon rànquing més consultat per les companyies.<br/> <br/>El campus vallesà ha quedat en el lloc 136. En l’anterior edició, la del 2018, es va situar entre les posicions 200 i 250, millorant així millorant així els resultats.<br/> <br/>La universitat vallesana és la primera pública de l’Estat d’aquest llistat, però, les de titularitat privada, estan situades en millor classificació: el Instituto de Empresa (IE University) -posició 23-, a Segovia, i la Universidad de Navarra -posició 40-. Un rànquing que lidera l’Institut Tecnològic de Califòrnia i l’Institut Tecnològic de Masschussets.<br/> <br/>Aquest rànquing el publica, en exclusiva, <i>Times Higher Edutacion</i> i està elaborat per l’empresa Emerging, consultora independent de recursos humans. És l’únic que té en compte el punt de vista del mercat internacional. Enguany, s’han recollit 91.000 vots, a partir d’enquestes a les principals empreses que treballen amb graduats universitaris de 23 països diferents.  </p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>