<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.seznamzpravy.cz/clanek/euro-2020-program-83248"/>
    <meta property="og:site_name" content="Seznam Zprávy"/>
    <meta property="article:published_time" content="2019-11-22T12:00:00+00:00"/>
    <meta property="og:title" content="Přehledně: Kdo postoupil na fotbalové EURO 2020 a kdy bude los základních skupin - Seznam Zprávy"/>
    <meta property="og:description" content="Skončila kvalifikace na EURO 2020, česká reprezentace postoupila ze skupiny A spolu s Anglií a bude ve třetím losovacím koši. Na koho mohou Češi narazit na závěrečném turnaji? Kdo postoupil a kdy se uskuteční los základních skupin? A kdo má ještě šanci postoupit z play-off Ligy národů?"/>
  </head>
  <body>
    <article>
      <h1>Přehledně: Kdo postoupil na fotbalové EURO 2020 a kdy bude los základních skupin - Seznam Zprávy</h1>
      <address>
        <time datetime="2019-11-22T12:00:00+00:00">22 Nov 2019, 12:00</time>
      </address>
      <p><a href="https://www.seznamzpravy.cz/">Zprávy<br/></a>»<br/><a href="https://www.seznamzpravy.cz/sekce/sport">Sport<br/></a>»<br/><a href="https://www.seznamzpravy.cz/sekce/fotbal">Fotbal<br/></a>»<br/><a href="https://www.seznamzpravy.cz/clanek/euro-2020-program-83248">Přehledně: Kdo postoupil na fotbalové EURO 2020 a kdy bude los základních skupin</a></p>
      <h3>Přehledně: Kdo postoupil na fotbalové EURO 2020 a kdy bude los základních skupin</h3>
      <p><a href="https://www.seznamzpravy.cz/autor/daniel-severa-601">Daniel Severa<br/></a>22. 11. 13:00</p>
      <p>Skončila kvalifikace na EURO 2020, česká reprezentace postoupila ze skupiny A spolu s Anglií a bude ve třetím losovacím koši. Na koho mohou Češi narazit na závěrečném turnaji? Kdo postoupil a kdy se uskuteční los základních skupin? A kdo má ještě šanci postoupit z play-off Ligy národů?</p>
      <p>Mistrovství Evropy se odehraje <b>od pátku 12. června do neděle 12. července 2020</b> poprvé <b>ve 12 evropských městech </b>(Řím, Baku, Petrohrad, Kodaň, Amsterdam, Bukurešť, Londýn, Glasgow, Bilbao, Dublin, Mnichov, Budapešť). Zúčastní se ho 24 reprezentací, které budou rozděleny do 6 základních skupin. Česká reprezentace postoupila na fotbalové EURO už posedmé v řadě.</p>
      <h4>Kdy proběhne los základních skupin</h4>
      <p>Los základních skupin ME ve fotbale 2020 proběhne <b>v Bukurešti 30. listopadu od 18 hodin.</b></p>
      <h4>Kdo má jisté EURO</h4>
      <p>Po skončení evropské kvalifikace postoupily na EURO 2020 vždy dva nejlepší týmy z deseti kvalifikačních skupin. K nim se ještě připojí 4 vítězové play-off Ligy národů, které se odehraje v březnu 2020.</p>
      <p>Na evropském šampionátu má jistou účast po kvalifikační části 20 reprezentačních celků.</p>
      <h4>Postupující na EURO:</h4>
      <p>Česko, Anglie, Ukrajina, Španělsko, Rakousko, Chorvatsko, Francie, Portugalsko, Turecko, Belgie, Rusko, Polsko, Německo, Nizozemsko, Wales, Dánsko, Švýcarsko, Švédsko, Itálie, Finsko</p>
      <h4>Koše pro nasazení při losu</h4>
      <p><b>1. koš</b> – Itálie, Ukrajina, Belgie, Španělsko, Anglie, Německo</p>
      <p><b>2. koš</b> – Polsko, Švýcarsko, Rusko, Chorvatsko, Francie, Nizozemsko</p>
      <p><b>3. koš</b> – Turecko, Dánsko, Rakousko, <b>Česko</b>, Švédsko, Portugalsko</p>
      <p><b>4. koš</b> – Wales, Finsko, čtyři vítězové play-off Ligy národů</p>
      <related>
        <h4>Cesta Česka na EURO 2020</h4>
        <a href="https://www.seznamzpravy.cz/clanek/v-edenu-se-serviroval-ondraskuv-americky-sen-anglicke-rozcarovani-a-az-necekana-ceska-sila-80646?autoplay=1"/>
        <a href="https://www.seznamzpravy.cz/clanek/v-edenu-se-serviroval-ondraskuv-americky-sen-anglicke-rozcarovani-a-az-necekana-ceska-sila-80646"/>
        <a href="https://www.seznamzpravy.cz/clanek/reprezentace-jede-na-euro-popelku-vyvedl-silhavy-z-temnot-na-velky-fotbalovy-ples-82757"/>
      </related>
      <h4>Play-off Ligy národů</h4>
      <p>Do 4. koše, kde už se nachází po kvalifikaci reprezentace Walesu a Finska, postoupí čtyři vítězové březnové Ligy národů. Play-off Ligy národů si zahrají i naši sousedé ze Slovenska, kteří změří své síly v semifinále s reprezentací Irska.</p>
      <p>Semifinále play-off se uskuteční <b>26. března 2020</b> a následné finále o pět dní později <b>31. března 2020</b>. Utkání se hrají na jeden vítězný zápas, proto také los určil, kde se odehraje finálové utkání – jestli na domácí půdě vítězného týmu semifinále 1, nebo semifinále 2.</p>
      <h4>Los play-off určil tyto semifinálové dvojice:</h4>
      <p>
        <b>Liga A</b>
      </p>
      <p>Semifinále 1: Island – Rumunsko</p>
      <p>Semifinále 2: Bulharsko – Maďarsko</p>
      <p>
        <i>Vítěz semifinále 2 odehraje finálové utkání na domácí půdě.</i>
      </p>
      <p>
        <b>Liga B</b>
      </p>
      <p>Semifinále 1: Bosna a Hercegovina – Severní Irsko</p>
      <p>Semifinále 2: Slovensko – Irsko</p>
      <p>
        <i>Vítěz semifinále 1 odehraje finálové utkání na domácí půdě.</i>
      </p>
      <p>
        <b>Liga C</b>
      </p>
      <p>Semifinále 1: Skotsko – Izrael</p>
      <p>Semifinále 2: Norsko – Srbsko</p>
      <p>
        <i>Vítěz semifinále 2 odehraje finálové utkání na domácí půdě.</i>
      </p>
      <p>
        <b>Liga D</b>
      </p>
      <p>Semifinále 1: Gruzie – Bělorusko</p>
      <p>Semifinále 2: Severní Makedonie – Kosovo</p>
      <p>
        <i>Vítěz semifinále 1 odehraje finálové utkání na domácí půdě.</i>
      </p>
      <h4>Základní skupiny EURO 2020</h4>
      <p>Při nasazení týmu a jejich losování mají přednost týmy, v jejichž zemích se EURO odehraje. Je to tak u týmů, které se probojovaly přes kvalifikaci, i u týmů, které postoupí z březnového play-off Ligy národů.</p>
      <p><b>Skupina A</b> (Řím, Baku): Itálie</p>
      <p><b>Skupina B</b> (Petrohrad, Kodaň): Belgie, Rusko, Dánsko</p>
      <p><b>Skupina C</b> (Amsterdam, Bukurešť): Nizozemsko</p>
      <p><b>Skupina D</b> (Londýn, Glasgow): Anglie</p>
      <p><b>Skupina E</b> (Bilbao, Dublin): Španělsko</p>
      <p><b>Skupina F</b> (Mnichov, Budapešť): Německo</p>
    </article>
  </body>
</html>