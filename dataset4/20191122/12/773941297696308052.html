<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economico.gr/o-galaxias-ependyei-stin-techniti-noimosyni-me-tin-prosopopoiimeni-karta-bonus/"/>
    <meta property="og:site_name" content="economico.gr"/>
    <meta property="article:published_time" content="2019-11-22T12:23:02+00:00"/>
    <meta property="og:title" content="Ο Γαλαξίας επενδύει στην τεχνητή νοημοσύνη με την προσωποποιημένη κάρτα Bonus"/>
    <meta property="og:description" content="Τα Σούπερ Μάρκετ Γαλαξίας ανακοίνωσαν την νέα προσωποποιημένη ΚΑΡΤΑ BONUS ΓΑΛΑΞΙΑΣ προς τους πελάτες."/>
  </head>
  <body>
    <article>
      <h1>Ο Γαλαξίας επενδύει στην τεχνητή νοημοσύνη με την προσωποποιημένη κάρτα Bonus</h1>
      <address><time datetime="2019-11-22T12:23:02+00:00">22 Nov 2019, 12:23</time> by <a rel="author">Μαίρη Φωτάκη</a></address>
      <p><b>Τα Σούπερ Μάρκετ Γαλαξίας</b> ανακοίνωσαν την<b> νέα προσωποποιημένη ΚΑΡΤΑ BONUS</b> ΓΑΛΑΞΙΑΣ προς τους πελάτες.</p>
      <p>Ο κος Πουρσανίδης στην ομιλία του στην εκδήλωση ανέφερε ότι τα  Σούπερ Μάρκετ Γαλαξίας είναι η πρώτη αλυσίδα που θα εντάξει πρόγραμμα AI Loyalty στην Ελλάδα μέσα από την  καινοτομία της <b>ΚΑΡΤΑΣ BONUS ΓΑΛΑΞΙΑΣ που στηρίζεται στη χρήση της τεχνητής νοημοσύνης.</b></p>
      <p>Για πρώτη φορά στο λιανικό εμπόριο, οι καταναλωτές θα έχουν τις προσωπικές τους εκπτώσεις, οι οποίες θα μπορούν να είναι μοναδικές και ξεχωριστές για τον κάθε ένα. Μία πρωτοβουλία,  η οποία εκτός από την καινοτομία, <b>συνδυάζει το προφίλ των πελατών του Σούπερ Μάρκετ Γαλαξίας, με τις ξεχωριστές ανάγκες που  έχει ο κάθε καταναλωτής του και τους τις προσφέρει.</b></p>
      <p>Οι συγκεκριμένες προσφορές βρίσκονται στην κατηγορία «οι δικές μου προσφορές» και θα εμφανίζονται προσωπικές (επιλεγμένες με χρήση τεχνητής νοημοσύνης) από όλες τις κατηγορίες προσφορών ( Χρυσές Τιμές, Προσφορές Κάρτας, Τηλεοπτικά κ.λπ ).</p>
      <p>Μία επιπλέον  καινοτομία της κάρτας βρίσκεται στην μπάρα με τον τίτλο: τα κέρδη μου από τον Γαλαξία. Για πρώτη φορά οι καταναλωτές,<b> μέσα από το προσωπικό τους προφίλ</b> θα μπορούν να δουν ουσιαστικά τα ποσά που έχουν κερδίσει από τις εκπτώσεις και τις προσφορές στον Γαλαξία. <b>Στη μπάρα θα υπάρχουν τρεις διαφορετικές τιμές, τα χρήματα που κερδίζουν  ανά εβδομάδα, ανά μήνα και ανά έτος, δίνοντας στον καταναλωτή τη δυνατότητα να μετράει το κέρδος του.</b></p>
      <p>Με τη χρήση της  τεχνητής νοημοσύνης <b>θα παρουσιάζεται επίσης, το ποσοστό για κάθε προϊόν που ταιριάζει στον κάθε καταναλωτή,</b> ενώ για πρώτη φορά η αλυσίδα Σούπερ Μάρκετ Γαλαξίας θα παρέχει στους καταναλωτές συνέργειες με μη ανταγωνιστικές αλυσίδες και εταιρίες.</p>
      <p>Την ΚΑΡΤΑ BONUS ΓΑΛΑΞΙΑΣ οι πελάτες θα μπορούν να την παραλάβουν  ενεργοποιημένη και έτοιμη για άμεση χρήση και συλλογή πόντων σε φυσική ή ηλεκτρονική μορφή μέσα στον Δεκέμβριο.</p>
      <p>Σε φυσική μορφή θα μπορούν να την προμηθευτούν από οποιοδήποτε ταμείο του Σούπερ Μάρκετ Γαλαξίας, ενώ για να την αποκτήσουν σε ηλεκτρονική μορφή θα μπαίνουν στο site www.5ae.gr ή στο Galaxias app (για Android και iOS).  Σημαντικό είναι ότι ο καταναλωτής μπορεί να συνδέσει την κάρτα του (φυσική ή ηλεκτρονική) στο προφίλ που θα δημιουργήσει, με απλά βήματα, στο ανανεωμένο site 5ae.gr</p>
      <h4>Περισσότερα νέα, ρεπορτάζ και αναλύσεις:<a href="https://economico.gr/">ΠΑΤΗΣΤΕ ΕΔΩ</a></h4>
    </article>
  </body>
</html>