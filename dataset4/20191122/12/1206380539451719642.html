<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/aneta-krejcikova-se-odhalila-znovu-tehotna-herecka-vystavila-brisko-na-lascivni-fotce"/>
    <meta property="og:site_name" content="eXtra.cz"/>
    <meta property="article:published_time" content="2019-11-22T12:41:00+00:00"/>
    <meta property="og:title" content="Aneta Krejčíková se odhalila: Znovu těhotná herečka vystavila bříško na lascivní fotce"/>
    <meta property="og:description" content="Aneta Krejčíková (28) před měsícem přiznala, že jen rok a pár měsíců po porodu svého syna Bena neplánovaně podruhé otěhotněla. Herečka už od počátku svého prvního těhotenství patřila mezi ty slavné matky, které jsou sdílné a se svými fanoušky se nejen poradí, ale radu jim i ochotně poskytnou. Nyní se rozhodla otevřeně promluvit o striích a přidala fotku ve spodním prádle, na které ukazuje, jak jí bříško s druhým děťátkem pomalu roste."/>
  </head>
  <body>
    <article>
      <h6 class="kicker">těhotenství</h6>
      <h1>Aneta Krejčíková se odhalila: Znovu těhotná herečka vystavila bříško na lascivní fotce</h1>
      <address><time datetime="2019-11-22T12:41:00+00:00">22 Nov 2019, 12:41</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/74/1a/741a2bb-247390-pjimage-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Aneta Krejčíková je svůdná mamina.<cite>extra.cz</cite></figcaption>
        </figure>
        <figure>
          <img src="https://www.extra.cz/images/thumbs/78/8e/788e53a-247392-b-2560x0-shrink.png"/>
          <figcaption>Takhle Aneta Krejčíková vypadala 4 měsíce po prvním porodu.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/a0/9b/a09b6ad-245531-profimedia-0480605193-2560x0-shrink.jpg"/>
          <figcaption>Takhle herečka vypadá nyní, když čeká druhé dítě.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/08/c4/08c461a-245532-profimedia-0480616705-2560x0-shrink.jpg"/>
          <figcaption>Prvnímu synovi Beníkovi je teprve něco málo přes rok.<cite>Profimedia.cz</cite></figcaption>
        </figure>
        <figcaption>
          <a href="https://www.extra.cz/aneta-krejcikova-se-odhalila-znovu-tehotna-herecka-vystavila-brisko-na-lascivni-fotce/galerie/4">+ Dalších 15 fotografií</a>
        </figcaption>
      </slideshow>
      <p>
        <b>Aneta Krejčíková (28) před měsícem přiznala, že jen rok a pár měsíců po porodu svého syna Bena neplánovaně podruhé otěhotněla. Herečka už od počátku svého prvního těhotenství patřila mezi ty slavné matky, které jsou sdílné a se svými fanoušky se nejen poradí, ale radu jim i ochotně poskytnou. Nyní se rozhodla otevřeně promluvit o striích a přidala fotku ve spodním prádle, na které ukazuje, jak jí bříško s druhým děťátkem pomalu roste.</b>
      </p>
      <p>Je tomu jen něco málo přes rok, co hvězda <a href="https://www.extra.cz/tema/ulice">Ulice</a> <a href="https://www.extra.cz/tema/aneta-krejcikova">Aneta Krejčíková</a> přivedla na svět svého prvního potomka. Malý chlapeček dostal jméno Ben a mamince dělá jen samou radost. Zanedlouho se z něj stane i velký bráška, herečka je totiž podruhé těhotná a rozhodla se při té příležitosti s ostatními maminkami podělit nejen o tipy proti striím, ale i o fotku, na níž ve spodním prádle ukazuje své bříško.</p>
      <p>Při prvním těhotenství herečku stresovalo především to, že její břicho už nikdy nebude takové jako dřív. <b>„Odmítala jsem se smířit s představou, že v osmadvaceti letech už nebudu mít hebký, pevný břicho. A tak jsem se mazala vším možným co půl hodiny. Povedlo se. Strii nemám žádnou. Teď prožívám druhé těhotenství a asi bych to opět neměla podcenit, i vzhledem k tomu, že to mám relativně krátce po sobě,“</b> napsala herečka ke snímku, na kterém se jen v podprsence chlubí těhotenským bříškem, kde nyní roste její druhé miminko.</p>
      <related>
        <a href="https://www.extra.cz/nepomohly-ani-volne-saty-anete-krejcikove-z-ulice-roste-brisko-raketovym-tempem"/>
      </related>
      <p>Herečka nejen že ostatním matkám poradila, jak na strie, ale prozradila i to, jak si zachovat pevná prsa. <b>„A pokud máš větší prsa, nos v těhotenství i po porodu podprsenku, pak ti ta prsa nespadnou,“</b> dodala herečka. Kromě lascivní fotky v prádle, kterou nafotila v průběhu druhého těhotenství, ukázala i to, jak její břicho vypadalo 4 měsíce po porodu. <b>Na snímky se podívejte v galerii.</b></p>
    </article>
  </body>
</html>