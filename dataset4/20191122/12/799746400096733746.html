<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/22/7103378/"/>
    <meta property="og:site_name" content="Європейська правда"/>
    <meta property="article:published_time" content="2019-11-22T12:57:16+00:00"/>
    <meta property="og:title" content="В результаті ДТП за участю автобуса у Німеччині загинув літній чоловік, 23 особи поранені"/>
    <meta property="og:description" content="В результаті серйозної аварії за участю автобуса на головному вокзалі німецього міста Вісбаден від отриманих травм помер 85-річний чоловік."/>
  </head>
  <body>
    <article>
      <h1>В результаті ДТП за участю автобуса у Німеччині загинув літній чоловік, 23 особи поранені</h1>
      <address>
        <time datetime="2019-11-22T12:57:16+00:00">22 Nov 2019, 12:57</time>
      </address>
      <p>Внаслідок серйозної аварії за участю автобуса на головному вокзалі німецього міста Вісбаден від отриманих травм помер 85-річний чоловік.</p>
      <p>Про це повідомляє "Європейська правда" з посиланням на <a href="https://www.thelocal.de/">The Local.</a></p>
      <p>За даними поліції, чоловік помер у лікарні в п'ятницю після того, як був збитий автобусом.</p>
      <p>В цілому в результаті аварії постраждали 23 людини, троє з них у важкому стані.</p>
      <p>Причина інциденту поки не відома.</p>
      <p>"Це міг бути технічний дефект або людська помилка. Ми поки не можемо цього сказати", - заявила прессекретар поліції Вісбадена в п'ятницю вранці.</p>
      <p>Згідно з попередніми висновками, водій зупинився перед головним вокзалом Вісбадена, щоб дати пасажирам можливість сісти і вийти, але потім виїхав на смугу зустрічного руху.</p>
      <p>Автобус зіткнувся з трьома зустрічними автомобілями. Водії цих машин отримали незначні травми.</p>
      <p>Потім автобус зіткнувся ще з трьома зустрічними автомобілями. Два водії отримали легкі поранення, а один - серйозні.</p>
      <p>Згодом, за даними поліції, автобус зіткнувся з задньою частиною припаркованого автобуса, водій якого отримав серйозні травми. Дев'ять пасажирів також отримали легкі поранення.</p>
      <p>Після цього автобус збив двох людей на автобусній зупинці, у тому числі 85-річного чоловіка, який згодом помер.</p>
      <p>Сам водій автобуса отримав серйозні травми, а п'ятеро його пасажирів - легкі.</p>
      <p>Масштабна операція на місці аварії тривала до пізньої ночі, що призвело до значного порушення руху транспорту.</p>
      <related>
        <a href="https://www.eurointegration.com.ua/news/2019/11/13/7102999/"/>
      </related>
    </article>
  </body>
</html>