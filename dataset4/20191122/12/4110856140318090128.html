<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/kosmos/arthro/milliyet_sxedio_gia_kataskeui_agogou_fysikou_aeriou_metaksy_tourkias_kai_katexomenon-588946/"/>
    <meta property="og:site_name" content="Real.gr"/>
    <meta property="article:published_time" content="2019-11-22T12:57:00+00:00"/>
    <meta property="og:title" content="Φρίκη στην Τουρκία: Σκότωσε τη σύζυγό του και την πέρασε από μηχανή του κιμά"/>
    <meta property="og:description" content="Στα σκαριά είναι σχέδιο αγωγού φυσικού αερίου διπλής κατεύθυνσης μεταξύ Τουρκίας και κατεχομένων, σύμφωνα με πρωτοσέλιδο της τουρκικής εφημερίδας Milliyet."/>
  </head>
  <body>
    <article>
      <h1>
        <a href="https://www.real.gr/kosmos/arthro/friki_stin_tourkia_skotose_ti_syzygo_tou_kai_tin_perase_apo_mixani_tou_kima-588934/">Φρίκη στην Τουρκία: Σκότωσε τη σύζυγό του και την πέρασε από μηχανή του κιμά</a>
      </h1>
      <address><time datetime="2019-11-22T12:57:00+00:00">22 Nov 2019, 12:57</time> by <a rel="author">Philenews/ΚΥΠΕ</a></address>
      <p>
        <b>Στα σκαριά είναι σχέδιο αγωγού φυσικού αερίου διπλής κατεύθυνσης μεταξύ Τουρκίας και κατεχομένων, σύμφωνα με πρωτοσέλιδο της τουρκικής εφημερίδας Milliyet.</b>
      </p>
      <p>Το δημοσίευμα, σύμφωνα με το ΚΥΠΕ, επικαλείται συμπόσιο στα κατεχόμενα στο οποίο συμμετείχε και ο Χασάν Τατσόι και κατά το οποίο δηλώθηκε ότι το φυσικό αέριο μπορεί να φτάσει στα κατεχόμενα το 2025.</p>
      <p>Στο πρωτοσέλιδο της με τίτλο «Αγωγός φυσικού αερίου στην ‘τδβκ’», η Milliyet γράφει ότι «Τουρκία και ‘τδβκ’ ετοιμάζονται για μια κρίσιμη κίνηση», προσθέτοντας ότι δόθηκε το σύνθημα για ένα σημαντικό βήμα μεταξύ Τουρκίας και κατεχομένων. Σύμφωνα με την τουρκική εφημερίδα ο Χασάν Τατσόι προέβη στην ‘πρώτη επίσημη δήλωση’ για τη δημιουργία αγωγού φυσικού αερίου μεταξύ Τουρκίας και κατεχομένων σε συμπόσιο για το φυσικό αέριο στα κατεχόμενα.</p>
      <p>Στο ίδιο συμπόσιο ο Τούρκος καθηγητής πανεπιστημίου Μπογάζιτσι Γκιουρκάν Κουμπάρογλου είπε ότι ο αγωγός φυσικού αερίου μπορεί να είναι παράλληλος με αγωγό νερού, 80 χλμ μήκος, από Μερσίνα κατευθείαν στα κατεχόμενα. Ο Τούρκος καθηγητής ανέφερε ότι ο αγωγός μπορεί να γίνει διπλής κατεύθυνσης, ούτως ώστε το φυσικό αέριο που θα εξορυχθεί από την ανατολική Μεσόγειο να μπορεί να σταλεί στην Τουρκία και στη συνέχεια στην Ευρώπη και πρόσθεσε ότι επειδή η θάλασσα δεν είναι πολύ βαθιά θα είναι φτηνό το κόστος του αγωγού.</p>
    </article>
  </body>
</html>