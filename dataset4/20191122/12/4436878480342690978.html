<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191513/accionistes/ciments/molins/denuncien/tribunals/trasllat/seu/madrid"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-22T12:50:00+00:00"/>
    <meta property="og:title" content="Accionistes de Ciments Molins denuncien als tribunals el trasllat de la seu a Madrid"/>
    <meta property="og:description" content="Una part de la família reclama també que es consideri inconstitucional el decret Guindos"/>
  </head>
  <body>
    <article>
      <h1>Accionistes de Ciments Molins denuncien als tribunals el trasllat de la seu a Madrid</h1>
      <h2>Una part de la família reclama també que es consideri inconstitucional el decret Guindos</h2>
      <address>
        <time datetime="2019-11-22T12:50:00+00:00">22 Nov 2019, 12:50</time>
      </address>
      <p>Una part de<a href="https://www.naciodigital.cat/noticia/188854/molins/opus/ciment/catalanisme"> la família Molins</a> -accionistes de Ciments Molins- ha recorregut als tribunals per denunciar el trasllat de la seu a Madrid,<a href="https://www.ara.cat/economia/denuncia-Ciments-Molins-retorn-seu-social_0_2348165300.html"> segons informa el diari<i> Ara</i></a>. La decisió del canvi de seu  de Sant Vicenç dels Horts a Madrid l'octubre del 2017 va provocar un debat intens a la família. Ara, una part de la saga -set accionistes- ha demanat a la justícia que declari il·legal el canvi de domicili perquè consideren que és un frau de llei. </p>
      <figure>
        <img src="https://dades.grupnaciodigital.cat/redaccio/../redaccio/arxius/imatges/201910/1200_1570705721els50noms_molins_color.jpg"/>
      </figure>
      <p><a href="https://www.naciodigital.cat/noticia/188854/molins/opus/ciment/catalanisme">#els50noms (4/50)</a><a href="https://www.naciodigital.cat/noticia/188854/molins/opus/ciment/catalanisme">Els Molins: Opus, ciment i catalanisme </a><a href="https://www.naciodigital.cat/noticia/188854/molins/opus/ciment/catalanisme">Ciment Molins, controlada encara per la família, és un dels darrers exemples de gran empresa amb vocació industrial a Catalunya</a><br/>La demanda també sol·licita que es declari inconstitucional el famós decret Guindos, amb el qual el govern de Mariano Rajoy va facilitar el trasllat de seus socials donant poders als consells d'administració sense passar pel requisit de consultar-ho a les juntes d'accionistes, com fins aleshores exigia la llei.<br/><br/>Els accionistes demandants pertanyen a una de les tres branques de la saga Molins que controla la cimentera. Concretament als Molins Amat. Es dona la circumstància que el president de la companyia és Joan Molins Amat, de la mateixa branca i un dels qui va defensar el trasllat de la seu social.  </p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>