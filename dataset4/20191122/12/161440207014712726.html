<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/sport/calcio/2019/11/22/conte-e-le-raccomandazioni-ai-giocatori-sul-sesso-fare-il-minor-s-4-955745.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-22T12:25:02+00:00"/>
    <meta property="og:title" content="Conte e le raccomandazioni ai giocatori sul sesso: &quot;Fare il minor sforzo possibile&quot;"/>
    <meta property="og:description" content="Sport - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Il condottiero</h6>
      <h1>Conte e le raccomandazioni ai giocatori sul sesso: "Fare il minor sforzo possibile"</h1>
      <h2>L'allenatore dell'Inter ammette: "Il mio modo di vivere il calcio è molto intenso"</h2>
      <address>
        <time datetime="2019-11-22T12:25:02+00:00">22 Nov 2019, 12:25</time>
      </address>
      <p>"Esigo molto dai miei giocatori. In periodo di competizione, il rapporto non deve durare a lungo, bisogna fare il minor sforzo possibile e quindi restare sotto la partner". Antonio Conte si racconta nel corso di un'intervista a L'Equipe in cui spiega il perché ottenga grandi risultati.</p>
      <p>Niente è frutto del caso, sia per lui che per i suoi calciatori. "La partita è come una guerra - spiega l'allenatore dell'Inter - e cerco di spiegare ai miei tesserati che ne rimarrà in piedi solo uno. Faccio di tutto perché sia la mia squadra a vincere".</p>
      <p>"Il mio modo di vivere il calcio è molto intenso, e questo - confessa - mi porterà ad avere una carriera breve".</p>
      <p>Infine: "Mi chiedo spesso se sia giusto passare tanto tempo senza la famiglia. Nel mondo del pallone puoi fare molte cose, ma l'unico modo per stare vicino a mia moglie e i figli è quello di fare il tecnico. Mi sono imposto fin da subito di raggiungere grandi obiettivi e di allenare un grande club nel giro di tre o quattro anni. Ci sono riuscito, ma deve valerne la pena".</p>
      <p>E i risultati sul campo gli danno ragione: tre scudetti con la Juventus, una Premier League, due Supercoppe italiane e una coppa d'Inghilterra (con il Chelsea).</p>
      <p>(Unioneonline/M)</p>
    </article>
  </body>
</html>