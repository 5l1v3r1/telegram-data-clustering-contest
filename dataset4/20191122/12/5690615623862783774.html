<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837219-afera-z-aktsiyami-tesla-zaversheno-dosudove-rozsliduvannya"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T12:08:00+00:00"/>
    <meta property="og:title" content="Афера з &quot;акціями&quot; Tesla: завершено досудове розслідування"/>
    <meta property="og:description" content="КИЇВ. 22 листопада. УНН. Завершено досудове розслідування у справі двох осіб,які підозрюються в організації масштабної афери із продажу цінних паперів …"/>
  </head>
  <body>
    <article>
      <h1>Афера з "акціями" Tesla: завершено досудове розслідування</h1>
      <address><time datetime="2019-11-22T12:08:00+00:00">22 Nov 2019, 12:08</time> by <a rel="author">Анна Мурашко</a></address>
      <p><b>КИЇВ. 22 листопада. УНН.</b> Завершено досудове розслідування у справі двох осіб,які підозрюються в організації масштабної афери із продажу цінних паперів американської компанії Tesla Motors Inc. Про це <b>УНН</b> повідомляє з посиланням на пресслужбу прокуратури міста Києва у Facebook.</p>
      <p>“На даний момент підозрюваним оголошено про завершення досудового розслідування, відповідно вимог ст.290 КПК України. Після ознайомлення з матеріалами кримінального провадження обвинувальний акт буде скеровано до суду”, — йдеться в повідомленні.</p>
      <p>Нагадаємо, <a href="https://www.unn.com.ua/uk/news/1782500-u-kiyevi-areshtuvali-pidozryuvanikh-v-organizatsiyi-aferi-z-aktsiyami-tesla">за даними прокуратури</a>, підозрювані — подружня пара з Одеси — створили інтернет-сайт псевдопредставництва американської компанії Tesla Motors Inc в Україні, а також два підприємства ТОВ “Тесла Груп Україна” та ТОВ “Насдак Груп Україна”, через які пропонували громадянам придбати цінні папери цієї американської корпорації. У дійсності ніяких правочинів з цінними паперами зловмисники не здійснювали, ліцензії на провадження діяльності на фондовому ринку не мали, а грошові кошти, отримані від громадян, привласнювали.</p>
      <p>Також, ГПУ, зазначається, що за період реалізації шахрайської схеми підозрювані ошукали 25 потерпілих на суму понад 12 млн гривень.</p>
    </article>
  </body>
</html>