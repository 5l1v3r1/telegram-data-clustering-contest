<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188023/"/>
    <meta property="og:site_name" content="Janam TV"/>
    <meta property="article:published_time" content="2019-11-22T12:10:37+00:00"/>
    <meta property="og:title" content="ഓറഞ്ച് കച്ചവടം മറയാക്കി കഞ്ചാവ് വില്‍പ്പന; ഒരാള്‍ പിടിയില്‍"/>
    <meta property="og:description" content="മഞ്ചേരി: ഓറഞ്ച് കച്ചവടം മറയാക്കി കഞ്ചാവ് വില്‍പ്പന നടത്തുന്ന മധ്യവയസ്‌കന്‍ പിടിയില്‍. നെല്ലിക്കുത്ത് മില്ലും പടിയില്‍ കോട്ടക്കുത്ത് അബ്ദുല്‍ സലാമാണ്"/>
  </head>
  <body>
    <article>
      <h1>ഓറഞ്ച് കച്ചവടം മറയാക്കി കഞ്ചാവ് വില്‍പ്പന; ഒരാള്‍ പിടിയില്‍</h1>
      <address><time datetime="2019-11-22T12:10:37+00:00">22 Nov 2019, 12:10</time> by <a rel="author">Janam TV Web Desk</a></address>
      <p>മഞ്ചേരി: ഓറഞ്ച് കച്ചവടം മറയാക്കി കഞ്ചാവ് വില്‍പ്പന നടത്തുന്ന മധ്യവയസ്‌കന്‍ പിടിയില്‍. നെല്ലിക്കുത്ത് മില്ലും പടിയില്‍ കോട്ടക്കുത്ത് അബ്ദുല്‍ സലാമാണ് പിടിയിലായത്. എക്‌സൈസ് സംഘം ഇയാളുടെ വീട്ടില്‍ നടത്തിയ മിന്നല്‍ പരിശോധനയില്‍ എട്ട് കിലോ കഞ്ചാവും 108 കുപ്പി മാഹി നിര്‍മ്മിത വിദേശമദ്യവും പിടിച്ചെടുത്തു.</p>
      <p>ഇന്നലെ രാത്രിയാണ് എക്‌സൈസ് സംഘം ഇയാളുടെ വീട്ടില്‍ മിന്നല്‍ പരിശോധന നടത്തിയത്. കഞ്ചാവ് വില്‍പ്പന നടത്തുന്നുവെന്ന രഹസ്യ വിവരത്തിന്റെ അടിസ്ഥാനത്തിലായിരുന്നു പരിശോധന. കഞ്ചാവ് തൂക്കാന്‍ ഉപയോഗിക്കുന്ന ഇലക്ട്രിക് ത്രാസ്, കഞ്ചാവ് പൊതിയാനുള്ള പോളിത്തീന്‍ കവര്‍ എന്നിവയും വീട്ടില്‍ നിന്നും കണ്ടെടുത്തിട്ടുണ്ട്.</p>
      <p>ഗുഡ്‌സ് ഓട്ടോയില്‍ ഓറഞ്ച് വില്‍പ്പന ചെയ്യുന്ന ഇയാള്‍ ഇതിന്റെ മറവിലാണ് കഞ്ചാവ് വില്‍പ്പന നടത്തിയിരുന്നത്. നാട്ടുകാര്‍ക്കിടയില്‍ ഓറഞ്ച് വില്‍പ്പനക്കാരനായിരുന്ന ഇയാളുടെ കഞ്ചാവ് വില്‍പ്പന രീതികള്‍ ഏറെ നാളത്തെ നിരീക്ഷണത്തിലൂടെയാണ് എക്‌സൈസ് കണ്ടെത്തിയത്.</p>
    </article>
  </body>
</html>