<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/otomobil/lexus-elektrikliyle-400-km-gidiyor"/>
    <meta property="og:site_name" content="CNN Türk"/>
    <meta property="article:published_time" content="2019-11-22T12:29:04+00:00"/>
    <meta property="og:title" content="Lexus elektrikliyle 400 km gidiyor"/>
    <meta property="og:description" content="Premium otomobil üreticisi Lexus, ilk yüzde 100..."/>
  </head>
  <body>
    <article>
      <h1>Lexus elektrikliyle 400 km gidiyor</h1>
      <h2>Premium otomobil üreticisi Lexus, ilk yüzde 100 elektrikli modeli UX 300e’nin örtüsünü, Çin’de gerçekleştirilen Guangzhou Uluslararası Otomobil Fuarı’nda kaldırdı.</h2>
      <address><time datetime="2019-11-22T12:29:04+00:00">22 Nov 2019, 12:29</time> by <a rel="author">Mehmet Ali Kantarcı</a></address>
      <p>2005 yılında hibrit SUV RX 400h ile lüks <a href="https://www.cnnturk.com/haberleri/elektrikli">elektrikli</a> <a href="https://www.cnnturk.com/haberleri/otomobil">otomobil</a> dünyasına öncülük yapan Lexus, 2019 Tokyo Otomobil Fuarı’nda ortaya koyduğu ‘Lexus Elektrikleniyor’ global stratejisinin ilk ürününü sergiledi.</p>
      <figure>
        <img src="https://i2.cnnturk.com/i/cnnturk/75/700x0/5dd7d453bf21441cf0a73a7f"/>
      </figure>
      <p>Lüks hibrit dünyasına öncülük yapan Lexus, şimdiye kadar global olarak 1.6 milyon adetten daha fazla hibrit satışı gerçekleştirerek premium elektrikli araç pazarına liderlik etmeyi sürdürüyor. Lexus, hibritler araçlarda elde edilen deneyimle birlikte sessiz sürüşü <a href="https://www.cnnturk.com/haberleri/performans">performans</a> ile buluştururken, ilk yüzde 100 elektrikli modeli UX 300e ile bunu daha ileriye taşıyor.</p>
      <figure>
        <img src="https://i2.cnnturk.com/i/cnnturk/75/700x0/5dd7d45cbf21441cf0a73a83"/>
      </figure>
      <p>
        <b>Performanslı ve elektrikli</b>
      </p>
      <p>Tamamen elektrikli Yeni UX 300e, yolda performans vermek üzerine tasarlandı. Lexus mühendisleri UX’in karakterini ve sıra dışı tasarımını yüzde 100 elektrikli motorla kombine etti. Yüksek güce sahip motoruyla birlikte çevik hızlanma performansları sunan UX, yüksek kapasiteli bataryası sayesinde tek şarjla 400 km yol alabiliyor.</p>
      <p>Avrupa ve Çin pazarında 2020’den itibaren satışa sunulacak UX 300e, gelişmiş bağlantı teknolojileriyle birlikte aracın şarj durumu, menzil bilgileri ve sıcaklık ayarları gibi özelliklere akıllı telefondan ulaşım imkanı da sağlıyor.</p>
      <related>
        <h4>ilgili haberler</h4>
        <a href="https://www.cnnturk.com/otomobil/james-bond-yeni-defenderi-test-edecek"/>
        <a href="https://www.cnnturk.com/turkiye/yolu-sasirdi-otomobili-merdivende-kaldi"/>
        <a href="https://www.cnnturk.com/ekonomi/alman-otomobil-devine-100-milyon-avroluk-celik-karteli-cezasi"/>
      </related>
    </article>
  </body>
</html>