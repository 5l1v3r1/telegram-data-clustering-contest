<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/fatih-portakaldan-dikkat-ceken-iddia-257453h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T12:50:00+00:00"/>
    <meta property="og:title" content="Fatih Portakal'dan dikkat çeken iddia"/>
    <meta property="og:description" content="Cumhurbaşkanı Tayyip Erdoğan'ın &quot;Saray'a giden CHP'li&quot; iddialarına ilişkin açıklamalarının ardından Fox TV sunucusu Fatih Portakal'dan dikkat çeken bir iddia geldi."/>
  </head>
  <body>
    <article>
      <h1>Fatih Portakal'dan dikkat çeken iddia</h1>
      <address><time datetime="2019-11-22T12:50:00+00:00">22 Nov 2019, 12:50</time> by <a rel="author">Yeni Çağ Gazetesi</a></address>
      <p>
        <b>Cumhurbaşkanı Tayyip Erdoğan'ın "Saray'a giden CHP'li" iddialarına ilişkin açıklamalarının ardından Fox TV sunucusu Fatih Portakal'dan dikkat çeken bir iddia geldi.</b>
      </p>
      <p>Cumhurbaşkanı ve AKP Genel Başkanı Recep Tayyip Erdoğan, partisinin İzmir İl Başkanlığı ziyaretinde gündeme dair değerlendirmelerde bulundu.</p>
      <p>Sözcü yazarı Rahmi Turan'ın ortaya attığı "CHP'li bir isim Saray'a giderek Cumhurbaşkanı ile görüştü" şeklinde iddiayı yalanlayan Erdoğan, "Güya ben Külliye'de bir CHP'li ile görüşmüşüm. Ben! Arkadaşlarım gerekli cevabı verdiler 'görüşme olmadı' dediler. Bunu haber yapan gazeteci kayıp. Bay Kemal senin hayatın yalan. Eğer yiğitsen ben cumhurbaşkanlığımı ortaya koyuyorum, acaba sen genel başkanlığını ortaya koyabiliyor musun? Ispat ettin ettin, etmezsen CHP'nin genel başkanlığı bu yalancıdan kurtulsun." ifadelerini kullandı.</p>
      <p>
        <b>PORTAKAL'DAN DİKKAT ÇEKEN PAYLAŞIM</b>
      </p>
      <p>Cumhurbaşkanı Erdoğan'ın açıklamalarının ardından Fox TV sunucusu ve gazeteci Fatih Portakal'dan dikkat çeken bir çıkış geldi.</p>
      <p>Sosyal medya medya hesabından paylaşımda bulunan Portakal, bahsi geçen olayda bir komplo ihtimali olabileceğini öne sürdü.</p>
      <p>
        <b>Portakal, şu ifadeleri kullandı:</b>
      </p>
      <p>
        <i>
          <b>"#CBErdoğan saraya CHP’li gitti iddiasiyla ilgili, “yalan, mevkimi ortaya koyuyorum” dedi. Şimdi biliyorsa ana muhalefet lideri açıklamalı eğer açıklamıyorsa #RahmiTuran’in bu ismi tartışmasız duyurması gerekir. O da yapmaz ise bir komplo mu kurulmak istendi sorusu akla geliyor."</b>
        </i>
      </p>
      <figure>
        <img src="https://www.yenicaggazetesi.com.tr/d/other/ekran-alintisi-069.png"/>
      </figure>
      <related>
        <a href="https://www.yenicaggazetesi.com.tr/cumhurbaskani-erdogandan-saraya-giden-chpli-aciklamasi-257449h.htm"/>
        <a href="https://www.yenicaggazetesi.com.tr/kilicdaroglu-geregini-yapmalidir-257359h.htm"/>
        <a href="https://www.yenicaggazetesi.com.tr/saraydan-chpli-ziyareti-iddiasina-aciklama-257295h.htm"/>
        <a href="https://www.yenicaggazetesi.com.tr/mustafa-cengizden-falcaonun-durumuyla-ilgili-aciklama-257292h.htm"/>
      </related>
    </article>
  </body>
</html>