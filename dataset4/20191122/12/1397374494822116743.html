<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/panteri-spremni-za-veliku-borbu-u-sloveniji-393414.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-22T12:03:00+00:00"/>
    <meta property="og:title" content="''Panteri'' spremni za veliku borbu u Sloveniji"/>
    <meta property="og:description" content="Trener košarkaša FMP-a Vladimir Jovanović rekao je da njegova ekipa, ako želi pobedu protiv Primorske, mora da bude spremna na veliku borbu i meč sa puno duela ispod koša."/>
  </head>
  <body>
    <article>
      <h1>''Panteri'' spremni za veliku borbu u Sloveniji</h1>
      <h2>Trener košarkaša FMP-a Vladimir Jovanović rekao je da njegova ekipa, ako želi pobedu protiv Primorske, mora da bude spremna na veliku borbu i meč sa puno duela ispod koša.</h2>
      <address><time datetime="2019-11-22T12:03:00+00:00">22 Nov 2019, 12:03</time> by <a rel="author">Beta</a></address>
      <p><b>Trener košarkaša FMP-a Vladimir Jovanović</b> rekao je da njegova ekipa, ako želi pobedu protiv Primorske, mora da bude spremna na veliku borbu i meč sa puno duela ispod koša.<br/><br/><i>"Očekuje nas gostovanje ekipi koja igra odlično nekoliko sezona u kontinuitetu. Od početka sezone imaju odlične rezultate. Posebno su dobri na svom terenu gde su uspeli da pobede i neke od favorita. Veoma su iskusna i čvrsta ekipa u kojoj se zna ko sta radi",</i> rekao je Jovanović.<br/><br/>Košarkaši FMP-a sutra gostuju Primorskoj u utakmici osmog kola ABA lige.<br/><br/><i>"Ako želimo da se iz Slovenije vratimo zadovoljni, potrebno je da budemo spremni na veliku borbu, utakmicu s puno duela ispod koša. Da pored toga budemo i pametni i koristimo neke naše prednosti. Za nas je svakako važno da nastavimo s dobrim igrama što i jeste nas glavni cilj",</i> rekao je Jovanović.<br/><br/>Nakon sedam odigranih kola, FMP i Primorska imaju isti skor - pet pobeda i dva poraza.<br/><br/><i>"Očekuje nas jako teška utakmica u gostima protiv odlične ekipe Koper Primorske. Dobro su otvorili sezonu i igraju sa puno samopouzdanja. Moramo da pokažemo karakter i  da igramo sa puno energije na obe strane terena. Dolazimo spremni za utakmicu i idemo na pobedu"</i>, rekao je košarkaš tima iz Železnika Stefan Momirov.<br/><br/>Utakmica se igra sutra od 18.00.</p>
      <p>Izvor: Beta</p>
      <related>
        <h4>Povezane vesti</h4>
        <a href="https://www.sportske.net/vest/kosarka/fmp-pao-u-stozicama-392969.html"/>
        <a href="https://www.sportske.net/vest/kosarka/fmp-pred-velikim-ispitom-zele-da-nastave-sa-dobrim-partijama-392809.html"/>
        <a href="https://www.sportske.net/vest/kosarka/gotovo-napustio-partizan-i-pojacao-fmp-392746.html"/>
        <a href="https://www.sportske.net/vest/kosarka/novi-slucaj-pecarski-iz-partizana-pravo-u-fmp-392645.html"/>
        <a href="https://www.sportske.net/vest/kosarka/novo-saopstenje-pantera-stigao-odgovor-partizanu-i-ostoji-mijailovicu-391862.html"/>
      </related>
    </article>
  </body>
</html>