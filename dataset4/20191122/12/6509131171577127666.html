<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321806/Rijk-wacht-onderzoeksresultaten-af-en-buigt-zich-nog-niet-over-aanpak-N35"/>
    <meta property="og:site_name" content="RTV Oost"/>
    <meta property="article:published_time" content="2019-11-22T12:01:44+00:00"/>
    <meta property="og:title" content="Rijk wacht onderzoeksresultaten af en buigt zich nog niet over aanpak N35"/>
    <meta property="og:description" content="Het Rijk wil eerst de uitkomsten van een verkeerskundig onderzoek naar de N35 afwachten, voordat er verdere afspraken over de aanpak van de weg worden gemaakt."/>
  </head>
  <body>
    <article>
      <h1>Rijk wacht onderzoeksresultaten af en buigt zich nog niet over aanpak N35</h1>
      <address>
        <time datetime="2019-11-22T12:01:44+00:00">22 Nov 2019, 12:01</time>
      </address>
      <slideshow>
        <figure>
          <img src="https://imgo.rgcdn.nl/7c116bb0c51b4acba166e75cf1c51c2c/opener/Wytske-de-Pater-CDA-over-hoe-het-verder-moet-met-de-N35.jpg?v=YPq-321Ov4fjqDromr5wZw2"/>
        </figure>
        <figure>
          <img src="https://imgo.rgcdn.nl/2ab6dabf150a4a10b5cdc2a98a5ac51a/opener/Het-Rijk-wil-eerst-de-onderzoeksresultaten-afwachten-Foto-RTV-Oost.jpg?v=MU7wZEhlTcUYFE32ykNDpQ2"/>
        </figure>
        <figure>
          <img src="https://imgo.rgcdn.nl/2ab6dabf150a4a10b5cdc2a98a5ac51a/opener/Het-Rijk-wil-eerst-de-onderzoeksresultaten-afwachten-Foto-RTV-Oost.jpg?v=MU7wZEhlTcUYFE32ykNDpQ2"/>
        </figure>
        <figcaption>Het Rijk wil eerst de onderzoeksresultaten afwachten (Foto: RTV Oost)</figcaption>
      </slideshow>
      <p>Het Rijk wil eerst de uitkomsten van een verkeerskundig onderzoek naar de N35 afwachten, voordat er verdere afspraken over de aanpak van de weg worden gemaakt.</p>
      <p>Het onderzoek gaat over de knelpunten van verkeersveiligheid, bereikbaarheid en leefbaarheid die zich voordoen. Die onderzoeksresultaten worden in het voorjaar van 2020 verwacht. Deze zullen dan worden besproken in een bestuurlijk overleg tussen het Rijk en de regio. </p>
      <p>
        <b>Twee keer twee rijstroken</b>
      </p>
      <p>De minister heeft een voorstel van de provincie Overijssel voor een adaptieve aanpak en de bereidheid tot cofinanciering en voorfinanciering nog niet overgenomen. Toch blijft voor Overijssel de N35 een hoge prioriteit; zo is de provincie bereid om 120 miljoen euro mee te betalen om de weg aan te pakken.</p>
      <p>In het plan om de N35 aan te pakken zou de weg iets naar het noorden worden verlegd. Ook zou de weg uit twee keer twee rijstroken gaan bestaan, met een maximale snelheid van 100 kilometer per uur.</p>
      <related>
        <h4>Lees ook</h4>
        <a href="https://www.rtvoost.nl/nieuws/321705/Aanpak-N35-tussen-Nijverdal-en-Wierden-loopt-233-233-n-tot-drie-jaar-vertraging-op"/>
        <a href="https://www.rtvoost.nl/nieuws/321769/Gedeputeerde-Boerman-over-N35-quot-Kosten-gaan-over-half-miljard-quot"/>
        <a href="https://www.rtvoost.nl/nieuws/321741/Tweede-Kamerfractie-VVD-werkt-aan-voorstel-om-N35-over-te-dragen-aan-Overijssel"/>
        <a href="https://www.rtvoost.nl/nieuws/320934/PVV-vindt-dat-gedeputeerde-Boerman-te-weinig-doet-voor-aanpak-N35-ondanks-stikstofcrisis"/>
      </related>
      <p>
        <b>Jaren vertraging</b>
      </p>
      <p>Eerder deze week werd bekend dat de aanpak van de N35 tussen Nijverdal en Wierden één tot drie jaar vertraging oploopt door de gevolgen van de stikstofcrisis. Dat schreef minister Cora van Nieuwenhuizen van Infrastructuur en Waterstaat in een brief aan de Tweede Kamer.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Rijk+wacht+onderzoeksresultaten+af+en+buigt+zich+nog+niet+over+aanpak+N35">06 - 57 03 33 33</a>.</aside>
    </article>
  </body>
</html>