<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/22/selbekk-vi-kan-ikke-ha-det-sann-vi-kan-ikke-la-morke-krefter-begrense-friheten-var/"/>
    <meta property="og:site_name" content="Document"/>
    <meta property="article:published_time" content="2019-11-22T12:55:06+00:00"/>
    <meta property="og:title" content="Selbekk om politiets Koran-ordre: – Vi kan ikke ha det sånn. Vi kan ikke la mørke krefter begrense friheten vår."/>
    <meta property="og:description" content="-Vi kan ikke la mørke krefter begrense friheten vår. Da er vi virkelig ute å kjøre, sier redaktør Vebjørn Selbekk. Foto: Heiko Junge / NTB scanpix"/>
  </head>
  <body>
    <article>
      <h1>Selbekk om politiets Koran-ordre: – Vi kan ikke ha det sånn. Vi kan ikke la mørke krefter begrense friheten vår.</h1>
      <address><time datetime="2019-11-22T12:55:06+00:00">22 Nov 2019, 12:55</time> by <a rel="author">Øyvind Thuestad</a></address>
      <figure>
        <img src="https://www.document.no/wp-content/uploads/2019/11/wp7odxvs0uk-e1574427185877-1024x571.jpg"/>
      </figure>
      <p>
        <i>-Vi kan ikke la mørke krefter begrense friheten vår. Da er vi virkelig ute å kjøre, sier redaktør Vebjørn Selbekk. Foto: Heiko Junge / NTB scanpix</i>
      </p>
      <p>Redaktør Vebjørn Selbekk reagerer kraftig på politiets reaksjon på koranbrenningen i Kristiansand: – Her gjelder egne særregler for islam, og en helt annen type regler for alle andre.</p>
      <p>Frykt for reaksjoner fra muslimske miljøer skal ha vært en viktig beveggrunn for instruksen Politidirektoratet nylig sendte ut. Operasjonsordren til samtlige politidistrikt innebærer en generell ordre om å gripe inn mot brenning av Koranen.</p>
      <p>Jusprofessor Eivind Smith uttrykte i går seg <a href="https://www.document.no/2019/11/21/koranbrenning-jusprofessor-eivind-smith-tvilende-til-at-politidirektorens-tolkning-av-loven-er-riktig/">tvilende til at politidirektørens tolkning av loven er riktig</a>.</p>
      <p>Dagen-redaktør Selbekk ble selv truet på livet da han som redaktør for Magazinet publiserte Mohammed-karikaturene i 2006. Han og familien hans måtte leve under politibeskyttelse i lang tid etterpå.</p>
      <p>Det er politiets oppgave å beskytte ytringsfriheten, men nå begrenser politiet ytringsfriheten, sier Selbekk til <a href="https://www.nettavisen.no/nyheter/raser-mot-politiets-hemmelige-koran-ordre--egne-saerregler-for-islam/3423882186.html">Nettavisen</a>.</p>
      <p>Han viser til at Otto Jespersen brant Bibelen i 2006.</p>
      <blockquote>– Det var bare humor. Brenner du en koran er det livsfarlig for Norge. Det er et stort tankekors, sier Selbekk.<br/><br/>– Her gjelder det en type regler for islam, egne særregler, og en helt annen type regler for alle andre, sier redaktør Vebjørn Selbekk.</blockquote>
      <p>Selbekk sier han ikke trodde han ville se slik feighet fra myndighetene enda en gang.</p>
      <blockquote>– Jeg hadde håpet man hadde lært mer etter karikaturstriden. At vi aldri ville se slik feighet igjen, men det har de ikke. Det er forkastelig.<br/><br/>– Vi kan ikke ha det sånn. Vi kan ikke la mørke krefter begrense friheten vår. Da er vi virkelig ute å kjøre.</blockquote>
      <p>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">Forhåndsbestill Halvor Foslis nye bok til spesialpris her!</a>
      </p>
      <figure>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">
          <img src="https://www.document.no/wp-content/uploads/2019/11/halvor-fosli-annonse.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2017/09/14/nrk-misbrukte-faten-klagestorm-politisk-bare-19-hatefulle-klager/"/>
        <a href="https://www.document.no/2007/11/08/surprise/"/>
        <a href="https://www.document.no/2016/01/21/vart-lands-angrep-pa-vebjorn-selbekk/"/>
        <a href="https://www.document.no/2015/10/15/max-hermansen-islamister-og-ytringsfrihet/"/>
        <a href="https://www.document.no/2015/10/01/karikaturtegningene-klokt-eller-unodvendig/"/>
        <a href="https://www.document.no/2010/01/08/de_kommer_da_etter/"/>
        <a href="https://www.document.no/2018/09/01/selbekk-vi-lar-oss-styre-av-opphissede-uvitende-folkemengder-i-muslimske-land/"/>
        <a href="https://www.document.no/2015/02/07/det-utalelige/"/>
        <a href="https://www.document.no/2010/01/04/alle_ma_besinne_seg_saerlig_ch/"/>
        <a href="https://www.document.no/2015/09/27/rapport-fra-en-konferanse/"/>
      </related>
    </article>
  </body>
</html>