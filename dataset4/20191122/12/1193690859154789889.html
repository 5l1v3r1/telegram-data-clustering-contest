<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/nauka/uchenym-vdalosia-prosunutysia-u-stvorenni-vaktsyny-proty-vil-203275.html"/>
    <meta property="og:site_name" content="5 канал"/>
    <meta property="article:published_time" content="2019-11-22T12:04:00+00:00"/>
    <meta property="og:title" content="Ученим вдалося просунутися у створенні вакцини проти ВІЛ"/>
    <meta property="og:description" content="Тестування на кроликах підтвердило, що складна схема вакцинації виявилася робочою"/>
  </head>
  <body>
    <article>
      <h1>Ученим вдалося просунутися у створенні вакцини проти ВІЛ</h1>
      <address>
        <time datetime="2019-11-22T12:04:00+00:00">22 Nov 2019, 12:04</time>
      </address>
      <p>Вчені створили препарат, здатний впливати на широкий спектр штамів вірусу імунодефіциту людини (ВІЛ). Це провели дослідники з Науково-дослідного інституту Скріппса і некомерційної організації досліджень вакцин проти ВІЛ (IAVI). Стаття про їхнє досягнення опублікована у виданні Immunity, повідомляє <a href="https://naked-science.ru/article/medicine/eksperimentalnaya-vaktsina-protiv-vich-uspeshno-vyzvala-immunnyj-otvet">Naked Science</a>.</p>
      <p>Зазначається, що основна проблема створення вакцини проти ВІЛ полягає у високій захищеності і мінливості вірусу. Тому фахівці працюють над пошуком антитіл, які будуть працювати на багатьох штамах ВІЛ.</p>
      <p>Автори дослідження впритул наблизилися до рішення, стверджує видання. Їм вдалося виявити антитіла, які зв'язуються з критичними ділянками вірусу, характерними для різних його штамів.</p>
      <p>За основу вчені взяли протеїн, що імітує білок Env вірусу. Створений ними протеїн моделює основні структури Env, залишаючись настільки стабільним, що може послужити основою для вакцини. При цьому, замість круглих тіл вірусу, на яких гніздяться справжні Env, автори побудували штучні мікросфери з жирових клітин, на поверхні яких розмістили синтетичні білки.</p>
      <p>Тестування на кроликах підтвердило, що складна схема вакцинації виявилася робочою. В ході експерименту вдалося виділити антитіла, здатні порушити діяльність вірусу. Отримані антитіла володіють широким спектром дії – вони показали ефективність для 87% варіантів ВІЛ 208 перевірених.</p>
      <p>Дослідники сподіваються, що після достатньої кількості тестувань на тваринах вони зможуть перейти до перевірки своєї вакцинації на людині.</p>
    </article>
  </body>
</html>