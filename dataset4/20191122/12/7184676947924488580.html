<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/22/na-bukovyni-prykordonnyky-obstrilyaly-kontrabandystiv-ye-poraneni/"/>
    <meta property="og:site_name" content="Народна Правда"/>
    <meta property="article:published_time" content="2019-11-22T12:42:09+00:00"/>
    <meta property="og:title" content="На Буковині прикордонники обстріляли контрабандистів: є поранені"/>
    <meta property="og:description" content="У Чернівецькій області на Буковині, біля державного кордону із Молдовою, прикордонники змушені були застосувати спеціальні засоби та обстріляли контрабандистів."/>
  </head>
  <body>
    <article>
      <h1>На Буковині прикордонники обстріляли контрабандистів: є поранені</h1>
      <h2>Контрабандисти зрозумівши, що їх неправомірні дії викрили спробували втекти та поїхали прямісінько на прикордонників.</h2>
      <address>
        <time datetime="2019-11-22T12:42:09+00:00">22 Nov 2019, 12:42</time>
      </address>
      <p>У Чернівецькій області на Буковині, біля державного кордону із Молдовою, працівники<a href="https://narodna-pravda.ua/2019/07/27/ukrayinski-prykordonnyky-zatrymaly-rosiyanku-yaku-na-batkivshhyni-shukayut-cherez-interpol/"> Державної прикордонної служби України</a> змушені були застосувати спеціальні засоби та обстріляли контрабандистів.</p>
      <p>Loading...</p>
      <p>Про це повідомляє НАРОДНА ПРАВДА з посиланням на пресцентр Державної прикордонної служби.</p>
      <p>21 листопада о 23 годині прикордонники виявили факт незаконного переміщення групою осіб тютюнових виробів через державний кордон України з Молдовою. Контрабандисти зрозумівши, що їх неправомірні дії викрили спробували втекти.</p>
      <p>Під час втечі, один транспортний засіб був спрямований на прикордонників. Останні здійснили попереджувальні постріли. Контрабандисти їх проігнорувати, тож правоохоронцям нічого не залишалося як застосувати спеціальні засоби. У результаті було поранено трьох осіб, їх госпіталізували.</p>
      <p>«Про ситуацію прикордонники негайно поінформували представників правоохоронних органів Чернівецької області та прикордонної поліції Республіки Молдова. Крім того, до Національної поліції у Чернівецькій області направлено повідомлення про вчинення кримінального правопорушення за ознаками, передбаченими статтями 342 (Опір представникові влади, працівникові правоохоронного органу), 345 (Погроза або насильство щодо працівника правоохоронного органу) Кримінального кодексу України, та до ГУ ДФС у Чернівецькій області за ст. 204 (Незаконне виготовлення, зберігання, збут або транспортування з метою збуту підакцизних товарів) Кримінального кодексу України», – йдеться у повідомленні.</p>
      <p>Нагадаємо, 24 серпня, на Закарпатті працівниками Державної прикордонної служби України (ДПСУ) були <a href="https://narodna-pravda.ua/2019/08/24/prykordonnyky-upijmaly-na-zakarpatti-nelegaliv-ta-yih-mozhlyvyh-providnykiv/">затримані нелегальні мігранти з дітьми,</a> разом з їх вірогідними переправниками.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>