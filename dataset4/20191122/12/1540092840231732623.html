<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/oikonomia/epixeiriseis/story/198261/black-friday-pos-mesa-se-tessera-xronia-katektise-toys-ellines"/>
    <meta property="og:site_name" content="CNN.gr"/>
    <meta property="article:published_time" content="2019-11-22T12:35:21+00:00"/>
    <meta property="og:title" content="Black Friday: Πώς μέσα σε τέσσερα χρόνια «κατέκτησε» τους Έλληνες"/>
    <meta property="og:description" content="Ήταν μόλις το 2016 όταν η Black Friday ήρθε για πρώτη φορά στην Ελλάδα. Τότε, πολλοί ήταν εκείνοι οι οποίοι δεν πίστεψαν ότι η Μαύρη Παρασκευή θα κατάφερνε να..."/>
  </head>
  <body>
    <article>
      <h1>Black Friday: Πώς μέσα σε τέσσερα χρόνια «κατέκτησε» τους Έλληνες</h1>
      <h2>Ήταν μόλις το 2016 όταν η Black Friday ήρθε για πρώτη φορά στην Ελλάδα. Τότε, πολλοί ήταν εκείνοι οι οποίοι δεν πίστεψαν ότι η Μαύρη Παρασκευή θα κατάφερνε να «κερδίσει» τους Έλληνες καταναλωτές. Σήμερα όμως, λίγα χρόνια αργότερα, η Black Friday έχει εξελιχθεί σε έναν ιδιαίτερο θεσμό για τα ελληνικά δεδομένα, παρά το γεγονός μάλιστα πως πρόκειται για μια παράδοση που «ταξίδεψε» στην Ευρώπη από τις ΗΠΑ.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 14:35 , 22 November 2019</p>
      <p>Με τη «μεγάλη γιορτή των προσφορών», λοιπόν, να πλησιάζει και το ελληνικό καταναλωτικό κοινό να προετοιμάζεται να <a href="https://www.public.gr/cat/black-friday/?from=homepagecarousel">ανακαλύψει τις καλύτερες προσφορές</a>, αξίζει να κάνουμε ένα ταξίδι από το χθες μέχρι το σήμερα για να ανακαλύψουμε πώς μια παράδοση δεκαετιών στην Αμερική εξελίχθηκε στο φαινόμενο Black Friday, όπως το γνωρίζουμε τώρα.</p>
      <p>
        <b>Από τις ΗΠΑ στην Ελλάδα και το σήμερα</b>
      </p>
      <p>Η ιστορία της Black Friday έχει τις «ρίζες» της στις ΗΠΑ και συνδέεται με τη Γιορτή των Ευχαριστιών, η οποία πραγματοποιείται κάθε χρόνο λίγο πριν την έναρξη των Χριστουγέννων.</p>
      <p>Για την ακρίβεια, Black Friday είναι το ανεπίσημο όνομα της ημέρας που ακολουθεί την Ημέρα των Ευχαριστιών στις Ηνωμένες Πολιτείες, δηλαδή της τέταρτης Παρασκευής του Νοεμβρίου, ημέρα η οποία έχει θεωρηθεί ως η αρχή της περιόδου των Χριστουγεννιάτικων αγορών στη χώρα από το 1952. Τιτλοφορήθηκε ως «Μαύρη» Παρασκευή, εξαιτίας της δυσκολίας που αντιμετώπιζαν οι αστυνομικές δυνάμεις σε Philadelphia και Rochester, να διαχειριστούν το υπεράριθμο πλήθος καταναλωτών που υπήρχε στα καταστήματα, και έτσι η συγκεκριμένη ημέρα θεωρήθηκε μία «μαύρη» ημέρα για εκείνους.</p>
      <p>Στη χώρα μας ήρθε με μία μικρή καθυστέρηση, έπειτα από πρωτοβουλία των καταστημάτων <a href="https://www.cnn.gr/eidhseis/tag/10603/public"><b>Public</b> </a>πίσω στο 2016. Έκτοτε, τις χρονιές που ακολούθησαν, η προσέλευση του κόσμου ξεπέρασε κάθε προηγούμενο, ενώ φέτος αναμένεται να σπάσει κυριολεκτικά κάθε ρεκόρ!</p>
      <figure>
        <img src="https://cdn.cnngreece.gr/images/news/2019/11/22/2.jpg.png"/>
      </figure>
      <p>Σε κάθε περίπτωση, είναι σημαντικό να μην παρασυρθούμε από την καταναλωτική φρενίτιδα που επικρατεί τη συγκεκριμένη ημέρα. Αντίθετα, να επωφεληθούμε αυτό το «πάρτι προσφορών» με τον καλύτερο δυνατό τρόπο και επενδύοντας σε ουσιαστικές αγορές που θα αναβαθμίσουν την καθημερινότητά μας. Ακριβώς για αυτό, παρακάτω έχουμε καταγράψει μερικές έμπειρες συμβουλές, οι οποίες θα σας βοηθήσουν να ανακαλύψετε ό,τι σας ενδιαφέρει στις πιο <a href="https://www.public.gr/cat/black-friday/?from=homepagecarousel">οικονομικές και Black Friday τιμές</a> και τους «έξυπνους» τρόπους για να τα αποκτήσετε!</p>
      <p>
        <b>Προχωρήστε σε μία «έξυπνη» επένδυση</b>
      </p>
      <p>Λόγω της ημέρας και με τα προϊόντα κάθε κατηγορίας να «αγγίζουν» ανεπανάληπτες τιμές, οφείλουμε να δώσουμε προτεραιότητα σε αγορές που υπό άλλες συνθήκες, δηλαδή στην αρχική τους τιμή, δυσκολευόμαστε να αποκτήσουμε. Δεν είναι τυχαίο άλλωστε, που οι περισσότεροι καταναλωτές, επικεντρώνονται σε είδη τεχνολογίας. Πρωτοποριακά laptop επαγγελματικών προδιαγραφών, smartphone και tablet, τηλεοράσεις για κινηματογραφικές «σπιτικές» βραδιές, εξοπλισμός για ακόμη πιο έντονες εμπειρίες gaming, wearables που μας συντροφεύουν σε έναν καλύτερο τρόπο ζωής, είναι μόνο μερικές από τις επιλογές που πρέπει να επισπεύσετε ενόψει Black Friday!</p>
      <p>
        <b>Οργανώστε το </b>
        <b>budget και τις αγορές σας</b>
      </p>
      <p>Δεύτερο και εξίσου απαραίτητο βήμα με το πρώτο, είναι να ορίσετε ένα συγκεκριμένο budget πριν προχωρήσετε στις αγορές σας. Το χρηματικό ποσό που θα θέσετε στον εαυτό σας, θα σας βοηθήσει να αποφύγετε άσκοπες αγορές, καθώς θα στοχεύετε σε πράγματα που χρειάζεστε όντως. Σίγουρα είναι δύσκολο να μην σας δελεάσουν οι συντριπτικές τιμές, οι προσφορές και τα dealsπου υπάρχουν στα καταστήματα, χρειάζεται όμως να ιεραρχήσετε τις ανάγκες σας. Μία αριθμημένη λίστα με όσα θέλετε να αποκτήσετε, θα βοηθούσε να μην χάσετε την «μπάλα».</p>
      <figure>
        <img src="https://cdn.cnngreece.gr/images/news/2019/11/22/3_copy.jpg"/>
      </figure>
      <p>
        <b>Πραγματοποιήστε μία στοχευμένη έρευνα αγοράς</b>
      </p>
      <p>Με όλα τα καταστήματα να βγάζουν τις δικές τους προσφορές, είναι σημαντικό να ξεχωρίσετε, ποιο είναι εκείνο που έχει τις πιο συμφέρουσες σε σχέση με αυτό που ζητάτε. Για παράδειγμα τα Public σας δίνουν τη δυνατότητα να επιλέξετε τα προϊόντα που σας ενδιαφέρουν και συμπληρώνοντας τα στοιχεία σας, να ενημερώνεστε πρώτοι στο email σας για τις προσφορές. Τόσο απλά, δηλώνετε <a href="https://www.public.gr/cat/black-friday/?from=homepagecarousel">τι θέλετε σε Black Friday τιμές</a> και παίρνετε εσείς τον έλεγχο!</p>
      <p>Κλείνοντας, μην ξεχνάτε πως όσο νωρίτερα προνοήσετε για αυτή τη μεγάλη «γιορτή προφορών», τόσο πιο κερδισμένοι θα είστε. Ανάλογα με το μέγεθος της αγοράς που σκοπεύετε να κάνετε, θα πρέπει βέβαια να προετοιμαστείτε κατάλληλα, ακολουθώντας τα βήματα που αναγράφουμε παραπάνω. Σε κάθε περίπτωση, ακόμη και για εσάς που δεν προλαβαίνετε, να ξέρετε πως για μία ακόμη… Μαύρη Παρασκευή, στα <a href="https://www.public.gr/">καταστήματα Public</a> θα υπάρχουν οι πιο ανταγωνιστικές προσφορές της αγοράς!</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/198357/black-friday-kai-cyber-monday-pote-peftoyn-oi-dyo-meres-ekptoseon">Black Friday και Cyber Monday: Πότε πέφτουν οι δύο μέρες εκπτώσεων</a>
        </li>
        <li>
          <a href="https://www.cnn.gr/news/ellada/story/198360/eortastiko-orario-poies-kyriakes-tha-einai-anoixta-ta-katastimata-kai-pote-xekina">Εορταστικό ωράριο: Ποιες Κυριακές θα είναι ανοιχτά τα καταστήματα και πότε ξεκινά</a>
        </li>
        <li>
          <a href="https://www.cnn.gr/news/ellada/story/198276/black-friday-kai-cyber-monday-pote-peftoyn-oi-dyo-meres-ekptoseon">Black Friday και Cyber Monday: Πότε «πέφτουν» οι δύο μέρες εκπτώσεων</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/9816/black-friday">BLACK FRIDAY</a>
        </li>
        <li>
          <a href="https://www.cnn.gr/eidhseis/tag/10603/public">PUBLIC</a>
        </li>
        <li>
          <a href="https://www.cnn.gr/eidhseis/tag/4271/katastimata">ΚΑΤΑΣΤΗΜΑΤΑ</a>
        </li>
        <li>
          <a href="https://www.cnn.gr/eidhseis/tag/9622/katanalotes">ΚΑΤΑΝΑΛΩΤΕΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/24/198426/snapshot/2754278.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/24/198424/snapshot/2729670.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/22/198301/snapshot/2704631.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/24/198423/snapshot/bank-note-209104_1920.jpg"/>
      </figure>
    </article>
  </body>
</html>