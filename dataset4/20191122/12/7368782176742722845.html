<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1278141-yanzu-yanzu-kotun-daukaka-kara-ta-sake-tabbatar-da-zaben-tambuwal-ta-kori-karar-apc.html"/>
    <meta property="og:site_name" content="Legit"/>
    <meta property="article:published_time" content="2019-11-22T12:19:06+00:00"/>
    <meta property="og:title" content="Yanzu Yanzu: Kotun daukaka kara ta sake tabbatar da zaben Tambuwal, ta kori karar APC"/>
    <meta property="og:description" content="Kotun daukaka kara reshen jihar Sokoto a ranar Juma’a, 22 ga watan Nuwamba ta sake tabbatar da zaben gwamnan jihar, Alhaji Aminu Tambuwal a matsayin zababben gwamna a zaben da aka gudanar a jihar."/>
  </head>
  <body>
    <article>
      <h1>Yanzu Yanzu: Kotun daukaka kara ta sake tabbatar da zaben Tambuwal, ta kori karar APC</h1>
      <address>
        <time datetime="2019-11-22T12:19:06+00:00">22 Nov 2019, 12:19</time>
      </address>
      <p>
        <b>- Kotun daukaka kara reshen jihar Sokoto ta sake tabbatar da zaben gwamnan jihar, Alhaji Aminu Tambuwal a matsayin zababben gwamna a zaben da aka gudanar a jihar</b>
      </p>
      <p>
        <b>- Kotun daukaka karar ta ce karar da APC da dan takaarta suka daukaka bai da inganci don haka ta kore shi</b>
      </p>
      <p>
        <b>- A ranar 16 ya watan Oktoba ne Aliyu da APC suka daukaka kara a gaban kotun, inda suke kalubalantar hukuncin da kotun zabe ta yanke a ranar 2 ya watan Oktoba 2019, da kuma koran karar Aliyu</b>
      </p>
      <p>Kotun daukaka kara reshen jihar Sokoto a ranar Juma’a, 22 ga watan Nuwamba ta sake tabbatar da zaben gwamnan jihar, Alhaji Aminu Tambuwal a matsayin zababben gwamna a zaben da aka gudanar a jihar.</p>
      <p>Kwamitin alkalai biyar karkashin jagorancin Justis Husseini Mukhtar, ya ce kotun daukaka karar ta riki hukuncin kotun zabe wacce a baya ta kori karar da jam’iyyar All Progressives Congress (APC) da dan takararta, Hon Ahmed Aliyu Sokoto suka shigar a kan gwamnan.</p>
      <p>Kotun daukaka karar ta ce karar da aka daukaka bai da inganci don haka ta kore shi.</p>
      <p>Kotun ta kuma dauki lokaci wajen magance dukkanin lamuran da aka shigar a gabanta inda wanda ake kara ya yi nasara.</p>
      <p>Alkalai uku a kwamitin sun amince da hukunci da Justis Husseini Mukhtar ya zartar.</p>
      <p>A ranar 16 ya watan Oktoba ne Aliyu da APC suka daukaka kara a gaban kotun, inda suke kalubalantar hukuncin da kotun zabe ta yanke a ranar 2 ya watan Oktoba 2019, da kuma koran karar Aliyu.</p>
      <p>
        <b>KU KARANTA KUMA: </b>
        <a href="https://hausa.legit.ng/1278077-kudu-maso-gabas-babu-gwamnan-pdp-da-zai-koma-apc---umahi.html">Kudu maso gabas: Babu gwamnan PDP da zai koma APC – Umahi</a>
      </p>
      <p>Karar ya kalubalanci kaddamar da dan takarar jam’iyyar Peoples Democratic Party (PDP), Gwamna Aminu Tambuwal a matsayin wanda ya lashe zaben gwamna da hukumar zabe mai zaman kanta ta gudanar sa ranar 9 da kuma 23 ga watan Maris.</p>
      <p>
        <b>
          <i>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewarku tare da mu.</i>
        </b>
      </p>
      <p>Domin sauke manhajar labaran Legit.ng a wayar ku ta hannu, latsa wannan rubutu na kasa: <a href="https://play.google.com/store/apps/details?id=com.naij.hausa">https://play.google.com/store/apps/details?id=com.naij.hausa</a></p>
      <p>Ku biyo mu a shafukanmu na dandalin sada zumunta:</p>
      <p>Facebook: <a href="https://facebook.com/legitnghausa">https://facebook.com/legitnghausa</a></p>
      <p>Twitter: <a href="https://twitter.com/legitnghausa">https://twitter.com/legitnghausa</a></p>
      <p>Idan kuna da wata shawara ko bukatar bamu labari, Tuntube mu a: labaranhausa@corp.legit.ng</p>
      <figure>
        <iframe src="https://www.youtube.com/embed/xUV2MPwe8JA" width="640" height="360" data-service="Youtube" scrolling="no"/>
      </figure>
    </article>
  </body>
</html>