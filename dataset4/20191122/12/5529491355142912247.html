<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/politica-mondiale/putin-super-arma-misteriosa-3120348/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-22T12:38:31+00:00"/>
    <meta property="og:title" content="Putin e la super arma misteriosa: “Non avrà analoghi al mondo”"/>
    <meta property="og:description" content="ROMA – Vladimir Putin ha promesso che la Russia “perfezionerà” la misteriosa arma che l’8 agosto ha provocato un’esplosione in un poligono militare del nord-ovest della Russia in cui sono morti due militari e cinque ingegneri nucleari facendo salire il livello delle radiazioni nella zona per un breve periodo. Lo riporta la Bbc.  Il presidente russo ne ha parlato incontrando familiari delle vittime. E’ un’arma, ha detto Putin, “che non ha analoghi al mondo”.Israele, premier Netanyahu incriminato per corruzione, frode e abuso ufficioImpeachment, l’ambasciatore Sondland inguaia Trump: “Abbiamo eseguito i suoi ordini. Chiaro qui pro quo” “Certamente – ha detto il presidente russo durante la cerimonia – perfezioneremo quest’arma a dispetto di tutto”. “Il fatto stesso di possedere tali tecnologie uniche – ha affermato Putin – è oggi la più importante e affidabile garanzia di pace sul pianeta”. “Il nuovo programma statale russo sugli armamenti per il periodo fino al 2033 – continua – deve prevedere una più vasta gamma…"/>
  </head>
  <body>
    <article>
      <h1>Putin e la super arma misteriosa: “Non avrà analoghi al mondo”</h1>
      <address><time datetime="2019-11-22T12:38:31+00:00">22 Nov 2019, 12:38</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/putin_ansa.jpg"/>
        <figcaption>Vladimir Putin (foto Ansa)</figcaption>
      </figure>
      <p>ROMA – Vladimir Putin ha promesso che la <a href="https://www.blitzquotidiano.it/cronaca-mondo/russo-spia-americana-putin-3091286/">Russia</a> “perfezionerà” la misteriosa arma che l’8 agosto ha provocato un’esplosione in un poligono militare del nord-ovest della Russia in cui sono morti due militari e cinque ingegneri nucleari facendo salire il livello delle radiazioni nella zona per un breve periodo. Lo riporta la Bbc. </p>
      <p>Il presidente russo ne ha parlato incontrando familiari delle vittime. E’ un’arma, ha detto Putin, “che non ha analoghi al mondo”.</p>
      <figure>
        <a href="https://www.blitzquotidiano.it/politica-mondiale/israele-premier-netanyahu-incriminato-corruzione-frode-3120109/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-mondiale/israele-premier-netanyahu-incriminato-corruzione-frode-3120109/">
          <img src="https://static.blitzquotidiano.it/wp/wp-content/uploads/2019/11/netanyahu-israele-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-mondiale/israele-premier-netanyahu-incriminato-corruzione-frode-3120109/">Israele, premier Netanyahu incriminato per corruzione, frode e abuso ufficio</a>
      </h3>
      <figure>
        <a href="https://www.blitzquotidiano.it/politica-mondiale/impeachment-ambasciatore-sondland-trump-ucraina-3119690/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-mondiale/impeachment-ambasciatore-sondland-trump-ucraina-3119690/">
          <img src="https://static.blitzquotidiano.it/wp/wp-content/uploads/2019/11/sonland-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-mondiale/impeachment-ambasciatore-sondland-trump-ucraina-3119690/">Impeachment, l’ambasciatore Sondland inguaia Trump: “Abbiamo eseguito i suoi ordini. Chiaro qui pro quo”</a>
      </h3>
      <p>“Certamente – ha detto il presidente russo durante la cerimonia – perfezioneremo quest’arma a dispetto di tutto”.</p>
      <p>“Il fatto stesso di possedere tali tecnologie uniche – ha affermato Putin – è oggi la più importante e affidabile garanzia di pace sul pianeta”.</p>
      <p>“Il nuovo programma statale russo sugli armamenti per il periodo fino al 2033 – continua – deve prevedere una più vasta gamma di armi laser e ipersoniche, robot da combattimento e droni”.</p>
      <p>Putin ha poi spiegato che “la minaccia della proliferazione dei razzi a media e breve gittata creata dal ritiro degli Usa dal trattato antimissili Inf ha fatto aumentare le tensioni a livello globale”.</p>
      <p>“Il ritiro degli Usa dal Trattato Inf con un pretesto inventato – ha affermato Putin – ha inflitto un serio colpo al sistema di controllo delle armi. La minaccia della proliferazione dei missili di questa classe in varie parti del mondo ha anche aumentato ulteriormente la tensione a livello globale”.</p>
      <p>Fonte: Ansa.</p>
    </article>
  </body>
</html>