<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/bulvaras/bulvaras-skaudina-neisnaudotos-progos-1751625/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-22T12:01:00+00:00"/>
    <meta property="og:title" content="Bulvaras: Skaudina neišnaudotos progos"/>
    <meta property="og:description" content="Reklama"/>
  </head>
  <body>
    <article>
      <h1>Bulvaras: Skaudina neišnaudotos progos</h1>
      <address><time datetime="2019-11-22T12:01:00+00:00">22 Nov 2019, 12:01</time> by <a rel="author">„Bulvaro" inf.</a></address>
      <p>Reklama</p>
      <p>Žinia, visiems yra taip nutikę. Pasitaiko tobula proga, apie ją nepagalvojame ar sąmoningai ją praleidžiame ir po kurio laiko sužinome, kad štai, "jei tada būčiau padaręs taip". Ir verkiame tai kokio aukso puodo nelaimėje, tai svajonių darbo nesusiradę, tai neišgarsėję, tai nenusipirkę kokio papuošalo ar buities rakando - kiekvienas rastume dėl ko paverkti.</p>
      <p>Neišnaudota proga buvo ir vakar, per senamiestį link Atgimimo aikštės judėjo karinė technika, virš galvų skraidė sraigtasparniai, demonstravome savo karinius pajėgumus, šovėme salves, bet tikroji demonstracija taip ir neįvyko - miestą apkurtinusi patranka galėjo būti užtaisyta rimtesniu šoviniu ir kartu atlikti griaunantį darbą.</p>
      <p>Kur tokį šovinį reikėjo šauti? Kad ir į buvusį "Baltijos" kino teatrą, jo padėties tikrai nepablogintų, o gal netgi pagerintų, toje vietoje pokyčių senokai trūksta. Ir garsas puikus ir efektas matomas.</p>
      <p>Na, nieko tokio, bus tų progų, kad ir po metų, pastatas palauks.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/laisvalaikis/bulvaras/bulvaras-nezinodami-istorijos-paisto-nesamones-1751912/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/bulvaras-kelione-i-tilze-stebes-visa-matanti-briedzio-akis-1751339/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/bulvaras-seniai-laikas-susisiekimo-ministerija-perkelti-i-klaipeda-1751083/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/bulvaras-in-memoriam-seniesiems-jurininku-prospekto-sviesoforams-1750739/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/bulvaras-isbego-bet-laimei-ne-kretingiskis-1750097/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/bulvaras-pajuto-adatu-malonuma-1749885/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/bulvaras-kur-deti-karini-laiva-1749264/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/bulvaras-fortum-palace-laukia-klaipedieciu-ideju-1748890/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>