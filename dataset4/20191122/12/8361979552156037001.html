<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/opinion/maydan-2014-chomu-zatyaguyut-iz-rozsliduvannyam-novini-ukrajini-50055091.html"/>
    <meta property="og:site_name" content="НВ"/>
    <meta property="article:published_time" content="2019-11-22T12:26:00+00:00"/>
    <meta property="og:title" content="Закревська оголосила голодування. Що відбувається зі справами Майдану?"/>
    <meta property="og:description" content="Вчора трапилось те, про що попереджала не тільки адвокатка зі справ Майдану, але й інші: час закінчився"/>
  </head>
  <body>
    <article>
      <h1>Закревська оголосила голодування. Що відбувається зі справами Майдану?</h1>
      <h2>Вчора трапилось те, про що попереджала не тільки адвокатка зі справ Майдану, але й інші: час закінчився</h2>
      <address><time datetime="2019-11-22T12:26:00+00:00">22 Nov 2019, 12:26</time> by <a rel="author">Олег Сенцов</a></address>
      <p>Я знаю Женю Закревську особисто і рівень довіри до неї в мене надзвичайно високий. Вона чесна та поважна людина, яка відважно вела себе за часів революції, захвату Криму та війни. І яка робить найважливішу справу — адвокатує у суді по розстрілу людей на Майдані. Після мого звільнення я неодноразово зустрічався з нею по своїй справі, де вона також є адвокатом, та щодо іншого.</p>
      <p>Особисто я розпитував її про смерть мітингувальників 18−20 лютого та суд над беркутівцями. Декілька годин Женя у подробицях розповідала про цю справу, в яку занурена з головою. Мене цікавили не тільки факти вбивств, хто і як стріляв, але і як велося слідство та йде суд, чи нема затягування і спроб злити цю принципову справу. Вона мене запевнила, що це не так: слідство довге, тому що обставини подій дуже складні й у них приймало участь багато людей. Але попередила, що проблема в іншому: у розпал суду справу передають <a href="https://nv.ua/ukr/ukraine/events/u-dbr-stvorili-pidrozdil-dlya-rozsliduvannya-sprav-maydanu-novini-ukrajini-50054205.html">від ГПУ до ДБР</a>. Але тільки папки томів, а не слідчих, які усі п’ять років були заглиблені у цю роботу.</p>
      <aside>Це не жест і не хайп, а позиція небайдужої людини</aside>
      <p>Всім відомо, що ДБР створювалась як нова структура, очищена від бруду та виборчого ручного правосуддя попередньої системи. Та фахівців, готових далі вести цю складну справу, ДБР не має. І після оприлюднення плівок Труби щодо прозорості ДБР спливли питання як із забитого унітазу. І ось учора трапилось те, про що попереджала не тільки Закревська, але й інші: <a href="https://nv.ua/ukr/ukraine/events/slidstvo-u-spravah-maydanu-zupinyayetsya-novini-ukrajini-50053983.html">час закінчився</a> — справу передали у ДБР. Поправка, яка би врегулювала це питання, так і не була прийнята. І Женя запустила новий годинник — <a href="https://nv.ua/ukr/ukraine/events/advokat-rodin-nebesnoji-sotni-ogolosila-goloduvannya-novini-ukrajini-50055024.html">оголосила голодування</a>…</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/013/070/original/3262e2cbfe4e2d1cbe228593785007ce.png&amp;stamp=1&amp;q=85&amp;w=115"/>
      </figure>
      <p>Уляна Супрун<br/>Чому заморожені справи Майдану?</p>
      <p>Це не жест і не хайп, а позиція небайдужої людини. І ми всі маємо її підтримати — не у відмові від їжі, а у цій вимозі, щоб президент, уряд та парламент нас почули.</p>
      <p>Не дамо злити <a href="https://www.facebook.com/hashtag/%D1%81%D0%BF%D1%80%D0%B0%D0%B2%D0%B8%D0%BC%D0%B0%D0%B9%D0%B4%D0%B0%D0%BD%D1%83?source=feed_text&amp;epa=HASHTAG">#СправиМайдану</a>.</p>
      <p>
        <i>Текст опубліковано з дозволу автора</i>
      </p>
      <p>
        <a href="https://www.facebook.com/oleg.sentsov/posts/2657150764368443">
          <i>Оригінал</i>
        </a>
      </p>
      <p><i><b>Приєднуйтесь</b></i> <i><b>до</b></i> <i><b>нашого</b></i> <i><b>телеграм-каналу</b></i> <a href="https://t.me/nv_opinion"><b><i>Мнения НВ</i></b></a></p>
    </article>
  </body>
</html>