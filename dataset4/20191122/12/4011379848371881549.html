<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rtva.nl/2019/11/amstelvener-aangehouden-als-verdachte-bij-zaak-seif-ahmed/"/>
    <meta property="og:site_name" content="RTVA"/>
    <meta property="article:published_time" content="2019-11-22T12:19:47+00:00"/>
    <meta property="og:title" content="Amstelvener aangehouden als verdachte bij zaak Seif Ahmed"/>
    <meta property="og:description" content="AMSTELVEEN – De politie heeft vrijdagochtend in Amstelveen een 49-jarige man aangehouden. Hij wordt verdacht van betrokkenheid bij de dood van de 34-jarige Amsterdammer Seif Ahmed, die op 1 oktober 2019 zwaargewond werd aangetroffen in Duivendrecht. Bronnen melden RTVA dat de man rond half vijf werd opgepakt in een woning aan Zwanenwater in Westwijk. De …"/>
  </head>
  <body>
    <article>
      <h1>Amstelvener aangehouden als verdachte bij zaak Seif Ahmed</h1>
      <address><time datetime="2019-11-22T12:19:47+00:00">22 Nov 2019, 12:19</time> by <a rel="author" href="https://rtva.nl/author/jennifer/" target="_blank">Jennifer Kapoen</a></address>
      <p>
        <b>AMSTELVEEN – De politie heeft vrijdagochtend in Amstelveen een 49-jarige man aangehouden. Hij wordt verdacht van betrokkenheid bij de dood van de 34-jarige Amsterdammer Seif Ahmed, die op 1 oktober 2019 zwaargewond werd aangetroffen in Duivendrecht.</b>
      </p>
      <p>Bronnen melden RTVA dat de man rond half vijf werd opgepakt in een woning aan Zwanenwater in Westwijk. De politie zou zichzelf toegang hebben verschaft met een explosief. Ook zou de auto van de verdachte in beslag zijn genomen.</p>
      <p>Seif Ahmed werd destijds gevonden in een auto op een parkeerterrein aan de Buitensingel in Duivendrecht. Kort na de vondst overleed hij. Op de achterbank zat het veertien maanden jonge dochtertje van het slachtoffer.</p>
      <p>De verdachte zit in alle beperkingen en mag alleen contact hebben met zijn advocaat.</p>
      <p>Foto: VTF</p>
    </article>
  </body>
</html>