<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/janeva-naplatila-157-000-evra-kao-nadoknadu/"/>
    <meta property="og:site_name" content="Krstarica"/>
    <meta property="article:published_time" content="2019-11-22T12:31:00+00:00"/>
    <meta property="og:title" content="Janeva naplatila 157.000 evra kao nadoknadu"/>
    <meta property="og:description" content="SKOPLJE - Bivša makedonska specijalna tužiteljka Katica Janeva naplatila je 157.000 evra kao nadoknadu na platu da ne otkrije detalje predmeta na kojima"/>
  </head>
  <body>
    <article>
      <h1>Janeva naplatila 157.000 evra kao nadoknadu</h1>
      <address><time datetime="2019-11-22T12:31:00+00:00">22 Nov 2019, 12:31</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>SKOPLJE – Bivša makedonska specijalna tužiteljka Katica Janeva naplatila je 157.000 evra kao nadoknadu na platu da ne otkrije detalje predmeta na kojima je radila.</p>
      <p>Prema pisanju makedonskog portala Prizma, ona je te pare inkasirala za četiri godine kao „dodatak za poverljivost“, prenosi MIA.</p>
      <p>Prema podacima baze prvi put je takav dodatak Janeva dobila 2015. godine na iznos od 248.000 denara (oko 4.000 evra).</p>
      <p>Kako se navodi, odluke o uplatama donosila je lično Janeva pozivajući se na Zakon o specijalnom tužilaštvu, a uplate su joj vršene svaki ili na dva meseca.</p>
      <p>Janeva se trenutno nalazi u kućnom pritvoru zbog sumnje da je zajedno sa nekadašnjim šoumenom Bojanom Jovanovskim uzela oko 1,5 miliona evra od biznismena Orce Kamčeva u zamenu za bolji tretman u tužilaštvu.</p>
      <p>(Tanjug)</p>
    </article>
  </body>
</html>