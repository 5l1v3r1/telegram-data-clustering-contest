<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/kopeklerin-yasini-hesaplamak-icin-yeni-formul,849237"/>
    <meta property="og:site_name" content="T24"/>
    <meta property="article:published_time" content="2019-11-22T12:10:00+00:00"/>
    <meta property="og:title" content="Köpeklerin yaşını hesaplamak için yeni formül"/>
    <meta property="og:description" content="Araştırmada insanların biyolojik saati, Labrador retriever cinsi köpeklerinkiyle kıyaslandı"/>
  </head>
  <body>
    <article>
      <h1>Köpeklerin yaşını hesaplamak için yeni formül</h1>
      <h2>Araştırmada insanların biyolojik saati, Labrador retriever cinsi köpeklerinkiyle kıyaslandı</h2>
      <address>
        <time datetime="2019-11-22T12:10:00+00:00">22 Nov 2019, 12:10</time>
      </address>
      <p>ABD'deki California Üniversitesi'nde yapılan bir araştırma, köpeklerin yaşını hesaplamak için yaygın olarak kullanılan formülün (köpeğin yaşı x 7) yanlış olduğunu gösterdi. Bilim insanlarının geliştirdiği yeni formüle göre 2 yaşındaki bir köpeğin insan yaşı 42,1.<br/>Araştırmada insanların biyolojik saati, Labrador retriever cinsi köpeklerinkiyle kıyaslandı.<br/>Çalışma sonunda köpekler ve insanların yaşlanma süreçlerindeki benzerlik dikkate alınarak yeni bir formül geliştirildi.</p>
      <h3>Bilimsel hesap makinesi gerekli</h3>
      <figure>
        <img src="https://ichef.bbci.co.uk/news/624/cpsprodpb/C65A/production/_109787705_gettyimages-1131700025.jpg"/>
      </figure>
      <p>Yeni formül sadece 1 yaşın üzerindeki köpekler için geçerli.<br/>Köpeğinizin yaşını hesaplayabilmeniz için "ln" fonksiyonu olan bir bilimsel hesap makinesi kullanmanız gerekiyor.<br/>Formül şöyle:<br/>16 x ln (köpeğin yaşı) + 31<br/>Bu formülle 2 yaşındaki bir köpeğin insan yaşı 42,1, 5 yaşındaki bir köpeğin insan yaşı 56,8 ve 10 yaşındaki bir köpeğin insan yaşı da 67,8 çıkıyor.</p>
      <ul>
        <li>
          <a href="https://www.bbc.com/turkce/haberler-dunya-50417617">Narwhal: Alnında kuyrukla doğan köpek yavrusu</a>
        </li>
        <li>
          <a href="https://www.bbc.com/turkce/haberler-dunya-48671381">Araştırma: Köpeklerin 'üzgün' bakışlarına yol açan yüz kasları insanların ilgisini çekmek için evrimleşti</a>
        </li>
        <li>
          <a href="https://www.bbc.com/turkce/haberler-dunya-46411512">Belçikalı profesörden uyarı: Köpek salyası insanlar için ölümcül olabilir</a>
        </li>
      </ul>
      <p>
        <b>Haber, değiştirilmeden kaynağından otomatik olarak eklenmiştir</b>
      </p>
    </article>
  </body>
</html>