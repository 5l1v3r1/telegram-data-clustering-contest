<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.takvim.com.tr/galeri/spor/tottenhamin-yeni-teknik-direktoru-jose-mourinhonun-gozu-bakin-hangi-milli-yildizda"/>
    <meta property="og:site_name" content="takvim.com.tr"/>
    <meta property="article:published_time" content="2019-11-22T12:34:37+00:00"/>
    <meta property="og:title" content="Tottenham'ın yeni teknik direktörü Jose Mourinho'nun gözü bakın hangi milli yıldızda!"/>
    <meta property="og:description" content="A Milli Takımımızın EURO 2020'yi garantilemesi, genç yıldızlarımızın futbolunun parlaması, Avrupa devlerinin iştahını kabartıyor. A Milli Takım'da forma giyen genç yıldızlarının büyük bir bölümünün Avrupa'nın çeşitli kulüplerinde forma giymesi, ay-yıldızlı takımımıza farklı bir hava katıyor ve Türkiye'den Avrupa'ya futbolcu ihracatının EURO 2020 ile beraber artmasına da kesin gözüyle bakılıyor. İşte EURO 2020'de Avrupa'nın dev kulüplerinin izleyeceği milli yıldızlarımız..."/>
  </head>
  <body>
    <article>
      <h1>Tottenham'ın yeni teknik direktörü Jose Mourinho'nun gözü bakın hangi milli yıldızda!</h1>
      <address>
        <time datetime="2019-11-22T12:34:37+00:00">22 Nov 2019, 12:34</time>
      </address>
      <p>
        <b>A Milli Takımımızın EURO 2020'yi garantilemesi, genç yıldızlarımızın futbolunun parlaması, Avrupa devlerinin iştahını kabartıyor. A Milli Takım'da forma giyen genç yıldızlarının büyük bir bölümünün Avrupa'nın çeşitli kulüplerinde forma giymesi, ay-yıldızlı takımımıza farklı bir hava katıyor ve Türkiye'den Avrupa'ya futbolcu ihracatının EURO 2020 ile beraber artmasına da kesin gözüyle bakılıyor. İşte EURO 2020'de Avrupa'nın dev kulüplerinin izleyeceği milli yıldızlarımız...</b>
      </p>
      <figure>
        <img src="https://iatkv.tmgrup.com.tr/be64ba/0/0/0/0/0/0?u=https%3a%2f%2fiftm.tmgrup.com.tr%2falbum%2f2019%2f11%2f22%2f1574412861587.jpg&amp;mw=1000&amp;l=1"/>
        <figcaption>A Milli Takımımızın EURO 2020'yi garantilemesinin ardından gözler şimdiden de turnuva boy gösterecek olan futbolculara çevrildi.</figcaption>
      </figure>
      <figure>
        <img src="https://iatkv.tmgrup.com.tr/8a1650/0/0/0/0/0/0?u=https%3a%2f%2fiftm.tmgrup.com.tr%2falbum%2f2019%2f11%2f22%2f1574412862856.jpg&amp;mw=1000&amp;l=1"/>
        <figcaption>A Milli Takım'da forma giyen genç yıldızlarının büyük bir bölümünün Avrupa'nın çeşitli kulüplerinde forma giymesi, ay-yıldızlı takımımıza farklı bir hava katıyor ve Türkiye'den Avrupa'ya futbolcu ihracatının EURO 2020 ile beraber artmasına da kesin gözüyle bakılıyor.</figcaption>
      </figure>
      <figure>
        <img src="https://iatkv.tmgrup.com.tr/8f4798/0/0/0/0/0/0?u=https%3a%2f%2fiftm.tmgrup.com.tr%2falbum%2f2019%2f11%2f22%2f1574412853790.jpg&amp;mw=1000&amp;l=1"/>
        <figcaption>EURO 2020 öncesi hangi takım, hangi milli futbolcumuzun transferi ile ilgileniyor? İşte Fotomaç'ın derlediği o liste.</figcaption>
      </figure>
      <figure>
        <img src="https://iatkv.tmgrup.com.tr/4b5163/0/0/0/0/0/0?u=https%3a%2f%2fiftm.tmgrup.com.tr%2falbum%2f2019%2f11%2f22%2f1574412872599.jpg&amp;mw=1000&amp;l=1"/>
        <figcaption><b>MERİH DEMİRAL: AC Milan, Man United</b><br/>Juventus'ta forma şansı bulamayan Merih Demiral için AC Milan, Manchester United ve Arsenal ciddi şekilde devrede. EURO 2020 öncesi Juventus'un bırakmak istemediği Merih için talep edilen bonservis bedeli 50 milyon euro civarında.</figcaption>
      </figure>
      <figure>
        <img src="https://iatkv.tmgrup.com.tr/32c200/0/0/0/0/0/0?u=https%3a%2f%2fiftm.tmgrup.com.tr%2falbum%2f2019%2f11%2f22%2f1574412879824.jpg&amp;mw=1000&amp;l=1"/>
        <figcaption><b>OZAN TUFAN: Crystal Palace</b><br/>Fenerbahçe ile yeni sözleşme imzalaması gündemde olan Ozan Tufan için İngiltere Premier Lig takımlarından Palace de ciddi şekilde devrede ve bonservisi elinde olan bir futbolcu için EURO 2020 kariyer fırsatı olacak.</figcaption>
      </figure>
      <figure>
        <img src="https://iatkv.tmgrup.com.tr/1a7636/0/0/0/0/0/0?u=https%3a%2f%2fiftm.tmgrup.com.tr%2falbum%2f2019%2f11%2f22%2f1574412881261.jpg&amp;mw=1000&amp;l=1"/>
        <figcaption><b>KAAN AYHAN: Schalke</b><br/>Almanya Bundesliga takımlarından Fortuna Düsseldorf'ta forma giyen ve kulübü ile 2022 yazına kadar sözleşmesi olan Kaan Ayhan ile Schalke yakından ilgileniyor. Genç ve dinamik futbolcular üzerine yeni bir proje başlatan Schalke, EURO 2020 sonrasında stoper tandemini iki Türk'e teslim edebilir; Ozan Kabak ve Kaan Ayhan</figcaption>
      </figure>
      <figure>
        <img src="https://iatkv.tmgrup.com.tr/2e8598/0/0/0/0/0/0?u=https%3a%2f%2fiftm.tmgrup.com.tr%2falbum%2f2019%2f11%2f22%2f1574412878656.jpg&amp;mw=1000&amp;l=1"/>
        <figcaption><b>UMUT MERAŞ: Lille</b><br/>Fransa 2. Lig takımlarından Le Havre'de forma giyen Umut Meraş için EURO 2020 kariyerinin en büyük fırsatlarından biri olacak. Şenol Güneş'in A Milli Takım'daki değişilmezlerinden olan Umut Meraş ile Zeki Çelik ve Yusuf Yazıcı'nın takımı Lille ilgileniyor ve Le Havre ile şimdiden görüşmeler başlandı.</figcaption>
      </figure>
      <figure>
        <img src="https://iatkv.tmgrup.com.tr/b7fb08/0/0/0/0/0/0?u=https%3a%2f%2fiftm.tmgrup.com.tr%2falbum%2f2019%2f11%2f22%2f1574412876966.jpg&amp;mw=1000&amp;l=1"/>
        <figcaption><b>CENK TOSUN: Wolsburg, Schalke</b><br/>Everton'a 22 milyon euro bonservis bedeli ile transfer olan Cenk Tosun, Premier Lig'de Silva tarafından tercih edilmiyor ve EURO 2020 Cenk için çok büyük transfer fırsatı olacak. Everton, 15 milyon euro bonservis bedeli belirlediği Cenk Tosun ile ilgili EURO 2020 öncesi bir karar vermek istemiyor.</figcaption>
      </figure>
      <figure>
        <img src="https://iatkv.tmgrup.com.tr/514470/0/0/0/0/0/0?u=https%3a%2f%2fiftm.tmgrup.com.tr%2falbum%2f2019%2f11%2f22%2f1574412884554.jpg&amp;mw=1000&amp;l=1"/>
        <figcaption><b>KENAN KARAMAN: Hoffenheim</b><br/>Fortuna Düsseldorf ile olan sözleşmesi 2021 yazında sona erecek olan Kenan Karaman ile Galatasaray'ın yanı sıra Hoffenheim da yakından ilgileniyor. Kenan için EURO 2020, altyapısından yetiştiği Hoffenheim'a dönüş için büyük bir fırsat olabilir.</figcaption>
      </figure>
      <figure>
        <img src="https://iatkv.tmgrup.com.tr/ed0788/0/0/0/0/0/0?u=https%3a%2f%2fiftm.tmgrup.com.tr%2falbum%2f2019%2f11%2f22%2f1574412882672.jpg&amp;mw=1000&amp;l=1"/>
        <figcaption><b>ZEKİ ÇELİK: Fiorentina, AC Milan</b><br/>Lille'de gösterdiği müthiş performansı, A Milli Takım ile de pekiştiren Zeki Çelik ile İtalya Serie A takımlarından Fiorentina ve AC Milan ilgileniyor.</figcaption>
      </figure>
      <figure>
        <img src="https://iatkv.tmgrup.com.tr/9780ab/0/0/0/0/0/0?u=https%3a%2f%2fiftm.tmgrup.com.tr%2falbum%2f2019%2f11%2f22%2f1574412877873.jpg&amp;mw=1000&amp;l=1"/>
        <figcaption><b>İRFAN CAN KAHVECİ; Fenerbahçe</b><br/>Fenerbahçe'den gelen transfer teklifi reddedilen İrfan Can Kahveci, EURO 2020'de Şenol Güneş'in en büyük kozlarından biri olacak. Kariyerine yurt dışında devam etmek isteyen İrfan Can için EURO 2020 büyük bir sıçrama tahtası olabilir.</figcaption>
      </figure>
      <figure>
        <img src="https://iatkv.tmgrup.com.tr/0c4b9b/0/0/0/0/0/0?u=https%3a%2f%2fiftm.tmgrup.com.tr%2falbum%2f2019%2f11%2f22%2f1574412882331.jpg&amp;mw=1000&amp;l=1"/>
        <figcaption><b>DORUKHAN TOKÖZ; LAZIO</b><br/>Sakatlığı sebebiyle hem Beşiktaş hem de A Milli Takım formasından uzak kalan Dorukhan Toköz'un EURO 2020'ye yetişmesine kesin gözüyle bakılıyor. Lazio'nun çok ciddi şekilde ilgisinin olduğu Dorukhan için EURO 2020 sırasında farklı opsiyonlar ortaya çıkabilir.</figcaption>
      </figure>
      <figure>
        <img src="https://iatkv.tmgrup.com.tr/b26c99/0/0/0/0/0/0?u=https%3a%2f%2fiftm.tmgrup.com.tr%2falbum%2f2019%2f11%2f22%2f1574412881720.jpg&amp;mw=1000&amp;l=1"/>
        <figcaption><b>MERT GÜNOK; Marsilya, Monaco</b><br/>Başakşehir'de gösterdiği inanılmaz performansının üzerine A Milli Takım'da koyan Mert Günok için Avrupa'nın dört bir yanından çeşitli transfer opsiyonları bulunuyor ve bu opsiyonlar, EURO 2020 sırasında çok daha çeşitli hale gelebilir.</figcaption>
      </figure>
      <figure>
        <img src="https://iatkv.tmgrup.com.tr/4781e1/0/0/0/0/0/0?u=https%3a%2f%2fiftm.tmgrup.com.tr%2falbum%2f2019%2f11%2f22%2f1574412886161.jpg&amp;mw=1000&amp;l=1"/>
        <figcaption><b>OKAY YOKUŞLU: Sevilla</b><br/>Celta Vigo'da düzenli olarak forma giyen Okay Yokuşlu için EURO 2020 büyük bir sıçrama tahtası olabilir. Sevilla'nın transfer gündeminde yer alan Okay için turnuva sonrasında daha farklı transfer opsiyonlarının da ortaya çıkması oldukça olası.</figcaption>
      </figure>
      <figure>
        <img src="https://iatkv.tmgrup.com.tr/9057a7/0/0/0/0/0/0?u=https%3a%2f%2fiftm.tmgrup.com.tr%2falbum%2f2019%2f11%2f22%2f1574412883447.jpg&amp;mw=1000&amp;l=1"/>
        <figcaption><b>ÇAĞLAR SÖYÜNCÜ; Liverpool, Tottenham</b><br/>Harry Maguire'nin 88 milyon euro bedelle Manchester United'a transferinin ardından Leicester City'nin değişilmez ismi olan Çağlar Söyüncü, hem kulübünde hem milli takımda gösterdiği performansla Liverpool ve Manchester City'nin dikkatini çekti. Liverpool menajeri Klopp'un Van Dijk'ın yanına monte etmeyi çok istediği Çağlar için Leicester City'nin EURO 2020 öncesi talep ettiği bonservis bedeli 85 milyon euro! Evet 85!<br/><br/>Tottenham'ın başına geçen Jose Mourinho, yorumculuk yaptığı dönemde de performansını çok beğendiği Çağlar Söyüncü için devreye girdi ancak Leicester, Çağlar'ı kısa vadede satmak istemiyor.</figcaption>
      </figure>
      <figure>
        <img src="https://iatkv.tmgrup.com.tr/f079d4/0/0/0/0/0/0?u=https%3a%2f%2fiftm.tmgrup.com.tr%2falbum%2f2019%2f11%2f22%2f1574412888142.jpg&amp;mw=1000&amp;l=1"/>
        <figcaption><b>ABDÜLKADİR ÖMÜR; Real Sociedad</b><br/>Sakatlığı sebebiyle Trabzonspor ve A Milli Takım formasından uzak kalan Abdülkadir Ömür, Şenol Güneş'in oyuncu havuzu içerisinde yer alan isimlerin başında geliyor. Sakatlık sürecini atlatarak sezonun ikinci yarısında forma giymesine kesin gözüyle bakılan Abülkadir'in EURO 2020'de de kadroda olması bekleniyor.</figcaption>
      </figure>
      <figure>
        <img src="https://iatkv.tmgrup.com.tr/86732b/0/0/0/0/0/0?u=https%3a%2f%2fiftm.tmgrup.com.tr%2falbum%2f2019%2f11%2f22%2f1574412888140.jpg&amp;mw=1000&amp;l=1"/>
        <figcaption><b>UĞURCAN ÇAKIR; Liverpol</b><br/>Trabzonspor'un başarılı file bekçisi Uğurcan Çakır için EURO 2020 büyük bir transfer operasyonunun da kapılarını açabilir. Uğurcan'ın menajeri Engin Kırkpınar; "Sadece Liverpool değil, 3-4 tane İngiliz, 3 tane İspanyol, 4 tane de Fransız kulübü Uğurcan'ı izliyor. Yusuf Yazıcı'dan sonra Trabzonspor'un 20 milyon Euro altında bir ücrete Uğurcan'ı göndereceğini düşünmüyorum."</figcaption>
      </figure>
      <figure>
        <img src="https://iatkv.tmgrup.com.tr/eb055e/0/0/0/0/0/0?u=https%3a%2f%2fiftm.tmgrup.com.tr%2falbum%2f2019%2f11%2f22%2f1574412863984.jpg&amp;mw=1000&amp;l=1"/>
      </figure>
    </article>
  </body>
</html>