<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/provincia-cagliari/2019/11/22/furto-alla-scuola-tedesca-incastrato-dalle-impronte-digitali-a-se-136-955752.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-22T12:55:39+00:00"/>
    <meta property="og:title" content="Furto alla scuola tedesca, incastrato dalle impronte digitali a Selargius"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">carabinieri</h6>
      <h1>Furto alla scuola tedesca, incastrato dalle impronte digitali a Selargius</h1>
      <h2>Il giovane, un 25enne selargino, è stato denunciato in stato di libertà</h2>
      <address>
        <time datetime="2019-11-22T12:55:39+00:00">22 Nov 2019, 12:55</time>
      </address>
      <p>I Carabinieri di Selargius hanno denunciato in stato di libertà un 25enne selargino per furto aggravato alla scuola tedesca in disuso Deutsche Schule Decimomannu, a Selargius.</p>
      <p>Il fatto risale al 25 febbraio, quando il custode aveva denunciato che qualcuno era entrato all’interno della struttura, mettendola a soqquadro e rubando arredi e materiale vario, prima di dileguarsi.</p>
      <p>La Sezione Operativa del Norm della Compagnia di Quartu Sant’Elena aveva rilevato diverse impronte e tracce ematiche poi trasmesse al Ris di Cagliari che le avevano ricondotte al giovane, già noto ai militari operanti e attualmente detenuto per altri reati.</p>
      <p>(Unioneonline/D)</p>
    </article>
  </body>
</html>