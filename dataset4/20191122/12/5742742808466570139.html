<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/prvni-vyjimka-o-spolupraci-s-huawei-udelena-microsoft-muze-opet-dodavat-software-39500"/>
    <meta property="og:site_name" content="mobilenet.cz"/>
    <meta property="article:published_time" content="2019-11-22T12:45:00+00:00"/>
    <meta property="og:title" content="První výjimka o spolupráci s Huawei udělena. Microsoft může opět dodávat software"/>
    <meta property="og:description" content="Nové počítače značky Huawei budou opět nabízeny s OS Windows a softwarem od Microsoftu Doposud si o výjimku požádalo téměř 300 amerických společností Kdy a jestli dojde k udělení výjimky pro Google zatím nevíme"/>
  </head>
  <body>
    <article>
      <h1>První výjimka o spolupráci s Huawei udělena. Microsoft může opět dodávat software</h1>
      <address><time datetime="2019-11-22T12:45:00+00:00">22 Nov 2019, 12:45</time> by <a rel="author" href="https://mobilenet.cz/uzivatele/ioannis" target="_blank">Ioannis Papadopoulos</a></address>
      <p>
        <b>   •  Nové počítače značky Huawei budou opět nabízeny s OS Windows a softwarem od Microsoftu <br/>   •  Doposud si o výjimku požádalo téměř 300 amerických společností <br/>   •  Kdy a jestli dojde k udělení výjimky pro Google zatím nevíme</b>
      </p>
      <p>Americké ministerstvo obchodu vyhovělo žádosti o udělení výjimky pro Microsoft, který může i nadále obchodovat s Huawei, jenž v současnosti čelí americkým sankcím. Mluvčí Microsoftu tuto skutečnost přímo potvrdil agentuře <a href="https://www.reuters.com/article/us-microsoft-huawei-idUSKBN1XV2LE?taid=5dd71f99288b7c000127060c&amp;utm_campaign=trueAnthem:+Trending+Content&amp;utm_medium=trueAnthem&amp;utm_source=twitter">Reuters</a> a zároveň dodal, že Microsoft nyní může dodávat svůj operační systém do počítačů firmy Huawei, která byla mezitím nucena začít nabízet <a href="https://mobilenet.cz/clanky/huawei-zacal-prodavat-notebooky-s-linuxovou-distribuci-38980">notebooky s linuxovou distribucí</a>.</p>
      <figure>
        <iframe data-src="https://twitter.com/Reuters/status/1197660205393305600?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Jde tak o první vyhovění americkým společnostem, které si zažádaly o udělení výjimky. Udělování výjimek na začátku tohoto měsíce potvrdil zástupce Ministerstva obchodu USA, Wilbur Ross. Doposud o výjimku zažádalo téměř 300 amerických společností, z nichž pro Huawei pravděpodobně nejvíce klíčový je <a href="https://mobilenet.cz/clanky/google-spustil-zpravy-rcs-na-americkem-trhu-na-operatory-odmitl-cekat-39450">Google </a>se svým operačním systémem Android, respektive Google službami, na které jsou uživatelé, vyjma těch na čínském trhu, zvyklí.</p>
      <figure>
        <iframe data-src="https://twitter.com/business/status/1191335833120305152?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Před pár dny byl rovněž společnosti Huawei <a href="https://mobilenet.cz/clanky/reuters-huawei-dostane-dodatecny-odklad-obchodnich-sankci-na-dalsi-dva-tydny-39455">prodloužen odklad</a> sankcí, a to o dalších 90 dnů. Důvodem je údajná nepřipravenost amerických operátorů přejít na infrastrukturu jiného dodavatele, kterých je v oblasti 5G poměrně málo a zpravidla jsou i dražší.</p>
      <related>
        <h4>Přečtěte si také</h4>
        <a href="https://mobilenet.cz/clanky/recenze-huawei-nova-5t-pekny-vybaveny-ale-prilis-drahy-39493"/>
      </related>
      <p>Kdy a jestli dojde k udělení výjimky pro Google, případně rozuzlení celé situace mezi Huawei a vládou USA, se však teprve dozvíme.</p>
      <related>
        <h4>Související články</h4>
        <a href="https://mobilenet.cz/clanky/vse-pod-jednou-strechou-microsoft-predstavil-novou-aplikaci-office-39358"/>
        <a href="https://mobilenet.cz/clanky/novy-edge-se-ukazuje-na-macos-37918"/>
        <a href="https://mobilenet.cz/clanky/novy-edge-nefungoval-se-sluzbami-googlu-pry-to-neni-zamer-37784"/>
        <a href="https://mobilenet.cz/clanky/novy-edge-postaveny-na-chromiu-je-nyni-oficialne-ke-stazeni-37611"/>
        <a href="https://mobilenet.cz/clanky/microsoft-your-phone-nyni-umi-posilat-obsah-z-pc-do-androidu-37495"/>
        <a href="https://mobilenet.cz/clanky/unikly-screenshoty-noveho-edge-vypada-skoro-jako-chrome-37424"/>
      </related>
    </article>
  </body>
</html>