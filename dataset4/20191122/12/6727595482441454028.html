<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/mob-lynching-at-west-bengal-alleging-ferrying-cows-in-a-vehicle647.html"/>
    <meta property="og:site_name" content="DoolNews"/>
    <meta property="article:published_time" content="2019-11-22T12:34:00+00:00"/>
    <meta property="og:title" content="പശുവിനെ മോഷ്ടിച്ചെന്നാരോപിച്ച് പശ്ചിമ ബംഗാളില്‍ രണ്ടുപേരെ ആള്‍ക്കൂട്ടം മര്‍ദ്ദിച്ച് കൊലപ്പെടുത്തി"/>
    <meta property="og:description" content="Mob Lynching National News West Begal India കൊല്‍ക്കത്ത: പശ്ചിമ ബംഗാളിലെ കൂച്ച്‌ബെഹര്‍ ജില്ലയില്‍ പശുക്കടത്തെന്നാരോപിച്ച് രണ്ടു പേരെ ആള്‍ക്കൂട്ടം ആക്രമിച്ചു കൊലപ്പെടുത്തി"/>
  </head>
  <body>
    <article>
      <h1>പശുവിനെ മോഷ്ടിച്ചെന്നാരോപിച്ച് പശ്ചിമ ബംഗാളില്‍ രണ്ടുപേരെ ആള്‍ക്കൂട്ടം മര്‍ദ്ദിച്ച് കൊലപ്പെടുത്തി</h1>
      <address><time datetime="2019-11-22T12:34:00+00:00">22 Nov 2019, 12:34</time> by <a rel="author">ന്യൂസ് ഡെസ്‌ക്</a></address>
      <p>കൊല്‍ക്കത്ത: പശ്ചിമ ബംഗാളിലെ കൂച്ച്‌ബെഹര്‍ ജില്ലയില്‍ പശുക്കടത്തെന്നാരോപിച്ച് രണ്ടു പേരെ ആള്‍ക്കൂട്ടം ആക്രമിച്ചു കൊലപ്പെടുത്തി. നമ്പര്‍ പ്ലേറ്റില്ലാത്ത ഒരു വാഹനത്തില്‍ പശുക്കളെ മോഷ്ടിച്ചെന്നാരോപിച്ചാണ് കൊലപ്പെടുത്തിയത്.  ആക്രമണവുമായി ബന്ധപ്പെട്ട് 13 പേരെ അറസ്റ്റുചെയ്തിട്ടുണ്ടെന്ന്് പൊലീസ് പറഞ്ഞു.</p>
      <p>പ്രകാശ് ദാസ് (32), ബബുല്‍ മിത്ര (37) എന്നിവരെയാണ് പുലര്‍ച്ചെ 5.30ന് ഇരുപതോളം ആളുകള്‍ ചേര്‍ന്ന് ആക്രമിച്ചത്. അവരുടെ പിക്ക്-അപ് വാനില്‍ പശുക്കളെ കണ്ടെന്നാരോപിച്ചായിരുന്നു ആക്രമണം.</p>
      <related>
        <a href="https://www.doolnews.com/ks-madhavan-interview-on-fathima-latifdead-and-university-dalith-minority-issue220.html?utm_source=doolnews&amp;utm_medium=related"/>
      </related>
      <p>അക്രമിസംഘം വാഹനം പരിശോധിക്കാതെ രണ്ടുപേരെയും വാഹനത്തില്‍ നിന്ന് വലിച്ച് പുറത്തിട്ട് വടിയും കല്ലും കൊണ്ട് അടിക്കുകയായിരുന്നു. പൊലീസ് സ്ഥലത്തെത്തുമ്പോഴേക്കും സംഘം കടന്നുകളഞ്ഞെന്നും പൊലീസ് പറഞ്ഞു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>യുവാക്കളെ കൂച്ച്ബാര്‍ ഗവണ്‍മെന്റ് മെഡിക്കല്‍ കോളേജിലാണ് പ്രവേശിപ്പിച്ചിരുന്നത്. ഇവര്‍ യഥാര്‍ത്ഥത്തില്‍ പശുവിനെ മോഷ്ടിച്ചിട്ടുണ്ടോ എന്ന് ഇതുവരെ കണ്ടെത്തിയിട്ടില്ലെന്നും പൊലീസ് വ്യക്തമാക്കി.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <related>
        <a href="https://www.doolnews.com/national-child-national-commission-for-protection-of-child-rights-intervenes-wayanad-student-death-321.html?utm_source=doolnews&amp;utm_medium=related"/>
      </related>
      <p>അന്വേഷണത്തില്‍ 13 പേരെ ഇപ്പോള്‍ അറസ്റ്റുചെയ്തിട്ടുണ്ട്. കുച്ച്‌ബെഹര്‍ എസ്.പി സന്തോഷ് നിമ്പല്‍ക്കര്‍ പറഞ്ഞു. ആക്രമണസംഘത്തില്‍പ്പെട്ടവരെ തിരിച്ചറിയുന്നതിനായി കൂടുതല്‍ പൊലീസുകാരെ സ്ഥലത്ത് വിന്യസിച്ചിട്ടുണ്ട്.</p>
      <p>അറസ്റ്റുചെയ്തവര്‍ക്കെതിരെ കൊലക്കുറ്റത്തിന് കേസെടുക്കുമെന്നും ഓഫീസര്‍ അറിയിച്ചു.</p>
    </article>
  </body>
</html>