<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/prykordonnyky-poranyly-trokh-kontrabandystiv-bilia-kordonu-z-moldovoiu-203276.html"/>
    <meta property="og:site_name" content="5 канал"/>
    <meta property="article:published_time" content="2019-11-22T12:16:00+00:00"/>
    <meta property="og:title" content="Прикордонники поранили трьох контрабандистів біля кордону з Молдовою"/>
    <meta property="og:description" content="Було поранено трьох осіб"/>
  </head>
  <body>
    <article>
      <h1>Прикордонники поранили трьох контрабандистів біля кордону з Молдовою</h1>
      <address>
        <time datetime="2019-11-22T12:16:00+00:00">22 Nov 2019, 12:16</time>
      </address>
      <p>Прес-служба Держприкордонслужби <a href="https://dpsu.gov.ua/ua/news/SHCHob-zupiniti-porushnikiv-yaki-stvorili-zagrozu-zhittyu-skladu-prikordonnogo-naryadu-ohoronci-kordonu-zastosuvali-zbroyu/">повідомила</a>, що прикордонники в Сокирянському районі Чернівецької області 21 листопада відкрили вогонь по автомобілю контрабандистів.</p>
      <p>Було поранено трьох осіб.</p>
      <p>Слід зазначити, що близько 23:00 біля села Гвіздівці прикордонний загін помітив кількох людей, які вантажили в автомобілі цигарки. Побачивши прикордонників, вони сіли в машини і почали тікати.</p>
      <p>"Під час спроби затримання втікачі проігнорували законні вимоги наряду зупинитися і скерували один транспортний засіб на прикордонників, чим створили загрозу їхньому життю та здоров'ю. Діючи відповідно до законодавства, прикордонники застосували зброю, адже попереджувальні постріли також не зупинили порушників", – підкреслили в повідомленні.</p>
      <p>Після цього автомобіль виїхав у бік села, а через деякий час у центральну районну лікарню звернулися троє осіб з вогнепальними пораненнями.</p>
      <p>Прикордонники повідомили поліцію Чернівецькій області про злочини за ст. 342 (опір працівникові правоохоронного органу), ст. 345 (насильство стосовно співробітника правоохоронного органу), а в Державну фіскальну службу - за ст. 204 (незаконне перевезення підакцизних товарів) Кримінального кодексу.</p>
      <blockquote>Як повідомляв 5.UA, 1 серпня 2019 року "президент" невизнаного Придністров'я <a href="https://www.5.ua/polityka/prezydent-nevyznanoho-prydnistrovia-peretynav-kordon-za-ukrainskym-pasportom-196718.html">перетинав кордон за українським паспортом</a>. </blockquote>
    </article>
  </body>
</html>