<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/elet/20191122_Lopott_tojast_koltenek_a_holland_meleg_pingvinek"/>
    <meta property="og:site_name" content="HVG.hu"/>
    <meta property="article:published_time" content="2019-11-22T12:45:00+00:00"/>
    <meta property="og:title" content="Lopott tojást költenek a holland homoszexuális pingvinek"/>
    <meta property="og:description" content="Megoldották az örökbefogadást."/>
  </head>
  <body>
    <article>
      <h1>Lopott tojást költenek a holland homoszexuális pingvinek</h1>
      <address><time datetime="2019-11-22T12:45:00+00:00">22 Nov 2019, 12:45</time> by <a rel="author">hvg.hu</a></address>
      <p>
        <b>Megoldották az örökbefogadást.</b>
      </p>
      <p>Kalandos örökbefogadás után lehet gyermeke egy holland azonos nemű pingvinpárnak. Az Amersfoort városában élő, két hím pingvinből álló pár egyik tagja egy óvatlan pillanatban orozta el egy másik, heteroszexuális pár tojását, és azóta felváltva kotlanak rajta.</p>
      <p>Az állatok a feketelábú pingvinek fajához tartoznak, ez a legkisebb pingvinek egyike, 2-5 kilogrammos. Szamárpingvinnek is nevezik, mivel a hímek hangos iázással udvarolnak a nősténynek.</p>
      <blockquote>Arról nincs hír, hogy megismerkedésük alkalmával a homoszexuális pingvinpár között történt-e hasonló romantikus szerenádozás.</blockquote>
      <p>Meleg pingvinpárok sok állatkertben megfigyelhetők, San Diego és Sydney hasonnemű párjai nagy népszerűségnek örvendenek városukban.</p>
      <p>(<a href="https://www.iflscience.com/plants-and-animals/gay-penguin-duo-incubates-egg-at-dutch-zoo-after-snatching-it-from-breeding-couple/"><i>IFLScience</i></a>)</p>
    </article>
  </body>
</html>