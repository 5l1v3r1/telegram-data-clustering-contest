<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/zakinthos/zakynthos-77chronos-skotothike-apo-anatropi-trakter/"/>
    <meta property="og:site_name" content="ert.gr"/>
    <meta property="article:published_time" content="2019-11-22T12:13:15+00:00"/>
    <meta property="og:title" content="Ζάκυνθος: 77χρονος σκοτώθηκε από ανατροπή τρακτέρ"/>
    <meta property="og:description" content="Ένας 77 χρόνος ημεδαπός, ανασύρθηκε νεκρός χθες στην περιοχή της Λιθακιάς Ζακύνθου, μετά από ανατροπή τρακτέρ."/>
  </head>
  <body>
    <article>
      <h1>Ζάκυνθος: 77χρονος σκοτώθηκε από ανατροπή τρακτέρ</h1>
      <address><time datetime="2019-11-22T12:13:15+00:00">22 Nov 2019, 12:13</time> by <a rel="author">Διονύσης Νέγκας</a></address>
      <p>Ένας 77 χρόνος ημεδαπός, ανασύρθηκε νεκρός χθες στην περιοχή της Λιθακιάς Ζακύνθου, μετά από ανατροπή τρακτέρ.</p>
      <p>Τη σορό του άτυχου άντρα, ανέσυραν 8 πυροσβέστες που έσπευσαν στο σημείο, μαζί με 3 οχήματα, μετά από κλήση που δέχθηκε η πυροσβεστική υπηρεσία περίπου στις 12 το μεσημέρι.</p>
      <p>Ό άτυχος άνδρας ήταν αγρότης, κάτοικος Αμπελοκήπων Ζακύνθου, ο οποίος στην περιοχή της Λιθακιάς διατηρούσε ένα κτήμα με ελαιόδεντρα και βρέθηκε εκεί προκειμένου να μεταφέρει με το τρακτέρ στο οποίο επέβαινε, τις ελιές που είχε μαζέψει.</p>
      <p>Να σημειωθεί ότι λόγω των συνεχών βροχοπτώσεων των τελευταίων ημερών, δεν ήταν στεγνό το έδαφος, το οποίο και υποχώρησε στο σημείο που κινήθηκε το τρακτέρ, με αποτέλεσμα την ανατροπή του, με τον 77χρονο να βρεθεί κάτω από το βαρύ όχημα, βρίσκοντας τραγικό θάνατο.</p>
      <p>Ρεπορτάζ: Δ.Καρμίρη<br/>στο πλαίσιο πρακτικής της εξάσκησης στην ΕΡΤ Ζακύνθου<br/>Φωτο:HMERAZANTE.GR</p>
    </article>
  </body>
</html>