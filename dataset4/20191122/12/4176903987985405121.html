<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/nove-zrtve-na-protestima-u-iraku/"/>
    <meta property="og:site_name" content="Krstarica"/>
    <meta property="article:published_time" content="2019-11-22T12:12:00+00:00"/>
    <meta property="og:title" content="Nove žrtve na protestima u Iraku"/>
    <meta property="og:description" content="BAGDAD - Tri demonstranta su ubijena, a 25 ranjeno tokom sukoba sa snagama bezbednosti u blizini strateškog mosta u Bagdadu, saopštili su irački"/>
  </head>
  <body>
    <article>
      <h1>Nove žrtve na protestima u Iraku</h1>
      <address><time datetime="2019-11-22T12:12:00+00:00">22 Nov 2019, 12:12</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BAGDAD – Tri demonstranta su ubijena, a 25 ranjeno tokom sukoba sa snagama bezbednosti u blizini strateškog mosta u Bagdadu, saopštili su irački zvaničnici.</p>
      <p>Bolnički izvori kažu da su tri osobe ubijene danas u bagdadskoj ulici Rašid.</p>
      <p>Dvojica demonstranata su preminula od suzavca, a jedan je pogođen kada su bezbednosne snage otvorile vatru, prenosi AP.</p>
      <p>Do sukoba je došlo posle nekih od najnasilnijih sukoba između antivladinih demonstranata i bezbednosnih snaga, kada je ubijeno najmanje 10 demonstranata u blizini mosta Ahrar.</p>
      <p>Irački antivladin protest eskalirao je 1. oktobra, a demonstranti su zauzeli nekoliko bagdadskih trgova i delove tri mosta koji vode do utvrđene Zelene zone, sedišta iračke vlade.</p>
      <p>(Tanjug)</p>
    </article>
  </body>
</html>