<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152778-prokurory-vymagayut-pokaraty-policejskyh-iaki-dopustyly-kryminalnyj-bezlad-u-novovolynsku"/>
    <meta property="og:site_name" content="ВолиньPost"/>
    <meta property="article:published_time" content="2019-11-22T12:22:00+00:00"/>
    <meta property="og:title" content="Прокурори вимагають покарати поліцейських, які допустили кримінальний безлад у Нововолинську"/>
    <meta property="og:description" content="Прокуратура наполягає на притягненні до відповідальності працівників поліції, які допустили погіршення криміногенної ситуації у Нововолинську. ФОТО"/>
  </head>
  <body>
    <article>
      <h1>Прокурори вимагають покарати поліцейських, які допустили кримінальний безлад у Нововолинську</h1>
      <address>
        <time datetime="2019-11-22T12:22:00+00:00">22 Nov 2019, 12:22</time>
      </address>
      <p>Прокуратура наполягає на притягненні до відповідальності працівників поліції, які допустили погіршення криміногенної ситуації у Нововолинську. <br/><br/>Про це під час спільного брифінгу керівників правоохоронних органів Волині розповів виконувач обов’язків прокурора області <b>Ігор Цюприк</b>, - повідомляє <a href="https://www.facebook.com/ProsecutorVolynRegion/photos/a.359548100885987/1355059261334861/?type=3&amp;theater">пресслужба прокуратури Волині</a>.<br/><br/>За його словами, причиною погіршення криміногенної ситуації у Нововолинську є, у тому числі, й неналежне виконання своїх обов’язків працівниками поліції. Відтак, прокуратура наполягатиме на притягненні їх до відповідальності, зініціювавши відповідні службові розслідування.<br/><br/>Нагадують, за результатами вжитих прокуратурою області координаційних заходів та процесуального керівництва прокурорів працівниками Головного управління Національної поліції в області та Управління Служби безпеки в області <b><a href="http://www.volynpost.com/news/152724-na-volyni--masshtabne-zatrymannia-narkobandy-foto">припинено діяльність у Нововолинську організованої злочинної групи,</a></b> яка займалися контрабандою прекурсорів в особливо великих розмірах, незаконним придбанням, перевезенням з метою збуту, а також незаконним збутом наркотичних засобів, психотропних речовин та прекурсорів в особливо великих розмірах.<br/><br/>Членам організованої злочинної банди повідомили про підозру у вчиненні цих кримінальних правопорушень, двом із них обрали запобіжний захід у виді тримання під вартою, прокуратура наполягає на взятті під варту й інших підозрюваних.<br/><br/>Окрім того, прокуратурою області встановила факти неефективного розслідування працівниками Нововолинського відділу поліції кримінальних проваджень про вчинення в Нововолинську крадіжок, грабежів, вимагань та умисного пошкодження чужого майна шляхом підпалу, відтак за рішенням керівництва прокуратури підслідність цих проваджень визначено за Слідчим управлінням Головного управління Національної поліції в області.<br/><br/>У результаті проведених спільно зі Слідчим управлінням та управлінням стратегічних розслідувань ГУНП у Волинській області комплексу гласних та негласних слідчих (розшукових) дій здобуто докази, на підставі яких 5 особам повідомили про підозру у вчиненні таких злочинів (грабежі,спалення автомобілів, погрози і вимагання 5000 доларів США з громадянина та ін.) і трьом обрали запобіжний захід у виді тримання під вартою. Вирішується питання про обрання такого запобіжного заходу іншим підозрюваним. Крім цього, перевіряється причетність ще 8 мешканців міста Нововолинська до вчинення таких злочинів.<br/><br/>Прокуратура й надалі вживатиме координаційних заходів задля підвищення ефективності роботи правоохоронних органів з метою покращення криміногенної ситуації в області та забезпечення правопорядку й безпеки волинян</p>
    </article>
  </body>
</html>