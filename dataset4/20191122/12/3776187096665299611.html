<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.it/2019/11/india-mercato-online-cresce-vendita-record-smartphone/"/>
    <meta property="og:site_name" content="GizChina.it"/>
    <meta property="article:published_time" content="2019-11-22T12:30:02+00:00"/>
    <meta property="og:title" content="Vendite record di smartphone in India: il mercato online cresce"/>
    <meta property="og:description" content="Cresce il mercato online in India, perché secondo gli ultimi dati la vendita di smartphone in quest'ultimo periodo è aumentata del 46%."/>
  </head>
  <body>
    <article>
      <h1>Vendite record di smartphone in India: il mercato online cresce</h1>
      <address><time datetime="2019-11-22T12:30:02+00:00">22 Nov 2019, 12:30</time> by <a rel="author">Luca Armentano</a></address>
      <figure>
        <img src="https://gizchina.it/wp-content/uploads/2019/11/vendite-smartphone-online-india-crescita-1-696x392.jpg"/>
      </figure>
      <p>Sicuramente una delle <b>regioni maggiormente in crescita</b>, dal punto di vista economico, è l'Asia<b>.</b> Alcuni territori di questo continente, infatti, sono davvero prosperi, sebbene la mancanza di tutele e diritti siano ancora problemi molto sensibili. Nonostante questo, però, la popolazione è davvero molto variegata e questo gioca a favore del <a href="https://gizchina.it/2019/11/realme-conquista-mercato-india/">mercato online</a>. Analizzando il settore degli <a href="https://gizchina.it/2019/10/xiaomi-brand-economico-india-arrivo-smartphone-top-di-gamma/">smartphone</a>, infatti, notiamo che nell'ultimo trimestre il mercato indiano ha fatto registrare un <b>record nella vendita di dispositivi mobile</b>.</p>
      <h3>Vendite online aumentano del 55% in India</h3>
      <figure>
        <img src="https://gizchina.it/wp-content/uploads/2019/11/vendite-smartphone-online-india-crescita-2.jpg"/>
      </figure>
      <p>Secondo l'ultimo rapporto stilato da <i>Counterpoint Research</i>, in India il <b>mercato online</b> sta spingendo davvero forte. Dai dati mostrati nei documenti ufficiali, sembra che il <b>46%</b> di tutte le<b> vendite di smartphone</b> sul<b> mercato indiano</b> derivi proprio dagli store di e-commerce. Questa percentuale, però, riguarda semplicemente il <b>periodo compreso tra luglio e settembre 2019</b>. Rispetto allo stesso periodo dello scorso anno, dunque, si parla di un aumento del 55% nel numero di dispositivi spediti in tutto il Paese.</p>
      <p>
        <b>LEGGI ANCHE:</b>
        <br/>
        <a href="https://gizchina.it/2019/11/xiaomi-mi-band-3i-ufficiale/">Xiaomi Mi Band 3i ufficiale, ma solo per l’India</a>
      </p>
      <p>Tra i rivenditori più utilizzati troviamo <b>Flipkart</b>, che da solo conta il <b>57% delle vendite totali,</b> seguito da <b>Amazon India</b>, che registra “solo” il <b>33%</b>. Ovviamente questo dato ha un significato molto importante. I vari store online, infatti, hanno cominciato ad espandere la propria rete di <b>spedizioni</b> anche in regioni prima non coperte, aumentando le possibilità di vendita su una porzione di pubblico maggiore.</p>
      <p>Quanto potrà ancora crescere il mercato indiano? Da parte delle aziende verrà riposta maggiore attenzione su questo Paese, in forte espansione economica?</p>
    </article>
  </body>
</html>