<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/220781/video-oveckin-mu-to-napalil-rovno-do-tvare-zakrvaveny-rozhodca-isiel-k-zemi-zapas-dopiskal"/>
    <meta property="og:site_name" content="Športky.sk"/>
    <meta property="article:published_time" content="2019-11-22T12:35:00+00:00"/>
    <meta property="og:title" content="VIDEO Ovečkin mu to napálil rovno do tváre: Zakrvavený rozhodca išiel k zemi, zápas dopískal!"/>
    <meta property="og:description" content="NEW YORK - Hokej je poriadne tvrdý šport. Krv na ľade nie je nič nezvyčajné. Že sú hokejisti skutoční chlapi, je všeobecne známe, ale ani rozhodcovia nie sú žiadne bábovky. Potvrdil to aj hlavný ..."/>
  </head>
  <body>
    <article>
      <h1>VIDEO Ovečkin mu to napálil rovno do tváre: Zakrvavený rozhodca išiel k zemi, zápas dopískal!</h1>
      <address>
        <time datetime="2019-11-22T12:35:00+00:00">22 Nov 2019, 12:35</time>
      </address>
      <p>NEW YORK - Hokej je poriadne tvrdý šport. Krv na ľade nie je nič nezvyčajné. Že sú hokejisti skutoční chlapi, je všeobecne známe, ale ani rozhodcovia nie sú žiadne bábovky. Potvrdil to aj hlavný rozhodca Furman South, ktorý sa s bolesťou porúčal po rane od Ovečkina na ľad.</p>
      <p>Približne v polovici prvej tretiny boli hráči domáceho New Yorku Rangers nasťahovaní v obrannom pásme Washingtonu Capitals. Puk chcel dostať do bezpečia Alex Ovečkin, ktorý sa rozhodol pre štandardné riešenie situácie. Puk prudko nastrelil do mantinelu, aby sa zviezol von z tretiny. Nešťastne sa však poodrážal a zasiahol rovno do tváre neďaleko stojaceho rozhodcu. South sa mu síce snažil vyhnúť, ale neúspešne. </p>
      <p>Keď sa rozhodca zvalil na ľad, jeho kolegovia okamžite prerušili hru a prišli ho skontrolovať. Pristavil sa aj Ovečkin, ktorý ho nešťastne zasiahol. Na hracej ploche sa objavila krv, ale po krátkom ošetrení sa hlavný rozhodca vrátil do akcie a zápas dopískal, akoby sa nič nestalo.</p>
      <figure>
        <iframe src="https://www.youtube.com/embed/Ghixq83-VY4" width="560" height="315" data-service="Youtube" scrolling="no"/>
      </figure>
      <footer><b>Zdroj:</b> športky<br/><b>Foto:</b> Youtube; Video: Youtube</footer>
      <related>
        <h4>SÚVISIACE ČLÁNKY</h4>
        <a href="https://sportky.zoznam.sk/c/220777/video-famozne-uzasne-neskutocne-halakov-kolega-sa-v-branke-premenil-na-kuzelnika"/>
        <a href="https://sportky.zoznam.sk/c/220773/video-dalsi-zarez-bodoval-uz-vo-stvrtom-zapase-dano-prispel-k-pretrhnutiu-serie-prehier"/>
        <a href="https://sportky.zoznam.sk/c/220767/slovaci-urobili-vyznamny-krok-k-postupu-medzi-svetovu-elitu-to-uz-bola-taka-ceresnicka-na-torte"/>
        <a href="https://sportky.zoznam.sk/c/220765/video-rusna-noc-v-zamori-skveli-chara-so-sekerom-asistovali-pri-goloch-cernak-rozdaval-bodyceky"/>
      </related>
    </article>
  </body>
</html>