<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/zpravy/marek-dostal-sexualni-napadeni.A191121_122018_dx-zpravy_peve"/>
    <meta property="og:site_name" content="Expres"/>
    <meta property="article:published_time" content="2019-11-22T12:40:00+00:00"/>
    <meta property="og:title" content="Servírku podle soudu nutil k orálnímu sexu. Jako zastupitel však Dostál nekončí, prý cítí podporu"/>
    <meta property="og:description" content="Z ostudy kabát má přerovský politik a zastupitel Marek Dostál (ODS). Soud jej před několika dny odsoudil za sexuální nátlak, když si na své bývalé zaměstnankyni několikrát vynutil orální sex. Své členství ve straně po rozsudku ukončil, ale na svůj slib skončit také jako zastupitel zapomněl. Cítí totiž značnou podporu a chce sloužit občanům."/>
  </head>
  <body>
    <article>
      <h1>Servírku podle soudu nutil k orálnímu sexu. Jako zastupitel však Dostál nekončí, prý cítí podporu</h1>
      <address><time datetime="2019-11-22T12:40:00+00:00">22 Nov 2019, 12:40</time> by <a rel="author" href="https://www.expres.cz/novinari/petr-vecera.N4335" target="_blank">Petr Večeřa</a></address>
      <p>
        <b>Z ostudy kabát má přerovský politik a zastupitel Marek Dostál (ODS). Soud jej před několika dny odsoudil za sexuální nátlak, když si na své bývalé zaměstnankyni několikrát vynutil orální sex. Své členství ve straně po rozsudku ukončil, ale na svůj slib skončit také jako zastupitel zapomněl. Cítí totiž značnou podporu a chce sloužit občanům.</b>
      </p>
      <p>Chtěl u soudu očistit své jméno, ale výsledek je takový, že krajský soud potvrdil, že přerovský politik Marek Dostál nutil servírku k orálnímu sexu. Místní sdružení Občanské demokratické strany jej vyzvalo, aby ukončil své členství ve straně. Mandátu zastupitele se ovšem vzdát nehodlá a i přes roční podmínku a pokutu padesát tisíc korun tvrdí, že má podporu voličů. </p>
      <p>Sexuální nátlak, za který byl zastupitel odsouzen, měl probíhat tak, že si svou bývalou zaměstnankyni a servírku pozval 6. listopadu 2017 k sobě domů. Probírat se měly chybějící peníze z tržby podniku. V bytě však měl ženu svléknout a požadovat orální sex.</p>
      <p>Toho se měl dožadovat na ženě také o několik dní později. Znalci u soudu uvedli, že se u ženy rozvinula posttraumatická psychická porucha, což soud vyvodil jako těžkou újmu na zdraví. Marek Dostál se však hájí tím, že jde ze strany servírky pouze o mstu, která souvisí se zpronevěrou peněz.</p>
      <p>Političtí konkurenti nyní zastupiteli připomínají, že v minulosti přislíbil odstoupení z pozice zastupitele, pokud jej soud za sexuální nátlak skutečně odsoudí.</p>
      <p><i><b>„Mandát člena Zastupitelstva města Přerova jsem získal přímo od voličů, kteří mi dali svou důvěru v komunálních volbách. Práci zastupitele, kterou chápu jako službu občanů našeho města, kteří mi vyslovují obrovskou podporu a důvěru v této těžké době, proto budu vykonávat dál jako nezařazený,“ </b></i>uvedl Marek Dostál s tím, že se bude opět odvolávat, tentokrát k Nejvyššímu soudu.</p>
      <p>V Přerově vyvolal případ řadu emocí, které podle politika snad postupně utichnou.</p>
      <p><i><b>„Na závěr chci jen říci, že už jsem unaven touto kauzou, vím, že mám možnosti ještě jednoho opravného prostředku, ale ten s největší pravděpodobností nevyužiji, jelikož jsem přestal věřit ve spravedlnost a systém, který zde panuje. I když jsem ateista, věřím, že spravedlivý bude bůh,“</b></i> dodal na svém facebookovém profilu Dostál.</p>
      <h3>
        <a href="https://www.expres.cz/zpravy/marek-dostal-sexualni-napadeni.A191121_122018_dx-zpravy_peve/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/113/org/PEV7f84fa_EJ0jQu3W4AA0fK0.jpg"/>
        </figure>
        <figure>
          <img src="https://1gr.cz/fotky/bulvar/19/113/org/PEV7f84f8_116772009757_1501440777681133310_n.jpg"/>
        </figure>
        <figure>
          <img src="https://1gr.cz/fotky/bulvar/19/112/org/BK7f4e12_profimedia_0397550470.jpg"/>
        </figure>
        <figure>
          <img src="https://1gr.cz/fotky/bulvar/19/061/org/VLT7bc87c_Spacey1.JPG"/>
        </figure>
        <figure>
          <img src="https://1gr.cz/fotky/bulvar/19/061/org/VLT7bc879_SP4.JPG"/>
        </figure>
        <figure>
          <img src="https://1gr.cz/fotky/bulvar/19/061/org/VLT7bc87a_SP5.JPG"/>
        </figure>
      </slideshow>
      <related>
        <h4>Související</h4>
        <a href="https://www.expres.cz/zpravy/mallorca-znasilneni.A190709_121043_dx-zpravy_stes"/>
        <a href="https://www.expres.cz/zpravy/metoo-dvtv.A180831_141146_dx-zpravy_stes"/>
        <a href="https://www.expres.cz/celebrity/kevin-spacey-soud-obtezovani.A190107_130102_dx-celebrity_vlt"/>
        <a href="https://www.example.com/"/>
        <a href="https://www.expres.cz/celebrity/michal-viewegh-me-too-martin-reiner.A181015_145713_dx-celebrity_stes"/>
      </related>
    </article>
  </body>
</html>