<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641342/%D9%88%D9%82%D8%AA%DB%8C-%D8%AA%D9%84%D9%81%D9%85-%D8%B2%D9%86%D9%85-%D8%B1%D8%A7-%D8%AF%DB%8C%D8%AF%D9%85-%D8%AF%D9%86%DB%8C%D8%A7-%D8%B1%D9%88%DB%8C-%D8%B3%D8%B1%D9%85-%D8%AE%D8%B1%D8%A7%D8%A8-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T12:21:00+00:00"/>
    <meta property="og:title" content="وقتی تلفم زنم را دیدم دنیا روی سرم خراب شد"/>
    <meta property="og:description" content="همسرم گوشه گیر و منزوی شده بود و دیگر مثل روز‌های اول زندگی مان دوست و یکدل نبودیم."/>
  </head>
  <body>
    <article>
      <h1>
        <a href="https://www.bultannews.com/fa/news/641342/%D9%88%D9%82%D8%AA%DB%8C-%D8%AA%D9%84%D9%81%D9%85-%D8%B2%D9%86%D9%85-%D8%B1%D8%A7-%D8%AF%DB%8C%D8%AF%D9%85-%D8%AF%D9%86%DB%8C%D8%A7-%D8%B1%D9%88%DB%8C-%D8%B3%D8%B1%D9%85-%D8%AE%D8%B1%D8%A7%D8%A8-%D8%B4%D8%AF">وقتی تلفم زنم را دیدم دنیا روی سرم خراب شد</a>
      </h1>
      <h2>همسرم گوشه گیر و منزوی شده بود و دیگر مثل روز‌های اول زندگی مان دوست و یکدل نبودیم.</h2>
      <address><time datetime="2019-11-22T12:21:00+00:00">22 Nov 2019, 12:21</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، احساس می‌کردم رفتارش تغییر کرده و مدام سرش توی گوشی تلفن همراهش بود. او را زیر نظر گرفتم و با بررسی گوشی تلفنش واقعیتی تلخ برایم نمایان شد. جوانی پیام‌های دلبرانه می‌فرستاد و... او در فضای مجازی با پسری جوان ارتباط برقرار کرده بود. از او توضیح خواستم و خیلی صادقانه برایم توضیح داد که از یک هفته قبل درگیر این رابطه مجازی شده است.</p>
      <p>از شنیدن این حرف‌ها اعصابم به هم ریخته بود. برخورد تندی با همسرم داشتم و چند روزی هم قهر بودیم. به خانه مادرم رفته بودم و خوب شد قبل از آن که به دیگران حرفی بزنم برادرم را در جریان موضوع قرار دادم. این اولین باری بود که غرورم را زیر پا گذاشتم و از برادر بزرگم راهنمایی خواستم. او مرا به آقای دکتر معرفی کرد و برای مشاوره به کلینیک رفتیم.</p>
      <p>من از دست همسرم خیلی شاکی و دلگیر هستم، اما اعتراف می‌کنم مقصر هستم. من شغل آبرومندانه‌ای داشتم و سرگرم زندگی ساده خود بودیم. یکی از دوستان زیر پایم نشست و از آنجا که زیاده خواه و مغرور بودم با قرض و قسط کار دومی برای خودم راه انداختم. کاری که هیچ سر رشته‌ای از آن نداشتم و در مدت کوتاهی حسابی کم آوردم. مجبور شدم به هر سختی بود از پس این شکست بر بیایم و جواب طلبکارهایم را بدهم. بعد از این ماجرا با آن که پدرم باز هم حمایتم می‌کرد و همسرم به من روحیه می‌داد که هر شکست زمینه یک پیشرفت است عصبی و افسرده شده بودم.</p>
      <p>متاسفانه سرم به سنگ زمانه نخورده بود و حتی در خانه بداخلاقی و تندخویی می‌کردم.</p>
      <p>من با همسرم جنگ اعصاب پیدا کرده بودم و او که حوصله اش سر آمده بود هفته‌ای یکی دو روز خانه پدرش می‌رفت. این وضعیت باعث شد از نظر عاطفی با هم بیگانه بشویم و ...</p>
    </article>
  </body>
</html>