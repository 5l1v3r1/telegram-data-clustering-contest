<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_sluga-narodu-golosuvatime-za-znyattya-z-poroshenka-nedotorkannosti/939409"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T12:10:00+00:00"/>
    <meta property="og:title" content="&quot;Слуга народу&quot; голосуватиме за зняття з Порошенка недоторканності"/>
    <meta property="og:description" content="Фракція &quot;Слуга народу&quot; підтримає зняття недоторканності з нардепа, п'ятого президента Петра Порошенка, якщо подання внесе генеральний прокурор Руслан Рябошапка. Про це сказав перший заступник голови фракції Олександр Корнієнко в інтерв'ю &quot;Новое время&quot; &quot;Всі мотивовані (голосувати) за ..."/>
  </head>
  <body>
    <article>
      <h1>"Слуга народу" голосуватиме за зняття з Порошенка недоторканності</h1>
      <address><time datetime="2019-11-22T12:10:00+00:00">22 Nov 2019, 12:10</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939409_w_300.jpg?v=0"/>
        <figcaption>"Голосувати мотивовані всі", - кажуть у "Слузі народу". Фото: УНІАН</figcaption>
      </figure>
      <p>Фракція "Слуга народу" підтримає зняття недоторканності з нардепа, п'ятого президента <b>Петра Порошенка</b>, якщо подання внесе генеральний прокурор <b>Руслан Рябошапка</b>.</p>
      <p>Про це сказав перший заступник голови фракції <b>Олександр Корнієнко </b>в інтерв'ю <a href="https://nv.ua/ukr/ukraine/politics/glava-partiji-sluga-narodu-korniyenko-pro-anonimni-telegram-kanali-novini-ukrajini-50055039.html">"Новое время"</a></p>
      <p>"Всі мотивовані (голосувати) за зняття недоторканності. Це повинні підтримати всі депутати, тому що це чесна позиція, адже ми від неї (недоторканності) відмовилися.</p>
      <p>По суті, це технічне голосування, коли просять зняти імунітет з метою процесуальних дій. З 1 січня 2020-го, коли вступлять в силу зміни до Конституції, такі голосування будуть не потрібні", - сказав Корнієнко.</p>
      <p>"Ми також бачили голосування по <b>Ярославу Дубневичу</b>, коли група наших депутатів з якихось причин не підтримувала друге і третє голосування (зняття недоторканності та арешт Дубневича). Було багато нарікань на якість подання Генпрокуратури", - додав заступник керівника фракції.</p>
      <p>"За інформацією преси, проект підозри щодо Порошенка знаходиться в Генпрокуратурі, і у мене немає інформації, коли її отримає апарат Верховної Ради", - сказав Корнієнко.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_truba-u-konvulsiyah-u-poroshenka-vidreaguvali-na-pidozru/938656"/>
      </related>
      <blockquote>Слідчі Державного бюро розслідувань скерували до Генеральної прокуратури проект повідомлення про підозру Петру Порошенку.<br/>Порошенкові <a href="https://gazeta.ua/articles/politics/_dbr-prosit-radu-dozvoliti-prityagti-poroshenka-do-kriminalnoyi-vidpovidalnosti/938640">інкримінують зловживання владою</a>.<br/>ДБР відкрило 13 проваджень, у яких фігурує Петро Порошенко. Їх відкрили за заявами колишнього заступника голови Адміністрації екс-президента Януковича Андрія Портнова.</blockquote>
    </article>
  </body>
</html>