<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3362479/pripremali-svetski-kalifat-specijalci-ruskog-fsb-uhapsili-lidere-terorista-evo-gde-su-planirali-da-se-prosire"/>
    <meta property="og:site_name" content="kurir.rs"/>
    <meta property="article:published_time" content="2019-11-22T12:33:00+00:00"/>
    <meta property="og:title" content="PRIPREMALI SVETSKI KALIFAT: Specijalci ruskog FSB uhapsili lidere terorista! Evo gde su planirali da se prošire!"/>
    <meta property="og:description" content="Ruska Federalna službe bezbednosti (FSB) saopštila je da je uhvatila grupu od devet pripadnika terorističke organizacije Hizb ut Tahrir el Islami, koja je pripremala operaciju svrgavanja vlasti i stvaranja takozvanog svetskog kalifata."/>
  </head>
  <body>
    <article>
      <h6 class="kicker">Hizb ut Tahrir el Islami</h6>
      <h1>PRIPREMALI SVETSKI KALIFAT: Specijalci ruskog FSB uhapsili lidere terorista! Evo gde su planirali da se prošire!</h1>
      <address>
        <time datetime="2019-11-22T12:33:00+00:00">22 Nov 2019, 12:33</time>
      </address>
      <p>
        <b>Ruska Federalna službe bezbednosti (FSB) saopštila je da je uhvatila grupu od devet pripadnika terorističke organizacije Hizb ut Tahrir el Islami, koja je pripremala operaciju svrgavanja vlasti i stvaranja takozvanog "svetskog kalifata".</b>
      </p>
      <p>Specijalna operacija FSB-a bila je sprovedena na teritoriji Moskve, ali i u republici Tatarstan, kao i u Tjumenskoj oblasti i tom prilikom su uhapšena i dva lidera ove terorističke organizacije.</p>
      <p>Kako se precizira, ova grupacija je stvarala zatvorene terorističke strukture, rešavala pitanja finansiranja i širenja propagandnih materijala, a bavila se i vrbovanjem lokalnih muslimana za svoje ciljeve.</p>
      <p>Pored toga, te strukture su obavljale poslove na osnovu doktrine stvaranja takozvanog "svetskog kalifata", sa ciljem urušavanja institucija svetske zajednice.</p>
      <p>Prilikom hapšenja terorista pronađeno je mnoštvo propagandnog materijala, sredstva za komunikaciju, kao i elektronski nosioci informacija.</p>
      <p>Protiv njih je podignuta optužnica za terorizam. </p>
      <figure>
        <iframe src="https://www.youtube.com/embed/60F8yOSg5fE" width="560" height="315" data-service="Youtube" scrolling="no"/>
      </figure>
      <p>Organizacija Hizb ut Tahrir el Islami, što u prevodu označava "Partija islamskog oslobođenja", osnovana je u Palestini 1953. godine, a aktivna je u Siriji, Egiptu, Jordanu, Tunisu, Kuvajtu, Palestini, Turskoj, kao i u zemljama zapadne Evrope.</p>
      <p>Teroristi pripremaju upad u ZND</p>
      <p>Nešto ranije je saopšteno da su obaveštajne službe Zajednice nezavisnih država (ZND) primetile porast aktivnosti odreda terorističke grupe Islamska država u Avganistanu, koji planiraju da se prošire u zemlje ZND.</p>
      <p>Pretpostavlja se da će ovo širenje vršiti militanti iz redova građana srednjoazijskih država.</p>
      <p>Kurir.rs / Sputniknews.com Foto: Profimedia</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3362173/americki-mediji-bruje-o-novoj-ruskoj-puski-ovo-je-strah-i-trepet-na-bojnom-polju-video"/>
        <a href="https://www.kurir.rs/planeta/3361811/deca-boraca-id-su-zivela-u-paklu-logora-i-zatvora-malisani-sada-doputovali-u-rusiju-susret-sa-rodbinom-bio-je-dirljiv"/>
        <a href="https://www.kurir.rs/planeta/3361443/svi-uzasi-kalifata-deca-su-ucila-sabirajuci-puske-seksualni-dzihad-odredjivao-odnose-sa-robinjama-ili-dzihadistkinjama"/>
      </related>
    </article>
  </body>
</html>