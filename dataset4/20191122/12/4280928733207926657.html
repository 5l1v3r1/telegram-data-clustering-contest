<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/fordon/hyundai-demonstrerar-sin-teknik-for-platooning-6979440"/>
    <meta property="og:site_name" content="Ny Teknik"/>
    <meta property="article:published_time" content="2019-11-22T12:45:00+00:00"/>
    <meta property="og:title" content="Hyundai demonstrerar sin teknik för platooning"/>
    <meta property="og:description" content="Ett bra steg på väg mot självkörande. Nu har Hyundai visat teknik för kolonnkörning – delvis utan förare."/>
  </head>
  <body>
    <article>
      <h1>Hyundai demonstrerar sin teknik för platooning</h1>
      <address><time datetime="2019-11-22T12:45:00+00:00">22 Nov 2019, 12:45</time> by <a rel="author">Felix Björklund</a></address>
      <slideshow>
        <figure>
          <img src="https://www.nyteknik.se/ponIltIpIv-1574418430/tekniknyheter/elaud2-d3ffde9c-1490-40ac-b64d-36a65e22cdc8/binary/original/d3ffde9c-1490-40ac-b64d-36a65e22cdc8"/>
          <figcaption>Foto: Hyundai</figcaption>
        </figure>
        <figure>
          <img src="https://www.nyteknik.se/ponIltIpIv-1574418431/tekniknyheter/c7d7ah-264264b2-4e45-437f-a010-5278d12f8bef/binary/original/264264b2-4e45-437f-a010-5278d12f8bef"/>
          <figcaption>Foto: Hyundai</figcaption>
        </figure>
      </slideshow>
      <h4>Ett bra steg på väg mot självkörande. Nu har Hyundai visat teknik för kolonnkörning – delvis utan förare.</h4>
      <p>Att automatisera den tunga trafiken är hett eftertraktat. Kombinationen av ett utökat fraktbehov samt brist på förare i logistikbranschen har gjort att självkörande teknik ligger högt upp på agendan för lastbilstillverkarna.</p>
      <p>Koreanska Hyundai är en av dem som har testat automatiserade lastbilskonvojer – så kallad ”platooning”. Och nu säger sig bolaget ha nått en milstolpe. Hyundai har genomfört tester i trafik med två långtradare på den 7,7 kilometer långa teststräckan Yeoju Smart Highway.</p>
      <p>– Vi är övertygade om att vår industriledande autonoma teknik för kommersiella fordon, som demonstrerades i denna lastbilskonvoj, kommer att leda till ett revolutionerande paradigmskifte inom frakt- och logistikindustrin, säger Jihan Ryu, chef för fordonselektronik på Hyundai Commercial Vehicle <a href="https://www.hyundai.com/worldwide/en/news/news-room/news/hyundai-motor-demonstrates-autonomous-driving-tech-capabilities-with-first-successful-truck-platooning-trial-0000016343?pageNo=1&amp;searchKey=platooning&amp;rowCount=6&amp;type[]=RES&amp;tags=platooning,%20platooning&amp;listPageUrl=news.release.all">på företagets hemsida</a>.</p>
      <figure>
        <iframe src="https://www.youtube.com/embed/xnCqRW1Hx2E" width="560" height="315" data-service="Youtube" scrolling="no"/>
      </figure>
      <p>Under demonstrationen följde bakomvarande fordon det framför, och Hyundai visade också att deras teknik även regerade på bilar som körde in mellan fordonen i konvojen. Fordonståget klarade också simultan nödbromsning samt konstant V2V-kommunikation (vehicle to vehicle, kommunikation mellan fordon). Detta i hastigheten 60 km/h.</p>
      <p>– Vi kommer att fortsätta sträva efter att skapa en konstruktiv synergi genom att dela med oss av vår kunskap och erfarenheter inom utveckling av självkörande teknik mellan kommersiella fordon och passagerarfordon för att nå nivå 5, säger Jihan Ryu.</p>
      <p>Hyundai är dock inte ensamt om att testa platooning. <a href="https://www.nyteknik.se/fordon/se-scanias-sjalvkorande-lastbils-plutoner-6888323">Ny teknik var strax före julen 2017 hos Scania och fick tekniken förevisad</a>.</p>
      <p>De stora fördelar man hoppas realisera med tekniken både i Södertälje och i Sydkorea är bland annat lägre utsläpp och bränsleförbrukning, samt att belastningen på förare kan minska. Och det är stora vinster det handlar om.</p>
      <p>– Sett till bränslekostnader sparar du i snitt fyra-sex procent, i bästa fall upp till tio-tolv procent. Automationen påverkar även kör- och vilotider – vilket kommer ge bättre effektivitet, sade Gunnar Tornmalm, chef för förutveckling av autonoma transportsystem till Ny Teknik, då.</p>
      <related>
        <h4>Relaterade artiklar</h4>
        <a href="https://www.nyteknik.se/fordon/amerikanernas-autonoma-system-utmanar-scania-6964940"/>
        <a href="https://www.nyteknik.se/premium/svenskarnas-vag-mot-sjalvkorande-lastbilar-6961572"/>
        <a href="https://www.nyteknik.se/fordon/kameror-i-sjalvkorande-bilar-ska-uppdatera-kartan-automatiskt-6979084"/>
        <a href="https://www.nyteknik.se/fordon/tyska-satsningen-for-att-sla-tesla-dubbla-ellastbilar-6918829"/>
        <a href="https://www.nyteknik.se/premium/volta-trucks-svensk-startup-som-ska-bygga-eldriven-lastbil-6979215"/>
      </related>
    </article>
  </body>
</html>