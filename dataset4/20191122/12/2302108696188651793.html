<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/dan-barna-indemn-la-vot-cu-iohannis-votul-vostru-conteaza.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-22T12:55:32+00:00"/>
    <meta property="og:title" content="Dan Barna, îndemn la vot cu Iohannis: ”Votul vostru contează!”"/>
    <meta property="og:description" content="Dan Barna, candidatul Alianței USR PLUS la prezidențiale în turul 1, le-a adresat susținătorilor săi un îndemn să voteze cu Klaus Iohannis în turul 2. El"/>
  </head>
  <body>
    <article>
      <h1> Dan Barna, îndemn la vot cu Iohannis: ”Votul vostru contează!” </h1>
      <address><time datetime="2019-11-22T12:55:32+00:00">22 Nov 2019, 12:55</time> by <a rel="author">Redacția</a></address>
      <p>Dan Barna, candidatul Alianței USR PLUS la prezidențiale în turul 1, le-a adresat susținătorilor săi un îndemn să voteze cu Klaus Iohannis în turul 2. El s-a adresat votanților din Diaspora, amintindu-le că pentru ei votul a început încă de azi și durează trei zile.</p>
      <p>”A început votul în diaspora pentru turul al II-lea al alegerilor prezidențiale. La fel ca în turul I, românii din diaspora au la dispoziție trei zile pentru a-și exercita votul.<br/>– vineri, 12:00-21:00 ora locală<br/>– sâmbătă, 7:00-21:00 ora locală<br/>– duminică, 7:00-21:00 ora locală<br/>Vă îndemn să mergeți la urne în număr cât mai mare și să-l votați pe Klaus Iohannis. Votul vostru contează!”, a scris Barna.</p>
      <p>El s-a clasat pe locul 3 în primul tur al alegerilor prezidențiale și și-a anunțat susținerea pentru Iohannis imediat după anunțarea rezultatelor oficiale.</p>
      <p>
        <i>Foto: Inquam Photos / Ovidiu Dumitru Matiu</i>
      </p>
    </article>
  </body>
</html>