<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/divat/2019/11/22/katalin-meghan-hercegne-divat-stilus-ertek-poszt-kutatas/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-22T12:11:00+00:00"/>
    <meta property="og:title" content="Ennyit ér a tervezőknek egy poszt Katalin vagy Meghan hercegnéről a neten"/>
    <meta property="og:description" content="Őrült pénzeket keresnek a két hercegnének köszönhetően."/>
  </head>
  <body>
    <article>
      <h1>Ennyit ér a tervezőknek egy poszt Katalin vagy Meghan hercegnéről a neten</h1>
      <h2>Őrült pénzeket keresnek a két hercegnének köszönhetően.</h2>
      <address><time datetime="2019-11-22T12:11:00+00:00">22 Nov 2019, 12:11</time> by <a rel="author">Cosmopolitan.hu</a></address>
      <p><b>Katalin hercegné</b> lassan már <a href="https://cosmopolitan.hu/szepseg/2019/11/19/katalin-hercegne-royal-variety-performance-ruha/">egy évtizede számít az egyik legmenőbb divatikonnak</a>, de a royal családba „frissen” érkező <b>Meghan hercegnét sem kell félteni</b>, <a href="https://cosmopolitan.hu/divat/2019/11/08/imadja-a-net-meghan-hercegne-kabatjat/">elképesztően népszerű a stílusa világszerte</a>. Egy új kutatásból pedig kiderült, a dizájnerek számára hatalmas bevételeket jelentenek <b>azok a posztok az Instagramon, amelyeken ők ketten szerepelnek</b> az általuk tervezett darabokban.</p>
      <p>A <i><b>London Institute of Photography</b></i> elemzésében év eleje óta <b>a kutatók 6 olyan divattal foglalkozó Insta-oldalt követtek nyomon</b>, amelyek <b>rendszeresen posztolnak a két hercegnéről</b>.</p>
      <p>Az adatokból az derült ki, hogy <b>Meghan öltözködése jelenleg jobban érdekli a világot</b>, ő 1,3 millió angol fontot (491 millió Ft-ot) ért a tervezőknek, míg Katalin hercegné <i>„csupán”</i> 540 ezer angol fontot (204 millió Ft-ot) hozott nekik a konyhára. Egy velük kapcsolatos átlagos poszt értéke 4700 és 3300 font (1,7 és 1,2 millió Ft) körül mozgott.</p>
      <p>A vizsgált időszakban <b>Meghan hercegnéről 281 fotó jelent meg, Katalin hercegnéről pedig 161 darab</b>. Előbbi összesen 3,8 millió lájkot gyűjtött, míg utóbbi 1,79 milliót. Egy ilyen lájk értéke a dizájnerek számára az elemzők szerint 48 penny körül volt, ami 180 Ft-nak felel meg.</p>
      <p><i>„Mivel ez az év volt Meghan első teljes éve a royal család tagjaként, ráadásul az első gyermeke is megszületett, nem meglepő, hogy jóval többet szerepel a reflektorfényben. Kiváló érzéke van ahhoz, hogyan mutassa meg magát, előtérbe helyezi az etikus márkákat, valamint nagyszerűen kombinálja a brit és amerikai tervezők darabjait. Ami ellenben érdekes, hogy Katalin hercegné öltözködését még mindig nagyon sokan imádják. A top 10 leglájkoltabb poszt közé két fotóval került be, az egyik jobban teljesített, mint a Vanity Fair első fotója Harryről, Meghanről és Archie-ról a baba születése után. A divatvilág nagyon sok figyelmet szentel a royaloknak, ami abban is megmutatkozik, hogy a stílusuk hatással van arra, hogyan vásárolnak az emberek”</i> – árulta el a Daily Mail-nek a kutatás vezetője, Damon Culbert.</p>
      <h3>Nem semmi, igaz?</h3>
    </article>
  </body>
</html>