<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/22/konfederacja-ujawnia-katastrofalne-nieudacznictwo-pis-ten-system-zbankrutowal-nowe-neobolszewickie-panstwo-video/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-22T12:48:57+00:00"/>
    <meta property="og:title" content="Konfederacja UJAWNIA katastrofalne nieudacznictwo PiS. „Ten system zbankrutował. Nowe neobolszewickie państwo” [VIDEO]"/>
    <meta property="og:description" content="Politycy Konfederacji, Grzegorz Braun, Robert Winnicki i Krzysztof Tołwiński, zwołali konferencję sejmową ws. „odtworzenia Ministerstwa Skarbu”. 3 lata temu PiS rozparcelował rzeczone ministerstwo na mniejsze podmioty. Konfederaci ujawniają, że zakończyło się to katastrofą."/>
  </head>
  <body>
    <article>
      <h1>Konfederacja UJAWNIA katastrofalne nieudacznictwo PiS. „Ten system zbankrutował. Nowe neobolszewickie państwo” [VIDEO]</h1>
      <address><time datetime="2019-11-22T12:48:57+00:00">22 Nov 2019, 12:48</time> by <a rel="author" href="https://nczas.com/author/sg/" target="_blank">SG</a></address>
      <p>
        <b>Politycy Konfederacji, Grzegorz Braun, Robert Winnicki i Krzysztof Tołwiński, zwołali konferencję sejmową ws. „odtworzenia Ministerstwa Skarbu”. 3 lata temu PiS rozparcelował rzeczone ministerstwo na mniejsze podmioty. Konfederaci ujawniają, że zakończyło się to katastrofą.</b>
      </p>
      <p>Przy okazji Grzegorz Braun skomentował aktualną aferę PiS, czyli powtórzenie nocnego głosowania ws. kandydatów do KRS. Gdy głosowanie zaczęło iść nie po myśli polityków partii rządzącej, to je zwyczajnie anulowano i powtórzono.</p>
      <p><i>– To już nawet nie fasada [demokracji]. To tynk odpadający od fasady –</i> tak Grzegorz Braun skomentował, prawdopodobnie nielegalne, powtórzenie głosowania ws. kandydatów do KRS.</p>
      <p><i>– Główny temat dzisiejszej konferencji to rekonstrukcja Ministerstwa Skarbu […] <b>„zintegrowanego systemu dostępu do koryta”</b> w wykonaniu obecnej władzy – </i>powiedział Braun.</p>
      <p>Chodzi o to, że 3 lata temu PiS zlikwidował Ministerstwo Skarbu i zastąpił je mniejszymi podmiotami. Dziś rzeczone ministerstwo jest reaktywowane, choć PiS dla niepoznaki zmienił jego nazwę.</p>
      <p><i>– Mamy do czynienia dzisiaj, po powołaniu nowego rządu, z takim déjà vu, w wykonaniu obecnego rządu. […] Po 3 latach jest powrót do odtworzenia Ministerstwa Skarbu. Oczywiście <b>pod zmienioną nazwą, żeby się do końca nie przyznać i opinię publiczną wprowadzać w błąd</b> jest to Ministerstwo Aktywów Narodowych –</i> powiedział ekspert Konfederacji, Krzysztof Tołwiński.</p>
      <p>Na przykładzie spółek rolniczych polityk przedstawił ogrom katastrofy, jaką PiS ściągnął na Skarb Państwa.</p>
      <p><i>– Jak aktywa mają się pod zarządami PiS […] można sprawdzić. […] Na 40 spółek, pod zarządem pana ministra rolnictwa, wszystkie mają wyniku ujemne. […] W sztandarowych spółkach spadły jednocześnie przychody i zyski […] <b>Czyli ten system rozproszony przez PiS zbankrutował</b> –</i> powiedział Tołwiński.</p>
      <p>Prawo i Sprawiedliwość oczywiście nie zamierza wprost przyznać się do błędu, i niczym w „neobolszewickim państwie” maskuje swoje działania.</p>
      <p><i>– Dzisiaj PiS próbuje tym swoim manewrem zakamuflować tą swoją nieudaczność –</i> stwierdził ekspert.</p>
      <p>Tołwiński dodał, że <b>w spółkach Skarbu Państwa, nie zarządzają menedżerowie, tylko nominaci partyjni i politycy</b>, którzy nie znają się na prowadzeniu biznesu.</p>
      <p>Temat podjęty przez konfederatów jest bulwersujący, lecz niestety niezbyt nośny, a wyborcy w Polsce nie interesują się naprawdę ważnymi machlojkami politycznymi, i wolą podniecać się skandalami, które są zasłoną dymną. Mimo wszystko Konfederacja postanowiła poinformować opinię publiczną o tym skandalu i podjąć tematykę, która jest naprawdę ważna.</p>
      <figure>
        <iframe src="https://www.youtube.com/embed/3wtAblQH8ko" width="640" height="360" data-service="Youtube" scrolling="no"/>
      </figure>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/22/podano-stawki-abonamentu-rtv-na-2020-rok-groza-karami-za-nieplacenie-grafika/"/>
        <a href="https://nczas.com/2019/11/22/pewny-siebie-elon-musk-chcial-pokazac-ze-jego-nowy-samochod-jest-kuloodporny-i-dobrze-ze-w-srodku-nikogo-nie-bylo-video/"/>
        <a href="https://nczas.com/2019/11/22/jest-prognoza-pogody-na-zime-2019-2020-kiedy-do-polski-dotrze-mroz-grafika/"/>
        <a href="https://alaluna.pl/foto/tvp-tvn-czy-polsat-slawomir-zdradzil-swoje-sylwestrowe-plany-szykuje-niespodzianke/"/>
        <a href="https://nczas.com/2019/11/22/ostre-komentarze-po-ogloszeniu-polski-najbardziej-antysemickim-krajem-na-swiecie-osoby-ktore-to-pisaly-nigdy-realnie-nie-zbadaly-tematu/"/>
        <a href="https://nczas.com/2019/11/22/zlote-dziecko-pierwszej-dobrej-zmiany-z-zakazem-opuszczania-kraju-agent-tomek-musial-wplacic-pol-miliona-kaucji/"/>
        <a href="https://nczas.com/2019/11/22/katedra-notre-dame-powstala-w-tatrach-budowla-robi-wrazenie-video/"/>
        <a href="https://nczas.com/2019/11/22/duda-gratuluje-tusk-komentuje-ziemkiewicz-przypomina-czyli-jak-to-z-tym-winszowaniem-bylo-foto/"/>
        <a href="https://nczas.com/2019/11/22/uroczyste-pozegnanie-powstancow-styczniowych-w-wilnie-z-udzialem-prezydentow-polski-i-litwy/"/>
      </related>
    </article>
  </body>
</html>