<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/11/22/kim-kardashian-mar-nem-fer-bele-a-sajat-ruhaiba/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-22T12:11:00+00:00"/>
    <meta property="og:title" content="Kim Kardashian már nem fér bele a saját ruháiba"/>
    <meta property="og:description" content="Őszintén felvállalta."/>
  </head>
  <body>
    <article>
      <h1>Kim Kardashian már nem fér bele a saját ruháiba</h1>
      <h2>Őszintén felvállalta.</h2>
      <address><time datetime="2019-11-22T12:11:00+00:00">22 Nov 2019, 12:11</time> by <a rel="author">Rakita Vivi</a></address>
      <p><a href="https://cosmopolitan.hu/te_te_te/2019/11/12/kim-kardashian-reklam-furcsa-gyemantgyuru/"><b>Kim Kardashian</b></a> egy igazán hétköznapi oldalát mutatta meg Instagramon. Őszintén bevállalta ugyanis, hogy bizony, még neki is vannak olyan napjai, amikor egyszerűen <b>nem tud belebújni a kedvenc ruhájába</b>, mert már nem fér bele rendesen. (Mondjuk az ő esetében a kérdéses outfit épp egy Versace, de ez most mindegy…)</p>
      <p>A popókirálynő megosztott egy képet, amin <b>megpróbálta felvenni</b> a feszülős, ejtett nyakú, bordó ruciját. A gardróbja közepén (ami amúgy hatalmas) állva viszont rá kellett jönnie, hogy bármennyire is jól áll neki a szett, <b>mégsem tudja hordani.</b> <i>„Milyen szuper lett volna ez a Versace ruha, ha jó lett volna rám”</i>– írta egy sírós emoji kíséretében az Instára.</p>
      <figure>
        <embed-post data-src="https://www.instagram.com/p/B5JKZV1giTV" data-service="Instagram"/>
      </figure>
      <p>Kim épp <a href="https://cosmopolitan.hu/body_love/2019/11/04/kim-kardashian-elarulta-mennyit-hizott-egy-ev-alatt/">nemrég nyilatkozott arról,</a> hogy az utóbbi időben <b>felszedett pár kilót</b>, úgyhogy talán nem is érte nagy meglepetésként, hogy nem ment fel a rucin a cipzár. A reality sztár elmesélte, hogy eldöntötte, <b>jövőre bombaformába hozza magát,</b> és a negyvenedik szülinapjára el szeretné érni az álomsúlyát. <i>„Az elmúlt egy, másfél évben nagyjából <b>nyolc kilót híztam.</b> De szeretném magam jól érezni, úgyhogy most mindenáron edzek a céljaimért”–</i> mondta. Szurkolunk, Kim! Bár jegyezzük meg, hogy az a Versace<b> így is jól állt neki</b>, nem?</p>
    </article>
  </body>
</html>