<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/tennis/2019/11/22/news/tennis_coppa_davis_canada_prima_semifinalista_australia_ko-241635059/"/>
    <meta property="og:site_name" content="Repubblica.it"/>
    <meta property="article:published_time" content="2019-11-22T12:05:00+00:00"/>
    <meta property="og:title" content="Tennis, Coppa Davis: fuori la Serbia di Djokovic, Russia, Gran Bretagna e Canada in semifinale"/>
    <meta property="og:description" content="Il serbo batte Khachanov ma il ko al tie break nel doppio costa la sconfitta. Nell'altro quarto Australia sconfitta 2-1"/>
  </head>
  <body>
    <article>
      <h1>Tennis, Coppa Davis: fuori la Serbia di Djokovic, Russia, Gran Bretagna e Canada in semifinale</h1>
      <h2>Il serbo batte Khachanov ma il ko al tie break nel doppio costa la sconfitta. Nell'altro quarto Australia sconfitta 2-1</h2>
      <address>
        <time datetime="2019-11-22T12:05:00+00:00">22 Nov 2019, 12:05</time>
      </address>
      <p><b>MADRID</b> - La nuova coppa Davis perde Novak Djokovic. Si è fermata nei quarti, infatti, la corsa della Serbia guidata dal numero due del mondo. A Madrid la Russia ha piazzato la sorpresa imponendosi 2-1. Nel primo singolare, Andrey Rublev ha maltrattato Filip Krajinovic (6-1, 6-2) in neanche un'ora di gioco. Successivamente, Djokovic ha pareggiato il conto piegando con un doppio 6-3 Karen Khachanov. E' diventato così decisivo il doppio con la coppia Khachanov e Rublev che si è imposto su Djokovic e Viktor Troicki in tre set per 6-4, 4-6, 7-6 (10/8).<br/><br/>In semifinale la Russia affronterà il Canada. Dopo aver superato <a href="https://www.repubblica.it/sport/tennis/2019/11/20/news/tennis_coppa_davis_italia_stati_uniti-241532861/">Italia e Stati Uniti nel girone iniziale</a>, i nordamericani hanno eliminato l'Australia vincendo 2-1. Decisivo il doppio vinto da Vasek Pospisil e Denis Shapovalov: il duo ha superato con il punteggio di 6-4 6-4 la coppia Thompson-Peers. L'Australia, andata sotto 1-0 dopo il primo singolare (7-6 6-4 per Pospisil su John Millman), era tornata in parità grazie ad Alex De Minaur, che aveva sconfitto in tre set Shapovalov (3-6 6-3 7-5).<br/><br/>Anche la Gran Bretagna in semifinale. Dopo il successo di Kyle Edmund su Philipp Kohlschreiber, infatti, Daniel Evans ha superato in tre set il tedesco Jan-Lennard Struff, 7-6(6) 3-6 7-6(2). Ininfluente a questo punto il match di doppio.</p>
    </article>
  </body>
</html>