<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/other_kinds/teniss/kanada-ka-pirma-ieklust-deivisa-kausa-pusfinala.d?id=51661217"/>
    <meta property="og:site_name" content="DELFI"/>
    <meta property="article:published_time" content="2019-11-22T12:06:26+00:00"/>
    <meta property="og:title" content="Kanāda kā pirmā iekļūst Deivisa kausa pusfinālā "/>
    <meta property="og:description" content="Kanādas tenisa izlase ceturtdien kļuva par pirmo valstsvienību, kas iekļuvusi Deivisa kausa pusfinālā, ceturtdaļfinālā pārspējot Austrāliju."/>
  </head>
  <body>
    <article>
      <h1>Kanāda kā pirmā iekļūst Deivisa kausa pusfinālā </h1>
      <address><time datetime="2019-11-22T12:06:26+00:00">22 Nov 2019, 12:06</time> by <a rel="author">LETA</a></address>
      <p>
        <b>Kanādas tenisa izlase ceturtdien kļuva par pirmo valstsvienību, kas iekļuvusi Deivisa kausa pusfinālā, ceturtdaļfinālā pārspējot Austrāliju.</b>
      </p>
      <p>Kanādieši trijās spēlēs izcīnīja divus panākumus un nodrošināja sev vietu pusfinālā.</p>
      <p>Pirmajā vienspēļu duelī laukumā nedevās skandalozais Niks Kirioss, kura vietā spēlēja Džons Milmans. Vaseks Pospisils pirmajā mačā ar rezultātu 7-6 (9:7), 6-4 pārspēja Milmanu, bet sērijā 1-1 panāca Alekss de Minaurs, kurš ar 3-6, 6-3, 7-5 pārsteidza Denisu Šapovalovu.</p>
      <p>Kanādas izlasei tas bija pirmais zaudējums vienspēlēs šī gada turnīrā, bet neizšķirta dēļ abas izlases aizvadīja arī dubultspēļu maču, kurā Pospisils un Šapovalovs ar 6-4, 6-4 uzvarēja Džonu Pīrsu un Džordanu Tompsonu.</p>
      <p>Pusfinālā Kanādas izlasei būs jātiekas ar Serbijas un Krievijas dueļa uzvarētāju.</p>
      <p>Jau ziņots, ka Pērnā gada Deivisa kausa tenisā finālistes Horvātija un Francija ceturtdien nesasniedza šī gada finālturnīra ceturtdaļfinālu. Francija otrdien turnīra ievadā A apakšgrupas mačā ar 2-1 pārspēja Japānu, bet ceturtdien ar 1-2 piekāpās Serbijai.</p>
      <p>Tikmēr Horvātija abās apakšgrupas spēlēs ar 0-3 piekāpās Krievijai un Spānijai, tiesa, horvātiem no trim pirmā simtnieka tenisistiem talkā devies tikai Borna Čoričs.</p>
      <p>Ceturtdaļfinālā vēl paredzēti Serbijas-Krievijas, Lielbritānijas-Vācijas un Argentīnas-Spānijas dueļi.</p>
      <related>
        <h4>Lasi vēl</h4>
        <a href="https://www.delfi.lv/sports/news/other_kinds/teniss/perna-gada-finalistes-horvatija-un-francija-jaunaja-formata-netiek-deivisa-kausa-ceturtdalfinala.d?id=51658661"/>
      </related>
    </article>
  </body>
</html>