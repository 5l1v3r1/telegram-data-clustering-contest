<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b9%ce%bd%ce%b4%ce%af%ce%b1-%ce%b3%ce%b1%ce%bb%ce%b1%ce%b6%ce%bf%ce%b1%ce%af%ce%bc%ce%b1%cf%84%ce%bf%cf%82-%ce%bd%ce%bf%ce%b9%ce%ba%ce%b9%ce%ac%ce%b6%ce%b5%ce%b9-%cf%83%ce%bf%cf%85%ce%af%cf%84.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-22T12:31:25+00:00"/>
    <meta property="og:title" content="Ινδία: Γαλαζοαίματος νοικιάζει σουίτα του παλατιού μέσω Airbnb! (βίντεο)"/>
    <meta property="og:description" content="Αν αναρωτιέστε πώς είναι να ζει κανείς σαν βασιλιάς, ήρθε η ώρα να το μάθετε, καθώς η βασιλική οικογένεια της Τζαϊπούρ καταχώρισε το παλάτι της στην πλατφόρμα Airbnb."/>
  </head>
  <body>
    <article>
      <h1>Ινδία: Γαλαζοαίματος νοικιάζει σουίτα του παλατιού μέσω Airbnb! (βίντεο)</h1>
      <address>
        <time datetime="2019-11-22T12:31:25+00:00">22 Nov 2019, 12:31</time>
      </address>
      <p>
        <b>Αν αναρωτιέστε πώς είναι να ζει κανείς σαν βασιλιάς, ήρθε η ώρα να το μάθετε, καθώς η βασιλική οικογένεια της Τζαϊπούρ καταχώρισε το παλάτι της στην πλατφόρμα Airbnb.</b>
      </p>
      <p>Το παλάτι στην πόλη Τζαϊπούρ, στο Ρατζαστάν της Ινδίας χτίστηκε το 1727 και είναι η πραγματική κατοικία της βασιλικής οικογένειας.</p>
      <p>Κατά τη διάρκεια των τελευταίων τριών αιώνων, το παλάτι φιλοξένησε διάφορους διάσημους ηγέτες, όπως ο πρώην πρόεδρος των ΗΠΑ Μπιλ Κλίντον, ο πρίγκιπας Κάρολος της Ουαλίας, η Τζάκι Κένεντι και πολλούς άλλους.</p>
      <p>Από τις 23 Νοεμβρίου 2019 η σουίτα Gudliya στο παλάτι θα είναι διαθέσιμη προς ενοικίαση μέσω Airbnb.</p>
      <p>Ο Μαχαραγιάς Σάουι Παντμάναμπχ Σινγκ, είναι ο πρώτος γαλαζοαίματος που γίνεται οικοδεσπότης στο Airbnb.</p>
      <p>«Είμαι ενθουσιασμένος που η οικογένειά μου και εγώ συνεργαζόμαστε με την Airbnb για να αναβιώσει το μεγαλείο του Ρατζαστάν για ταξιδιώτες απ’ όλο τον κόσμο» δήλωσε ο Σάουι Παντμάναμπχ Σινγκ.</p>
      <p>«Τα ταξίδια μου με την Airbnb με κάνουν να νιώθω πολύ ευπρόσδεκτος σε νέες πόλεις και πολιτισμούς και χαίρομαι που θα μοιραστούμε την εμπειρία της πεμπτουσίας της ινδικής φιλοξενίας με άλλους» υπογράμμισε.</p>
      <figure>
        <img src="https://www.pentapostagma.gr/wp-content/uploads/2019/11/5-9.jpg"/>
      </figure>
      <figure>
        <img src="https://www.pentapostagma.gr/wp-content/uploads/2019/11/4-13.jpg"/>
      </figure>
      <figure>
        <img src="https://www.pentapostagma.gr/wp-content/uploads/2019/11/2-22-768x512.jpg"/>
      </figure>
      <figure>
        <img src="https://www.pentapostagma.gr/wp-content/uploads/2019/11/1-635.jpg"/>
      </figure>
      <h3>Η βασιλική διαμονή</h3>
      <p>Στο εσωτερικό της σουίτας οι επισκέπτες θα βρουν βασιλικά διακοσμημένους εσωτερικούς χώρους, όπως μεγάλες και ευάερες αίθουσες υποδοχής, κρυστάλλινους πολυελαίους, επιχρυσωμένες διακοσμήσεις τοίχων, περίτεχνα γλυπτα και εκτός από τη βασιλική κατοικία, το συγκρότημα του παλατιού στεγάζει ένα μεγάλο διεθνώς αναγνωρισμένο μουσείο.</p>
      <p>Η σουίτα Gudliya, που βρίσκεται σε έναν από τους ιδιωτικούς τομείς του βασιλικού παλατιού, περιλαμβάνει δικό της σαλόνι, κουζίνα, μπάνιο, και ακόμη και ιδιωτική εσωτερική πισίνα.</p>
      <p>Κατά τη διάρκεια της διαμονής τους, οι επισκέπτες θα έχουν προσωπικό μπάτλερ για να φροντίζει για κάθε ανάγκη τους.<br/>Όσοι ενδιαφέρονται να εξερευνήσουν περισσότερο την πόλη θα έχουν επίσης διαθέσιμο έναν ξεναγό, ο οποίος μπορεί να προτείνει επιλεγμένες εμπειρίες στην πόλη, συμπεριλαμβανομένων περιηγήσεων για αγορές.</p>
      <p>Οι επισκέπτες θα τρώνε, επίσης, όπως οι βασιλείς γεύματα που ετοιμάζονται καθημερινά, τα οποία μπορούν να απολαύσουν στη δική τους ιδιωτική βεράντα με θέα την οροσειρά του Αραβάλι.</p>
      <p>Και προτού οι φιλοξενούμενοι αναχωρήσουν, μπορούν να καθίσουν στους κήπους του παλατιού για ένα απογευματινό τσάι και μία τελευταία γουλιά βασιλικής ζωής.</p>
      <p>Το καλύτερο απ’ όλα: Με τα έσοδα από κάθε κράτηση θα ενισχύεται το ίδρυμα Princess Diya Kumari Foundation, το οποίο στηρίζει γυναίκες που ασχολούνται με τη γεωργία και την οικοτεχνία στο Ρατζαστάν.</p>
      <p>Η σουίτα Gudliya θα είναι διαθέσιμη για το υπόλοιπο του 2019 έναντι 8.000 δολαρίων τη βραδιά.</p>
      <p>Ωστόσο, θα υπάρχουν επίσης διαθέσιμες βραδιές έναντι 1.000 δολαρίων ανά διανυκτέρευση, με την Airbnb να καταβάλλει το υπόλοιπο ποσό για κάθε κράτηση ως συνεισφορά στο ίδρυμα.</p>
      <figure>
        <video src="https://videos.dailymail.co.uk/video/backup/2019/11/11/4487519974007326087/640x360_MP4_4487519974007326087.mp4?_=1"/>
      </figure>
    </article>
  </body>
</html>