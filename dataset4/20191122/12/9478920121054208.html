<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/tin-paraitisi-toy-adoni-georgiadi-zita-o-vasilis-kokkalis/"/>
    <meta property="og:site_name" content="ert.gr"/>
    <meta property="article:published_time" content="2019-11-22T12:46:25+00:00"/>
    <meta property="og:title" content="Την παραίτηση του Άδωνι Γεωργιάδη ζητά ο Βασίλης Κόκκαλης"/>
    <meta property="og:description" content="Ο αναπληρωτής τομεάρχης Αγροτικής Ανάπτυξης και Τροφίμων του ΣΥΡΙΖΑ και βουλευτής Λάρισας Βασίλης Κόκκαλης, με αφορμή τη φράση του υπουργού Ανάπτυξης Άδωνι Γεωργιάδη σε τευτλοπαραγωγό της Ημαθίας για την τιμή του προϊόντος «εσύ τα έσπειρες με τον Τσίπρα, να τα πας λοιπόν στην Κουμουνδούρου», έκανε την ακόλουθη δήλωση: «Οι μάσκες έχουν πέσει από καιρό, αλλά το βαρέλι μάλλον δεν έχει πάτο για τον Κυριάκο Μητσοτάκη και την κυβέρνησή του. Γνωρίζαμε τις ακραίες δεξιές και νεοφιλελεύθερες απόψεις τους και τις βλέπουμε καθημερινά στους νόμους που ψηφίζουν κι εφαρμόζουν. Αυτό που μάθαμε όμως από την πρόσφατη συζήτηση του υπουργού Ανάπτυξης Άδωνι Γεωργιάδη με τευτλοπαραγωγό της Ημαθίας, είναι η απουσία κάθε μέτρου και κάθε σεβασμού απέναντι στον Έλληνα πολίτη. Αν η ειρωνεία και η χλεύη ενός ισχυρού απέναντι σε έναν αδύναμο, αποτελεί ιδεολογική αναφορά της Νέας Δημοκρατίας, ας έχει. Αν όμως ο πρωθυπουργός θέλει να τηρήσει τα ελάχιστα προσχήματα, οφείλει να ζητήσει άμεσα την παραίτηση του κ. Γεωργιάδη από τον υπουργικό…"/>
  </head>
  <body>
    <article>
      <h1>Την παραίτηση του Άδωνι Γεωργιάδη ζητά ο Βασίλης Κόκκαλης</h1>
      <address><time datetime="2019-11-22T12:46:25+00:00">22 Nov 2019, 12:46</time> by <a rel="author">Μίνα Μαυρογιάννη</a></address>
      <p>Ο αναπληρωτής τομεάρχης Αγροτικής Ανάπτυξης και Τροφίμων του ΣΥΡΙΖΑ και βουλευτής Λάρισας Βασίλης Κόκκαλης, με αφορμή τη φράση του υπουργού Ανάπτυξης Άδωνι Γεωργιάδη σε τευτλοπαραγωγό της Ημαθίας για την τιμή του προϊόντος «εσύ τα έσπειρες με τον Τσίπρα, να τα πας λοιπόν στην Κουμουνδούρου», έκανε την ακόλουθη δήλωση:<br/>«Οι μάσκες έχουν πέσει από καιρό, αλλά το βαρέλι μάλλον δεν έχει πάτο για τον Κυριάκο Μητσοτάκη και την κυβέρνησή του. Γνωρίζαμε τις ακραίες δεξιές και νεοφιλελεύθερες απόψεις τους και τις βλέπουμε καθημερινά στους νόμους που ψηφίζουν κι εφαρμόζουν. Αυτό που μάθαμε όμως από την πρόσφατη συζήτηση του υπουργού Ανάπτυξης Άδωνι Γεωργιάδη με τευτλοπαραγωγό της Ημαθίας, είναι η απουσία κάθε μέτρου και κάθε σεβασμού απέναντι στον Έλληνα πολίτη. Αν η ειρωνεία και η χλεύη ενός ισχυρού απέναντι σε έναν αδύναμο, αποτελεί ιδεολογική αναφορά της Νέας Δημοκρατίας, ας έχει. Αν όμως ο πρωθυπουργός θέλει να τηρήσει τα ελάχιστα προσχήματα, οφείλει να ζητήσει άμεσα την παραίτηση του κ. Γεωργιάδη από τον υπουργικό θώκο, τον οποίο όσο διατηρεί, προσβάλει το κοινό περί δικαίου αίσθημα».</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/kozani/ptolema%ce%90da-kalesma-gia-maziki-symmetochi-sto-syllalitirio/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/tin-paraitisi-toy-adoni-georgiadi-zita-o-vasilis-kokkalis/"/>
        <a href="https://www.ert.gr/perifereiakoi-stathmoi/komotini/komotini-tis-tetartes-pame-akadimia/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/to-festival-dramas-taxideyei-stin-elassona/"/>
        <a href="https://www.ert.gr/perifereiakoi-stathmoi/tripoli/tripoli-enimerosi-gia-tin-emfyli-via/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/enimerotiki-drasi-tis-astynomias-gia-tin-exaleipsi-tis-vias-kata-ton-gynaikon/"/>
      </related>
    </article>
  </body>
</html>