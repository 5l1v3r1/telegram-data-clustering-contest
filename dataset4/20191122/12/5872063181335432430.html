<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/1560991/kairos-stin-kriti-erhetai-mekathusterisi-i-kakokairia/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-22T12:11:00+00:00"/>
    <meta property="og:title" content="Καιρός στην Κρήτη: «Έρχεται» με… καθυστέρηση η κακοκαιρία"/>
    <meta property="og:description" content="Καταιγίδες, άνεμοι έως 7 μποφόρ και βροχοπτώσεις - Που &quot;έπεσαν&quot; βροχές"/>
  </head>
  <body>
    <article>
      <h1>Καιρός στην Κρήτη: «Έρχεται» με… καθυστέρηση η κακοκαιρία</h1>
      <address>
        <time datetime="2019-11-22T12:11:00+00:00">22 Nov 2019, 12:11</time>
      </address>
      <p>
        <b>Καταιγίδες, άνεμοι έως 7 μποφόρ και βροχοπτώσεις - Που "έπεσαν" βροχές</b>
      </p>
      <p>Άστατος ο καιρός αλλά χωρίς ακραία καιρικά φαινόμενα στην Κρήτη μέχρι και την Κυριακή, όπως είπε μιλώντας στον <a href="https://www.radio984.gr/">98.4</a> και την Αγγέλα Δουλγεράκη ο μετεωρολόγος Μανόλης Λέκκας.</p>
      <p>Από το μεσημέρι της ίδιας μέρας έρχεται σταδιακή ενίσχυση των Νότιων ανέμων, με βροχές οι οποίες θα επεκταθούν σταδιακά σε όλη το νησί.</p>
      <p>Όπως αναφέρει ο μετεωρολόγος: «<i>Την Κυριακή ευελπιστούμε σε μια αλλαγή, όχι όμως από το πρωί και επειδή πολλοί θέλουν να κάνουν και τις εργασίες τους τους συνιστούμε να ακούσουν και τα τελευταία δεδομένα του Σαββάτου αν και όπως δείχνουν τα στοιχεία μέχρι στιγμής τουλάχιστον η μέρα ξεκινάει καλά. Με καλές καιρικές συνθήκες θα ξεκινήσουμε με αραιές νεφώσεις και οι άνεμοι από νοτιοανατολικές διευθύνσεις. Προς το μεσημέρι οι άνεμοι θα ενισχύονται φτάνοντας τα 5 μποφόρ. Σε κάποιες νότιες περιοχές θα υπάρξουν περισσότερες νεφώσεις και ενδεχομένως να δούμε αυξημένες πιθανότητες για βροχοπτώσεις. Το βράδυ της Κυριακής οι άνεμοι θα φτάσουν τα 6-7 μποφόρ. Οι βροχές πλέον καταλαμβάνουν  το νησί από τα νοτιοδυτικά, νότια και επεκτείνονται σε όλη την Κρήτη αργά το βράδυ ή τα ξημερώματα της Δευτέρας. Κατά τόπους θα δούμε να σημειώνονται και τοπικές καταιγίδες</i>». Καταιγίδες αναμένονται και τη Δευτέρα – Τρίτη. Την Τετάρτη σύμφωνα με τον ίδιο αναμένεται η στροφή κατεύθυνσης των ανέμων σε Βόρειους.</p>
      <p>
        <b>Περισσότερη βροχή «έπεσε» στην Έμπαρο</b>
      </p>
      <p>Η κακοκαιρία πάντως που πλήττει αυτή την ώρα τη χώρα δεν έχει προκαλέσει προβλήματα στην Κρήτη αλλά έχει δώσει αρκετή ποσότητα βροχής σε κάποιες περιοχές, με την Έμπαρο να βρίσκεται στην κορυφή του πίνακα.</p>
      <p>Σύμφωνα με τον κ. Λέκκα «<i>η ατμοσφαιρική διαταραχή πέρασε αρκετά ήπια χωρίς να δώσει σε όλες τις περιοχές βροχές. Κατά τόπους σημειώθηκαν ήπιες βροχοπτώσεις ενώ εμφανίστηκαν εξασθενημένες καταιγίδες στα νότα του Ηρακλείου. Η Έμπαρος νομίζω ήταν η περιοχή που σημείωσε το μεγαλύτερο ύψος βροχής μόλις 3,5 χιλιοστά, δεν ήταν κάτι το τόσο σημαντικό…</i>».</p>
      <p>Για αναλυτική πρόβλεψη πατήστε (<a href="https://www.neakriti.gr/weather/"><b>ΕΔΩ</b></a>)</p>
      <figure>
        <iframe src="https://www.youtube.com/embed/TpOO881k_fE" width="640" height="360" data-service="Youtube" scrolling="no"/>
      </figure>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/1560629/kairos-edones-vrohes-stin-ierapetra-zitithike-voitheia-apo-tin-purosvestiki/"/>
        <a href="https://www.neakriti.gr/article/kriti/1560363/viktoria-hania-sarotiko-htupima-stis-kalliergeies-apokardiotikes-eikones/"/>
      </related>
    </article>
  </body>
</html>