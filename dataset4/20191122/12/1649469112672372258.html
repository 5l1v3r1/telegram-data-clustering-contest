<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/naujienos/gyvenimas/kita-savaite-vilniuje-laukiama-ukrainos-prezidento-v-zelenskio/"/>
    <meta property="og:site_name" content="Made in vilnius"/>
    <meta property="article:published_time" content="2019-11-22T12:37:44+00:00"/>
    <meta property="og:title" content="Kitą savaitę Vilniuje laukiama Ukrainos prezidento V. Zelenskio"/>
    <meta property="og:description" content="Kitą savaitę Lietuvoje lankysis Ukrainos prezidentas Volodymiras Zelenskis. Su juo susitikęs prezidentas Gitanas Nausėda kalbėsis apie santykius su Rusija, aptars taikos derybų klausimus, informavo Lietuvos Prezidentūra. Trečiadienį vyksiančiame Lietuvos ir Ukrainos Prezidentų Tarybos posėdyje vadovai aptars dvišalius politinius ir ekonominius santykius, saugumo ir gynybos, Ukrainos euroatlantinės integracijos klausimus, bendradarbiavimą energetikos, inovacijų, transporto ir socialinės politikos srityse. „Susitikime..."/>
  </head>
  <body>
    <article>
      <h1>Kitą savaitę Vilniuje laukiama Ukrainos prezidento V. Zelenskio</h1>
      <address><time datetime="2019-11-22T12:37:44+00:00">22 Nov 2019, 12:37</time> by <a rel="author">BNS</a></address>
      <p>Kitą savaitę Lietuvoje lankysis Ukrainos prezidentas Volodymiras Zelenskis.</p>
      <p>Su juo susitikęs prezidentas Gitanas Nausėda kalbėsis apie santykius su Rusija, aptars taikos derybų klausimus, informavo Lietuvos Prezidentūra.</p>
      <p>Trečiadienį vyksiančiame Lietuvos ir Ukrainos Prezidentų Tarybos posėdyje vadovai aptars dvišalius politinius ir ekonominius santykius, saugumo ir gynybos, Ukrainos euroatlantinės integracijos klausimus, bendradarbiavimą energetikos, inovacijų, transporto ir socialinės politikos srityse.</p>
      <p>„Susitikime šalių vadovai kalbėsis apie santykius su Rusija, situaciją Donbase bei planuojamą Normandijos ketverto susitikimą“, – teigiama pranešime.</p>
      <p>Taip pat didelį dėmesį žadama skirti Ukrainoje vykdomoms reformoms, ES ir Ukrainos Asociacijos sutarties praktiniam įgyvendinimui, taip pat bus aptarta ES Rytų partnerystės, Ukrainos bendradarbiavimo su NATO klausimai.</p>
      <p>Prezidentų Tarybos metu ketinama pasirašyti prezidentų deklaraciją bei du tarpinstitucinius bendradarbiavimo susitarimus dėl kibernetinio saugumo bei elektroninės atpažinties ir elektroninių operacijų patikimumo užtikrinimo paslaugų vidaus rinkoje.</p>
      <p>Dvišalė Prezidentų Taryba rengiama jau dvylika metų. Tai yra pirmasis V. Zelenskio ir G. Nausėdos dvišalis susitikimas.</p>
      <p>
        <i>Autorius: Ignas Jačauskas</i>
      </p>
      <p>
        <i>Naujienų agentūros BNS informaciją skelbti, cituoti ar kitaip atgaminti visuomenės informavimo priemonėse bei interneto tinklalapiuose be raštiško UAB „BNS“ sutikimo neleidžiama.</i>
      </p>
      <figure>
        <img src="https://www.madeinvilnius.lt/wp-content/uploads/2017/06/BNS.jpg"/>
      </figure>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>skaitytojai (-ų) įvertino</p>
      <p>Iki šiol nėra įvertinimų! Būkite pirmas, įvertinęs šį įrašą.</p>
      <related>
        <h4>Panašūs pranešimai</h4>
        <a href="https://madeinvilnius.lt/naujienos/gyvenimas/lietuvoje-rengiamasi-tobulinti-dronu-naudojimo-taisykles/"/>
        <a href="https://madeinvilnius.lt/naujienos/gyvenimas/vilniuje-vyksta-1863-1864-metu-sukilimo-vadu-valstybines-laidotuves/"/>
        <a href="https://madeinvilnius.lt/naujienos/gyvenimas/atsinaujinancios-istorines-rasu-kapines-pasiruosusios-priimti-sukilimo-vadus/"/>
        <a href="https://madeinvilnius.lt/naujienos/gyvenimas/vilniaus-meras-susitiko-su-policijos-generaliniu-komisaru-daugiausiai-demesio-skirta-eismo-saugumo-klausimams/"/>
        <a href="https://madeinvilnius.lt/naujienos/gyvenimas/seimo-rumuose-atsirado-siuolaikiska-poilsio-erdve-darbuotojams/"/>
        <a href="https://madeinvilnius.lt/naujienos/gyvenimas/prodiusere-rasa-miskinyte-dokumentinis-lietuvos-kinas-tampa-vis-zinomesnis-europoje/"/>
      </related>
    </article>
  </body>
</html>