<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/isee-sbagliato-rischi-sanzioni-rimediare/"/>
    <meta property="og:site_name" content="Trend Online"/>
    <meta property="article:published_time" content="2019-11-22T12:00:00+00:00"/>
    <meta property="og:title" content="Isee sbagliato costa caro: i rischi, sanzioni e come rimediare"/>
    <meta property="og:description" content="Rilascio dell'Isee sbagliato, procedere con la rettifica nel più breve tempo possibile. Sanzioni Isee non corretto, arrivano fino a ben 25.822 euro."/>
  </head>
  <body>
    <article>
      <h1>Isee sbagliato costa caro: i rischi, sanzioni e come rimediare</h1>
      <h2>Rilascio dell'Isee sbagliato, si consiglia di procedere con la rettifica nel più breve tempo possibile. Sanzioni Isee non corretto, arrivano fino a 25.822 euro. Cosa succede se l'Isee sembra corretto ma invece non lo è? Ecco tutte le info utili per schivare i controlli dell'Inps e dell'Agenzia delle Entrate.</h2>
      <address><time datetime="2019-11-22T12:00:00+00:00">22 Nov 2019, 12:00</time> by <a rel="author" href="https://www.trend-online.com/scamporrino-filadelfo/" target="_blank">Filadelfo Scamporrino</a></address>
      <p>L'<b>Isee aggiornato</b> è fondamentale per l'accesso ad <b>agevolazioni</b>, a prestazioni sociali ed anche, tra l'altro, per continuare a <b>percepire</b> <a href="https://www.trend-online.com/prp/reddito-di-cittadinanza-offerte-lavoro/"><b>il reddito di cittadinanza</b></a>. Ma la compilazione errata del modello, che porta alla fissazione dell'<b>Indicatore della situazione economica equivalente</b>, può costare cara in quanto si può incorrere in sanzioni.</p>
      <h3>Rilascio Isee sbagliato, procedere con la rettifica nel più breve tempo possibile</h3>
      <p>E così, rilasciato l<b>'Isee</b>, in caso di errori è fondamentale procedere nel più breve tempo possibile con la rettifica che, riporta <a href="https://www.laleggepertutti.it/339858_isee-sanzioni"><b>laleggepertutti.it</b></a>, è possibile attraverso <b>la compilazione</b> di un apposito modulo integrativo. Se l'Isee è stato rilasciato da un <b>Caf</b>, allora è possibile risolvere il problema recandosi presso lo stesso Centro di assistenza fiscale, procedendo con la <b>correzione dei dati errati</b>, e facendosi rilasciare il nuovo Isee corretto ed aggiornato.</p>
      <h3>Sanzioni Isee non corretto, arrivano fino a 25.822 euro</h3>
      <p>Le sanzioni applicate in caso di <b>Isee sbagliato</b>, tra dati che sono falsi, non veritieri e/o inesatti, spaziano da un minimo di 5.164 euro ad un massimo di <b>25.822 euro</b>, ragion per cui la correzione tempestiva dell'indicatore è fondamentale prima che sia troppo tardi considerando che, nell'<b>attività ordinaria di contrasto all'evasione</b>, l'Inps e <a href="https://www.trend-online.com/prp/mirko-vucinic-evasione-fiscale-sequestro/"><b>l'Agenzia delle Entrate</b></a>, proprio sugli Isee rilasciati, effettuano costantemente dei <b>controlli a campione</b>.</p>
      <footer>
        <a href="https://www.trend-online.com/prp/isee-sbagliato-rischi-sanzioni-rimediare/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>