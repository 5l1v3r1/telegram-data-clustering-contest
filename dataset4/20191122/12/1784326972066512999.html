<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/11/22/camila-cabello-bevallotta-kinosan-indult-a-kapcsolata-shawn-mendesszel/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-22T12:11:00+00:00"/>
    <meta property="og:title" content="Camila Cabello bevallotta: kínosan indult a kapcsolata Shawn Mendesszel"/>
    <meta property="og:description" content="Kiderült, miért tartott ennyi ideig, hogy összejöjjenek!"/>
  </head>
  <body>
    <article>
      <h1>Camila Cabello bevallotta: kínosan indult a kapcsolata Shawn Mendesszel</h1>
      <h2>Kiderült, miért tartott ennyi ideig, hogy összejöjjenek!</h2>
      <address><time datetime="2019-11-22T12:11:00+00:00">22 Nov 2019, 12:11</time> by <a rel="author">Cosmopolitan.hu</a></address>
      <p>Igaz, hogy <b>Camila Cabello és Shawn Mendes</b> hivatalosan <a href="https://cosmopolitan.hu/sztarhirek/2019/10/31/shawn-mendes-elarulta-miota-is-randizik-camila-cabelloval/">csak pár hónapja járnak</a>, de a kapcsolatuk már majdnem <a href="https://cosmopolitan.hu/sztarhirek/2019/08/01/shawn-mendes-es-camila-cabello-igazabol-mar-5-eve-kavarnak/">5 évvel ezelőttre nyúlik vissza.</a> És bár 2015-ben még mindketten azt nyilatkozták, hogy csak barátként tekintenek egymásra – <b>Camila most bevallotta az igazságot.</b></p>
      <p>A sztárcsajszi a Rolling Stonesnak adott interjújában árulta el, hogy <b>neki már akkor is nagyon bejött Shawn, csak túl félénk volt</b> ahhoz, hogy ezt kimutassa neki. A szerelemesek az <i>„I Know What You Did Last Summer”</i> című közös számuk kapcsán találkoztak először, amikor még 16-17 évesek voltak. <i>„A dal elkészítése alatt nagyon közel kerültünk egymáshoz, de akkor még csak barátokként. Mindketten túl fiatalok voltunk még, és Shawn egyre nagyobb nyomás alatt volt a karrierje miatt. Szóval nem igazán tudtuk pontosan hova tenni, mit is érzünk valójában egymás iránt.”</i></p>
      <p>Mondjuk Camila nem teljesen értette, hogy végül miért is nem találkozgattak akkoriban, de <b>a közös daluk kiadása után már nem is tudtak sokat találkozni.</b> <i>„Nagyon kínos volt az egész, mindketten kedveltük a másikat, de mégsem randiztunk. Elég furcsa volt. Az energiák tutira ott voltak a kezdettől fogva, de a „Señorita” dal előtt nem találkoztunk sokat. De miután újra elkezdtünk együtt lógni, és zenét írni nekem megint előjöttek a régi érzelmek.”</i></p>
      <p>Ami ezután történt az pedig már történelem, hiszen teljesen mindegy hova is sodorja őket az élet – <a href="https://cosmopolitan.hu/te_te_te/2019/11/13/camila-cabello-es-shawn-mendes-nyilvanosan-estek-egymasnak/">ott tutira egymásnak esnek.</a></p>
    </article>
  </body>
</html>