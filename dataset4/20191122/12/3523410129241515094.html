<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641346/%D8%B3%DB%8C%D8%A7%D8%B3%D8%AA-%D9%81%D8%B4%D8%A7%D8%B1-%D8%AD%D8%AF%D8%A7%DA%A9%D8%AB%D8%B1%DB%8C-%D8%A2%D9%85%D8%B1%DB%8C%DA%A9%D8%A7-%D8%B9%D9%84%DB%8C%D9%87-%D8%A7%DB%8C%D8%B1%D8%A7%D9%86-%D9%88%D8%B1%D8%B4%DA%A9%D8%B3%D8%AA%D9%87-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T12:30:00+00:00"/>
    <meta property="og:title" content="سیاست فشار حداکثری آمریکا علیه ایران ورشکسته است"/>
    <meta property="og:description" content="رسانه آمریکایی نشنال اینترست سیاست فشار حداکثری آمریکا علیه ایران را راهبردی ورشکسته توصیف و تأکید کرد تهران تسلیم نخواهد شد."/>
  </head>
  <body>
    <article>
      <h1>
        <a href="https://www.bultannews.com/fa/news/641346/%D8%B3%DB%8C%D8%A7%D8%B3%D8%AA-%D9%81%D8%B4%D8%A7%D8%B1-%D8%AD%D8%AF%D8%A7%DA%A9%D8%AB%D8%B1%DB%8C-%D8%A2%D9%85%D8%B1%DB%8C%DA%A9%D8%A7-%D8%B9%D9%84%DB%8C%D9%87-%D8%A7%DB%8C%D8%B1%D8%A7%D9%86-%D9%88%D8%B1%D8%B4%DA%A9%D8%B3%D8%AA%D9%87-%D8%A7%D8%B3%D8%AA">سیاست فشار حداکثری آمریکا علیه ایران ورشکسته است</a>
      </h1>
      <h2>رسانه آمریکایی نشنال اینترست سیاست فشار حداکثری آمریکا علیه ایران را راهبردی ورشکسته توصیف و تأکید کرد تهران تسلیم نخواهد شد.</h2>
      <address><time datetime="2019-11-22T12:30:00+00:00">22 Nov 2019, 12:30</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، پایگاه نشنال‌ اینترست در مقاله‌ای نوشت: «لازم است ترامپ بداند که ایران تسلیم مطالبات آمریکا نمی‌شود. اگر قرار باشد سران ایران تسلیم فشار حداکثری شوند تهران را به شدت در معرض تاکتیک‌های مشابه در آینده آسیب‌پذیر و این باور را در ذهن سیاست‌مداران آمریکا تقویت می‌کنند که راهبرد تماماً مبتنی بر فشار و بدون مذاکره کارساز است. تهران چنین خطری نخواهد کرد.»</p>
      <p>نویسنده در ادامه توصیه کرده دونالد ترامپ از سپردن سیاست آمریکا در قبال ایران به وزیر خارجه‌اش، مایک پمپئو، خودداری کند، زیرا سیاست‌های او موجب شده از سرگیری دیپلماسی با ایران دشوار شود.</p>
      <p>نشنال‌ اینترست در همین خصوص نوشت: «اگر ترامپ واقعاً به دنبال حصول توافق است باید کنترل سیاست‌ها را به مشاورانی تحویل دهد که از اعتبار بیشتری نزد ایرانی‌ها برخوردار هستند.»</p>
      <p>این رسانه آمریکایی در پایان تأکید کرد: «کاری که آمریکا نباید انجام دهد ادامه وضع فعلی است. زیرا فشار حداکثری سیاستی ورشکسته است.»</p>
    </article>
  </body>
</html>