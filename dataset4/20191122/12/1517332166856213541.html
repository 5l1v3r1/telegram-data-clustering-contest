<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/ragazza-precipita-dalla-torre-del-mangia-a-siena-e-muore-ipotesi-suicidio/"/>
    <meta property="og:site_name" content="fanpage.it"/>
    <meta property="article:published_time" content="2019-11-22T12:55:35+00:00"/>
    <meta property="og:title" content="Donna di 35 anni precipita dalla Torre del Mangia a Siena e muore: ipotesi suicidio"/>
    <meta property="og:description" content="Una donna è precipitata dalla Torre del Mangia a Siena morendo sul colpo. È caduta dalla sommità della Torre, alta 88 metri, che è accessibile per le visite turistiche. L'ipotesi è che si tratti di un suicidio: a quanto emerso, la vittima avrebbe lasciato un biglietto in cui parla di una delusione amorosa."/>
  </head>
  <body>
    <article>
      <h1>Donna di 35 anni precipita dalla Torre del Mangia a Siena e muore: ipotesi suicidio</h1>
      <h2>Una donna è precipitata dalla Torre del Mangia a Siena morendo sul colpo. È caduta dalla sommità della Torre, alta 88 metri, che è accessibile per le visite turistiche. L’ipotesi è che si tratti di un suicidio: a quanto emerso, la vittima avrebbe lasciato un biglietto in cui parla di una delusione amorosa.</h2>
      <address><time datetime="2019-11-22T12:55:35+00:00">22 Nov 2019, 12:55</time> by <a rel="author" href="https://www.fanpage.it/author/susanna-picone/" target="_blank">Susanna Picone</a></address>
      <p>Dramma nella mattinata di oggi, venerdì 22 novembre, a <b>Siena,</b> dove una donna di trentacinque anni è morta precipitando dalla<b> Torre del Mangia.</b> La tragedia si è consumata nella tarda mattinata, intorno alle 12, in pieno centro storico a Siena, in una piazza in quel momento gremita di turisti e residenti. L'ipotesi più probabile è che si sia trattato di <b>un suicidio.</b> La donna si sarebbe volontariamente lasciata cadere nel vuoto dalla Torre del Mangia per farla finita: quando ha iniziato ad arrampicarsi la vigilanza ha cercato anche di fermarla prima che precipitasse nel vuoto. È caduta dalla sommità della Torre, alta 88 metri, che è accessibile per le visite turistiche. Alcune persone avrebbero assistito alla caduta proprio mentre si trovavano sulla Torre insieme a lei.</p>
      <p><b>La vittima avrebbe lasciato un biglietto: suicida dopo delusione amorosa –</b> Sul posto è intervenuta la polizia e un'ambulanza ma i medici hanno potuto soltanto constatare il decesso della donna. Intervenuti anche polizia e guardia di finanza. La vittima è una donna di trentacinque anni di Montalcino, nella provincia di Siena: secondo quanto trapelato,<b> la giovane avrebbe lasciato un biglietto</b> per spiegare le ragioni del tragico gesto. Madre di due figli che frequentano la scuola elementare, la trentacinquenne avrebbe spiegato nella lettera di aver<b> deciso di togliersi la vita perché lasciata dal compagno. </b>La Torre del Mangia si trova in piazza del Campo a Siena ed è la torre civica del palazzo Comunale. È tra le antiche italiane più alte, arrivando appunto a 88 metri all'altezza degli ultimi merli.</p>
    </article>
  </body>
</html>