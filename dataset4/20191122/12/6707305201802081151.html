<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/maria-de-filippi-risponde-milly-carlucci-svela-retroscena-emma-marrone/658520/"/>
    <meta property="og:site_name" content="DiLei"/>
    <meta property="article:published_time" content="2019-11-22T12:32:42+00:00"/>
    <meta property="og:title" content="Maria De Filippi risponde a Milly Carlucci e svela un retroscena su Emma Marrone"/>
    <meta property="og:description" content="Maria De Filippi replica a Milly Carlucci dopo lo scontro per Amici Celebrities e svela un retroscena su Emma Marrone."/>
  </head>
  <body>
    <article>
      <h1>Maria De Filippi risponde a Milly Carlucci e svela un retroscena su Emma Marrone</h1>
      <h2>Maria De Filippi replica alla Carlucci dopo lo scontro per Amici Celebrities e svela un retroscena su Emma</h2>
      <address>
        <time datetime="2019-11-22T12:32:42+00:00">22 Nov 2019, 12:32</time>
      </address>
      <p><b>Maria De Filippi</b> risponde a <b>Milly Carlucci</b> dopo le polemiche per lo scontro fra <b><i>Ballando con le Stelle</i></b> e<b><i> Amici Celebrities</i></b>, e svela un retroscena <b>su Emma Marrone</b>. La signora della tv si è raccontata in una lunga intervista rilasciata al <i>Fatto Quotidiano</i> in cui ha parlato dei suoi programmi, ma anche del rapporto con i colleghi e gli amici famosi, fra cui proprio<b> la cantante salentina.</b></p>
      <p>Maria è sempre rimasta accanto a Emma nella sua<a href="https://dilei.it/vip/emma-marrone-lotta-contro-tumore/637833/"> battaglia contro il tumore</a>, dedicandole una commovente <b>lettera su Instagram</b> e sorprendendola sul palco con un abbraccio subito dopo <a href="https://dilei.it/vip/emma-marrone-prima-uscita-pubblica-dopo-operazione/642700/">l’operazione</a>. La Marrone non ha mai nascosto di avere un fortissimo legame con la presentatrice, nato più di dieci anni fa con il suo ingresso nella scuola di <i><b>Amici.</b></i></p>
      <p>“Emma ha un carattere forte, è una che sopporta molto – <b>ha detto Maria</b> parlando degli haters che l’hanno <b>aggredita su Instagram</b> -. Non la chiamo per dirle fregatene, cerco di farle capire che ci sono. Non con i modi classici perché con lei sono abbastanza inutili – <b>ha aggiunto la conduttrice</b>, che conosce bene la cantante -, le ho fatto una sorpresa e sono andata a una data dell’instore a cui non sarei mai andata in vita mia. Lei sa che ci sono anche se non mi chiede mai nulla”.</p>
      <p>La De Filippi ha poi parlato della decisione di Milly Carlucci di inviare una <a href="https://dilei.it/vip/video/milly-carlucci-diffida-amici-celebrities-maria-de-filippi-mediaset/639998/">lettera dei suoi legali</a> a Mediaset a causa della somiglianza fra <b><i>Amici Celebrities</i> </b>e Ballando con le Stelle. “Un po’ mi è dispiaciuto – <b>ha confessato Maria</b> -. Capisco che Milly difenda Ballando con le stelle che è il suo programma storico, ma mi è sembrato esagerato contestare il ballo del vip con il professionista. Magari non lo aveva ancora visto e ora ha cambiato idea”.</p>
      <p>“Adesso Mara – <b>ha affermato</b> parlando della Venier – parte con un programma che si chiama ‘La Porta dei Sogni’, la richiesta di storie è assolutamente similare a C’è posta per te. Non mi sognerei mai di dare mandato ad un avvocato di scrivere alla Rai o a Mara. Oltretutto Ballando con le stelle ha un titolare del format, se si fosse sentito leso avrebbe potuto difendersi”.</p>
      <related>
        <h4>Leggi anche</h4>
        <a href="https://dilei.it/vip/ballando-con-le-stelle-maria-de-filippi-risponde-milly-carlucci/595342/"/>
        <a href="https://dilei.it/vip/video/milly-carlucci-diffida-amici-celebrities-maria-de-filippi-mediaset/639998/"/>
        <a href="https://dilei.it/vip/milly-carlucci-verita-crisi-marito/598972/"/>
        <a href="https://dilei.it/vip/ballando-carolyn-smith-disaccordo-scelta-milly-carlucci/647316/"/>
        <a href="https://dilei.it/vip/ballando-con-le-stelle-incidente-milly-carlucci-fratturata-piede/597956/"/>
      </related>
    </article>
  </body>
</html>