<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-educatie-23507250-proiect-men-elevii-care-nu-obtin-5-evaluarea-nationala-2020-vor-primiti-liceu.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T12:20:00+00:00"/>
    <meta property="og:title" content="Elevii care nu obțin media 5 la Evaluarea Națională 2020 vor fi primiți la liceu- proiect al Ministerului Educației"/>
    <meta property="og:description" content="Toți elevii care susțin evaluarea națională în 2020 vor putea fi admiși la liceu, nu doar cei care au obținut medie peste 5, prevede un proiect de ordin al Ministerului Educației. În"/>
  </head>
  <body>
    <article>
      <h1>Elevii care nu obțin media 5 la Evaluarea Națională 2020 vor fi primiți la liceu- proiect al Ministerului Educației</h1>
      <address><time datetime="2019-11-22T12:20:00+00:00">22 Nov 2019, 12:20</time> by <a rel="author">A.O.</a></address>
      <p><b>Toți elevii care susțin evaluarea națională în 2020 vor putea fi admiși la liceu, nu doar cei care au obținut medie peste 5, prevede un proiect de ordin al Ministerului Educației. În ordinul dat în septembrie de fostul ministru interimar, Daniel Breaz, se arăta că elevii care nu au obținut media 5 la evaluarea națională să meargă la școlile profesionale. Modificarea propusă de Ministerul Educației vine după ce ministrul Monica Anisie a spus că nu este de acord ca elevii care nu reușesc să obțină 5 la examen să fie trimiși la școlile profesionale.</b><br/><br/>Prin ordinul pus în dezbatere publică se modifică articolul care prevedea acest lucru cu următorul: „La repartizarea computerizată din prima etapă de admitere participă numai elevii care au susţinut evaluarea naţională”.<br/><br/>Ordinul pus în dezbatere de Ministerul Educației cuprinde și calendarul admiterii, care păstrează aceleași date pentru repartizarea computerizată a elevilor. Potrivit calendarului admiterea la liceu va avea loc pe 10 iulie 2020. <br/><br/>Consultă proiectul pus în dezbatere publică de Ministerul Educației: <br/><br/><a href="https://www.edu.ro/sites/default/files/PROIECT_Ordin%20modificare%20%2B%20completare%20ordin%20ADMITERE%20LICEU%202020-2021.pdf"><b>Ordin pentru modificarea și completarea Ordinului ministrului educaţiei naționale nr. 4948/2019 privind organizarea şi desfăşurarea admiterii în învăţământul liceal de stat pentru anul şcolar 2020-2021</b><br/></a><br/><b>Calendar admitere la liceu 2020:</b><br/><br/><b>6 – 7 mai 2020</b> - Eliberarea/Transmiterea anexelor fişelor de înscriere pentru elevii sau absolvenţii care doresc să participe la probe de aptitudini <br/><br/><b>11 – 12 mai 2020</b> - Înscrierea pentru probele de aptitudini<br/><br/><b>13 – 15 mai 2020</b> - Desfăşurarea probelor de aptitudini<br/><br/><b>18 mai 2020</b> - Comunicarea rezultatelor la probele de aptitudini Depunerea contestaţiilor la probele de aptitudini (dacă există prevederi metodologice privind contestarea probelor)<br/><br/><b>22 mai 2020</b> - Comunicarea rezultatelor finale, în urma contestaţiilor la probele de aptitudini. Transmiterea, în format electronic şi în scris, către comisia de admitere judeţeană/a municipiului Bucureşti a listei candidaţilor declaraţi admişi la probele de aptitudini, prin completarea acestora în aplicația informatică centralizată<br/><br/><b>2 – 6 iulie 2020</b> - Completarea opţiunilor în fişele de înscriere de către absolvenţii clasei a VIII-a şi de către părinţii acestora, asistaţi de diriginţii claselor a VIII-a. Orice opțiune greșită poate conduce la o repartizare nedorită! Completarea fişelor de înscriere de către absolvenţii clasei a VIII-a care doresc să participe la admitere în alt judeţ și depunerea/transmiterea fișelor, conform procedurii stabilite de Comisia națională de admitere<br/><b><br/>2 – 6 iulie 2020</b> - Introducerea în baza de date computerizată (în aplicația informatică centralizată) a datelor din fişele de înscriere <br/><br/><b>3 – 7 iulie 2020</b> - Verificarea de către părinţi şi candidaţi a corectitudinii datelor din fișa listată de calculator, corectarea eventualelor greşeli în baza de date computerizată şi listarea fişelor corectate din calculator, operațiuni ce se vor realiza utilizând aplicația informatică centralizată <br/><br/><b>7 iulie 2020</b> - Termenul-limită pentru transmiterea bazei de date de la centrele de înscriere la centrul de admitere judeţean/al municipiului Bucureşti, precum şi a listei absolvenţilor care nu participă la repartizarea computerizată, prin confirmarea operațiunilor specifice în aplicația informatică centralizată. Predarea de către comisia din centrul de înscriere a fişelor de opţiuni originale la centrul de admitere judeţean/al municipiului Bucureşti <br/><br/><b>8 iulie 2020 </b>- Transmiterea bazei de date de la centrele de admitere judeţene/al municipiului Bucureşti la Centrul naţional de admitere prin confirmarea, de către acestea, a finalizării operațiunilor specifice, în aplicația informatică centralizată <br/><br/><b>9 iulie 2020</b> - Verificarea şi corectarea eventualelor erori din bazele de date, precum candidați înscriși în mai multe județe, candidați aflați în baza de date pentru admiterea computerizată și care au fost deja admiși la liceele la care se susțin probe de aptitudini etc., de către Comisia naţională de admitere şi comisiile de admitere judeţene/a municipiului Bucureşti; transmiterea modificărilor la comisia naţională<br/><b><br/>9 iulie 2020</b> - Corectarea erorilor şi confirmarea încheierii modificărilor în aplicația informatică centralizată <br/><br/><b>10 iulie 2020 </b>- Repartizarea computerizată în învăţământul liceal de stat a absolvenţilor clasei a VIII-a care nu împlinesc 18 ani până la data începerii cursurilor anului şcolar 2020 - 2021<br/><br/><b>10 iulie 2020</b> - Comunicarea rezultatelor candidaților repartizați computerizat în învățământul liceal de stat, conform procedurii stabilite de Comisia națională de admitere. Afişarea în unităţile de învăţământ gimnazial a listei cu locurile neocupate în unităţile de învăţământ liceal de stat din judeţ/municipiul Bucureşti<br/><br/><b>13 – 16 iulie 2020</b> - Depunerea dosarelor de înscriere la şcolile la care candidaţii au fost repartizaţi<br/><br/><b>16 iulie 2020 </b>- Transmiterea de către unităţile de învăţământ liceal de stat a situaţiei locurilor rămase libere în urma neînscrierii candidaţilor admişi în această etapă de admitere<br/><br/><b>17, 20 și 21 iulie 2020</b> - Rezolvarea de către comisia de admitere judeţeană/a municipiului Bucureşti a situaţiilor speciale apărute după etapa de repartizare computerizată <br/><br/><b>Întregul calendar al admiterii la liceu 2020 poate fi consultat aici: <a href="https://media.hotnews.ro/media_server1/document-2019-11-22-23507260-0-proiect-ordin-modificare-completare-ordin-admitere-liceu-2020-2021.pdf">Proiect de ordin pentru modificarea și completarea Ordinului ministrului educaţiei naționale nr. 4948/2019 privind organizarea şi desfăşurarea admiterii în învăţământul liceal de stat pentru anul şcolar 2020-2021</a> </b><br/><br/><b>Citiți și: <br/><br/><a href="https://www.hotnews.ro/stiri-educatie-23350464-oficial-anul-viitor-elevii-nu-mai-sunt-admisi-liceu-fara-media-5-evaluarea-natioanla.htm">E oficial: De anul viitor, elevii nu mai sunt admiși la liceu fără media 5 la Evaluarea Națională. Pentru ei devine obligatoriu învățământul profesional</a><br/><br/><a href="https://www.hotnews.ro/stiri-educatie-23456463-anisie-condamna-masura-prin-care-elevii-media-sub-5-vor-urma-profesionala-nu-putem-pedepsim.htm">Monica Anisie, ministrul propus la Educație, nu e de acord cu măsura prin care elevii cu media sub 5 vor urma profesionala: Nu putem să-i pedepsim / Voi reveni la legislația anterioară</a></b><br/><br/><a href="https://www.hotnews.ro/stiri-educatie-23314139-propunere-elevii-care-obtin-sub-5-evaluarea-nationala-mearga-direct-scoala-profesionala.htm?fbclid=IwAR0aYBa9kcEavYyd3NvH2JE27HsK82a4HH1LpJYE1YL8C6scxencYA2wLxM"><b>Propunere: Elevii care obțin sub 5 la evaluarea națională să meargă direct la școala profesională</b></a><br/><br/><b><a href="https://www.hotnews.ro/stiri-educatie-23353433-iohannis-acuza-psd-face-experimente-educatie-ordinul-care-trimite-profesionala-elevii-note-sub-5-evaluare-este-demers-mai-degraba-segregationist.htm">Iohannis acuză PSD că face experimente în educație: Ordinul care trimite la profesională elevii cu note sub 5 la Evaluare este „un demers mai degrabă segregaționist”</a><br/><br/><a href="https://www.hotnews.ro/stiri-educatie-23354005-breaz-raspunde-lui-iohannis-trimiterea-profesionala-elevilor-care-nu-luat-5-evaluarea-nationala-ofera-drum-mai-bun-viata.htm">Breaz îi răspunde lui Iohannis: Trimiterea la profesională a elevilor care nu au luat 5 la Evaluarea Națională le oferă un drum mai bun în viață</a></b></p>
    </article>
  </body>
</html>