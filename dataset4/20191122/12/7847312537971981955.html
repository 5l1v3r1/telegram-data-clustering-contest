<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474192-kuczynski-do-trzaskowskiego-w-warszawie-sa-nie-tylko-geje"/>
    <meta property="og:site_name" content="wPolityce.pl"/>
    <meta property="article:published_time" content="2019-11-22T12:18:16+00:00"/>
    <meta property="og:title" content="Trzaskowski troszczy się tylko o LGBT? Kuczyński apeluje ws. podwyżki opłaty śmieciowej: &quot;W Warszawie są nie tylko geje i lesbijki&quot;"/>
    <meta property="og:description" content="&quot;Tu nie chodzi o mieszkania 100 metrowe, ale 60 i mniejsze. W nich nie mieszkają bogacze&quot;."/>
  </head>
  <body>
    <article>
      <h1>Trzaskowski troszczy się tylko o LGBT? Kuczyński apeluje ws. podwyżki opłaty śmieciowej: "W Warszawie są nie tylko geje i lesbijki"</h1>
      <address><time datetime="2019-11-22T12:18:16+00:00">22 Nov 2019, 12:18</time> by <a rel="author" href="https://wpolityce.pl/autorzy/806-zacwierkane-na-twitterze" target="_blank">Zaćwierkane na Twitterze</a></address>
      <p>
        <b>„Prośba o podobną co do LGBT wrażliwość” - tak na Twitterze Waldemar Kuczyński skomentował podwyżkę cen za wywóz śmieci w Warszawie. Ekipa Rafała Trzaskowskiego zdecydowała, że kwoty będą naliczane od metrażu lokali, a nie od liczby mieszkających w nich osób. Uderza to w starsze, samotne osoby.</b>
      </p>
      <p>CZYTAJ RÓWNIEŻ: <a href="https://wpolityce.pl/polityka/473317-reportaz-wpolscepl-o-gigantycznych-podwyzkach-w-wwie">Poruszający reportaż wPolsce.pl o gigantycznych podwyżkach w Warszawie. Emerytka: Nie ma już sobie czego odmówić</a></p>
      <p>
        <a href="https://wpolityce.pl/polityka/473150-kulisy-kryzysu-smieciowego-w-warszawie-kaleta-wyjasnia">Kulisy kryzysu śmieciowego w Warszawie. Kaleta wyjaśnia: PO od 11 lat nie jest w stanie dostosować się do prawa unijnego. WIDEO</a>
      </p>
      <p>Publicysta zwrócił uwagę, że prezydent Trzaskowski jest wyjątkowo wrażliwy na los przedstawicieli środowisk LGBT, mniej natomiast troszczy się o seniorów.</p>
      <blockquote>Panie Trzaskowski, w Warszawie są nie tylko geje i lesbijki. Też ludzie starzy. Kiedyś mieszkali z dziećmi, zapracowali na mieszkania dla swych rodzin. Dziś mieszkają sami, często single. Im chce Pan przywalić opłatą smieciową od metrażu. Prośba o podobną co do LGBT wrażliwość</blockquote>
      <p>— napisał Kuczyński, który kończy dziś 80 lat.</p>
      <figure>
        <iframe data-src="https://twitter.com/PanWaldemar/status/1197431508652511233" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>Nie chodzi o podnoszenie stawek, tylko o uzależnienie ich od najmniej związanego z wytwarzaniem śmieci miernika. Zdumiewa, jak mogli na coś takiego wpaść</blockquote>
      <p>— dodał w odpowiedzi na wątpliwości jednego z internautów.</p>
      <figure>
        <iframe data-src="https://twitter.com/PanWaldemar/status/1197436172437540864" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>Osoby starsze mieszkające samotnie mogą się zgłaszać do gminy i dostać ulgę czy jak to się tam nazywa. Tak zapowiadano przynajmniej. Prawda @trzaskowski_?</blockquote>
      <p>— skomentował Jacek Czarnecki.</p>
      <figure>
        <iframe data-src="https://twitter.com/JacekCzarnecki1/status/1197530123853082627" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>Jacek, ten pomysł jest po prostu idiotyczny - tu nie chodzi o to, by się ubiegać o ulgi, tylko wymyślać sensowne rozwiązania</blockquote>
      <p>— odpowiedziała Agnieszka Gozdyra.</p>
      <figure>
        <iframe data-src="https://twitter.com/AGozdyra/status/1197531274279301120" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>To jest decyzja po pierwsze bez sensu, bo związek między liczbą ludzi w mieszkaniach a metrażem jest bardzo daleki od proporcjonalności. Po drugie, to bije właśnie w ludzi starych, to jak nakaz wysiedlenia za odszkodowaniem. Wyraz stępionej wrażliwości, tego co zarzuca się PO</blockquote>
      <p>— dodał Kuczyński.</p>
      <figure>
        <iframe data-src="https://twitter.com/PanWaldemar/status/1197432926448828417" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>Na Trzaskowskiego. Jesteśmy z żoną w tej sytuacji. My tę opłatę wytrzymamy, choć nie jesteśmy krezusami, ale dla bardzo wielu ludzi starych, samotnych 1,20 od metra i to w mieszkaniach do 60 m to dużo i bez najmniejszego sensu. Decyzja zdumiewa swym brakiem wrażliwości</blockquote>
      <p>— odpowiedział publicysta na pytanie o to, na kogo głosował w wyborach prezydenckich w Warszawie.</p>
      <figure>
        <iframe data-src="https://twitter.com/PanWaldemar/status/1197434823016615936" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>Tu nie chodzi o mieszkania 100 metrowe, ale 60 i mniejsze. W nich nie mieszkają bogacze. Twardym danym jest też liczba ludzi w mieszkaniu, zużycie prądu i wody</blockquote>
      <p>— podsumował Kuczyński.</p>
      <figure>
        <iframe data-src="https://twitter.com/PanWaldemar/status/1197437185051508741" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Kuczyński zwraca uwagę na oczywistą kwestię - uzależnienie wysokości opłat za wywóz śmieci od metrażu mieszkań uderza w samotnych seniorów. Być może z punktu widzenia Rafała Trzaskowskiego ważniejszy jest jednak elektorat wywodzący się ze środowisk LGBT, o które tak często jest zatroskany.</b>
      </p>
      <p>CZYTAJ TAKŻE: <a href="https://wpolityce.pl/polityka/473098-radny-pis-podwyzki-za-wywoz-smieci-sa-nieuzasadnione">NASZ WYWIAD. Radny PiS: Tak duże podwyżki za wywóz śmieci w Warszawie zarządzanej przez Trzaskowskiego nie są uzasadnione</a></p>
      <p>kb/Twitter</p>
    </article>
  </body>
</html>