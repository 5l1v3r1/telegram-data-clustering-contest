<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-sluha-narodu/30286693.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-22T12:43:19+00:00"/>
    <meta property="og:title" content="Голова «Слуги народу» пояснив, чому партія не витрачала коштів на зарплати"/>
    <meta property="og:description" content="Партія «Слуга народу» наразі використовує послуги волонтерів, а для ведення бухгалтерії та юридичного супроводу залучає виконавців на умовах аутсорсу, повідомив голова політичної сили Олександр Корніє"/>
  </head>
  <body>
    <article>
      <h1>Голова «Слуги народу» пояснив, чому партія не витрачала коштів на зарплати</h1>
      <address>
        <time datetime="2019-11-22T12:43:19+00:00">22 Nov 2019, 12:43</time>
      </address>
      <p>Партія «Слуга народу» наразі використовує послуги волонтерів, а для ведення бухгалтерії та юридичного супроводу залучає виконавців на умовах аутсорсу, повідомив голова політичної сили Олександр Корнієнко в коментарі <a href="https://www.pravda.com.ua/news/2019/11/21/7232671/">«Українській правді»</a> 21 листопада. Таким чином він пояснив, чому партія не витрачала кошти на зарплати.</p>
      <p>«Ще з президентської кампанії ми спиралися на волонтерську участь і співпрацювали з громадськими організаціями, які вирішили підтримувати нашу партію, зокрема «Команду Зе», головою якої я був. Цей підхід зберігся і на парламентських виборах», – сказав Корнієнко.</p>
      <p>Він стверджує, що «найближчим часом» політична сила планує «переходити з волонтеріату на оплачувану діяльність у зв’язку з розвитком партії».</p>
      <p>20 листопада громадська організація «Комітет виборців України» із посиланням на фінансові звіти «Слуги народу» <a href="https://www.radiosvoboda.org/a/news-partiya-sluga-narody-oplata-pratsi/30282981.html">повідомила</a>, що станом на середину листопада в партії офіційно не працювала жодна людина. За даними комітету, політична сила також офіційно не витрачала коштів на заробітну плату із витрачених на діяльність за період липня-вересня 240 мільйонів гривень.</p>
    </article>
  </body>
</html>