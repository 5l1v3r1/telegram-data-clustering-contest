<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/superekspres-na-uyik-end-grayemo-koefitsiyent-10-16/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-22T12:24:00+00:00"/>
    <meta property="og:title" content="Суперекспрес на уїк-енд: граємо коефіцієнт 10.16"/>
    <meta property="og:description" content="Міжнародна пауза вже позаду і ми повертаємось до клубного футболу. У нашій найризикованішій рубриці граємо на матчах АПЛ, Прімери та Бундесліги. Запускаємо потяг із коефіцієнтом 10.16."/>
  </head>
  <body>
    <article>
      <h1>Суперекспрес на уїк-енд: граємо коефіцієнт 10.16</h1>
      <address><time datetime="2019-11-22T12:24:00+00:00">22 Nov 2019, 12:24</time> by <a rel="author">Михайло Кузьменко</a></address>
      <p>Міжнародна пауза вже позаду і ми повертаємось до клубного футболу. У нашій найризикованішій рубриці граємо на матчах АПЛ, Прімери та Бундесліги. Запускаємо потяг із коефіцієнтом 10.16.</p>
      <p>
        <b>14:00, 23 лис 2019</b>
      </p>
      <p>
        <b>«Леганес» – «Барселона»</b>
      </p>
      <p>Каталонці вирушають до передмістя Мадриду із завданням взяти три очка та закріпити за собою першу сходинку Прімери. Нас очікує класичне протистояння першої та останньої команди чемпіонату.</p>
      <p>«Леганес» безславно проводить сезон. Колектив нашого Василя Кравця лише в останньому турі «показав зуби» фавориту, утримавши мирову 1:1 на полі «Реал Сосьєдаду». Але попередні поразки 0:5 від «Реал Мадрида», 0:2 від «Хетафе» та 1:2 вдома від «Леванте» лише підтверджують критичне становище команди Хав’єра Агірре. Сьогодні черговий надскладний матч на «Бутарці», адже до «Леганеса» приїздить «Барса».</p>
      <p>Лідер Прімери має боржок перед господарями за минулий сезон. У 2018 році «Леганес» вдома обіграв каталонців 2:1, ставши за підсумками розіграшу однією із трьох команд, що змогли перемогти «Барселону». Більше того, нещодавні матчі збірних продемонстрували відмінні кондиції Мессі та Суареса. Ця парочка готова знову запалювати разом на користь команди. Для «Барселони» сьогоднішня гра має стати своєрідним реваншом у очах власних вболівальників за нещодавнє фіаско 1:3 на полі «Леванте», як на мене. Саме тому я пропоную нічого не вигадувати, а просто поставити на перемогу лідера Ла Ліги за коефіцієнт 1.42 від БК <a href="https://bookmaker-ratings.com.ua/review/obzor-bukmekerskoy-kontory-favoritbet/">Favbet</a>.</p>
      <p>
        <b>«Арсенал» – «Саутгемптон»</b>
      </p>
      <p>Надзвичайно важливий матч для Унаї Емері та «Арсенала». «Каноніри» на «Емірейтс» прийматимуть аутсайдера АПЛ «Саутгемптон».</p>
      <p>Лондонці без перемог п’ять матчів у ряд. За цей відрізок часу «Арсенал» вилетів із Кубка Англійської ліги, не зміг обіграти в лондонському дербі «Крістал Пелас» та в «суху» програв гостьовий матч «Лестеру». Керівництво клубу нагадує іспанському тренеру, що такі результати не можуть тривати вічно, адже його посада аналогічно може бути надана іншому спеціалісту. Нещодавній приклад звільнення Маурісіо Почеттіно тому явний приклад. Сьогодні лише перемога влаштує «Канонірів».</p>
      <p>«Саутгемптон» взагалі наразі є найгіршою командою АПЛ за результатами останнього місяця. «Святі» чотири гри у ряд програли із загальним рахунком 3:16! Фіаско 0:9 від «Лестера» взагалі увійде в історію «Саутгемптона» із присмаком ганьби та позору. Як виправити таку кризову ситуацію поки невідомо. «Святі» у гостях брали очки лише на початку чемпіонату, але останнім часом навіть серія із забитих голів на полях суперників не допомагає.</p>
      <p>В такій битві двох команд, яким конче необхідно перервати свою серію без перемог, я пропоную поставити на більш вмотивованих та потужних за складом господарів. За розхідний маркет «перемога «Арсенала» із форою (-1)» нам пропонують коефіцієнт 1.72.</p>
      <p>
        <b>«Гранада» – «Атлетіко Мадрид»</b>
      </p>
      <p>Цікавий матч кардинально різних за стилем та тактикою команд. «Гранада» сповідує атакувальний футбол, а «Атлетіко Мадрид» надає перевагу надійній грі в захисті та здобуттю результату по грі.</p>
      <p>«Гранада» після феноменального та вражаючого за результатами старту в Прімері почала здавати. Три поразки поспіль відкинули «Червоно-білих» із третього на восьме місце. Але колектив Мартінеса лише в останній гостьовій грі проти «Валенсії» не зміг відзначитись забитими голами. До цього в усіх зустрічах іберійцям вдавалося неодмінно засмучувати своїх суперників. Крім того, у рідних стінах забивна серія триває вже п’ять поєдинків у ряд.</p>
      <p>«Атлетіко Мадрид» вирушає екзаменувати досить неприємного суперника. «Матрацникам» стабільно складно даються виїзди. Зокрема, попередні п’ять гостьових матчів не увінчалися очікуваним успіхом – одна перемога при трьох мирових та одній поразці. Варто звернути увагу хлопцям Сімеоне і на свою забивну силу. «Матрацники» по забитим голам поступаються більшості конкурентам, як і тій же «Гранаді» (15 забитих у мадридців vs 19 голів у «Червоно-білих»).</p>
      <p>Мені складно передбачити результат цього матчу через вдалу гру господарів на рідному «Лос Карменесі» та нестабільність гостей у виїзних поєдинках, тому пропоную перевірити розхідний тотал на матч, а саме: «тотал більше 2» за коефіцієнт 2.01.</p>
      <p>
        <b>«Хоффенхайм» – «Майнц»</b>
      </p>
      <p>Недільний поєдинок Бундесліги цікавий у першу чергу тренерськими змінами у стані гостей. Новим головним тренером «Майнца» став Ахім Байєрлорцер, який нещодавно був звільнений із «Кельна». Але найцікавіше, що саме остання програна гра 1:2 проти «Хоффенхайма» стала останньою для Байєрлорцера на чолі наставника «Козлів». І от знову Ахіму доведеться зіграти проти «Селян» вже у статусі головного тренера «Майнца». Неоднозначна ситуація, яка рідко трапляється у футболі, погодьтесь.</p>
      <p>Що стосується «Хоффенхайма». Колектив Альфреда Шредера набрав відмінну форму: шість перемог поспіль у чемпіонаті із найкращими показниками на дистанції серед усіх команд ліги. Дається в знаки відсутність навантаження єврокубками, налагоджена командна гра, зручний календар та відмінна фізична форма практично усіх лідерів команди. Крім того, проти «Майнца» «Хоффенхайм» виграв чотири із попередніх п’яти матчів на «Рейн-Некар-Арені».</p>
      <p>Важко зрозуміти керівництво «Майнца», яке призначило головним тренером людину, що очолювала до цього «Кельн». Нагадаю, «Козли» – сусіди «05-их» по турнірній таблиці. Обидві команди пасуть задніх в Бундеслізі разом із «Падерборном». «Майнц» в край жахливо виступає у гостях. Розгроми 0:3 від «Фрайбурга», 1:6 від «Баварії» та 0:8 від «РБ Лейпцига» тому пряме підтвердження.</p>
      <p>Не знаю, за рахунок чого гості цієї неділі мають здивувати господарів. Ставлю на команду, яка на ходу і налаштована продовжити свій тріумфальний шлях до вершин Бундесліги. За позицію «перемога «Хоффенхайма» із форою (-1)» нам пропонують коефіцієнт 2.07.</p>
      <related>
        <a href="https://bookmaker-ratings.com.ua/uikend-tur-vid-pin-up/"/>
      </related>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/vest-hem-tottenhem-prognoz-i-stavka-ivana-gromikova/"/>
        <a href="https://bookmaker-ratings.com.ua/tips/ekspres-na-seriyu-a-grayemo-koefitsiyent-2-73/"/>
        <a href="https://bookmaker-ratings.com.ua/tips/ekspres-na-upl-grayemo-koefitsiyent-3-07/"/>
      </related>
    </article>
  </body>
</html>