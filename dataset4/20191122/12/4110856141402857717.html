<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/kosmos/arthro/friki_stin_tourkia_skotose_ti_syzygo_tou_kai_tin_perase_apo_mixani_tou_kima-588934/"/>
    <meta property="og:site_name" content="Real.gr"/>
    <meta property="article:published_time" content="2019-11-22T12:38:00+00:00"/>
    <meta property="og:title" content="Πέθανε ηθοποιός του Big Bang Theory"/>
    <meta property="og:description" content="Σοκ προκάλεσε σε όσους βρίσκονταν στη δικαστική αίθουσα στη Μερσίνα της Τουρκίας με την απολογία του ο κατηγορούμενος για τη δολοφονία της εν διαστάσει συζύγου του, Μουσταφά Ερτούρκογλου."/>
  </head>
  <body>
    <article>
      <h1>
        <a href="https://www.real.gr/kosmos/arthro/pethane_ithopoios_tou_big_bang_theory-588904/">Πέθανε ηθοποιός του Big Bang Theory</a>
      </h1>
      <address><time datetime="2019-11-22T12:38:00+00:00">22 Nov 2019, 12:38</time> by <a rel="author">Philenews/ΚΥΠΕ</a></address>
      <p>
        <b>Σοκ προκάλεσε σε όσους βρίσκονταν στη δικαστική αίθουσα στη Μερσίνα της Τουρκίας με την απολογία του ο κατηγορούμενος για τη δολοφονία της εν διαστάσει συζύγου του, Μουσταφά Ερτούρκογλου.</b>
      </p>
      <p>Η δολοφονία της Τζεμιλέ Ερτούρκογλου διαπράχθηκε πριν από περίπου έναν χρόνο στις 28 Νοεμβρίου. Ο κατηγορούμενος ισχυρίστηκε ότι αφού σκότωσε την εν διαστάσει σύζυγό του, την τεμάχισε και στη συνέχεια πέρασε κομμάτια της σορού της από μηχανή του κιμά.</p>
      <p>Σύμφωνα με το philenews.com, ο κατηγορούμενος με απόλυτη ψυχραιμία υποστήριξε ότι αυτό που τον οδήγησε στην αποτρόπαια αυτή πράξη ήταν το γεγονός ότι η σύζυγός του δεν του ήταν πιστή. Περιγράφοντας την ημέρα του φονικού ανέφερε ότι την κάλεσε στο σπίτι με την ευκαιρία της επετείου του γάμου τους για να της δώσει δώρο και πως στη συνέχεια της έκοψε τον λαιμό με μαχαίρι, την τεμάχισε και την έριξε σε μηχανή του κιμά. Όπως είπε ένα μέρος του πτώματος το έριξε στα σκουπίδια και άλλο το έθαψε στο κοιμητήριο της πόλης.</p>
      <p>Η αδελφή του θύματος ζήτησε να επιβληθεί στον κατηγορούμενο η πιο βαριά ποινή για το έγκλημα του. Μία φίλη της Τζεμιλέ, κατέθεσε ότι η άτυχη γυναίκα ήθελε να πάρει διαζύγιο από τον σύζυγό της καθώς την κακοποιούσε και εξαιτίας χρεών και οικονομικών προβλημάτων που αντιμετώπιζαν.</p>
      <p>Όπως αναφέρει το δημοσίευμα στη δίκη συμμετείχαν 40 γυναίκες δικηγόροι, εκπροσωπώντας δικηγορικά γραφεία που στηρίζουν τα δικαιώματα γυναικών. Η ακροαματική διαδικασία κράτησε τέσσερις ώρες και θα συνεχιστεί στις 4 Δεκεμβρίου.</p>
    </article>
  </body>
</html>