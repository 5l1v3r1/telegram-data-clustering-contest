<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/malideki-deas-saldirisinda-13-askerin-daha-cesedine-ulasildi-1391622"/>
    <meta property="og:site_name" content="Karar.com"/>
    <meta property="article:published_time" content="2019-11-22T12:57:00+00:00"/>
    <meta property="og:title" content="Mali'deki DEAŞ saldırısında 13 askerin daha cesedine ulaşıldı"/>
    <meta property="og:description" content="Mali'de askeri birliği hedef alan DEAŞ saldırısında ölü sayısı 43'e yükseldi. Saldırıda kaybolan 13 askerin cesedinin yerel halk tarafından iki bölgede bulunduğu belirtildi."/>
  </head>
  <body>
    <article>
      <h1>Mali'deki DEAŞ saldırısında 13 askerin daha cesedine ulaşıldı</h1>
      <address>
        <time datetime="2019-11-22T12:57:00+00:00">22 Nov 2019, 12:57</time>
      </address>
      <p>
        <b>Mali'de askeri birliği hedef alan DEAŞ saldırısında ölü sayısı 43'e yükseldi. Saldırıda kaybolan 13 askerin cesedinin yerel halk tarafından iki bölgede bulunduğu belirtildi.</b>
      </p>
      <p>Mali ordusu, 18 Kasım'da Gao kentindeki askeri birliği hedef alan saldırıda 43 kişinin öldüğünü duyurdu.</p>
      <p>Mali Silahlı Kuvvetlerince (FAMA) yapılan açıklamada, Tabankort beldesi yakınlarında devriye gezen birliğe yönelik saldırıda kaybolan 13 askerin cesedinin yerel halk tarafından iki bölgede bulunduğu belirtildi.</p>
      <p>Cesetlerin Gao'ya nakledildiği ifade edilen açıklamada, bulunan cesetlerle saldırıda öldüğü belirlenen asker sayısının 43'e yükseldiği bildirildi.</p>
      <p>
        <b>NE OLMUŞTU?</b>
      </p>
      <p>DEAŞ'ın üstlendiği saldırıda 30 askerin öldüğü, 29'unun yaralandığı açıklanmıştı.</p>
      <p>Mali ordusu, Nijer askerleriyle koordineli sınır devriyesi gezen askeri birliğe yönelik pusu sonrasında 17 teröristin etkisiz hale getirildiğini bildirmişti.</p>
      <p>Ülkenin kuzeydoğusunda, Nijer sınırındaki askeri noktaya 1 Kasım'da teröristlerce düzenlenen saldırıda 53 asker ve 1 sivil yaşamını yitirmişti.</p>
      <p>
        <b>DAKAR/AA</b>
      </p>
      <related>
        <a href="https://www.karar.com/dunya-haberleri/malide-askeri-birlige-terorist-saldiri-24-olu-1387808"/>
      </related>
    </article>
  </body>
</html>