<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/prime-time/telewizja/10272208/uczestniczka-idola-skazana-na-cztery-lata-wiezienia-32-latka-handlowala-narkotykami.html"/>
    <meta property="og:site_name" content="Wprost"/>
    <meta property="article:published_time" content="2019-11-22T12:11:00+00:00"/>
    <meta property="og:title" content="Uczestniczka „Idola” skazana na cztery lata więzienia. 32-latka handlowała narkotykami"/>
    <meta property="og:description" content="45 miesięcy więzienia - to wyrok, który zapadł w sprawie uczestniczki szóstej edycji „American Idol”. Antonella Barba skazana została w czwartek 21 listopada i najbliższe lata spędzi w więzieniu federalnym w Norfolk w stanie Virginia."/>
  </head>
  <body>
    <article>
      <h1>Uczestniczka „Idola” skazana na cztery lata więzienia. 32-latka handlowała narkotykami</h1>
      <address>
        <time datetime="2019-11-22T12:11:00+00:00">22 Nov 2019, 12:11</time>
      </address>
      <p>
        <b>45 miesięcy więzienia - to wyrok, który zapadł w sprawie uczestniczki szóstej edycji „American Idol”. Antonella Barba skazana została w czwartek 21 listopada i najbliższe lata spędzi w więzieniu federalnym w Norfolk w stanie Virginia.</b>
      </p>
      <p>Antonella Barba to postać znana nie tylko widzom programu „American Idol”. 32-latka z powodzeniem prowadziła swoją karierę telewizyjnej celebrytki, występując w popularnych talk-shows czy programie „Fear Factor”. Sława źle odbiła się jednak na zdrowiu psychicznym Antonelli. Jej prawnicy w trakcie procesu podkreślali, że eliminacja z „Idola” w 2007 roku (Barba dotarła do czołowej szesnastki uczestników) doprowadziła u niej do poważnego zaburzenia psychicznego.</p>
      <p>W sądowych dokumentach niedoszła aktorka i piosenkarka określona została jako „zmotywowana perfekcjonistka”. Matka Antonelli w trakcie procesu zeznała, że „nagła przeprowadzka do Hollywood” i występy w telewizji miały na jej córkę „zgubny wpływ”. Ta linia obrony nie przekonała jednak sądu do złagodzenia wyroku. Barba w lipcu tego roku przyznała się do posiadania i zamiaru sprzedaży ponad 400 gramów fentanylu. Aresztowano ją w październiku 2018 roku z blisko kilogramem tej wyjątkowo silnej substancji odurzającej.</p>
      <related>
        <h4>Czytaj także:</h4>
        <a href="https://www.wprost.pl/tylko-u-nas/10270275/co-dalej-z-fame-mma-osoby-ktore-zyja-z-patologii-sa-wznoszone-na-piedestal.html"/>
      </related>
      <related>
        <h4>Czytaj także:</h4>
        <a href="https://www.wprost.pl/prime-time/10264676/myslisz-ze-to-twoj-idol-ktos-wrzuca-do-sieci-zdjecia-sobowtorow-gwiazd.html"/>
      </related>
      <related>
        <h4>Czytaj także:</h4>
        <a href="https://www.wprost.pl/kultura/10268599/artystka-oskarza-romana-polanskiego-o-gwalt-to-byla-skrajna-przemoc.html"/>
      </related>
      <related>
        <h4>Galeria:</h4>
        <a href="https://www.wprost.pl/galeria/15875/antonella-barba.html"/>
      </related>
      <footer>Źródło: Deadline</footer>
    </article>
  </body>
</html>