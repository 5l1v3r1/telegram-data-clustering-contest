<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/22/nelepo-i-neviarno-zaharieva-za-shpionskiia-skandal-v-syrbiia.430444"/>
    <meta property="og:site_name" content="Dnes.bg"/>
    <meta property="article:published_time" content="2019-11-22T12:58:00+00:00"/>
    <meta property="og:title" content="Нелепо и невярно: Захариева за шпионския скандал в Сърбия"/>
    <meta property="og:description" content="Да не прехвърлят от болната на здравата глава, заяви тя | Dnes.bg"/>
  </head>
  <body>
    <article>
      <h1>Нелепо и невярно: Захариева за шпионския скандал в Сърбия</h1>
      <h2>Да не прехвърлят от болната на здравата глава, заяви тя</h2>
      <address><time datetime="2019-11-22T12:58:00+00:00">22 Nov 2019, 12:58</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Това е поредното нелепо и невярно обвинение от сръбския депутат към България. Аз не виждам български разузнавач да вербува сръбски висши офицери, а друга държава. Нека не прехвърлят от болната на здравата глава, призова външният министър Екатерина Захариева. Тя коментира отправеното вчерра обвинение от председателя на парламентарната комисия за Косово в Сърбия Милован Дрецун. </p>
      <p>"Вчера излязохме с изявление, че няма нищо вярно в тези твърдения. България винаги е подкрепяла и подпомагала Сърбия. Учудени сме от тези твърдения  и категорично ги отричаме", посочи Захариева.</p>
      <p>"В никакъв случай тези нелепи обвинения не отговарят на добрия дух и приятелство, което има между двете държави", каза още тя.</p>
      <p>По думите й обвиненията по никакъв начин не подпомагат за двустарнните отношения между двете държави.</p>
      <p>"Надявам се това да е мнение на конкретния депутат, а не на висшето ръководство и на президента Вучич. Надявам се това да не е официална сръбска позиция. До момента не съм чулата да е такава", каза още тя.</p>
      <p>Относно темата за шпионския скандал у нас и това, че Русия не отговори реципрочно на изгонването на един дипломат и недопускането на друг у нас, тя коментира: "Това говори, че доказателствата, които нашите служби са събрали за наистина абсолютно недопустима дейност в никакъв случай не отговорят на двустранните отношения. Очевидно след като са направили оценка на фактите са решили да не реагират реципрочно. До момента нямаме такава реакция".</p>
    </article>
  </body>
</html>