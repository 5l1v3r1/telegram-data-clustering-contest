<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/mas-nemacka-zeli-brzo-resenje-za-advokata-uhapsenog-u-tursko/"/>
    <meta property="og:site_name" content="Krstarica"/>
    <meta property="article:published_time" content="2019-11-22T12:15:00+00:00"/>
    <meta property="og:title" content="Mas: Nemačka želi brzo rešenje za advokata uhapšenog u Tursko"/>
    <meta property="og:description" content="BERLIN - Nemački ministar spoljnih poslova Hajko Mas izjavio je da će sa turskim kolegom Mevlutom Čavušogluom razgovarati o advokatu koga je angažovala"/>
  </head>
  <body>
    <article>
      <h1>Mas: Nemačka želi brzo rešenje za advokata uhapšenog u Tursko</h1>
      <address><time datetime="2019-11-22T12:15:00+00:00">22 Nov 2019, 12:15</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BERLIN – Nemački ministar spoljnih poslova Hajko Mas izjavio je da će sa turskim kolegom Mevlutom Čavušogluom razgovarati o advokatu koga je angažovala nemačka ambasada u Ankari, a koji je uhapšen pre dva meseca.</p>
      <p>Mas je rekao da Nemačka želi brzo rešenje i da on planira da razgovara o tome sa Čavušogluom na marginama sastanka G-20 u Japanu, preneo je AP.</p>
      <p>U razgovoru sa novinarima u Hirošimi, Mas je rekao da hapšenje „ni na koji način nije razumljivo“.</p>
      <p>Nemački zvaničnici su zabrinuti da je advokat, koji je uhapšen sredinom septembra, imao osetljiva dokumenta o turskim državljanima koji su tražili azil u Nemačkoj i koja bi sada mogla biti u rukama vlasti u Turskoj.</p>
      <p>Nemački ambasador u Turskoj Martin Erdman, rekao je ove nedelje da je ambasada „naporno radila na rasvetljavanju navodinih optužbi“ protiv advokata.</p>
      <p>(Tanjug)</p>
    </article>
  </body>
</html>