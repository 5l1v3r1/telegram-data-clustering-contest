<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/yasam/polis-adliye/jandarma-kadin-dolandiriciyi-yakaladi/"/>
    <meta property="og:site_name" content="Denizli Haber"/>
    <meta property="article:published_time" content="2019-11-22T12:05:00+00:00"/>
    <meta property="og:title" content="Jandarma kadın dolandırıcıyı yakaladı"/>
    <meta property="og:description" content="Denizli’de birçok kişiyi otomobil satışı yöntemiyle dolandırdığı öne sürülen 45 yaşındaki H.D. adlı kadın, Jandarma Suç Araştırma Timi (JASAT) tarafından yakalandı. Kadının otomobilini alacağı kişiye her zaman saat 16.40’ta randevu verdiği, EFT yaptım yalanıyla noter satışını gerçekleştirdiği ve parayı göndermediği ortaya çıktı."/>
  </head>
  <body>
    <article>
      <h1>Jandarma kadın dolandırıcıyı yakaladı</h1>
      <h2>Denizli’de birçok kişiyi otomobil satışı yöntemiyle dolandırdığı öne sürülen 45 yaşındaki H.D. adlı kadın, Jandarma Suç Araştırma Timi (JASAT) tarafından yakalandı. Kadının otomobilini alacağı kişiye her zaman saat 16.40’ta randevu verdiği, EFT yaptım yalanıyla noter satışını gerçekleştirdiği ve parayı göndermediği ortaya çıktı.</h2>
      <address><time datetime="2019-11-22T12:05:00+00:00">22 Nov 2019, 12:05</time> by <a rel="author">Haber Merkezi</a></address>
      <p>Denizli genelinde birbiri ardına otomobil dolandırıcılığı ihbarlarının gelmesinin ardından İl Jandarma Komutanlığı Suç Araştırma Timi (JASAT) harekete geçti.</p>
      <p>JASAT ekipleri, kısa sürede birçok kişinin canını yaktığı öne sürülen H.D.yi yakaladı.</p>
      <p><b>YÖNTEMİ ORTAYA ÇIKTI</b><br/>Jandarma ekipleri, dolandırıcılık iddiasıyla gözaltına alınan zanlının yöntemini de deşifre etti. İnternet üzerinden otomobil satmak için ilan verenleri arayan dolandırıcı, aracı satın almak istediğini belirterek, önce pazarlık yapıyor. Pazarlık sonrası fiyattan anlaşan dolandırıcı kadın, satıcıya noterde randevu veriyor.</p>
      <p><b>KRİTİK SAAT 16.40</b><br/>Dolandırıcı kadın, ağına düşürdüğü tüm otomobil sahiplerine aynı saatte, 16.040’ta randevu veriyor. Bu saatte belirledikleri noterde buluşan kadın ve mağdur, satış işlemlerini yaptırırken, dolandırıcı sözde EFT yapıyor ve belgesini de cep telefonundan satıcıya göstererek güvenini sağlıyor.</p>
      <p><b>SATIŞ YAPILDIKTAN SONRA OLANLAR OLUYOR</b><br/>Aracının parasının bankaya yatırıldığına dair dekontu gören ve dolandırıcıya inanan mağdur, noterden satışını veriyor ve paranın erkesi günü saat 10.00 sıralarında hesabına aktarılmasını bekliyor.</p>
      <p><b>SAAT 09.00’DA BAŞKASINA DEVREDİYOR</b><br/>Aracın satışını alan ve noterden ayrılan kadın, bankadaki EFT talimatını önce ileri bir tarihe alıyor, ardından da iptal ediyor. Banka işlemini iptal eden kadın, satıcı dolandırıldığını anlamadan saat 09.00’da aldığı aracı bir başkasının üzerine devrediyor.</p>
      <p><b>ADLİ KONTROL ŞARTIYLA SERBEST</b><br/>Dolandırıcı kadının tüm sırlarını deşifre eden jandarma işlemlerin tamamlanmasının ardından mahkemeye sevk etti. Son dolandırıcılık iddiası nedeniyle Tavas’ta gözaltına alınan kadın, bu ilçede adliyeye çıktı. Mahkeme, zanlıyı adli kontrol şartıyla yargılanmak üzere serbest bıraktı.</p>
    </article>
  </body>
</html>