<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/policija-potvrdila-sukob-clanova-ps-i-nisma-u-crc-u/"/>
    <meta property="og:site_name" content="Krstarica"/>
    <meta property="article:published_time" content="2019-11-22T12:21:00+00:00"/>
    <meta property="og:title" content="Policija potvrdila sukob članova PS i NISMA u CRC-u"/>
    <meta property="og:description" content="PRIŠTINA - Kosovska policija potvrdila je danas da je bilo sukoba predstavnika Pokreta Samoopredeljenja, Aljbina Kurtija, i NISMA, Fatmira Ljimaja, u"/>
  </head>
  <body>
    <article>
      <h1>Policija potvrdila sukob članova PS i NISMA u CRC-u</h1>
      <address><time datetime="2019-11-22T12:21:00+00:00">22 Nov 2019, 12:21</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>PRIŠTINA – Kosovska policija potvrdila je danas da je bilo sukoba predstavnika Pokreta Samoopredeljenja, Aljbina Kurtija, i NISMA, Fatmira Ljimaja, u Centru za brojanje izbornih glasova i rezultata i da je o tome obavešteno tužilaštvo.</p>
      <p>U policijskom saopštenju se navodi da je po prijavi predstavnika NISMA izvršen uviđaj, da su učesnici sukoba udaljeni iz tog centra i da je, kako se navodi, saslušana „žrtva“.</p>
      <p>O ovom incidentu je obavešteno tužilaštvo, preneo je prištinski Telegrafi.</p>
      <p>Vanredni parlamentarni izbori na kosovskoj teritoriji održani su 6. oktobra, a zvanični rezultat još nije potvrđen.</p>
      <p>(Tanjug)</p>
    </article>
  </body>
</html>