<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/znamenitosti/dasha-astaf-yeva-znyalasya-v-prozoriy-ultrakorotkiy-sukni-na-lodoviku-v-islandiji-foto-50055125.html"/>
    <meta property="og:site_name" content="НВ"/>
    <meta property="article:published_time" content="2019-11-22T12:55:00+00:00"/>
    <meta property="og:title" content="«Холодно дивитися». Даша Астаф'єва знялася в прозорій ультракороткій сукні на льодовику в Ісландії"/>
    <meta property="og:description" content="Українська співачка Даша Астаф'єва здивувала фанів новими знімками, зробленими під час поїздки в Ісландію."/>
  </head>
  <body>
    <article>
      <h1>«Холодно дивитися». Даша Астаф'єва знялася в прозорій ультракороткій сукні на льодовику в Ісландії</h1>
      <h2>Українська співачка Даша Астаф'єва здивувала фанів новими знімками, зробленими під час поїздки в Ісландію.</h2>
      <address>
        <time datetime="2019-11-22T12:55:00+00:00">22 Nov 2019, 12:55</time>
      </address>
      <p>Солістка групи NikitA опублікувала в Instagram серію кадрів, знятих під час відвідування льодовика Ватнайекюдль — найбільшого в Європі, який знаходиться на території однойменного національного парку в Ісландії.</p>
      <p>На знімках 34-річна Астаф'єва позує в ультракороткій прозорій сукні без бюстгальтера і пуховику з квітковим принтом, а також в ефектній легкій сукні нюдового кольору. У підписі співачка повідомила, що нові фото зроблені для реклами українського бренду Nebesite.</p>
      <p>«Всіма правдами і неправдами, ми дісталися льодовика… Три мрійники. Звичайно, Ісландія — те заповітне, яке не можна довго тримати в собі. Інакше страхи, сумніви, і новорічні корпоративи вкрадуть на частини! Знімаємо красу для Nebesite», — написала вона.</p>
      <p>Астаф'єва також відповіла на численні коментарі фоловерів, які цікавилися, як їй вдалося позувати в легких сукнях, незважаючи на страшний північний холод.</p>
      <p>«Холодно на тебе дивитися», «Мурашки по шкірі», «Краса, але, боже, я на це дивлюся і самій холодно», «Видно, що холодно», «Дуже красиво і дуже холодно», — пишуть у Мережі.</p>
      <p>У відповідь співачка повідомила, що не відчувала холоду, і намагалася перебороти свої страхи:</p>
      <p>«Розкажіть, як мріяли і боялися? Багато років, страх був сильніший за мене. Але, чомусь в цьому році, я зрозуміла, як важливо переступати і виконувати. Не знати, але пробувати, і вчитися. надихатися і ділитися з людьми своєю мрією. Мені не холодно. Тому що саме в таких місцях, відчувається, що я жива. Що я сильна, і дуже ціную все, що у мене є сьогодні… Ось, що мене гріє», — повідомила зірка.</p>
      <p>Читайте також:<br/><a href="https://style.nv.ua/ukr/znamenitosti/dasha-astaf-yeva-znyalasya-v-noviy-seksualniy-fotosesiji-foto-50053754.html">&amp;nbspБез білизни. Даша Астаф'єва знялася у відвертій фотосесії</a></p>
    </article>
  </body>
</html>