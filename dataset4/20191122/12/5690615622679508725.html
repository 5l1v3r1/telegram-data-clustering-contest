<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837226-zyavilosya-video-katuvannya-sobaki-zhivoderom-na-khmelnichchini-18"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T12:31:00+00:00"/>
    <meta property="og:title" content="З’явилося відео катування собаки живодером на Хмельниччині (18+)"/>
    <meta property="og:description" content="КИЇВ. 22 листопада. УНН. Заступник міністра внутрішніх справ Антон Геращенко оприлюднив у себе на сторінці в Facebook відео на якому зафіксовано момент, коли …"/>
  </head>
  <body>
    <article>
      <h1>З’явилося відео катування собаки живодером на Хмельниччині (18+)</h1>
      <address><time datetime="2019-11-22T12:31:00+00:00">22 Nov 2019, 12:31</time> by <a rel="author">Тетяна Юдіна</a></address>
      <p><b>КИЇВ. 22 листопада. УНН. </b>Заступник міністра внутрішніх справ Антон Геращенко оприлюднив у себе на сторінці в Facebook відео на якому зафіксовано момент, коли собаку прив’язану до авто протягують дорогою на значній швидкості, повідомляє <b>УНН</b>.</p>
      <p>“Днями на Хмельниччині стався жахливий злочин. Живодер, на призвіще Байдич В. Г. взнав, що собака на призвисько Барсик вкусила його матір. З метою помсти, він прив’язав собаку ланцюгом до свого авто та потягнув Барсика за автівкою по асфальту спричиняючи муки та каліцтво живої істоті. На зустріч йому їхала небайдужа людина — Олександр Зорін. Він розвернув свою „Шкоду“, наздогнав Байдіча, заставив його зупинитися і припинити ти катувати тварину. Після чого викликав поліцію. Нелюдь був тимчасово затриманий і його злочин був задокументований спіробітниками поліції”, — розповів Геращенко.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fanton.gerashchenko.7%2Fvideos%2F2573437432743088%2F&amp;show_text=0&amp;width=560" width="560" height="308" data-service="Facebook" scrolling="no"/>
      </figure>
      <p>Як повідомляв <b>УНН</b>, наразі собака у Харкові в експертній установі для встановленя ступені тяжкості нанесених живодером травм.</p>
      <p>Байдичу підготовлений проект підозри за звинуваченням його по ст. 299 Кримінального Кодексу — “Жорстоке поводження з тваринами”.</p>
      <p>“Якщо прокуратура визнає, що цей злочин кваліфікується за частиною 3 цієї статті, — „жорстоке поводження з твариною вчинено з особливою жорстокістю“, то Байдич В. Г. может отримати від 5 до 8 років позбавлення волі. Якщо лише за 1 частиною — то він лише отримає або арешт до 6 місяців, або умовний термін до 3 — х років”, — написав Геращенко.</p>
      <p>Заступник міністра також подякував Олександрові Зоріну, який зупинив живодера.</p>
      <p>“Він найближчим часом буде запрошений до Голови Національної поліції Ігоря Кліменко для вручення нагороди (цінного подарунка) за свою небайдужість”, — написав Антон Геращенко.</p>
      <p>Нагадаємо, 17 листопада у селі Кузьмин Хмельницької області собака <a href="https://www.unn.com.ua/uk/exclusive/1837193-sprava-zhivodera-z-khmelnichchini-cholovik-pripiniv-znuschannya-lishe-pislya-vtruchannya-ochevidtsiv">став жертвою</a> жорстокого поводження — слідством встановлено, що чоловік на залізному ланцюгу тягнув собаку за автомобілем. Після того, як підозрюваний протяг собаку не менше ніж півтора кілометри, його змусив зупинитися випадковий свідок.</p>
      <p>За цим фактом було <a href="https://www.unn.com.ua/uk/exclusive/1836594-privyazav-sobaku-do-mashini-i-tyagnuv-u-khmelnitskiy-oblasti-trivaye-slidstvo-u-spravi-zhivodera">відкрито кримінальне провадження</a> за статтею 299 (жорстоке поводження з тваринами) і кваліфіковано за частиною 3 цієї статті, тобто “з особливою жорстокістю”. Підозрюваним у справі виступає директор Хмельницького державного архіву Володимир Байдич.</p>
      <p>Як повідомляв <b>УНН</b>, у справі підозрюваного у жорстокому поводженні з твариною в Хмельницькій області <a href="https://www.unn.com.ua/uk/exclusive/1837205-sprava-zhivodera-z-khmelnichchini-pislya-znuschan-sobaku-khotili-prispati">встановлено</a>, що собаку, після того як тягли за автомобілем, хотіли приспати.</p>
    </article>
  </body>
</html>