<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/delhi/news/congress-protest-against-electroll-bond-262960"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-22T12:54:37+00:00"/>
    <meta property="og:title" content="चुनावी बांड के खिलाफ कांग्रेस का प्रदर्शन, संसद में मचा हंगामा"/>
    <meta property="og:description" content="नई दिल्लीः कांग्रेस ने शुक्रवार को संसद भवन परिसर में राष्ट्रपिता महात्मा गांधी की प्रतिमा के समक्ष चुनावी (इलेक्ट्रॉल) बांड के खिलाफ प्रदर्शन किया और इसे बंद करने की मांग की। विरोध प्रदर्शन में कांग्रेस के दोनों सदनों लोकसभा और राज्यसभा के सदस्य शामिल हुए। ये सदस्य अपने हाथों में इलेक्ट्रॉल बांड के बारे में नारे लिखी तख्तियां लिये हुए थे। "/>
  </head>
  <body>
    <article>
      <h1>चुनावी बांड के खिलाफ कांग्रेस का प्रदर्शन, संसद में मचा हंगामा</h1>
      <address><time datetime="2019-11-22T12:54:37+00:00">22 Nov 2019, 12:54</time> by <a rel="author">manpreet</a></address>
      <p>नई दिल्लीः कांग्रेस ने शुक्रवार को संसद भवन परिसर में राष्ट्रपिता महात्मा गांधी की प्रतिमा के समक्ष चुनावी (इलेक्ट्रॉल) बांड के खिलाफ प्रदर्शन किया और इसे बंद करने की मांग की। विरोध प्रदर्शन में कांग्रेस के दोनों सदनों लोकसभा और राज्यसभा के सदस्य शामिल हुए। ये सदस्य अपने हाथों में इलेक्ट्रॉल बांड के बारे में नारे लिखी तख्तियां लिये हुए थे। </p>
      <p>कांग्रेस नेताओं ने नारेबाजी की और चुनावी बांड को बंद करने की मांग की। उन्होंने कहा कि इस मामले में प्रधानमंत्री नरेंद्र मोदी को स्पष्टीकरण देना चाहिए। कांग्रेस का आरोप है कि चुनावी बांड के जरिए रिश्वत दी जा रही है। केवल सत्ताधारी पार्टी को ही चुनावी चंदा मिल रहा है। विरोध प्रदर्शन में राज्यसभा में विपक्ष के नेता गुलाम नबी आजाद, कांग्रेस के उप नेता आनंद शर्मा और लोकसभा में कांग्रेस दल के नेता अधीर रंजन चौधरी शामिल हुए। </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Congress protest aginst electroll bond</p>
    </article>
  </body>
</html>