<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/primaria-capitalei-anunta-ca-aproape-800-utilaje-de-deszapeziere-sunt-pregatite-pentru-sezonul-rece-18605358"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-22T12:24:18+00:00"/>
    <meta property="og:title" content="Primăria Capitalei anunţă că aproape 800 utilaje de deszăpeziere sunt pregătite pentru sezonul rece"/>
    <meta property="og:description" content="Primăria Capitalei a anunţat, vineri, că aproape 800 de utilaje de deszăpezire, 2.800 de operatori şi un stoc de peste 20.000 de tone de material antiderapant sunt pregătite pentru sezonul rece, la nivelul întregului oraş."/>
  </head>
  <body>
    <article>
      <h1>Primăria Capitalei anunţă că aproape 800 utilaje de deszăpeziere sunt pregătite pentru sezonul rece</h1>
      <address><time datetime="2019-11-22T12:24:18+00:00">22 Nov 2019, 12:24</time> by <a rel="author" href="https://www.zf.ro/autor/nicolae-oprea" target="_blank">Nicolae Oprea</a></address>
      <p>Primăria Capitalei a anunţat, vineri, că aproape 800 de utilaje de deszăpezire, 2.800 de operatori şi un stoc de peste 20.000 de tone de material antiderapant sunt pregătite pentru sezonul rece, la nivelul întregului oraş.</p>
      <p>„Având în vedere prognozele emise de meteorologi, care anunţă precipitaţii şi temperaturi scăzute în Capitală, la sediul Primăriei Capitalei a fost organizată o şedinţa de lucru cu responsabilii implicaţi în programul de deszăpezire şi combatere a poleiului de la nivelul Municipiului Bucureşti. La şedinţa au participat reprezentanţi ai primăriilor de sector, operatorii de salubrizare, reprezentanţi ai ADP-urilor de sector, Administraţia Străzilor Bucureşti, Poliţia Locală a Municipiului Bucureşti, ALPAB, RADET şi Termoenergetică, dar şi reprezentanţi ai companiilor municipale cu atribuţii în domeniu”, a transmis, vineri, Primpria Capitalei.</p>
      <p>Potrivit sursei citate, pentru perioada următoare, „în cazul în care situaţia o va impune”, la nivelul celor 6 sectoare ale Capitalei, sunt pregătite să intervină un număr de 784 de utilaje, 2.797 de operatori.</p>
      <p>Stocul de material antiderapant este de 21.648 tone, după cum urmează:<br/><br/>Sectorul 1: 73 de utilaje, 300 de operatori şi un disponibil de 4402,5 tone de material antiderapant;<br/><br/>Sectorul 2: 170 de utilaje, 544 de operatori şi un disponibil de 5525 tone de material antiderapant;<br/><br/>Sectorul 3: 59 de utilaje, 250 de operatori şi un disponibil de 4180,6 tone de material antiderapant;<br/><br/>Sectorul 4: 197 de utilaje, 500 de operatori şi un disponibil de 3000 de tone de material antiderapant;<br/><br/>Sectorul 5: 75 de utilaje, 500 de operatori şi 1000 de tone de material antiderapant;<br/><br/>Secorul 6: 210 utilaje, 703 operatori şi un disponibil de 3540 tone de material antiderapant.</p>
    </article>
  </body>
</html>