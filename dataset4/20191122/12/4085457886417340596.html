<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/22/samsung-si-nechal-patentovat-vodopadovy-displej/"/>
    <meta property="og:site_name" content="GizChina.cz"/>
    <meta property="article:published_time" content="2019-11-22T12:00:58+00:00"/>
    <meta property="og:title" content="Samsung si nechal patentovat „vodopádový“ displej"/>
    <meta property="og:description" content="Společnost Samsung si nechala pantentovat vodopádový displej. Patent byl podán už v roce 2017, ale zatím jej výrobce nikdy nepoužil."/>
  </head>
  <body>
    <article>
      <h1>Samsung si nechal patentovat „vodopádový“ displej</h1>
      <address><time datetime="2019-11-22T12:00:58+00:00">22 Nov 2019, 12:00</time> by <a rel="author" href="https://gizchina.cz/author/marek_kucera/" target="_blank">Hana Kučerová</a></address>
      <p>Samsung si nechal patentovat „vodopádový“ displej<br/>1 (20%) 1 vote</p>
      <p>Vodopádový displej, nebo chcete-li displej, který je zakřivený i přes boční hrany telefonu není žádnou novinkou. Své by na toto téma mohla říct například společnost Vivo, která telefon s takovýmto displejem už na svém kontě má a je jím <a href="https://gizchina.cz/2019/08/16/vivo-nex-3-ukazuje-svuj-atraktivni-vzhled-na-nacrtu/">Vivo Nex 3</a>. Také Huawei Mate 30 Pro má displej podobného typu. A nutno dodat, že jak Nex 3 tak Mate 30 Pro jsou k sehnání jen na čínském trhu. Poněkud paradoxní je, že u modelu Nex 3 využilo Vivo displej z dílen Samsung Display. Možná o to víc, že si společnost Samsung nechala vodopádový displej patentovat.</p>
      <p>Pravda je sice ta, že <a href="https://nl.letsgodigital.org/smartphones/samsung-galaxy-smartphone-waterfall-scherm/">patent</a> byl podán už v roce 2017, ale Samsung jej nikdy u svých vlastních telefonů nepoužil. Vodopádový displej je patentován u korejského Úřadu pro duševní vlastnictví, dále u amerického patentového úřadu a dokonce i u Světového úřadu pro duševní vlastnictví. Díky tomu, pokud by jej výrobce chtěl použít, může být Samsung telefon s tímto displejem prodáván v podstatě po celém světě.</p>
      <slideshow>
        <figure>
          <img src="https://gizchina.cz/wp-content/uploads/2019/11/samsung-waterfall-display-3.jpg"/>
        </figure>
        <figure>
          <img src="https://gizchina.cz/wp-content/uploads/2019/11/samsung-waterfall-display.png"/>
        </figure>
      </slideshow>
      <p>Patentové nákresy ukazují, že je obrazovka zakřivena jen po jedné hraně zařízení a ne po obou, jak je tomu u Vivo Nex 3. Ale musíme brát v potaz, že uplynuly už dva roky od patentového podání a je pravděpodobné, že v průběhu času byl tento návrh přepracován. Na nákresech také chybí fyzická tlačítka hlasitosti a zapnutí/vypnutí telefonu. Je tedy možné, že v tomto případě výrobce uvažoval o softwarových tlačítkách. Připomeňme, že například Nex 3 také nemá fyzická tlačítka, ale hrany telefonu jsou citlivé na tlak. Bude tedy jistě zajímavé sledovat, zda tento návrh nakonec bude realizován v praxi a zda se dočkáme telefonu Samsung s vodopádovým displejem.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/19/novy-patent-samsungu-ma-extremne-zakriveny-displej/"/>
        <a href="https://gizchina.cz/2019/11/15/xiaomi-patentuje-dalsi-skladaci-telefon/"/>
        <a href="https://gizchina.cz/2019/10/24/xiaomi-patentuje-skladaci-telefon-s-dirami-pro-kamery/"/>
      </related>
    </article>
  </body>
</html>