<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/22/autismo-corso-di-formazione/1327995/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-22T12:45:37+00:00"/>
    <meta property="og:title" content="Autismo, corso di formazione"/>
    <meta property="og:description" content="CORRIDONIA - E' organizzato dalla Pars e dall’associazione Omphalos, le lezioni sono gratuite e si svolgeranno a partire da domani nel centro di aggregazione &quot;Pippo per gli amici&quot;"/>
  </head>
  <body>
    <article>
      <h1>Autismo, corso di formazione</h1>
      <h2>CORRIDONIA - E' organizzato dalla Pars e dall’associazione Omphalos, le lezioni sono gratuite e si svolgeranno a partire da domani nel centro di aggregazione "Pippo per gli amici"</h2>
      <address><time datetime="2019-11-22T12:45:37+00:00">22 Nov 2019, 12:45</time> by <a rel="author">Giovanni De Franceschi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F22%2Fautismo-corso-di-formazione%2F1327995%2F">Condividi1</a><a href="https://twitter.com/intent/tweet?text=Autismo%2C+corso+di+formazione&amp;url=https%3A%2F%2Fwww.cronachemaceratesi.it%2F2019%2F11%2F22%2Fautismo-corso-di-formazione%2F1327995%2F">Tweet</a>Email1 Condivisioni</p>
      <figure>
        <img src="https://cdn.cronachemaceratesi.it/wp-content/uploads/2019/11/autismo-650x418.jpg"/>
      </figure>
      <p><b>La cooperativa sociale Pars onlus, “autismo &amp; famiglie”, con la collaborazione del Comune di Corridonia, organizzano un corso di formazione gratuito, “Autismo e analisi applicata del comportamento” (Aba). Il corso di formazione, dalla durata complessiva di 20 ore, si svolgerà nelle seguenti date: 23 novembre (ore 9-13), 26 novembre (ore 15-19), 03 dicembre ( ore 15-19), 12 dicembre (ore 15-19), 17 dicembre (ore 15-19) al centro di aggregazione giovanile “Pippo per gli amici” in via Cavour 65 Corridonia. </b>«L’idea è nata dalla necessità di fornire una formazione con il metodo Aba. Il corso fornirà una panoramica sui disturbi di spettro autistico illustrando i principi di base dell’ Analisi Applicata del Comportamento e del Comportamento Verbale e la loro applicazione in programmi di intervento educativi – spiega Lucia Migliorelli, coordinatrice Pars – Tale intervento è riconosciuto dalle linee guida nazionali della Sinpia e dell’Istituto superiore di sanità. L’associazione Omphalos è molto motivata a costruire con noi delle progettualità, è un’associazione nata per iniziativa di un gruppo di genitori di bambini presi in carico al Centro autismo età evolutiva di Fano, e si pone proprio come punto di riferimento e supporto alle famiglie toccate da questa disabilità. Pars spera di creare un percorso a lungo termine con futuri corsi e laboratori continuando a collaborare insieme». Il corso di formazione è rivolto a educatori, genitori, collaboratori scolastici, dirigenti scolastici, docenti curricolari e di sostegno e sarà tenuto da Vera Stoppioni, Neuropsichiatra infantile, da Valeria Ciacci, psicologa psicoterapeuta analista del comportamento Bcbs, Chiara Tamburini, psicologa psicoterapeuta analista del comportamento Bcba, Silvia Sigilli, psicologa psicoterapeuta analista del comportamento in formazione e da Laura Stocchi, biologa genetista. Per informazioni e iscrizioni, contattare Lucia Migliorelli 3454004772 – <a href="mailto:lucia.migliorelli@pars.it">lucia.migliorelli@pars.it</a> oppure Walter Torre 3296266711. Inoltre, è possibile scaricare il modulo di iscrizione al sito <a href="http://www.pars.it/">www.pars.it</a> (sezione progetti) o vistando la pagina <a href="https://www.facebook.com/parsonlus/">facebook.com/parsonlus</a>.</p>
    </article>
  </body>
</html>