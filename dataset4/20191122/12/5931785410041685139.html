<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/22/zorani-arunovic-bronza-za-kraj/"/>
    <meta property="og:site_name" content="Sportska centrala"/>
    <meta property="article:published_time" content="2019-11-22T12:18:42+00:00"/>
    <meta property="og:title" content="Zorani Arunović bronza za kraj"/>
    <meta property="og:description" content="Srpska strelkinja Zorana Arunović je osvojila bronzanu medalju u revijalnom takmičenju mešovitih parova vazdušnim pištoljem, nazvanom „Trofej predsednika“, kojim je danas završen finalni turnir Svetskog kupa u Putjenu. Sastavi miks parova određeni su žrebom. Arunovićevoj, koja je baš danas proslavila 33. rođendan, je partner u timu bio Šazar Rizvi (Indija). U prvom krugu kvalifikacija, u kojima […]"/>
  </head>
  <body>
    <article>
      <h1>Zorani Arunović bronza za kraj</h1>
      <address><time datetime="2019-11-22T12:18:42+00:00">22 Nov 2019, 12:18</time> by <a rel="author">Nemanja</a></address>
      <p>Srpska strelkinja Zorana Arunović je osvojila bronzanu medalju u revijalnom takmičenju mešovitih parova vazdušnim pištoljem, nazvanom „Trofej predsednika“, kojim je danas završen finalni turnir Svetskog kupa u Putjenu.</p>
      <p>Sastavi miks parova određeni su žrebom. Arunovićevoj, koja je baš danas proslavila 33. rođendan, je partner u timu bio Šazar Rizvi (Indija).</p>
      <p>U prvom krugu kvalifikacija, u kojima svaki strelac ispaljuje po 30 dijabola, Arunovićeva i Rizvi su „skupili“ 585 krugova i kao drugoplasirani prošli u narednu fazu, među osam najboljih.</p>
      <p>Pobeđuje sastav koji prvi skupi 17 poena. Rusko-kineski par je bolje počeo, vodio sa 11:9, ali u završnici je srpsko-indijska kombinacija bila uspešnija i na kraju Arunovićeva i Rizvi su slavili sa 17:15 .</p>
      <p>Zlato su osvojili Manu Baker (Indija) i Artem Černousov (Rusija), a srebro Ana Korakaki (Grčka) i Šaudari Saurab (Indija).</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/06/23/zorana-donela-prvo-zlato-srbiji-u-minsku/"/>
        <a href="https://www.sportskacentrala.com/2019/06/22/prva-medalja-za-srbiju-u-minsku/"/>
        <a href="https://www.sportskacentrala.com/2019/03/23/druga-medalja-za-srbiju-u-osijeku/"/>
        <a href="https://www.sportskacentrala.com/2019/01/22/zorana-arunovic-i-damir-mikec-najbolji-u-2018/"/>
        <a href="https://www.sportskacentrala.com/2018/09/04/stigla-prva-viza-za-olimpijske-igre-u-tokiju/"/>
        <a href="https://www.sportskacentrala.com/2018/05/12/jos-jedno-srebro-za-zoranu-arunovic/"/>
        <a href="https://www.sportskacentrala.com/2018/02/24/zorana-arunovic-vicesampionka-evrope-bobani-momcilovic-velickovic-bronza/"/>
        <a href="https://www.sportskacentrala.com/2018/01/23/zorana-arunovic-damir-mikec-najbolji-strelci-2017-vec-nisane-tokio/"/>
        <a href="https://www.sportskacentrala.com/2018/01/02/zorana-damir-najbolji-u-2017/"/>
      </related>
    </article>
  </body>
</html>