<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/sport/2019/11/22/news/sinisa-mihajlovic-trapianto-midollo-osseo-dimesso-ospedale-santorsola-bologna-1244445/"/>
    <meta property="og:site_name" content="Il Tempo"/>
    <meta property="article:published_time" content="2019-11-22T12:15:00+00:00"/>
    <meta property="og:title" content="Sinisa Mihajlovic ha fatto il trapianto di midollo"/>
    <meta property="og:description" content="L'allenatore del Bologna &quot;Sinisa Mihajlovic è stato dimesso oggi, 22 novembre 2019, dall’Istituto di Ematologia Seragnoli, dopo essere stato sottoposto a trapianto di midollo osseo da donatore non familiare lo scorso 29 ottobre&quot;. Lo riferisce sul proprio sito internet lo stess..."/>
  </head>
  <body>
    <article>
      <h6 class="kicker">DIMESSO</h6>
      <h1>Sinisa Mihajlovic ha fatto il trapianto di midollo</h1>
      <address>
        <time datetime="2019-11-22T12:15:00+00:00">22 Nov 2019, 12:15</time>
      </address>
      <p>L'allenatore del Bologna "Sinisa Mihajlovic è stato dimesso oggi, 22 novembre 2019, dall’Istituto di Ematologia Seragnoli, dopo essere stato sottoposto a trapianto di midollo osseo da donatore non familiare lo scorso 29 ottobre". Lo riferisce sul proprio sito internet lo stesso club rossoblu. "Le condizioni generali del paziente e gli esami ematologici sono soddisfacenti", riferisce ancora il Bologna. Mihajlovic aveva seguito l'allenamento della squadra al Centro Tecnico N.Galli. Prima della seduta il tecnico, arrivato a Casteldebole intorno a mezzogiorno, aveva parlato alla squadra. Il 20 novembre l'allenatore serbo aveva terminato il terzo ciclo di cure contro la leucemia presso l'Ospedale Sant'Orsola di Bologna. La moglie Arianna su Instagram aveva pubblicato una foto sorridente insieme al marito con il messaggio: "Più bella cosa non c'è. Back Home (Si torna a casa, ndr)".</p>
      <related>
        <h4>Articoli Correlati</h4>
        <a href="https://www.iltempo.it/sport/2019/11/20/news/sinisa-mihajlovic-lascia-ospedale-bacio-moglie-arianna-bologna-1243351/"/>
        <a href="https://tv.iltempo.it/home-tv/2019/10/06/video/mihajlovic-sulla-panchina-rossoblu-per-bologna-lazio-1220933/"/>
        <a href="https://www.iltempo.it/sport/2019/08/14/news/viktorija-figlia-sinisa-mihajlovic-post-commovente-strappalacrime-instagram-leucemia-malattia-ospedale-bologna-1198009/"/>
      </related>
    </article>
  </body>
</html>