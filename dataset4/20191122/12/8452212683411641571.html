<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/fifor-de-ce-nu-publica-guvernul-orban-proiectul-de-buget-pentru-ca/"/>
    <meta property="og:site_name" content="Cotidianul"/>
    <meta property="article:published_time" content="2019-11-22T12:10:17+00:00"/>
    <meta property="og:title" content="Fifor: Motivul pentru care Guvernul Orban nu publică proiectul de buget"/>
    <meta property="og:description" content="Secretarul general al PSD, Mihai Fifor susține că Guvernul nu publică proiectul de buget deoarece în document nu se vor regăsi..."/>
  </head>
  <body>
    <article>
      <h1>Fifor: Motivul pentru care Guvernul Orban nu publică proiectul de buget</h1>
      <address><time datetime="2019-11-22T12:10:17+00:00">22 Nov 2019, 12:10</time> by <a rel="author">(A.T.)</a></address>
      <p>Secretarul general al PSD, Mihai Fifor, susține că Guvernul nu publică proiectul de buget deoarece în document nu se vor regăsi creșterea punctului de pensie la 1.775 de lei, acordarea voucherelor de vacanță și majorarea salariului minim. Potrivit social-democratului, în proiect se va vedea „toată austeritatea”.</p>
      <p>„De ce nu publică Guvernul Orban proiectul de buget? V-ați întrebat asta?</p>
      <p>Când am plecat de la guvernare, am lăsat toate calculele făcute. Cât va crește economia, ce venituri vor fi, care sunt cheltuielile curente. Tortul era lăsat pe masă. Nu trebuiau decât să îl împartă.</p>
      <p>Dar n-au făcut-o și vă spun de ce.</p>
      <p>Pentru că s-ar vedea că NU VA CREȘTE PUNCTUL DE PENSIE la 1.775 de lei, cum e în Legea actuală a pensiilor. O vor modifica.</p>
      <p>S-ar vedea, cum zicea Orban, că VOR IMPOZITA TOT ce e scutit acum, adică salariile IT-iștilor, ale cercetătorilor, pensiile sub 2.000 de lei etc.</p>
      <p>S-ar vedea, cum zicea Cîțu, că NU MAI DAU VOUCHERE de vacanță și că DAU AFARĂ 400.000 DE SALARIAȚI.</p>
      <p>S-ar vedea că NU MAJOREAZĂ SALARIUL MINIM, pentru că în programul lor scrie că majorările au fost exagerate.</p>
      <p>S-ar vedea că ELIMINĂ PLAFONUL PRIN CARE PSD A OPRIT CREȘTEREA FACTURILOR la curent și gaze naturale.</p>
      <p>În proiectul de buget se va vedea TOATĂ AUSTERITATEA, pe care au anunțat-o printre dinți. Dar după turul 2, ca să nu-i pună piedică conducătorului suprem (cacofonia e intenționată!)”, a scris Fifor.</p>
      <related>
        <h4>Articole asemănătoare</h4>
        <a href="https://www.cotidianul.ro/cum-arata-ultimele-modificari-in-privinta-fiscalitatii-independentilor/"/>
        <a href="https://www.cotidianul.ro/care-ar-fi-motivul-atacului-la-pilonul-ii/"/>
        <a href="https://www.cotidianul.ro/se-reintroduce-cumularea-pensiilor-speciale/"/>
      </related>
    </article>
  </body>
</html>