<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/apeilei-me-apoxorisi-apo-to-eyropaiko-laiko-komma-o-viktor-ormpan/2921158/"/>
    <meta property="og:site_name" content="Newsit.gr"/>
    <meta property="article:published_time" content="2019-11-22T12:20:07+00:00"/>
    <meta property="og:title" content="Απειλεί με αποχώρηση από το Ευρωπαϊκό Λαϊκό Κόμμα ο Βίκτορ Όρμπαν"/>
    <meta property="og:description" content="Ο Βίκτορ Όρμπαν άφησε ανοικτό το ενδεχόμενο να αποχωρήσει το κόμμα του, Fidesz, από το Ευρωπαϊκό Λαϊκό Κόμμα."/>
  </head>
  <body>
    <article>
      <h1>Απειλεί με αποχώρηση από το Ευρωπαϊκό Λαϊκό Κόμμα ο Βίκτορ Όρμπαν</h1>
      <h2>Ο Βίκτορ Όρμπαν άφησε ανοικτό το ενδεχόμενο να αποχωρήσει το κόμμα του, Fidesz, από το Ευρωπαϊκό Λαϊκό Κόμμα.</h2>
      <address><time datetime="2019-11-22T12:20:07+00:00">22 Nov 2019, 12:20</time> by <a rel="author">Newsit Newsroom</a></address>
      <p>Το ΕΛΚ έχει βάλει στον “πάγο” το κόμμα του Βίκτορ Όρμπαν μετά την εκστρατεία του κατά της Ευρωπαϊκής Ένωσης και των προσφύγων καθώς και για διάβρωση του κράτους δικαίου, της ελευθερίας του Τύπου και των δικαιωμάτων των μειονοτήτων κατά τη διάρκεια της θητείας του Ορμπάν.</p>
      <p>Μάλιστα το Fidesz δεν προσκλήθηκε στο διήμερο συνέδριο του ΕΛΚ που πραγματοποιήθηκε στην Κροατία αυτή την εβδομάδα, ενώ θα στηθεί μια επιτροπή η οποία θα αποφασίσει για το αν θα παραμείνει το κόμμα στην ευρωπαϊκή ομάδα.</p>
      <p>Ο Όρμπαν δήλωσε σήμερα στην ουγγρική δημόσια ραδιοφωνία: «Διατηρούμε την αναστολή συμμετοχής μας. Περιμένουμε από το ΕΛΚ να μιλήσει ανοικτά για τις απόψεις και τα σχέδιά του, και τότε θα αποφασίσουμε. Το ερώτημα είναι κατά πόσον ο νέος πρόεδρος (του ΕΛΚ) μπορεί να σταματήσει αυτή τη στροφή του προς τα αριστερά. Αν μπορεί, έχουμε ένα κοινό μέλλον. Αν όχι, θα πρέπει να οικοδομήσουμε μια άλλη πολιτική κοινότητα.»</p>
      <p>Πάντως ο Ντόναλντ Τουσκ στην ομιλία του στο συνέδριο του ΕΛΚ στο Ζάγκρεμπ δεν κατονόμασε τον Ορμπάν αλλά κατέστησε σαφές πως η συντηρητική ομάδα δεν πρόκειται να αλλάξει για να ικανοποιήσει τον προερχόμενο από τη δεξιά λαϊκισμό.</p>
      <p>«Πρέπει να βάλουμε μια τελεία σε αυτό. Σε μια πολιτική μάχη, η αλήθεια και η ευπρέπεια δεν μπορούν να είναι εντελώς απροστάτευτες απέναντι στις ψεύτικες ειδήσεις, στη χειραγώγηση και στο μίσος».</p>
      <p>«Δεν θα θυσιάσουμε αξίες όπως οι πολιτικές ελευθερίες, το κράτος δικαίου και η ευπρέπεια στη δημόσια ζωή στον βωμό της ασφάλειας και της τάξης. Όποιος δεν μπορεί να το αποδεχθεί αυτό, θέτει de facto τον εαυτό του εκτός της οικογένειάς μας», κατέληξε ο Όρμπαν.</p>
    </article>
  </body>
</html>