<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/mvf-vimagaye-vid-ukrayini-priynyati-zakon-scho-zaboronyaye-povernennya-nacionalizovanih-bankiv-leschenko-330541_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T12:47:00+00:00"/>
    <meta property="og:title" content="МВФ вимагає від України прийняти закон, що забороняє повернення націоналізованих банків — Лещенко"/>
    <meta property="og:description" content="Без нього фонд відмовляється виділяти Україні транш.  "/>
  </head>
  <body>
    <article>
      <h1>МВФ вимагає від України прийняти закон, що забороняє повернення націоналізованих банків — Лещенко</h1>
      <h2>Без нього фонд відмовляється виділяти Україні транш.  </h2>
      <address>
        <time datetime="2019-11-22T12:47:00+00:00">22 Nov 2019, 12:47</time>
      </address>
      <p>Міжнародний валютний фонд вимагає від України прийняти закон, який заборонить повернення націоналізованих банків колишнім власникам. Про це заявив колишній народний депутат Сергій Лещенко у своєму Telegram-каналі.</p>
      <p>"МВФ висунув Україні нову вимогу без виконання якого відмовляється давати кредит. Мова йде про прийняття закону, який би заборонив повернення банків колишнім власникам. Таким чином, МВФ намагається отримати гарантії, що Ігорю Коломойському не буде повернений Приватбанк", - написав Лещенко.</p>
      <p>При цьому він додав, що ухвалення цього закону до канікул у МВФ, які розпочнуться перед католицьким Різдвом, і, відповідно, виділення Україні грошей до Нового року - під питанням.</p>
      <p>"У парламенту залишилася два сесійних тижні в цьому роки, останній сесійний день - 20 грудня. У кулуарах влади обговорюється проект закону, який проходив узгодження в МВФ. Зокрема, одна із запропонованих ідей передбачає, що при оскарженні дій влади суди повинні враховувати, чи прийняті ці рішення з урахуванням "суспільного інтересу", - зазначив Лещенко.</p>
      <p>Нагадаємо, що  <b><a href="https://dt.ua/ECONOMICS/sud-priznachiv-datu-rozglyadu-spravi-schodo-skasuvannya-nacionalizaciyi-privatbanku-329514_.html">Шостий апеляційний адмінсуд 19 грудня розгляне апеляційну скаргу</a></b> держави на рішення Окружного адмінсуду від 18 квітня про скасування націоналізації Приватбанку.</p>
      <p>21 грудня 2016 року <b><a href="https://zn.ua/ECONOMICS/privatbank-oficialno-stal-gosudarstvennym-233971_.html">"Приватбанк" перейшов у державну власність</a>.</b> Держава отримала 100% в його капіталі, фінустанову було докапитализировано на суму 116,8 млрд грн. В кінці червня 2017 року Кабмін вирішив докапіталізувати банк ще на 38,5 млрд гривень на підставі пропозицій НБУ та висновку незалежного аудитора - компанії EY.</p>
      <p>Сьогодні суди різних інстанцій<b> <a href="https://zn.ua/ECONOMICS/v-sudah-nahoditsya-okolo-238-tysyach-del-po-privatbanku-bank-320071_.html">розглядають сотні проваджень, пов'язаних із "Приватбанком".</a></b></p>
      <p>Докладніше читайте в статті Юлії Самаєвої <b>"<a href="https://dt.ua/internal/shema-optima-313836_.html">Схема Optima</a>"</b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>