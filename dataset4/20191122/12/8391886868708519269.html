<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/gundem/sahte-peygamber-iskender-evrenesoglu-oldu-h375100.html"/>
    <meta property="og:site_name" content="HABER 61"/>
    <meta property="article:published_time" content="2019-11-22T12:03:02+00:00"/>
    <meta property="og:title" content="'Sahte peygamber' İskender Evrenesoğlu öldü"/>
    <meta property="og:description" content="Kamuoyunda “sahte peygamber” olarak bilinen ve pek çok kişinin sapkın düşüncelere, yollara yönelmesine neden olan İskender Evrenesoğlu (İmam İskender mihr) ABD'de öldü."/>
  </head>
  <body>
    <article>
      <h1>'Sahte peygamber' İskender Evrenesoğlu öldü</h1>
      <h2>Kamuoyunda “sahte peygamber” olarak bilinen ve pek çok kişinin sapkın düşüncelere, yollara yönelmesine neden olan İskender Evrenesoğlu (İmam İskender mihr) ABD'de öldü.</h2>
      <address>
        <time datetime="2019-11-22T12:03:02+00:00">22 Nov 2019, 12:03</time>
      </address>
      <p>Eski Cumhurbaşkanlarından Turgut Özal döneminde 1986’da Devlet Planlama Teşkilatında uzman olarak çalışan 'Sahte Peygamber' İskender Evrenesoğlu, kendisine vahiy geldiğini ve “Risalet Nurları” isimli kitabın Allah tarafından yazdırıldığını iddia etmesiyle tanınıyordu.</p>
      <p>FETÖ GİBİ...</p>
      <p>Evrenesoğlu, FETÖ elebaşı Gülen gibi 90’lı yılların sonunda ABD’ye göç ettikten sonra vakıflar kurdu, televizyon ve çeşitli yayınlarla Türkiye’de irticai faaliyetlerine devam etti,</p>
      <p>Geçen yıl mahkeme tarafından kapatılan Medeniyet, İrfan, Hayır, Refah Vakfı’nın (MİHR) kurucusu olan Evrenesoğlu’nun Kur’an-ı Kerim meali ve tefsir yayını yapan internet siteleri de, Diyanet İşleri Başkanlığı Din İşleri Yüksek Kurulunca yapılan inceleme sonunda "İslam dininin temel nitelikleri açısından sakıncalı olduğu" tespit edildi.</p>
      <p>Kurul, sakıncalı meal ve tefsir yayınlarının erişiminin engellenmesi için Ankara Cumhuriyet Başsavcılığına talepte bulundu.</p>
      <p>Talebi değerlendiren Ankara 3. Sulh Ceza Hakimliği, ilgili kanun maddesi gereğince söz konusu sitelerin İslam dininin temel nitelikleri açısından sakıncalı olduğuna hükmederek, sitelerin erişimini engelledi.</p>
      <p>AİHM'E BAŞVURDU ANCAK REDDEDİLDİ</p>
      <p>MİHR Tarikatı’nın kurucusu Evrenosoğlu, 1998 yılında, İstanbul’da Harp Akademileri Komutanlığınca yayınlanan ‘Türkiye’de İrtica Hareketleri Ve Terörizmin İlişkileri’ adlı kitapta yeralmıştı.</p>
      <p>Evrenesoğlu’nun cenazesinin Türkiye’ye gönderileceği öğrenildi.</p>
      <p>Tele1</p>
    </article>
  </body>
</html>