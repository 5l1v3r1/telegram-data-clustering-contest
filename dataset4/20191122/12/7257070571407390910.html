<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.abante.com.ph/abante-tonite-columnist-wagi-ng-200k-sa-poker.htm"/>
    <meta property="og:site_name" content="Abante News Online"/>
    <meta property="article:published_time" content="2019-11-22T12:16:34+00:00"/>
    <meta property="og:title" content="Abante Tonite columnist wagi ng 200K sa poker"/>
    <meta property="og:description" content="PUMANGALAWA sa Warm Up Event ng Manila Super Series 12 ang poker columnist ng Abante Tonite na si Noli Sangil Cruz matapos kapusin sa heads up play nila ng eventual champion na si Fukotomi Shinya ng Japan nitong Miyerkoles sa Okada."/>
  </head>
  <body>
    <article>
      <h1>Abante Tonite columnist wagi ng 200K sa poker</h1>
      <address>
        <time datetime="2019-11-22T12:16:34+00:00">22 Nov 2019, 12:16</time>
      </address>
      <p>PUMANGALAWA sa Warm Up Event ng Manila Super Series 12 ang poker columnist ng Abante Tonite na si Noli Sangil Cruz matapos kapusin sa heads up play nila ng eventual champion na si Fukotomi Shinya ng Japan nitong Miyerkoles sa Okada.</p>
      <p>Kontrolado ni Cruz ang kanilang duwelo ni Shinya at umabot sa punto kung saan halos doble ang tangan niyang chips kumpara sa Hapones.</p>
      <p>Nagkaroon ng tsansang tapusin ni Cruz ang laban matapos tamaan ang queen sa unang pagkakataon na tumulak si Shinya. Pero nauwi sa split ang laban dahil puro heart ang lumabas na community card at kapwa ibang kulay ang mga hawak nilang baraha.</p>
      <p>Matapos ang ilang hand, nabaligtad ang sitwasyon matapos maka-double up si Shinya hawak ang king-high card laban sa queen-high ni Cruz.</p>
      <related>
        <h4>Related Posts</h4>
        <a href="https://www.abante.com.ph/after-party-sinilat-si-stardust.htm"/>
        <a href="https://www.abante.com.ph/frayna-yuko-kay-docena.htm"/>
        <a href="https://www.abante.com.ph/mga-aksiyon-sa-polo-sisimulan-na-bukas.htm"/>
      </related>
      <p>Tuluyang tinapos ni Shinya ang laban hawak ang pocket five para makopo ang tropeo at ang top prize na P335,000. Nakapag-uwi naman ng P212,500 si Cruz sa kanyang unang sali sa Manila Super Series.</p>
      <p>Umabot sa 337 ang sumali sa Warm Up Event at halos P1.8M ang ipinamigay na prem­yo. Nasa ikaapat na puwesto si Cruz matapos ang Day 1 sa likod nina Steven Chua, Frederick Cruz at Michael Manlapaz.</p>
      <p>Pitong Pinoy ang nakapasok sa final table pero kinapos ang numero unong poker player ng Pilipinas na si Mike Takayama.</p>
      <related>
        <a href="https://www.abante.com.ph/isko-sobrang-sikat-sa-mga-pinoy-sa-us.htm"/>
        <a href="https://www.abante.com.ph/wesley-tabla-kay-maxime.htm"/>
        <a href="https://www.abante.com.ph/cardo-zephanie-super-patok-sa-rating.htm"/>
      </related>
    </article>
  </body>
</html>