<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://izaktv.pl/wisla-arcy-i-illuminar-w-internetowych-rozgrywkach/"/>
    <meta property="og:site_name" content="IzakTV"/>
    <meta property="article:published_time" content="2019-11-22T12:40:47+00:00"/>
    <meta property="og:title" content="Wisła, Arcy i Illuminar w internetowych rozgrywkach"/>
    <meta property="og:description" content="Zapowiada nam się kolejny intensywny dzień dla polskich drużyn. W grze zobaczymy dziś Wisłę All in Games Kraków, Aristocracy oraz Illuminar Gaming."/>
  </head>
  <body>
    <article>
      <h1>Wisła, Arcy i Illuminar w internetowych rozgrywkach</h1>
      <address><time datetime="2019-11-22T12:40:47+00:00">22 Nov 2019, 12:40</time> by <a rel="author" href="https://izaktv.pl/author/aleksanderk/" target="_blank">Aleksander Kurcoń</a></address>
      <h4>
        <b>Zapowiada nam się kolejny intensywny dzień dla polskich drużyn. W grze zobaczymy dziś Wisłę All in Games Kraków, Aristocracy oraz Illuminar Gaming.</b>
      </h4>
      <p>W pierwszym meczu na dziś <a href="https://izaktv.pl/tag/wisla-all-in-games-krakow/"><b>Wisła Kraków</b></a> zmierzy się z <b>pro100.</b> Polacy dzisiaj mogą zapewnić sobie awans do fazy play-off zamkniętych kwalifikacji do <a href="https://liquipedia.net/counterstrike/Qi_Banja_Luka/2019">Qi Banja Luka 2019</a>. <b><a href="https://izaktv.pl/tag/szpero/">SZPERO</a></b> i spółka w grupie <a href="https://izaktv.pl/wisla-all-in-games-krakow-z-pierwszym-zwyciestwem-w-qi-banja-luka-2019/">pokonali już raz pro100</a>, a także <b>PACT.</b> Teraz jednak czeka ich kolejny pojedynek, tym razem decydujący z Rosjanami, Łotyszem i Kazachem. Ciężko wytypować jednoznacznego faworyta, niemniej jednak wydaje się, że minimalna przewaga jest po stronie <b>Wisły,</b> która w ostatnich dniach wygrywa mapę za mapą. Początek spotkania o godzinie 15:00, transmisja na <a href="https://www.twitch.tv/thundermediatv">kanale ThunderMedia</a>.</p>
      <p>Drugim spotkaniem, które rozpocznie się również o 15:00, jest mecz <b>HAVU</b> z <b><a href="https://izaktv.pl/tag/aristocracy/">Aristocracy</a>.</b> Tym razem jednak pojedynek toczyć się będzie w ramach United Masters League Season 2. Polacy posiadają obecnie bilans 1-1 i dzisiaj muszą wygrać, by zaraz nie bronić się przed odpadnięciem z rozgrywek. O zwycięstwo może być jednak trudno, bowiem Finowie są ostatnio w bardzo wysokiej formie. Co prawda <b>ZOREE</b> i reszta przegrali wczoraj z <b>x-kom AGO,</b> jednak poza tym zaliczają same zwycięstwa. Na przeciwległym biegunie znajduje się zaś <b>Arcy.</b> Transmisja na kanale <a href="https://www.twitch.tv/kxnstudio">KXN Studio</a>.</p>
      <p>Ostatnim polskim spotkaniem na dziś jest mecz <a href="https://izaktv.pl/tag/illuminar-gaming/"><b>Illuminar</b></a> z <b>Ancient.</b> Pojedynek również odbędzie się w ramach United Masters League Season 2 i <b>iHG</b> także posiada obecnie bilans 1-1 w fazie grupowej, która rozgrywana jest system szwajcarskim. Gracze znad Wisły dopiero co wrócili ze Stanów Zjednoczonych, jednak wydaje się, że obyło się bez jet-laga – <a href="https://izaktv.pl/illuminar-miazdzy-virtus-pro-160-niedzwiedzie-koncza-esl-mp-na-przedostatnim-miejscu/">pokonali w końcu <b>Virtus.pro</b> 16:0 dwa dni temu</a>. Szwedzi zaś od miesiąca są niemal nieaktywni, dlatego ich forma pozostaje niewiadomą. Początek meczu o godzinie 20:00, transmisja na <a href="https://www.twitch.tv/um_league">kanale UML</a>.</p>
      <h3>Plan rozgrywek na dziś:</h3>
      <p><b>15:00 Wisła All in! Games Kraków – pro100</b> (Qi Banja Luka 2019 zamknięte kwalifikacje)</p>
      <p><b>15:00 HAVU – Aristocracy</b> (United Masters League Season 2)</p>
      <p><b>20:00 Illuminar – Ancient</b> (United Masters League Season 2)</p>
    </article>
  </body>
</html>