<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/society/stolichna-obshtina-podmenya-starite-pechki-na-140-domakinstva.html"/>
    <meta property="og:site_name" content="News.bg"/>
    <meta property="article:published_time" content="2019-11-22T12:36:18+00:00"/>
    <meta property="og:title" content="Столична община подменя старите печки на 140 домакинства"/>
    <meta property="og:description" content="Целта е да намали количеството на фините прахови частици"/>
  </head>
  <body>
    <article>
      <h1>Столична община подменя старите печки на 140 домакинства</h1>
      <address>
        <time datetime="2019-11-22T12:36:18+00:00">22 Nov 2019, 12:36</time>
      </address>
      <p><b>Столична община ще подменя безплатно стари печки. Мерките са част от кампанията за по-чист въздух в града,</b> съобщи bTV.</p>
      <p><b>140 домакинства в София, които се отопляват с печки на дърва, ще могат да ги заменят с пелетни камини или газови.</b> Това ще се случа за сметка на общината.</p>
      <p>Проектът се финансира с европейски средства и в него<b> участват шест общини от страната - София, Велико Търново, Русе, Стара Загора, Бургас и Монтана.</b> Пилотната му фаза <b>започва от догодина.</b></p>
      <p><b>Целта е да се намали количеството на фини прахови частици</b> с два тона годишно, тъй като те са основен проблем за качеството на атмосферния въздух у нас.</p>
      <p><b>Йоана Христова, заместник-кмет по екология,</b> обяснява, че основните критерии, по които ще се избират домакинствата, са <b>да се отопляват на дърва и въглища, да са собственици или съсобственици на имотите, които са с жилищно предназначение.</b></p>
      <p>Необходимо е да са заявили своето желание и <b>да са платили към момента на кандидатстването данъците на имота си.</b> <b>Кварталите или населените места трябва да са в близост до пътни артерии с натоварен трафик</b>, допълни още Христова.</p>
      <p>Според актуалните данни <b>завишени нива на фини прахови частици в покрайнините на София - "Драгалевци", "Факултета", "Казичене", както и Мало Бучино и Владая.</b></p>
    </article>
  </body>
</html>