<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/ministr-kulturi-pro-zavdannya-ua-suspilne-novini-ukrajini-50054978.html"/>
    <meta property="og:site_name" content="НВ"/>
    <meta property="article:published_time" content="2019-11-22T12:37:00+00:00"/>
    <meta property="og:title" content="Бородянський назвав завдання UA: Суспільне"/>
    <meta property="og:description" content="Міністр культури, молоді та спорту Володимир Бородянський назвав НВ завдання UA: Суспільне."/>
  </head>
  <body>
    <article>
      <h1>Бородянський назвав завдання UA: Суспільне</h1>
      <h2>Міністр культури, молоді та спорту Володимир Бородянський назвав НВ завдання UA: Суспільне.</h2>
      <address>
        <time datetime="2019-11-22T12:37:00+00:00">22 Nov 2019, 12:37</time>
      </address>
      <p>За його словами UA: Суспільне змогло зробити величезний крок у своєму розвитку: скоротити кількість персоналу, стати реально громадським мовником і запустити «програми — наприклад, <i>Схеми,</i> що неможливо було уявити, скажімо, сім років тому». При цьому міністр зазначив, що аудиторія UA: Суспільне низька.</p>
      <p>Читайте також:<br/><a href="https://nv.ua/ukr/ukraine/politics/sud-skasuvav-zvilnennya-zuraba-alasaniji-z-suspilnogo-50027835.html">&amp;nbspСуд скасував звільнення Зураба Аласанії з Суспільного</a></p>
      <p>«І ми повинні визнати зараз собі, що суспільне мовлення в тому вигляді, в якому воно є, має перетворитися на тих, хто створює суспільно важливий продукт, який розміщується і в них в ефірі, і на комерційних каналах, і для інтернет-аудиторії. Тобто завдання наступне: створювати суспільно важливий продукт з максимальним глядацьким покриттям», — вважає Бородянський.</p>
      <p>При цьому він зазначив, що у каналу немає завдання заробляти, але він повинен «задавати стандарт в журналістиці».</p>
      <p>На уточнююче питання про те, чи повинні виходити на UA: Суспільне журналістські розслідування, міністр відповів: «Звичайно. Це їхній обов’язок. А інакше навіщо вони суспільству, якщо у них немає журналістських розслідувань?».</p>
      <p>Раніше <a href="https://nv.ua/ukr/ukraine/politics/tkachenko-rozkritikuvav-suspilne-novini-ukrajini-50046755.html">низьку частку мовлення UA: Суспільне розкритикував</a> екс-гендиректор 1+1 і голова парламентського Комітету з питань гуманітарної та інформаційної політики Олександр Ткаченко.</p>
      <p>
        <i>Більше читайте у свіжому номері <a href="https://magazine.nv.ua/">журналу НВ</a> — № 43 від 21 листопада 2019 року</i>
      </p>
    </article>
  </body>
</html>