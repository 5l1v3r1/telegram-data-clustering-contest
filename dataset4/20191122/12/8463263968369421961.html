<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/855670/eliminacje-euro-2020-rozlosowano-baraze-o-awans-do-mistrzostw-europy"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-22T12:28:57+00:00"/>
    <meta property="og:title" content="Eliminacje Euro 2020. Rozlosowano baraże o awans do mistrzostw Europy"/>
    <meta property="og:description" content="W piątek w Nyonie rozlosowano półfinały barażów o awans do Euro 2020. Izrael i Macedonia Północna, grupowi rywale Polski w eliminacjach, trafili na Szkocję i Kosowo. Czterech ostatnich finalistów mistrzostw Europy poznamy 31 marca 2020 roku."/>
  </head>
  <body>
    <article>
      <h1>Eliminacje Euro 2020. Rozlosowano baraże o awans do mistrzostw Europy</h1>
      <address><time datetime="2019-11-22T12:28:57+00:00">22 Nov 2019, 12:28</time> by <a rel="author" href="https://sportowefakty.wp.pl/autor/maciej-kmita" target="_blank">Maciej Kmita</a></address>
      <h4>W piątek w Nyonie rozlosowano półfinały barażów o awans do Euro 2020. Izrael i Macedonia Północna, grupowi rywale Polski w eliminacjach, trafili na Szkocję i Kosowo. Czterech ostatnich finalistów mistrzostw Europy poznamy 31 marca 2020 roku.</h4>
      <related>
        <a href="https://sportowefakty.wp.pl/pilka-nozna/855474/reprezentacja-26-bohaterow-to-oni-dali-nam-awans-do-euro-2020"/>
      </related>
      <p>Co ciekawe, na to, kto wystąpi w barażach o awans do Euro 2020, żadnego wpływu nie miały mecze eliminacyjne - decydowały o tym wyniki Ligi Narodów 2018/2019. To absurdalna sytuacja, którą doskonale ilustruje przykład z polskiej grupy.</p>
      <p>W barażach wystąpią Macedonia Północna, która zajęła 3. miejsce, i Izrael, który był 5. Zabraknie w nich natomiast Słowenii, która skończyła eliminacje na 4. pozycji.<br/><b><br/></b>UEFA zadecydowała bowiem, że uczestnicy barażów o awans do Euro 2020 zostaną wyłonieni na podstawie rankingu sporządzonego po zakończeniu Ligi Narodów 2018/2019. <a href="https://sportowefakty.wp.pl/pilka-nozna/855455/eliminacje-euro-2020-cztery-wolne-miejsca-i-szesnascie-druzyn-w-barazach-zasady-">Więcej o nowych zasadach pisaliśmy TUTAJ</a>.</p>
      <p>Półfinały zostaną rozegrane 26 marca 2020 roku, a finały barażów odbędą się pięć dni później. Podczas losowania fazy grupowej Euro 2020, które zostanie przeprowadzone 30 listopada, zwycięzcy barażów będą losowani "w ciemno" - jako triumfatorzy ścieżki A, B, C i D.</p>
      <p>Euro 2020 zostanie rozegrane między 12 czerwca a 12 lipca w 12 krajach Starego Kontynentu. Paneuropejski charakter turnieju to sposób UEFA na uczczenie 60. rocznicy pierwszych mistrzostw Europy.<br/><b><br/>Baraże o awans do Euro 2020:</b></p>
      <p><b>Ścieżka A:</b><br/>Półfinał 1: Islandia - Rumunia<br/>Półfinał 2: Bułgaria - Węgry<br/>Gospodarzem finału będzie zwycięzca meczu Bułgaria - Węgry</p>
      <p><b>Ścieżka B</b><br/>Półfinał 1: Bośnia i Hercegowina - Irlandia Północna<br/>Półfinał 2: Słowacja - Irlandia<br/>Gospodarzem finału będzie zwycięzca meczu Bośnia i Hercegowina - Irlandia Północna</p>
      <p><b>Ścieżka C</b><br/>Półfinał 1: Szkocja - Izrael<br/>Półfinał 2: Norwegia - Serbia<br/>Gospodarzem finału będzie zwycięzca meczu Norwegia - Serbia</p>
      <p><b>Ścieżka D</b><br/>Półfinał 1: Gruzja - Białoruś<br/>Półfinał 2: Macedonia Północna - Kosowo<br/>Gospodarzem finału będzie zwycięzca meczu Gruzja - Białoruś</p>
      <p>WP SportoweFakty</p>
    </article>
  </body>
</html>