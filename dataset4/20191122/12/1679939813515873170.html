<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/ministrul-gaiciuc-despre-afinitatea-pe-care-o-are-cu-igor-dodon-serviciul-si-relatiile-personale-sunt-doua-lucruri-diferite_3059836.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-22T12:48:59+00:00"/>
    <meta property="og:title" content="Ministrul Gaiciuc, despre afinitatea pe care o are cu Igor Dodon: Serviciul şi relaţiile personale sunt două lucruri diferite"/>
    <meta property="og:description" content="Fostul consilier prezidenţial şi noul ministru al Apărării, Victor Gaiciuc, spune că nu vede o problemă în afinitatea pe care o are cu preşedintele Igor Dodon. Asta în contextul în care Gaiciuc este tatăl finului de cununie al preşedintelui. Mai mult, Gai"/>
  </head>
  <body>
    <article>
      <h1>Ministrul Gaiciuc, despre afinitatea pe care o are cu Igor Dodon: Serviciul şi relaţiile personale sunt două lucruri diferite</h1>
      <address><time datetime="2019-11-22T12:48:59+00:00">22 Nov 2019, 12:48</time> by <a rel="author">PUBLIKA.MD</a></address>
      <p><b>Fostul consilier prezidenţial şi noul ministru al Apărării, Victor Gaiciuc, spune că nu vede o problemă în afinitatea pe care o are cu preşedintele Igor Dodon.</b> Asta în contextul în care Gaiciuc este tatăl finului de cununie al preşedintelui. Mai mult, <b>Gaiciuc a încercat să convingă presa că a obţinut fotoliul de ministru pentru meritele acumulate, dar nu pentru că este un bun prieten al preşedintelui, care este şi comandantul superm al Armatei Naţionale. </b></p>
      <p>"Eu cu foarte multe persoane din Republica Moldova sunt în relaţii foarte bune. Încă o dată vreau să menționez că serviciul şi relaţiile personale sunt două lucruri diferite. Sunt absolut convins că această relaţie de prietenie sau de bunăvoinţă ne va ajuta ambilor. Credeţi că v-a ales în această funcţie pentru că îi sunteţi şi rudă? - Nu. Absolut nu. Eu deja în 2001 am fost ministru al Apărării. Nu este nicio legătură între noi de rudenie, de sânge, etc. Mulţumesc mult", a declarat Victor Gaiciuc.<br/><br/><b>Până a ocupa funcţia de ministru al Apărării, Victor Gaiciuc a fost consilierul preşedintelui Igor Dodon în domeniul apărării și securității naționale, dar şi secretar al Consiliului Suprem de Securitate.</b> Atunci, şeful statului a declarat că relaţia de afinitate nu a influenţat la numirea acestuia în funcţie. <br/><br/>"Eu cred că este unul dintre cei mai buni profesioniști în domeniu Apărării şi Securității Naționale. 30:02 Este general de brigadă încă din perioada sovietică şi este o persoană cu o reputaţie destul de impecabilă între toţi care au activat în organele de forţă", a menţionat Igor Dodon.<br/><br/><b>Nu este pentru prima dată când şeful statului a încercat să-l promoveze pe fostul deputat socialist Victor Gaiciuc în funcţii importante.</b> Anterior, Dodon l-a propus pe acesta în fotoliul de ministru al Apărării în Guvernul Filip, dar candidatura acestuia nu a fost acceptată. De asemenea, Igor Dodon l-a decorat, anterior, pe Victor Gaiciuc cu Ordinul Republicii.</p>
      <p>
        <b>La alegerile parlamentare din 24 februarie, tatăl finului de cununie al lui Igor Dodon a candidat pe lista PSRM, fiind cu numărul opt.</b>
      </p>
      <related>
        <h4>Pe aceeaşi temă</h4>
        <a href="https://www.publika.md/igor-dodon-replica-taioasa-pentru-maia-sandu-se-crede-prea-importanta_3059126.html"/>
        <a href="https://www.publika.md/intrevedere-matinala-igor-dodon-s-a-intalnit-cu-prim-ministrul-si-ministrii-din-noul-guvern-ce-au-discutat_3059266.html"/>
        <a href="https://www.publika.md/activistii-vin-cu-acuzatii-grave-in-adresa-lui-igor-dodon-si-a-irinei-vlah-ne-asteapta-un-pericol-foarte-mare_3059763.html"/>
      </related>
    </article>
  </body>
</html>