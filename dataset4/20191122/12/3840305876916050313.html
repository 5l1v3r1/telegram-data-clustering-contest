<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/eveniment/controale-de-amploare-privind-vanzarea-articolelor-pirotehnice-unii-comercianti-risca-inchiderea-activitatii-306745.html"/>
    <meta property="og:site_name" content="B1 TV"/>
    <meta property="article:published_time" content="2019-11-22T12:49:10+00:00"/>
    <meta property="og:title" content="Controale de amploare privind vânzarea articolelor pirotehnice! Unii comercianți riscă închiderea activității"/>
    <meta property="og:description" content="Pentru că sărbătorile de iarnă bat la ușă, Inspecția Muncii anunță controale de amploare în perioada decembrie 2019 - ianuarie 2020, privind comercializarea produselor pirotehnice. Potrivit prevederilor..."/>
  </head>
  <body>
    <article>
      <h1>Controale de amploare privind vânzarea articolelor pirotehnice! Unii comercianți riscă închiderea activității</h1>
      <address><time datetime="2019-11-22T12:49:10+00:00">22 Nov 2019, 12:49</time> by <a rel="author">B1.ro</a></address>
      <p>Pentru că sărbătorile de iarnă bat la ușă, Inspecția Muncii anunță controale de amploare în perioada decembrie 2019 - ianuarie 2020, privind comercializarea produselor pirotehnice.</p>
      <p>Potrivit prevederilor legale, comercianții vor avea termene de remediere a neconformităților, dar în cazul încălcării legii sancțiunile pot merge până la încchiderea activității</p>
      <p>Inspecția Muncii arată că verificările sunt motivate de evenimente grave petrecute în anii anteriori, în țară și în străinătate, care s-au soldat cu explozii și incendii de mari proporții la depozite de articole pirotehnice, provocând mari pagube materiale și, uneori, chiar victime, scrie profit.ro.</p>
      <p>Un alt motiv care stă la baza controalelor constă în faptul că, în perioada Sărbătorilor, sunt cazuri frecvente de vătămări corporale produse de utilizarea articolelor pirotehnice de către copii cu vârsta sub 18 ani.</p>
    </article>
  </body>
</html>