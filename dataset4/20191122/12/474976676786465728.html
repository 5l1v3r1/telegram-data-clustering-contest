<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121311/fatalna-atmosfera-w-po-prawybory-wygladaja-jak-farsa.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-22T12:44:00+00:00"/>
    <meta property="og:title" content="Fatalna atmosfera w PO. &quot;Prawybory wyglądają jak farsa&quot;"/>
    <meta property="og:description" content="Platforma Obywatelska zatwierdziła dwoje kandydatów w prawyborach prezydenckich. 14 grudnia politycy i działacze regionalni PO oficjalnie zdecydują, kto będzie kandydatem formacji na prezydenta. Tymczasem w największej partii opozycyjnej nastroje są fatalne."/>
  </head>
  <body>
    <article>
      <h1>Fatalna atmosfera w PO. "Prawybory wyglądają jak farsa"</h1>
      <address>
        <time datetime="2019-11-22T12:44:00+00:00">22 Nov 2019, 12:44</time>
      </address>
      <h4>Platforma Obywatelska zatwierdziła dwoje kandydatów w prawyborach prezydenckich. 14 grudnia politycy i działacze regionalni PO oficjalnie zdecydują, kto będzie kandydatem formacji na prezydenta. Tymczasem w największej partii opozycyjnej nastroje są fatalne.</h4>
      <p>Teraz kandydaci będą musieli przekonać regionalnych działaczy PO do swojej wizji prezydentury. – Na oficjalną prezentację kandydatów w formie debaty zapraszamy państwa 7 grudnia. Od dzisiaj nasi kandydaci mogą ruszać w Polskę i przekonywać nasze środowisko polityczne przed ostateczną decyzją 14 grudnia – mówił dziś Rafał Grupiński, poseł PO.</p>
      <p>Z kolei "Gazeta Wyborcza" opisuje fatalną atmosferę w Platformie Obywatelskiej. Politycy PO nie mają wątpliwości, że Jacek Jaśkowiak to kandydat, który przyszedł z pomocą Grzegorzowi Schetynie. Jednocześnie rozmówcy dziennika wskazują, że atmosfera w PO jest fatalna. – Cała atmosfera, tajemnice, koperty w ostatnim momencie pokazują, jak fatalna jest atmosfera w partii. Prawybory wyglądają jak farsa. Jak można ogłaszać taką konkurencję, gdy w kierownictwie panuje generalna ekstaza dla Małgorzaty Kidawy-Błońskiej? To jest wybór bez wyboru, stylem przypomina to PiS – mówi jeden z nich "GW".</p>
      <p>Niektórzy politycy PO uważają też, że Grzegorz Schetyna może utrzymać fotel szefa partii, ale do ostatecznych rozliczeń dojdzie po przegranych wyborach prezydenckich. – Kandydat Platformy może je przegrać. Chociażby dlatego, że w partii, którą drąży tak poważny konflikt, nie da się zrobić dobrej kampanii. Nie da się przekonać działaczy, by uwierzyli w zwycięstwo – mówią niektórzy politycy PO.</p>
      <footer>/ Źródło: wyborcza.pl <br/>/ kga</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121307/po-zatwierdzila-dwoje-kandydatow-w-prawyborach-jaskowiak-obronie-polske-przed-duda.html"/>
      </related>
    </article>
  </body>
</html>