<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/eventi/terremoto-irpinia-1980-mostra-fotografica.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-22T12:03:00+00:00"/>
    <meta property="og:title" content="&quot;Irpinia 23 Novembre1980 – Immagini, racconti, ricordi&quot;, mostra documentale all’Istituto Regina Margherita"/>
    <meta property="og:description" content="Il 23 novembre 2019 ricorre il 39° anniversario del disastroso terremoto dell'Irpinia del 1980 che colpì la Campania (in particolare l’Irpinia) e la Basilicata."/>
  </head>
  <body>
    <article>
      <h1>"Irpinia 23 Novembre1980 – Immagini, racconti, ricordi", mostra documentale all’Istituto Regina Margherita</h1>
      <address><time datetime="2019-11-22T12:03:00+00:00">22 Nov 2019, 12:03</time> by <a rel="author">Redazione</a></address>
      <ul>
        <li><b>Quando</b> <br/>Dal 23/11/2019 al 23/11/2019</li>
      </ul>
      <p>Il 23 novembre 2019 ricorre il 39° anniversario del disastroso terremoto dell'Irpinia del 1980 che colpì la Campania (in particolare l’Irpinia) e la Basilicata.</p>
      <p>Alle ore 19:35 una forte scossa di magnitudo 6,5-6,9 (scala Richter), della durata di circa 90 secondi con un ipocentro di circa 30 km di profondità, colpì una vasta area di circa 17.000 km² che si estendeva dall´Irpinia al Vulture, tra le province di Avellino, Salerno e Potenza.</p>
      <p>Si contarono più di 2900 morti, 8000 feriti e oltre 230mila senza tetto. Tra i comuni più colpiti: Castelnuovo di Conza, Sant'Angelo dei Lombardi, Laviano, Conza<br/>della Campania, Lioni, Senerchia, Teora, Calabritto e Santomenna.</p>
      <p>Ritardi nei soccorsi e strade spesso inaccessibili aggravarono ulteriormente il dramma. Il Presidente della Repubblica Sandro Pertini lanciò l’appello “FATE PRESTO” un grido che ancora oggi vibra nell’anima e nel cuore dei popoli dell’Irpinia e della Basilicata.</p>
      <p>Il Museum&amp;Events Dentice Pantaleone in collaborazione dell’associazione La Piccola Cometa e dell’IC Regina Elena – Leonardo Da Vinci di Avellino e con il Patrocinio Morale del Comune di Avellino ha promosso una mostra documentale, fotografica e artistica dal titolo” Irpinia 23 Novembre1980 – Immagini, racconti, ricordi” che ci riportano a quel triste giorno che ha cambiato per sempre i connotati storici dei paesi della cosiddetta area del cratere.</p>
      <p>Per l’occasione e su gentile concessione del pittore Fernando Masi sarà esposta la grande tela “L’Esodo”, realizzata dall’artista nel 1981. La mostra che è stata allestita nei saloni dell’Istituto Regina Margherita sarà inaugurata il sabato 23 novembre 2019, ore 10,00, dal Sindaco Gianluca Festa, Fiorella Pagliuca DS dell’IC Regina Margherita – Leonardo Da Vinci, dal Presidente della Commissione Cultura del Comune di Avellino Alessandra Iannuzzi. Seguirà un reading dei poeti: Antonietta Gnerre, Monia Gaita, Carmelina De Maio e Carmine Montella dedicato alle vittime del terremoto.</p>
      <p>La mostra rimarrà aperta al pubblico e soprattutto agli studenti fino al 27 novembre 2019.</p>
    </article>
  </body>
</html>