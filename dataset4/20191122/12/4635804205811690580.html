<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/the-falcon-and-the-winter-soldierda-captain-america-soylentisi/"/>
    <meta property="og:site_name" content="LOG"/>
    <meta property="article:published_time" content="2019-11-22T12:30:13+00:00"/>
    <meta property="og:title" content="The Falcon and the Winter Soldier’da Captain America söylentisi"/>
    <meta property="og:description" content="Disney+ ile birlikte duyurulan The Falcon and the Winter Soldier dizisinde Captain America söylentilerine Chris Evans'ın açıklaması netlik kazandırdı."/>
  </head>
  <body>
    <article>
      <h1>The Falcon and the Winter Soldier’da Captain America söylentisi</h1>
      <address><time datetime="2019-11-22T12:30:13+00:00">22 Nov 2019, 12:30</time> by <a rel="author">Billur YASA</a></address>
      <p>Disney+ ile birlikte duyurulan The Falcon and the Winter Soldier dizisinde <b>Captain America</b> söylentilerine Chris Evans’ın açıklaması netlik kazandırdı.</p>
      <p>Avengers Endgame sonrasında duyurulan <b>The Falcon and the Winter Soldier</b>‘ı heyecanla bekliyoruz. Dizinin başrollerini Anthony Mackie ve Sebastian Stan birlikte üstlenecek. Onlara Peggy Carter’ın yeğeni Sharon Carter’ı canlandıran Emily VanCamp eşlik edecek. Disney+ üzerinden izleyicilerle buluşacak olan dizinin tam olarak neyi konu edeceğini bilmiyoruz. Fakat internette dolaşan söylentilere göre Amerikan hükümeti <b>Steve Rogers</b>‘tan sonra Sam Wilson’ın Captain America olmasını istemeyecek. Onun yerine farklı bir ajanı Captain America olarak giydirip kahramanlık yapması sağlanacak. <b>Sam Wilson </b>ve<b> Bucky Barnes</b> de bu hataya karşı mücadele verecek. Bu konunun ardından Steve Rogers’ın yaşlı halinin The Falcon and the Winter Soldier’da görülebileceği konuşuluyordu. <b>Chris Evans</b> ise açıklamasıyla bu söylentileri <a href="https://screenrant.com/falcon-winter-soldier-no-captain-america-cameo-evans/">yalanlamış oldu</a>.</p>
      <h3>Chris Evans’ın Captain America açıklaması</h3>
      <p>
        <i>“Bu dünyaya veda etmek gerçekten çok zordu. Marvel’ın Captain America planlarının bir noktada yanlış gitmesi ve istediğimiz gibi sonuç vermemesi ihtimali her zaman vardı. Tüm olumsuzluklara rağmen her şey yolunda gitti. Sonuç o kadar güzel oldu ki, geçerli bir sebep olmadıkça veya açıklayacak çok güzel bir gerçek ortaya çıkmadıkça bu sonu bozmak istemem. Şimdilik elde ettiğimiz finalin memnuniyetiyle yetinmeyi tercih ederim.”</i>
      </p>
      <p>Açıkçası Chris Evans’a bu düşüncesinde katılıyoruz. Captain America’nın hikayesi güzel bir noktada sonlandı. İzleyicileri tatmin eden bir final oldu. Karakteri sık sık görmeye devam etmemiz finalin etkisini azaltacaktır.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/soylentiler-sonrasi-todd-phillipsin-en-net-joker-2-aciklamasi/"/>
      </related>
    </article>
  </body>
</html>