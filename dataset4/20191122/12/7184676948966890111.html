<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/22/subsydiyi-pensiyi-ta-zarplaty-shho-zminytsya-dlya-ukrayintsiv-u-2020-rotsi/"/>
    <meta property="og:site_name" content="Народна Правда"/>
    <meta property="article:published_time" content="2019-11-22T12:19:11+00:00"/>
    <meta property="og:title" content="Субсидії, пенсії та зарплати: що зміниться для українців у 2020 році"/>
    <meta property="og:description" content="14 листопада Верховна Рада України ухвалила рішення про державний бюджет на 2020 рік, який передбачає, що субсидії, пенсії та зарплати у наступному році зростуть."/>
  </head>
  <body>
    <article>
      <h1>Субсидії, пенсії та зарплати: що зміниться для українців у 2020 році</h1>
      <h2>Однією з найважливіших змін є зростання прожиткового мінімуму</h2>
      <address>
        <time datetime="2019-11-22T12:19:11+00:00">22 Nov 2019, 12:19</time>
      </address>
      <p>У четвер, 14 листопада, Верховна Рада України ухвалила рішення про <a href="https://narodna-pravda.ua/2019/11/22/rada-prijnyala-byudzhet-2020-shho-bude-z-zarplatami-ta-pensiyami/">державний бюджет на 2020 рік</a>, який передбачає, що субсидії, пенсії та зарплати у наступному році зростуть.</p>
      <p>Про це розповідає НАРОДНА ПРАВДА із посиланням на <a href="https://vesti.ua/">Вести.</a></p>
      <p>Loading...</p>
      <p>Однією з найважливіших змін є зростання прожиткового мінімуму, який збільшиться з 1 липня 2020 року на 91 грн, а з 1 грудня – ще на 71 грн. Так, протягом наступного року цей показник зросте на 162 грн.</p>
      <p>
        <b>
          <i>Зарплати</i>
        </b>
      </p>
      <p>Мінімальна зарплата має зрости вже з 1 січня на 550 грн і скласти 4723 грн. Крім того прогнозується зростання середньої зарплати до 12497 грн. Однак, за останніми даними статистики понад 4 млн найманих працівників отримують в місяць не більше 5 тис. грн. Тому навіть при зростанні середньої зарплати на 17%, доходи українців залишаться на рівні 5-6 тис. грн.</p>
      <p>
        <b>
          <i>Пенсії</i>
        </b>
      </p>
      <p>Станом на жовтень в Україні нараховувалося 11 млн 349 тисяч пенсіонерів. При цьому 4,8 млн з них отримують пенсії у розмірі меншому за 2000 гривень. Згідно з бюджетом на наступний рік мінімальна пенсія збільшиться на 131 грн, або на 8%. З 1 липня пенсія зросте з 1638 грн до 1712 грн, а з 1 грудня – до 1769 грн. При очікуваній інфляції на рівні 5,5% більшу частину надбавки з’їсть зростання цін.</p>
      <p>
        <b>
          <i>Субсидії</i>
        </b>
      </p>
      <p>У бюджеті на наступний рік заплановано скорочення видатків на субсидії сім’ям, а також на придбання пічного побутового палива і скрапленого газу. Відтак, на це передбачається лише 47,6 млрд грн, тоді як у поточному році ця сума складала 58 млрд гривень.</p>
      <p>Раніше повідомлялося, що Кабінет Міністрів Україні <a href="https://narodna-pravda.ua/2019/11/22/desyatki-tisyach-ukrayintsiv-zalishatsya-bez-pensiyi-kabmin-uhvaliv-skandalne-rishennya/">скоротив перелік професій, які дають право на вихід на пенсію у 50 років</a> за наявності 20 (для жінок) і 25 років (для чоловіків) стажу. Рішення торкнеться частини українців, які тепер будуть змушені виходити на пенсію пізніше.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>