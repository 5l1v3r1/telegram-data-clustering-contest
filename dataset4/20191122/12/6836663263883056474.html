<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.e15.cz/byznys/prumysl-a-energetika/tesla-predstavila-elektricky-pickup-skoncilo-to-prasklinami-v-neprustrelnem-skle-1364451"/>
    <meta property="og:site_name" content="E15.cz"/>
    <meta property="article:published_time" content="2019-11-22T12:00:00+00:00"/>
    <meta property="og:title" content="Tesla představila elektrický pickup. Skončilo to prasklinami v neprůstřelném skle"/>
    <meta property="og:description" content="Franz von Holzhausen, hlavní designér společnosti Tesla, bere do ruky kovovou kouli. Otočí se a namíří jí na okénka prvního elektrického pickupu společnosti Tesla, která mají být neprůstřelná. Jenže hozený předmět napáchá značnou škodu a von Holzhausen i opodál stojící Elon Musk jen nevěřícně koukají. Tak by se dal shrnout hlavní moment představení nové tesly, jejíž cena bude začínat na 39 900 dolarech (asi 920 tisíc korun). "/>
  </head>
  <body>
    <article>
      <h1>Tesla představila elektrický pickup. Skončilo to prasklinami v neprůstřelném skle</h1>
      <address><time datetime="2019-11-22T12:00:00+00:00">22 Nov 2019, 12:00</time> by <a rel="author">Jiří Frydlewicz</a></address>
      <p>
        <b>Franz von Holzhausen, hlavní designér společnosti Tesla, bere do ruky kovovou kouli. Otočí se a namíří jí na okénka prvního elektrického pickupu společnosti Tesla, která mají být neprůstřelná. Jenže hozený předmět napáchá značnou škodu a von Holzhausen i opodál stojící Elon Musk jen nevěřícně koukají. Tak by se dal shrnout hlavní moment představení nové tesly, jejíž cena bude začínat na 39 900 dolarech (asi 920 tisíc korun). </b>
      </p>
      <p>Futuristicky vypadající vozidlo nazvané Tesla Cybertruck by se mělo začít vyrábět koncem roku 2021.</p>
      <related>
        <a href="https://www.e15.cz/tema/miliardari/vizionari/vypada-opravdu-divne-tesla-svym-pickupem-sokovala-hodnota-firmy-klesla-o-sto-miliard-1364465"/>
      </related>
      <p>Právě vzhled je podle agentury <a href="https://www.reuters.com/article/us-tesla-pickup/tesla-unveils-first-ever-electric-pickup-truck-idUSKBN1XW0BT">Reuters</a> tím, co by mohlo prodeje nově oznámeného automobilu pokazit. Analytik Matt DeLorenzo ze společnosti Kelley Blue Book dokonce poznamenal, že Cybertruck nepředstavuje žádnou hrozbu pro trh s pickupy, jak ho známe dnes. „V nejlepším případě to bude produkt, který vyplní mezeru na trhu,“ dodal DeLorenzo. </p>
      <p>Vůz, se kterým se Tesla pokusí vstoupit na nový trh, má na jedno nabití ujet asi 400 kilometrů. Tento údaj se týká nejlevnějšího modelu. Naopak ten nejdražší, který si v budoucnu budou moci zákazníci pořídit za 69 900 dolarů, tedy zhruba 1,6 milionu korun, má zvládnout celkem 800 kilometrů na jedno nabití a z nuly na sto kilometrů za hodinu se rozjede pod tři vteřiny. </p>
      <figure>
        <iframe src="https://www.youtube.com/embed/m7atGkba-Z8" width="560" height="315" data-service="Youtube" scrolling="no"/>
      </figure>
      <p>
        <b>Podívejte se na předstevní elektrického pickupu Tesla Cybertruck:</b>
      </p>
      <related>
        <a href="https://www.e15.cz/byznys/prumysl-a-energetika/tesla-preskocila-gigant-general-motors-je-nejhodnotnejsi-americkou-automobilkou-1363615"/>
      </related>
      <related>
        <a href="https://www.e15.cz/tema/miliardari/vizionari/musk-vybral-misto-pro-dalsi-gigatovarnu-tesly-dockaji-se-ji-nemci-1364133"/>
      </related>
      <related>
        <a href="https://www.e15.cz/byznys/doprava-a-logistika/nizozemci-propadli-teslamanii-model-3-je-nejprodavanejsim-automobilem-v-zemi-1362513"/>
      </related>
      <related>
        <h4>Související články</h4>
        <a href="https://www.e15.cz/zahranicni/tesle-vyrazne-klesl-zisk-firmu-navic-opousti-financni-reditel-1355865"/>
        <a href="https://www.e15.cz/byznys/prumysl-a-energetika/tesla-predstavila-model-y-prodavat-ho-zacne-za-dva-roky-1357157"/>
        <a href="https://www.e15.cz/byznys/fleet-special/tesla-setri-vozy-bude-prodavat-vyhradne-online-1356742"/>
        <a href="https://www.e15.cz/zahranicni/tesla-planuje-evropskou-expanzi-pobocku-brzy-otevre-i-na-slovensku-1362621"/>
        <a href="https://www.e15.cz/tema/miliardari/vizionari/tesla-se-vratila-k-zisku-akcie-posilily-o-dvacet-procent-1363577"/>
      </related>
    </article>
  </body>
</html>