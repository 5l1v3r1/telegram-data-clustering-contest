<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549102.html/%D8%A8%D8%B5%DB%8C%D8%B1%D8%AA-%D9%85%D8%B1%D8%AF%D9%85-%D8%A7%DB%8C%D8%B1%D8%A7%D9%86-%D8%AA%D9%88%D8%B7%D8%A6%D9%87-%D9%87%D8%A7%DB%8C-%D8%AF%D8%B4%D9%85%D9%86%D8%A7%D9%86-%D9%86%D8%A7%DA%A9%D8%A7%D9%85-%DA%AF%D8%B0%D8%A7%D8%B4%D8%AA--%D8%A7%D8%B3%D8%AA%D9%82%D8%A7%D9%85%D8%AA-%D9%88-%D8%B5%D8%A8%D9%88%D8%B1%DB%8C-%D8%B1%D9%85%D8%B2-%D9%BE%DB%8C%D8%B1%D9%88%D8%B2%DB%8C-%D9%85%D8%AC%D8%A7%D9%87%D8%AF%D8%A7%D9%86-%D8%AF%DB%8C%D9%86-%D8%A7%D8%B3%D9%84%D8%A7%D9%85-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T12:02:00+00:00"/>
    <meta property="og:title" content="بصیرت مردم ایران توطئه‌های دشمنان ناکام گذاشت/ استقامت و صبوری رمز پیروزی مجاهدان دین اسلام است"/>
    <meta property="og:description" content="قائم‌مقام مدیر حوزه‌های علمیه سراسر کشور گفت: تفکر دفاعی انقلاب اسلامی بر اساس آموزه‌های دینی است و بر اساس همین آموزه‌ها استقامت و صبوری رمز پیروزی مجاهدان دین اسلام است."/>
  </head>
  <body>
    <article>
      <h1>بصیرت مردم ایران توطئه‌های دشمنان ناکام گذاشت/ استقامت و صبوری رمز پیروزی مجاهدان دین اسلام است</h1>
      <h2>قائم مقام مدیر حوزه‌های علمیه:</h2>
      <address>
        <time datetime="2019-11-22T12:02:00+00:00">22 Nov 2019, 12:02</time>
      </address>
      <p>قائم‌مقام مدیر حوزه‌های علمیه سراسر کشور گفت: تفکر دفاعی انقلاب اسلامی بر اساس آموزه‌های دینی است و بر اساس همین آموزه‌ها استقامت و صبوری رمز پیروزی مجاهدان دین اسلام است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://diyareaftab.ir/">دیار آفتاب</a>؛ حجت‌الاسلام غفوری، قائم‌مقام مدیر حوزه‌های علمیه سراسر کشور شامگاه پنج‌شنبه در یادواره ۲۵ شهید تلخاب با اشاره به اینکه اسلام کامل‌ترین نظام سیاسی را برای بشریت تدبیر کرده است گفت: اگر درآیات قرآن تدبر و تفکر شود در این آیات تدابیر نظام سیاسی برای زندگی سعادتمندانه بشر و دفاع از کیان اسلامی است.</p>
      <p>غفوری اظهار کرد: نظام‌های سیاسی اغلب برای دفاع، ارتش‌های مجهزی پیش بینی می کنند اما در ماموریت‌ها به هدف مورد نظر دست پیدا نمی کنند.</p>
      <p>وی گفت: در نظام سیاسی که بنیان کار بر عقیده و باور قلبی نیست، هدف مورد نظر محقق نمی شود.</p>
      <p>غفوری با بیان اینکه همه اعم از زن و مرد برای دفاع از اسلام مسئولیت دارند، گفت: تفکر نظام سیاسی اسلام کاملا متفاوت از سایر نظام های سیاسی است و مبنای تفکر نظام سیاسی اسلامی برای حفظ اسلام است.</p>
      <p>وی بیان کرد: همه ابرقدرت های غرب و شرق دست به دست همه داده بودند تا اثری از دین اسلام نباشد اما با ظهور انقلاب اسلامی به رهبری امام خمینی(ره) اسلام بیش از گذشته در جوامع بشری گسترش یافت.</p>
      <p>غفوری اظهار کرد: تفکر دفاعی انقلاب اسلامی بر اساس آموزه های دینی است و بر اساس همین آموزه ها استقامت و صبوری رمز پیروزی مجاهدان دین اسلام است.</p>
      <p>عضو شورای سیاست گذاری ائمه جمعه گفت: سیاست دفاعی انقلاب اسلامی و نظام جمهوری اسلامی هم بر مبنای استقامت و صبوری است.</p>
      <p>وی بیان کرد: همه ابرقدرت های غرب و شرق دست به دست همه داده بودند تا اثری از دین اسلام نباشد اما با ظهور انقلاب اسلامی به رهبری امام خمینی(ره) اسلام بیش از گذشته در جوامع بشری گسترش یافت.</p>
      <p>غفوری اظهار کرد: تفکر دفاعی انقلاب اسلامی بر اساس آموزه های دینی است و تفکر دکترین نظام اسلامی سبب شد تا سرنوشت دنیا تغییر پیدا کند.</p>
      <p>عضو شورای سیاستگذاری ائمه جمعه کشور افزود: همه مجاهدانی که برای انقلاب اسلامی جهاد کردند و در این راه مقاومت کردند در این انقلاب سهم دارند.</p>
      <p>وی با اشاره به اغتشاشات اخیر خاطر نشان کرد: دشمن خارجی که به دنبال ضربه به این نظام هستند، با آموزش در شبکه های اجتماعی و دلارهای فراوان این اغتشاش گران را سازماندهی کرده بودند اما با بصیرت مردم ایران دشمنان ناکام ماندند.</p>
      <p>انتهای پیام/</p>
    </article>
  </body>
</html>