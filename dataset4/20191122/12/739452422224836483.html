<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/11/22/o-co-pojde-v-parizi-9-decembra-anton-kanevskij/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-11-22T12:17:11+00:00"/>
    <meta property="og:title" content="O čo pôjde v Paríži 9. decembra (Anton Kanevskij)"/>
    <meta property="og:description" content="Komentár Antona Kanevského (Fond strategickej kultúry) Snahy o prímerie na východnej Ukrajine budú znova stáť za „deravý groš“ V polovici novembra sa objavili správy, že očakávaná schôdzka ohľadom Ukrajiny v „normandskom formáte“ by sa mala uskutočniť 9. decembra v Paríži. Takmer súčasne došlo k významnej udalosti. Rusko vrátilo Ukrajine lode zadržané..."/>
  </head>
  <body>
    <article>
      <h1>O čo pôjde v Paríži 9. decembra (Anton Kanevskij)</h1>
      <address><time datetime="2019-11-22T12:17:11+00:00">22 Nov 2019, 12:17</time> by <a rel="author">Preklad: Redakcia HD</a></address>
      <p>Komentár Antona Kanevského <a href="https://www.fondsk.ru/news/2019/11/21/chto-budut-obsuzhdat-v-parizhe-9-dekabrja-49513.html">(Fond strategickej kultúry)</a></p>
      <p>
        <b>
          <i>Snahy o prímerie na východnej Ukrajine budú znova stáť za „deravý groš“</i>
        </b>
      </p>
      <p>V polovici novembra sa objavili správy, že očakávaná schôdzka ohľadom Ukrajiny v „<i>normandskom formáte</i>“ by sa mala uskutočniť 9. decembra v Paríži. Takmer súčasne došlo k významnej udalosti. Rusko vrátilo Ukrajine lode zadržané počas provokácie <a href="https://www.hlavnydennik.sk/2019/11/18/mimoriadna-sprava-rusko-vratilo-ukrajine-jej-vojenske-lode-ktore-boli-zadrzane-nedaleko-krymu-v-roku-2018/">v Kerčskom prielive</a>. Čo nepriamo naznačuje konštruktívne zmeny v rokovaniach. „<i>Badáme zmeny k lepšiemu v mnohých oblastiach pred plánovanou schôdzkou,</i>“ uviedol hovorca Kremľa Dmitrij Peskov.</p>
      <p>Berlín aj Paríž majú dobrý dôvod vyriešiť ukrajinskú krízu. Sankcie proti Rusku škodia aj samotnej Európe.</p>
      <h4>Situácia je nasledovná …</h4>
      <p>Hlavným problémom je zákon o osobitnom štatúte <a href="https://www.hlavnydennik.sk/2019/11/10/ukrajinska-armada-a-povstalci-zacinaju-v-donbase-s-novym-pokusom-o-uvolnenie-napatia-foto/">Donbasu</a>. Jeho platnosť končí 31. decembra. Kremeľ informoval o rozhovore medzi Vladimírom Putinom a Emmanuelom Macronom z 18. novembra. Uvádza: „<i>Je nevyhnutné, aby Kyjev splnil svoje záväzky týkajúce sa vnútorného ukrajinského usporiadania. V prvom rade zabezpečil uplatnenie zákona o osobitnom štatúte Donbasu</i>“.</p>
      <related>
        <a href="https://www.hlavnydennik.sk/2019/11/20/nahliadnut-za-trumpa-fedor-lukjanov/"/>
      </related>
      <p>Zákon o osobitnom štatúte Donbassu bol prijatý v septembri 2014. Hovorí o osobitnom postupe pri sebaurčení oblastí Donecka a Luhanska. Následne bola jeho platnosť predĺžený do 31. decembra 2019. Lenže 3. októbra Vladimír Zelenský uviedol: „Bude nový zákon“. Názory ukrajinských politikov ale nie sú jednoznačné. „Z“ tím ukrajinského prezidenta odmieta potvrdiť súčasný zákon. Hoci nie je známe konečné stanovisko, vyhliadky na úspech stretnutia v Paríži sú zatiaľ pochmúrne.</p>
      <h4>Ruský postoj k tejto otázke je jasný.</h4>
      <p>Prezentoval ho <a href="https://www.hlavnydennik.sk/2019/08/07/zelenskyj-vyzval-putina-vyuzit-svoj-vplyv-v-donbase-na-dodrziavanie-primeria/">Vladimír Putin</a> na investičnom fóre „Rusko volá!“ O situácii v Donbase uviedol: „<i>Aké sú vyhliadky, bude do veľkej miery závisieť od ukrajinskej strany. Na Ukrajine však neustále vyvolávajú nové problémy. Považujeme to za neprijateľné a škodiace usporiadaniu pomerov v Donbase. Čoraz častejšie počuť hlasy, že Minské dohody by sa mali zmeniť. Sú tu snahy zmeniť osobitný štatút Donbasu. Pričom pôvodný zákon vzišiel z dohody so zástupcami Donbasu. Nebudú fungovať žiadne zákony, ktoré nie sú dohodnuté s predstaviteľmi Luhanska a Donecka. Povedú iba do slepej uličky</i>“.</p>
      <p>Otázka tak znie, s čím vlastne Vladimír Zelenský pôjde na rokovanie do Paríža. Kyjev opakovane vyhlásil, že všetky „<i>ústupky</i>“ sú potrebné iba na to, aby sa stretnutie uskutočnilo. Podľa Moskvy však stretnutie len kvôli stretnutiu nemá zmysel.</p>
      <h4>Čo majú znamenať ukrajinské úvahy o „červených čiarach“?</h4>
      <p>O tom, že Kyjev nepotrebuje kompromis. Berie teda len vzdanie sa donbaských republík a nič iné? Má Ukrajina nejaký „plán B“? Tesne pred stretnutím v Paríži začína ukrajinské vedenie hovoriť o odstúpení od <a href="https://www.hlavnydennik.sk/2019/07/18/strany-ukrajinskeho-konfliktu-sa-dohodli-na-novom-primeri-v-bieloruskom-minsku/">Minských dohôd</a>. Dokonca spomína i možnosť akejsi „<i>mierovej misie</i>“.</p>
      <related>
        <a href="https://www.hlavnydennik.sk/2019/11/20/slovanska-konfederacia-sa-americanom-nepaci-dmitrij-minin/"/>
      </related>
      <p>Ukrajinská strana sa zrejme pokúsi pozmeniť výsledky dosiahnuté v Minsku. Zelenský to priznal otvorene. V Paríži by rád dosiahol skutočné a nie „falošné“ prímerie. Čo znie pekne. Až na to, že práve ukrajinská strana podkopávala všetky predchádzajúce dohodnuté prímeria.</p>
      <p>A čo má teda podľa Kyjeva nasledovať po skutočnom zastavení paľby? Prebratie kontroly hraníc s Ruskom? Uskutočnenie volieb už nie na okupovanom území Donbasu, ale na území celistvej Ukrajiny?</p>
      <p>O čom vlastne chce diskutovať v Paríži <a href="https://www.hlavnydennik.sk/2019/07/16/poradcovia-lidrov-normandskej-stvorky-sa-dohodli-na-primeri-v-donbase/">„Normandská štvorka“</a>? Ak sa teda stretnutie vzhľadom na vývoj situácie vôbec uskutoční. Ako varoval ruský prezident, žiadne nové zákony o osobitnom štatúte Donbasu bez dohody s Luhanskom a Doneckom fungovať nebudú. Skončia v slepej uličke.</p>
    </article>
  </body>
</html>