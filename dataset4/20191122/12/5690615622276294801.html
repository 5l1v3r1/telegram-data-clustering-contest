<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837223-skaletska-problemu-z-nestacheyu-groshey-na-insulini-virishat-cherez-dostupni-liki"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T12:23:00+00:00"/>
    <meta property="og:title" content="Скалецька: проблему з нестачею грошей на інсуліни вирішать через &quot;Доступні ліки&quot;"/>
    <meta property="og:description" content="КИЇВ. 22 листопада. УНН. У 2020 році розшириться програма &quot;Доступні ліки&quot;, на яку удвічі збільшиться сума виділених кошті. Також туди включать інсуліни, і …"/>
  </head>
  <body>
    <article>
      <h1>Скалецька: проблему з нестачею грошей на інсуліни вирішать через "Доступні ліки"</h1>
      <address><time datetime="2019-11-22T12:23:00+00:00">22 Nov 2019, 12:23</time> by <a rel="author">Наталія Рябцева</a></address>
      <p><b>КИЇВ. 22 листопада. УНН.</b> У 2020 році розшириться програма "Доступні ліки", на яку удвічі збільшиться сума виділених кошті. Також туди включать інсуліни, і таким чином наступного року має бути відсутня як проблема нестача грошей у регіонах на їхню закупівлю. Про це повідомила міністр охорони здоров’я Зоряна Скалецька під час пресконференції у Житомирі, передає кореспондент <b>УНН</b>.</p>
      <p>"Розшириться програма "Доступні ліки" - фінансово вдвічі збільшиться сума. Додані з 1 квітня інсуліни. Та історія, що ми маємо кожного року, цього року – також. Коли у регіонах є недостача коштів на закупівлю інсулінів - наступного року буде відсутньою як проблема. Ми її вирішуємо шляхом включення у програму "Доступні ліки", - повідомила Скалецька.</p>
      <p>Вона також зазначила, що рішення, пов’язані з розширенням гарантованого пакету, про можливість додаткового медичного страхування та інструменти, які є щодо доступних ліків, у тому числі щодо реімбурсації - приведуть до мінімізації коштів, які громадяни викладатимуть з власної кишені.</p>
      <p>Раніше <b>УНН</b> повідомив, скільки коштів виділено на <a href="https://www.unn.com.ua/uk/news/1835361-reimbursatsiya-insuliniv-2020-skilki-vidileno-koshtiv-ta-chi-vistachit-yikh">реімбурсація інсулінів</a> у 2020 році та чи вистачить їх.</p>
    </article>
  </body>
</html>