<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598594/54xronos-ksegelase-syntaksiouxopire-karydia-3200-euro-kai-den-plirose"/>
    <meta property="og:site_name" content="SIGMALIVE"/>
    <meta property="article:published_time" content="2019-11-22T12:39:00+00:00"/>
    <meta property="og:title" content="54χρονος ξεγέλασε συνταξιούχο–Πήρε καρύδια 3,200 ευρώ και δεν πλήρωσε"/>
    <meta property="og:description" content="Σε καταγγελία στην Αστυνομία προχώρησε ένας συνταξιούχος 74 ετών.    Όπως ανέφερε, πώλησε είκοσι σάκους καρύδια έναντι του χρηματικού ποσού των..."/>
  </head>
  <body>
    <article>
      <h1>54χρονος ξεγέλασε συνταξιούχο–Πήρε καρύδια 3,200 ευρώ και δεν πλήρωσε</h1>
      <address><time datetime="2019-11-22T12:39:00+00:00">22 Nov 2019, 12:39</time> by <a rel="author">SigmaLive</a></address>
      <p><b>Σε καταγγελία στην Αστυνομία προχώρησε ένας συνταξιούχος 74 ετών. <br/></b> <br/>Όπως ανέφερε, πώλησε είκοσι σάκους καρύδια έναντι του χρηματικού ποσού των 3.200 ευρώ σε ένα πρόσωπο ωστόσο αυτός τον ξεγέλασε και δεν τον πλήρωσε.<br/> <br/>Σύμφωνα με την Αστυνομία, από περαιτέρω εξετάσεις, προέκυψε μαρτυρία εναντίον 54χρονου Ε/κ. <br/> <br/>Εναντίον του εξασφαλίστηκε ένταλμα σύλληψης και καταζητείται. <br/> <br/>Ο παραπονούμενος ανέφερε επίσης στην Αστυνομία ότι κάλεσε τον 54χρονο αρκετές φορές στο τηλέφωνο ωστόσο αυτός δεν ανταποκρίθηκε στα τηλεφωνήματα του και δεν τον αποπλήρωσε για τα καρύδια που του πώλησε. <br/> <br/>Σύμφωνα με τον 74χρονο, ο 54χρονος αρχικά του είχε ζητήσει να του πωλήσει όλη την παραγωγή του ωστόσο επειδή αυτό δεν ήταν εφικτό ο παραπονούμενος του πώλησε είκοσι σάκους καρύδια. <br/> <br/>Εναντίον του 54χρονου η Αστυνομία εξετάζει υπόθεση εξασφάλισης αγαθών με ψευδείς παραστάσεις. <br/> </p>
    </article>
  </body>
</html>