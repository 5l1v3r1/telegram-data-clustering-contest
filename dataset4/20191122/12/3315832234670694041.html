<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/1d3b6c06c62e987c/incendiile-catastrofale-din-australia-se-raspandesc-ca-o-mare-de-foc.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-22T12:40:27+00:00"/>
    <meta property="og:title" content="Incendiile catastrofale din Australia se răspândesc ca o „mare de foc”"/>
    <meta property="og:description" content="Autoritățile din Australia sunt în continuare în alertă, după ce incendiile care au cuprins sudul și estul țării se răspândes cu cu repeziciune. Incendiile din nordul statului New South Wales și Queensland au provocat moartea a trei persoane și au distrus peste 150 de case. Acum, flăcările amenință orașul Adelaide, anunță BBC, care prezintă imagini difuzate de televiziunea națională ABC."/>
  </head>
  <body>
    <article>
      <h1>Incendiile catastrofale din Australia se răspândesc ca o „mare de foc”</h1>
      <address><time datetime="2019-11-22T12:40:27+00:00">22 Nov 2019, 12:40</time> by <a rel="author">Jurnal.md</a></address>
      <p>
        <b>Autoritățile din Australia sunt în continuare în alertă, după ce incendiile care au cuprins sudul și estul țării se răspândes cu cu repeziciune. Incendiile din nordul statului New South Wales și Queensland au provocat moartea a trei persoane și au distrus peste 150 de case. Acum, flăcările amenință orașul Adelaide, anunță BBC, care prezintă imagini difuzate de televiziunea națională ABC.</b>
      </p>
      <p>De-a lungul coastei de est a țării nu a plouat deloc în ultimele luni. Autoritățile au avertizat localnicii din zonele considerate cu cel mai mare risc de incendiu că trebuie să se pregătească de evacuare.</p>
      <p>Peste 100 de incendii au cuprins statele australiene New South Wales şi Queensland, iar norul gros de fum este atât de semnificativ încât poate fi văzut din spaţiu. Sute de locuinţe au fost avariate sau distruse şi peste un milion de hectare de vegetaţie au căzut pradă flăcărilor.</p>
      <p>Oraşul Sydney era învăluit marţi într-un strat dens de ceaţă toxică alimentat de incendiile care devastează de vinerea trecută coasta de est a Australiei.</p>
      <p>Nivelurile de poluare au atins cote "periculoase" la Sydney, iar potrivit datelor oficiale, cele mai ridicate concentraţii de particule fine PM 2,5 au ajuns până la 186 de particule la un milion în nord-vestul oraşului, niveluri comparabile cu cele înregistrate în capitala indiană New Delhi. Locuitorii au fost îndemnaţi să evite desfăşurarea activităţilor fizice în exterior.</p>
    </article>
  </body>
</html>