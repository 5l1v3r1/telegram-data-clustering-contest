<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/media/horis-sima"/>
    <meta property="og:site_name" content="The Pressroom"/>
    <meta property="article:published_time" content="2019-11-22T12:41:40+00:00"/>
    <meta property="og:title" content="Χωρίς σήμα…"/>
    <meta property="og:description" content="Δεν έχει τέλος η προσπάθεια κάλυψης της χώρας με ψηφιακό σήμα. Πολλοί κάτοικοι παραμένουν ακόμη χωρίς τηλεοπτικό σήμα ακόμη και στην ενδοχώρα, καθώς το πρόγραμμα επιδότησης του προηγούμενου υπουργείου Ψηφιακής Πολιτικής δεν έχει ολοκληρωθεί."/>
  </head>
  <body>
    <article>
      <h1>Χωρίς σήμα…</h1>
      <address>
        <time datetime="2019-11-22T12:41:40+00:00">22 Nov 2019, 12:41</time>
      </address>
      <p>
        <b>Δεν έχει τέλος η προσπάθεια κάλυψης της χώρας με ψηφιακό σήμα.</b>
      </p>
      <p>Πολλοί κάτοικοι παραμένουν ακόμη χωρίς τηλεοπτικό σήμα ακόμη και στην ενδοχώρα, καθώς το πρόγραμμα επιδότησης του προηγούμενου υπουργείου Ψηφιακής Πολιτικής δεν έχει ολοκληρωθεί.</p>
      <p>Αυτήν τη φορά διαμαρτύρονται οι κάτοικοι του Δήμου Αγράφων. Με επιστολή του στον υπουργό Ψηφιακής Διακυβέρνησης Κυριάκο Πιερρακάκη ο δήμαρχος ζητά να λυθεί άμεσα το πρόβλημα, καθώς ο Δήμος Αγράφων ανήκει στους έξι δήμους της χώρας που έχουν συμπληρώσει τον απαιτούμενο αριθμό κατοίκων, 547 στον αριθμό, προκειμένου να εγκαταστήσει η Digea αναμεταδότη στην περιοχή ώστε οι κάτοικοι να λαμβάνουν επιτέλους τηλεοπτικό σήμα.</p>
      <p>Αξίζει να σημειωθεί ότι όσοι δήμοι έχουν επιλέξει την Cosmote TV ως πάροχο του ψηφιακού σήματος δεν έχουν τόσο μεγάλο πρόβλημα, καθώς έχει αρχίσει να υλοποιείται το πρόγραμμα της επιδότησης των κατοίκων.</p>
      <p>Πηγή: Typologies</p>
    </article>
  </body>
</html>