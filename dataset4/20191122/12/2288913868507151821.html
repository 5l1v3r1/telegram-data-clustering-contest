<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191122_04730568"/>
    <meta property="og:site_name" content="De Standaard"/>
    <meta property="article:published_time" content="2019-11-22T12:12:00+00:00"/>
    <meta property="og:title" content="Galatasaray, tegenstander van Club Brugge in Champions League, ziet ex-Standard-verdediger Luyindama lang uitvallen"/>
    <meta property="og:description" content="Galatasaray kan dit seizoen vermoedelijk geen beroep meer doen op Christian Luyindama. De 25-jarige Congolese centrale verdediger, ex-speler van Standard, ..."/>
  </head>
  <body>
    <article>
      <h1>Galatasaray, tegenstander van Club Brugge in Champions League, ziet ex-Standard-verdediger Luyindama lang uitvallen</h1>
      <address>
        <time datetime="2019-11-22T12:12:00+00:00">22 Nov 2019, 12:12</time>
      </address>
      <p>
        <b>Galatasaray kan dit seizoen vermoedelijk geen beroep meer doen op Christian Luyindama. De 25-jarige Congolese centrale verdediger, ex-speler van Standard, heeft de voorste kruisbanden van zijn linkerknie gescheurd. Hij liep ook een scheur in de buitenste meniscus op. Dat maakte de Turkse club bekend.</b>
      </p>
      <p>Galatasaray speelt volgende week dinsdag (26 november) gastheer voor Club Brugge op de vijfde speeldag in groep A van de Champions League.</p>
      <p>Half september speelden beide teams 0-0 gelijk in Jan Breydel. Voor Galatasaray is dat (voorlopig) het enige punt, Club pakte er nog een tweede op bezoek bij Real Madrid (2-2). (belga)</p>
    </article>
  </body>
</html>