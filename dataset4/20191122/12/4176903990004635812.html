<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/merkel-klimatske-promene-i-digitalizacija-kljucni-izazovi/"/>
    <meta property="og:site_name" content="Krstarica"/>
    <meta property="article:published_time" content="2019-11-22T12:50:00+00:00"/>
    <meta property="og:title" content="Merkel: Klimatske promene i digitalizacija ključni izazovi"/>
    <meta property="og:description" content="BERLIN - Izlazeći na pozornicu tačno 14 godina nakon što je postala nemačka kancelarka, Angela Merkel je danas rekla pristalicama svoje stranke u Lajpcigu"/>
  </head>
  <body>
    <article>
      <h1>Merkel: Klimatske promene i digitalizacija ključni izazovi</h1>
      <address><time datetime="2019-11-22T12:50:00+00:00">22 Nov 2019, 12:50</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/520980-750x430.jpg"/>
        <figcaption>Foto: Tanjug</figcaption>
      </figure>
      <p>BERLIN – Izlazeći na pozornicu tačno 14 godina nakon što je postala nemačka kancelarka, Angela Merkel je danas rekla pristalicama svoje stranke u Lajpcigu da nikada nije zamišljala da će biti toliko dugo na vlasti, ali da posao nije završen.</p>
      <p>Merkelova je podsetila na konvenciji svoje Hrišćansko-demokratske unije (CDU) da od 2005. godine nezaposlenost beleži najniži nivo i da se Nemačka izborila sa svetskom finansijskom krizom, preneo je AP.</p>
      <p>Ali, kako je navela, partija treba da gleda u budućnost, u nove izazove poput digitalne transformacije i borbe protiv klimatskih promena, istovremeno prevladavajući nove pritiske poput ruske agresije i trgovinskih sporova sa SAD.</p>
      <p>„Moramo da pronađemo rešenja za svet sutrašnjice i obezbedimo da CDU bude stranka snažnog centra Nemačke“, istakla je Merkelova.</p>
      <p>Ona je dodala da, kao kancelarka, želi da nastavi rad na tome.</p>
      <p>(Tanjug)</p>
    </article>
  </body>
</html>