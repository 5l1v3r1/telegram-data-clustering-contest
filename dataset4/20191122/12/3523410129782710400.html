<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641353/%D8%AF%D9%84%DB%8C%D9%84-%D8%B5%D9%81%E2%80%8C%D9%87%D8%A7%DB%8C-%D8%B7%D9%88%D9%84%D8%A7%D9%86%DB%8C-%D8%AF%D8%B1-%D8%AC%D8%A7%DB%8C%DA%AF%D8%A7%D9%87%E2%80%8C%D9%87%D8%A7%DB%8C-%D8%B3%D9%88%D8%AE%D8%AA-%D8%AA%D9%87%D8%B1%D8%A7%D9%86-%DA%86%DB%8C%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T12:52:00+00:00"/>
    <meta property="og:title" content="دلیل صف‌های طولانی در جایگاه‌های سوخت تهران چیست؟"/>
    <meta property="og:description" content="سخنگوی شرکت ملی پخش فرآورده‌های نفتی گفت: بیشتر صف‌ها به این دلیل است که مردم نگران باطل شدن سهمیه سوخت آبان ماه خود هستند."/>
  </head>
  <body>
    <article>
      <h1>
        <a href="https://www.bultannews.com/fa/news/641353/%D8%AF%D9%84%DB%8C%D9%84-%D8%B5%D9%81%E2%80%8C%D9%87%D8%A7%DB%8C-%D8%B7%D9%88%D9%84%D8%A7%D9%86%DB%8C-%D8%AF%D8%B1-%D8%AC%D8%A7%DB%8C%DA%AF%D8%A7%D9%87%E2%80%8C%D9%87%D8%A7%DB%8C-%D8%B3%D9%88%D8%AE%D8%AA-%D8%AA%D9%87%D8%B1%D8%A7%D9%86-%DA%86%DB%8C%D8%B3%D8%AA">دلیل صف‌های طولانی در جایگاه‌های سوخت تهران چیست؟</a>
      </h1>
      <h2>سخنگوی شرکت ملی پخش فرآورده‌های نفتی گفت: بیشتر صف‌ها به این دلیل است که مردم نگران باطل شدن سهمیه سوخت آبان ماه خود هستند.</h2>
      <address><time datetime="2019-11-22T12:52:00+00:00">22 Nov 2019, 12:52</time> by <a rel="author">بولتن نیوز | bultannews.com</a></address>
      <p><b>گروه اقتصادی:</b> فاطمه کاهی درباره ایجاد صف‌های طولانی در برخی جایگاه‌های عرضه سوخت اظهار داشت: صف‌های تشکیل شده ارتباطی به از مدار خارج شدن برخی جایگاه‌ها ندارد.</p>
      <p>به گزارش <a href="https://www.bultannews.com/">بولتن نیوز</a> به نقل از ایلنا، وی افزود: تعداد جایگاه‌های از مدار خارج شده در شهرهای اطراف تهران اندک است، ضمن اینکه تلاش ما این است که هرچه سریع‌تر آنها را وارد مدار سرویس کنیم.</p>
      <p>سخنگوی شرکت ملی پخش فرآورده‌های نفتی در ادامه گفت: بیشتر صف‌ها به این دلیل است که مردم نگران باطل شدن سهمیه سوخت آبان ماه خود هستند.</p>
      <p>وی تاکید کرد: مردم نگران ذخیره سوخت کارت خود نباشند؛ سهمیه خودروهای شخصی و موتورسیکلت‌ها به مدت شش ماه در کارت‌شان ذخیره می‌شود و حتی از آبان به آذر ماه نیز منتقل می‌شود.</p>
      <p>کاهی یادآور شد: ما هیچ مشکلی بابت تامین سوخت و افزایش تقاضا نداریم.</p>
    </article>
  </body>
</html>