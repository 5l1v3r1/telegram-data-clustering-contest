<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/otomobil/james-bond-yeni-defenderi-test-edecek"/>
    <meta property="og:site_name" content="CNN Türk"/>
    <meta property="article:published_time" content="2019-11-22T12:26:47+00:00"/>
    <meta property="og:title" content="James Bond yeni Defender'i test edecek"/>
    <meta property="og:description" content="Land Rover’ın, bugüne kadar ürettiği en yetenekli..."/>
  </head>
  <body>
    <article>
      <h1>James Bond yeni Defender'i test edecek</h1>
      <h2>Land Rover’ın, bugüne kadar ürettiği en yetenekli 4x4 modeli olmaya hazırlanan Yyni Land Rover Defender, 25’inci resmi James Bond filmine konuk oluyor.</h2>
      <address><time datetime="2019-11-22T12:26:47+00:00">22 Nov 2019, 12:26</time> by <a rel="author">Mehmet Ali Kantarcı</a></address>
      <p>İlk kez 1983 yapımı James Bond filmi Orctopussy’de Range Rover Convertible ile başlayan Land Rover EON Productions işbirliği No Time To Die filmi ile devam ediyor. Land Rover Defender hayranları aracın üstün özelliklerini ilk kez Nisan 2020’de vizyona girmesi beklenen filmin nefes kesen takip sahnelerinde görecek. Aksiyon sahnelerinin çekimleri sırasında 007’nin uzman dublör ekibi tarafından en zorlu arazi ve yol koşullarında test edilen Yeni Land Rover Defender durdurulamayan doğasını sergileme fırsatını buldu. Benzersiz off-road kabiliyeti ve 291 mm’lik yerden yüksekliğiyle en dik eğimlerden ve nehirlerden rahatlıkla geçen Yeni Land Rover Defender beklentilerin çok ötesinde bir performansa imza attı.</p>
      <figure>
        <img src="https://i2.cnnturk.com/i/cnnturk/75/700x0/5dd7d3cfbf21441cf0a73a32"/>
      </figure>
      <p><b>İki farklı gövde tipiyle geliyor</b> <br/><br/>Land Rover’ın efsanevi modeli Land Rover Defender yeni jenerasyonu ile modelin 70 yılı aşkın tarihinde yepyeni bir dönemi temsil ediyor. Gelişmiş arazi özellikleri ile geçmiş ruhuna sadık kalarak 21’inci yüzyılda macerayı yeniden tanımlayan Yeni Land Rover Defender, kendine has köşeli tasarımı ve yenilikçi özellikleriyle dikkat çekiyor. Yeni Land Rover Defender, 90 ve 110 olmak üzere iki farklı gövde tipiyle tercih edilebilecek. Defender 90, 6 kişiye kadar oturma kapasitesi sunabilirken, 110’da ise 5+2 oturma düzenine sahip bir iç mekân tercih edilebiliyor.</p>
      <figure>
        <img src="https://i2.cnnturk.com/i/cnnturk/75/700x0/5dd7d3cbbf21441cf0a73a28"/>
      </figure>
      <p><b>Monokok yapılı <a href="https://www.cnnturk.com/haberleri/arac">araç</a></b><br/><br/>İşlevsel bir tasarıma sahip D7x mimarisi, Land Rover’in ürettiği en sert gövde yapısını oluşturmak amacıyla hafif alüminyum monokok yapıya dayanıyor. Geleneksel kasa üstü tasarımlara göre üç kat daha sert olan ve Land Rover’ın Extreme Event Test prosedürlerine dayanacak şekilde tasarlanan yeni şasi, en yeni elektrikli güç aktarma organlarını desteklerken tamamen bağımsız havalı veya helezon yaylı süspansiyon için mükemmel bir temel sağlıyor. Yeni Land Rover Defender, dört tekerlekten çekiş sistemi ve iki vitesli otomatik şanzımanla birlikte sürücülerine merkezi diferansiyel ve opsiyonel Aktif Arka Diferansiyel Kilidi gibi üstün donanımlar sunuyor.</p>
      <related>
        <h4>ilgili haberler</h4>
        <a href="https://www.cnnturk.com/otomobil/aksarayda-275-bin-kamyon-uretti"/>
        <a href="https://www.cnnturk.com/otomobil/lexus-elektrikliyle-400-km-gidiyor"/>
        <a href="https://www.cnnturk.com/turkiye/yolu-sasirdi-otomobili-merdivende-kaldi"/>
      </related>
    </article>
  </body>
</html>