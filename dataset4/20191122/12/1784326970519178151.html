<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/szex_szerelem/2019/11/22/ezert-fontosabb-a-masodik-randi-mint-az-elso/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-22T12:11:00+00:00"/>
    <meta property="og:title" content="Ezért fontosabb a második randi, mint az első"/>
    <meta property="og:description" content="Ideje az első randi trónfosztásának!"/>
  </head>
  <body>
    <article>
      <h1>Ezért fontosabb a második randi, mint az első</h1>
      <h2>Ideje az első randi trónfosztásának!</h2>
      <address><time datetime="2019-11-22T12:11:00+00:00">22 Nov 2019, 12:11</time> by <a rel="author">Rakita Vivi</a></address>
      <p>Ugye te is elképesztően sokat készülődsz az<b><a href="https://cosmopolitan.hu/szex_szerelem/2019/01/09/a-kerdes-amit-minden-elso-randin-fel-kell-tenned/"> első randi</a> </b>előtt, és alig várod, hogy végre személyesen is találkozz a pasival, akivel eddig mondjuk csak<a href="https://cosmopolitan.hu/te_te_te/2019/11/21/kiprobaltam-a-facebook-uj-randi-appjat-es-maris-bepasiztam/"> neten keresztül dumáltál</a>? Az a sok stressz és idegeskedés pedig van, hogy megéri, hiszen <b>eljuttat a második randiig.</b> Amiről most az amerikai Cosmo kiderítette, hogy <b>sokkal fontosabb, mint eddig hitted!</b></p>
      <p>Az van ugyanis, hogy míg az első találkozás csak egy <b>alap benyomásra elég</b>, addig a következőn igazán megismerheted a srácot. Ez pedig elengedhetetlen ahhoz, hogy megtudd: l<b>ehet-e jövőtök együtt.</b> A második randi ezen kívül arra is jó, hogy <b>tovább építse azt a vonzalmat</b>, ami már az elején kialakult köztetek. De akkor is érdemes adni még egy esélyt a srácnak, ha <b>elsőre nem győzött meg</b> 100%-osan:</p>
      <blockquote>„<i>amikor először találkozol valakivel, olyan keveset tudsz róla, hogy <b>túl sok hangsúlyt fektetsz a legapróbb részletekre.</b> Lehet, hogy a fiú mond egyetlen butaságot, és máris elkönyveled, hogy nem túl okos. De a statisztikák kimutatták, hogy <b>minél jobban megismersz valakit</b>, annál jobban megkedveled. És ha a randizásról van szó, hajlamosak vagyunk azt nézni, miért mondjunk nemet. De sokkal jobb pasizási stratégia, ha azt nézed, <b>miért mondj igent!</b>”</i>– magyarázta Dr. Helen Fisher, biológiai antropológus.</blockquote>
      <p>Ezért a második tali lesz az az alkalom, amikor<b> érdemes eldönteni</b>, hogy megéri-e próbálkoznod a sráccal. Ekkor ugyanis már nem csak a felszíni témákat kapargatjátok, hanem <b>rendes, mély beszélgetéseket</b> is tudtok folytatni…ráadásul az is lehet, hogy kell még egy kis idő, hogy megérezd a szikrát. <i>„Annyi mítosz övezi az azonnal vibrálást, de az agy azon része, ami a szerelemért felelős <b>nem ébred fel csak úgy bármikor.</b> Érezheted a vonzalmat már az elején, néhány randevú után, vagy akár több év barátságot követően!”</i>– mondta Fisher.</p>
      <p>Szóval ezért is éri meg annyira, hogy belevágj a folytatásba. És különben is, a második randikon <b>sokkal jobban érzik magukat</b> az emberek! A Singles in America felmérése szerint a pasik 61 és a csajok 70%-a sokkal lelkesebb a kettes számú találkozás után. És ha ez még mindig nem győzött meg, hogy nem az első randi a legfontosabb, akkor <b>összeszedtünk még néhány érvet</b>:</p>
      <ul>
        <li>a második randi azt jelenti, hogy mindkét fél érdeklődik a második iránt, ezért a <b>tétje is nagyobb,</b></li>
        <li>itt mutathatod meg az <b>igazi énedet,</b></li>
        <li>meggyőződhetsz róla, hogy a srác első randin mutatott viselkedése <b>nem tűnik el</b> egyik pillanatról a másikra (tehát még mindig udvarias a pincérekkel, eladókkal – ahogy azt el is várhatod tőle).</li>
      </ul>
      <p>Ezek alapján szerinted <b>hányadik találkozás számít jobban?</b></p>
    </article>
  </body>
</html>