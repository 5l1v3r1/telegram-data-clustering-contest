<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/celebrities/_dzhamala-prezentuvala-klip-pro-golodomor/939421"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T12:52:00+00:00"/>
    <meta property="og:title" content="Джамала презентувала кліп про Голодомор"/>
    <meta property="og:description" content="Співачка Джамала представила кліп на пісню &quot;Ціна правди&quot;. Композиція стала саундтреком до однойменного фільму про Голодомор. Музику до пісні написала Джамала, над словами їй допомагала працювати Вікторія Платова. &quot;Мене вразила історія, яка стала основою для картини. Події фільму ..."/>
  </head>
  <body>
    <article>
      <h1>Джамала презентувала кліп про Голодомор</h1>
      <address><time datetime="2019-11-22T12:52:00+00:00">22 Nov 2019, 12:52</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939421_w_300.jpg?v=0"/>
        <figcaption>Пісня "Ціна правди" стала саундтреком до фільму. Фото: Instagram</figcaption>
      </figure>
      <p>Співачка <b>Джамала</b> представила кліп на пісню "Ціна правди". Композиція стала саундтреком до однойменного фільму про Голодомор. Музику до пісні написала Джамала, над словами їй допомагала працювати Вікторія Платова.</p>
      <p>"Мене вразила історія, яка стала основою для картини. Події фільму розгортаються під час одного з найтрагічніших періодів, який замовчувався десятиліттями. У центрі оповідання звичайний журналіст, який проявляє справжній героїзм, щоб донести інформацію про Голодомор світовій громадськості. Як ми знаємо, люди, які не бояться і борються за правду, платять за це високу ціну. Мені близька ця ідея, вона багато в чому перегукується з моєю творчістю", - поділилась співачка.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/celebrities/_kohayu-dzhamala-i-jah-khalib-vipustili-dvomovnij-trek/935454"/>
      </related>
      <p>Режисером відео виступила Катерина Царик, яка відома роботами для таких артистів як Наталія Могилевська, "Скрябін", "С.К.А.Й.".</p>
      <figure>
        <iframe src="https://www.youtube.com/embed/z6F6P3tTJw8" width="590" height="332" data-service="Youtube" scrolling="no"/>
      </figure>
      <blockquote>Історична <a href="https://gazeta.ua/articles/culture/_garet-dzhons-i-piter-dzhekson-nove-britanske-kino-pokazhut-u-kiyevi/936512">драма про Голодомор 1932-1933 років "Ціна правди"</a> стане фільмом відкриття фестивалю "Нове британське кіно". Він пройде у столичному кінотеатрі "Жовтень" з 28 листопада до 4 грудня.</blockquote>
    </article>
  </body>
</html>