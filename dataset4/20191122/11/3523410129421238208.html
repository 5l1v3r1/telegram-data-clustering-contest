<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641310/%D8%AC%D8%AF%DB%8C%D8%AF%D8%AA%D8%B1%DB%8C%D9%86-%D9%85%D9%88%D8%B6%D8%B9-%DA%AF%DB%8C%D8%B1%DB%8C-%D8%B1%D9%88%D8%B3%D9%87%D8%A7-%D8%AF%D8%B1%D8%A8%D8%A7%D8%B1%D9%87-%D8%A7%D8%A8%D9%88%D8%A8%DA%A9%D8%B1-%D8%A7%D9%84%D8%A8%D8%BA%D8%AF%D8%A7%D8%AF%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T11:25:00+00:00"/>
    <meta property="og:title" content="جدیدترین موضع گیری روسها درباره ابوبکر البغدادی"/>
    <meta property="og:description" content="معاون وزیر خارجه روسیه در امور مبارزه با تروریسم اعلام کرد: ارتش روسیه هیچ اطلاعات موثقی درباره قتل ابوبکر البغدادی سرکرده داعش در عملیاتی که..."/>
  </head>
  <body>
    <article>
      <h1>
        <a href="https://www.bultannews.com/fa/news/641310/%D8%AC%D8%AF%DB%8C%D8%AF%D8%AA%D8%B1%DB%8C%D9%86-%D9%85%D9%88%D8%B6%D8%B9-%DA%AF%DB%8C%D8%B1%DB%8C-%D8%B1%D9%88%D8%B3%D9%87%D8%A7-%D8%AF%D8%B1%D8%A8%D8%A7%D8%B1%D9%87-%D8%A7%D8%A8%D9%88%D8%A8%DA%A9%D8%B1-%D8%A7%D9%84%D8%A8%D8%BA%D8%AF%D8%A7%D8%AF%DB%8C">جدیدترین موضع گیری روسها درباره ابوبکر البغدادی</a>
      </h1>
      <h2>معاون وزیر خارجه روسیه در امور مبارزه با تروریسم اعلام کرد: ارتش روسیه هیچ اطلاعات موثقی درباره قتل ابوبکر البغدادی سرکرده داعش در عملیاتی که...</h2>
      <address><time datetime="2019-11-22T11:25:00+00:00">22 Nov 2019, 11:25</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، «اولیگ سرمولوتوف» معاون وزیر خارجه <b>روسیه</b> در امور مبارزه با تروریسم اعلام کرد: ارتش روسیه هیچ اطلاعات موثقی درباره قتل ابوبکر البغدادی سرکرده داعش در عملیاتی که نیروهای ویژه <b>آمریکا</b> انجام دادند، ندارد.</p>
      <p>وی افزود: درباره آنچه از توان روسیه برای تایید قتل سرکرده داعش گفته می شود، وزارت دفاع روسیه در اینباره موضع گیری کرده است. نزد نظامیان ما که در میدان حضور دارند هیچ اطلاعاتی موثقی درباره ماهیت و نتایج عملیات مذکور درباره مرگ ابوبکر البغدادی سرکرده داعش نیست.</p>
      <p>شایان ذکر است که با وجود آنکه گروه تروریستی داعش مرگ «ابوبکر البغدادی» رهبر خود در جریان حمله آمریکا را تایید کرده است و واشنگتن نیز تبلیغات گسترده‌ای را برای خارق العاده نشان دادن اقدام خود در سوریه به راه انداخته است اما مقامات و صاحبنظران روس علاوه بر اینکه باور ندارند آمریکایی‌ها راست می‌گویند به این نکته اشاره دارند که اگر هم ادعای آمریکایی ها درست باشد باز هم به واقعیت موجود یعنی تداوم جنگ با داعش پایان نداده است.</p>
    </article>
  </body>
</html>