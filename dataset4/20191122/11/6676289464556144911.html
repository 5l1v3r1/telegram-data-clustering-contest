<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/monden/roata-norocului-aduce-tensiune-bucataria-chefi-cutite-326862.html"/>
    <meta property="og:site_name" content="Observator"/>
    <meta property="article:published_time" content="2019-11-22T11:58:00+00:00"/>
    <meta property="og:title" content="Roata norocului aduce tensiune în bucătăria Chefi la cuțite: ”Am reminiscențe, îmi crește tesiunea”"/>
    <meta property="og:description" content="Pas cu pas rândurile se restrâng în bucătăria Chefi la cuțite, iar luni, 25 noiembrie, cel de-al cincilea battle îi va provoca pe concurenții rămași în cursa celui mai iubit show culinar să demonstreze că pot face spectacol în farfurie...."/>
  </head>
  <body>
    <article>
      <h1>Roata norocului aduce tensiune în bucătăria Chefi la cuțite: ”Am reminiscențe, îmi crește tesiunea”</h1>
      <address><time datetime="2019-11-22T11:58:00+00:00">22 Nov 2019, 11:58</time> by <a rel="author">Redactia Observator</a></address>
      <p>
        <b>
          <b>Pas cu pas rândurile se restrâng în bucătăria Chefi la cuțite, iar luni, 25 noiembrie, cel de-al cincilea battle îi va provoca pe concurenții rămași în cursa celui mai iubit show culinar să demonstreze că pot face spectacol în farfurie. Sigur că nicio probă nu vine fără o provocare, tocmai de aceea Gina Pistol îi va surprinde pe toți cei din platou cu o temă care-i va neliniști pe chefi, căci le reamintește de cea mai dură luptă pentru amulete din sezonul 7.</b>
        </b>
      </p>
      <p><i>”Nu cred, este vorba de roata norocului, deja am reminiscențe. Nu pot să îmi aduc aminte decât atât: fructe de mare, ciocolată și soia! Am un moment de palpitații, mă apucă nervii și îmi crește tensiunea. Eu am plecat acasă!”, va spune chef Florin Dumitrescu hotărât. ”Deci, câștig astăzi prin neprezentarea adversarilor?”</i>, va adăuga chef Sorin Bontea cu zâmbetul pe buze.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F22%2F326862%2F1574424105d8fb1843.jpg&amp;w=800"/>
        <figcaption>
          <a href="https://observator.tv/galerie/roata-norocului-aduce-tensiune-bucataria-chefi-cutite-id326862-play384652.html">
            <b>Vezi 4 imagini în Galerie</b>
          </a>
        </figcaption>
      </figure>
      <p>În ciuda temerilor din platou, roata nu va include ingrediente ci țări, ce vor decide direcția gastronomică a fiecărei farfurii: ”Va trebui să învârtiți roata și unde va considera destinul că meritați…trebuie să gătiți după specificul zonei respective”, le va spune Gina.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F22%2F326862%2F15744241174e7b7fa4.jpg&amp;w=800"/>
        <figcaption>
          <a href="https://observator.tv/galerie/roata-norocului-aduce-tensiune-bucataria-chefi-cutite-id326862-play384652.html">
            <b>Vezi 4 imagini în Galerie</b>
          </a>
        </figcaption>
      </figure>
      <p>Cum va decurge proba și cum se va descurca una dintre echipe cu bucătăria unei țări ce are la bază o cultură cu totul și cu totul diferită de a noastră, telespectatorii Antena 1 pot afla luni, de la 20:00, pe Antena 1.</p>
    </article>
  </body>
</html>