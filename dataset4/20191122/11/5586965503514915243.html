<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/firea-declaratie-naucitoare-despre-aglomeratia-din-trafic-e-normal-sa-fie-congestie-sunt-peste-patru-milioane-de-locuitori-in-capitala-18605227"/>
    <meta property="og:site_name" content="Gândul"/>
    <meta property="article:published_time" content="2019-11-22T11:55:23+00:00"/>
    <meta property="og:title" content="Firea, declaraţie năucitoare despre aglomeraţia din trafic: E normal să fie congestie! Sunt peste patru milioane de locuitori în Capitală"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Firea, declaraţie năucitoare despre aglomeraţia din trafic: E normal să fie congestie! Sunt peste patru milioane de locuitori în Capitală</h1>
      <h2>Gabriela Firea, primarul general al Capitalei, a declarat, vineri, că este normal să existe congestie în trafic, pentru că Bucureştiul este construit pentru un milion de locuitori, iar cifrele neoficiale arată că sunt peste 4 milioane de locuitori în metropolă.</h2>
      <address><time datetime="2019-11-22T11:55:23+00:00">22 Nov 2019, 11:55</time> by <a rel="author" href="https://www.gandul.info/autor/nicolae-oprea" target="_blank">Nicolae Oprea</a></address>
      <p>„În Bucureşti sunt din ce în ce mai multe maşini personale, este un oraş construit pentru un milion de locuitori, sunt 2,2 milioane de locuitori oficial, iar neoficial suntem peste 4 milioane de locuitori. Este normal să fie congestie în trafic, cea care ne încurcă pe toţi. (...) Sunt convinsă că de la 1 ianuarie, taxa, vinieta Oxigen va da anumite roade şi în ceea ce priveşte lupta cu poluarea, dar şi cu congestia”, a declarat, vineri, Gabriela Firea, la Parlament.</p>
      <p>În acest sens, Firea a amintit şi de câteva lucrări de infrastructură, în desfăşurare, precum Pasajul Doamna Ghica, lărgirea Şoselei Fabrica de Glucoză sau Prelungirea Ghencea.</p>
      <p>„Am făcut acest apel la reprezentanţii firmelor private, ca aceştia să aibă în vedere de fiecare dată la construirea, spre exemplu, a unui ansamblu de locuinţe, să aibă obligatoriu şi locuri de parcare şi de asemenea să ţină cont de toate utilităţile necesare”, a mai declarat Firea.</p>
    </article>
  </body>
</html>