<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/40-bin-tl-kaptirmis-poligondaki-intiharda-ciftlik-bank-iddiasi-890222"/>
    <meta property="og:site_name" content="Onedio"/>
    <meta property="article:published_time" content="2019-11-22T11:34:33+00:00"/>
    <meta property="og:title" content="40 Bin TL Kaptırmış: Poligondaki İntiharda 'Çiftlik Bank' İddiası"/>
    <meta property="og:description" content="İstanbul Başakşehir'de dün gittiği bir poligonda kalbine tek el ateş ederek hayatına son veren Recep Ataş adındaki gencin çektiği banka kredisini Çift..."/>
  </head>
  <body>
    <article>
      <h1>40 Bin TL Kaptırmış: Poligondaki İntiharda 'Çiftlik Bank' İddiası</h1>
      <address><time datetime="2019-11-22T11:34:33+00:00">22 Nov 2019, 11:34</time> by <a rel="author" href="https://onedio.com/profil/dnizgk" target="_blank">Deniz Gök</a></address>
      <h4><a href="https://onedio.com/etiket/istanbul/501c48f7cc161f8ec13422a8">İstanbul</a> <a href="https://onedio.com/etiket/istanbul-buyuksehir-belediyespor/50704b9b0228f60917601cba">Başakşehir</a>'de dün gittiği bir poligonda kalbine tek el ateş ederek hayatına son veren Recep Ataş adındaki gencin çektiği banka kredisini Çiftlik Bank'a kaptırdığı ve krediyi ödeyemediği için bunalıma girerek <a href="https://onedio.com/etiket/intihar/5078d58eb815ea38422581af">intihar</a> ettiği iddia edildi.</h4>
      <figure>
        <img src="https://img-s2.onedio.com/id-5dd7bba06a0fc3f06a072799/rev-0/w-500/s-eca12f4c1393b7748a877f075ad6a53eec9627fc.jpg"/>
      </figure>
      <p><b>DHA</b>'nın aktardığı bilgiye göre <a href="https://onedio.com/etiket/istanbul-buyuksehir-belediyespor/50704b9b0228f60917601cba">Başakşehir</a>'deki bir poligonda gözetmen eşliğinde atış yapan 25 yaşındaki Recep Ataş, birkaç atışın ardından kalbine tek el ateş etti.</p>
      <figure>
        <img src="https://img-s2.onedio.com/id-5dd7c42e276f48f76d331da1/rev-0/w-500/s-126002f44c70926befeb0d7faf2e8e5d6c7a832d.jpg"/>
      </figure>
      <p>İhbar üzerine <a href="https://onedio.com/etiket/olay/57ceb76ded62790c040afa50">olay</a> yerine gelen sağlık ekipleri yaptıkları kontrolde Recep Ataş'ın hayatını kaybettiğini belirledi. </p>
      <p>Olay yeri inceleme ekiplerinin çalışmasının ardından gencin cansız bedeni Adli Tıp Kurumu'na kaldırıldı.</p>
      <h3>"Çiftlik Bank için kredi çekti, ödeyemedi, bunalıma girdi"</h3>
      <figure>
        <img src="https://img-s1.onedio.com/id-5dd7bd88cda4c8de6b905a0e/rev-0/w-500/s-17443b12a803459054c4abe46db6675361d8c713.jpg"/>
      </figure>
      <p>Baba Kazım Ataş, oğlunun Çiftlik Bank'a para yatırmak için bankadan kredi çektiğini ve çektiği krediyi ödeyemediği için bunalımda olduğunu söyledi. </p>
      <p>Acılı baba "Çiftlik Bank'a da para yatırmıştı. 40 bin lira çekmiş oraya yatırmıştı. Orası da batınca çocuğumun borcu faiziyle 65 bin lira oldu. Biraz kendi parası vardı, 40 bin de başka yerden çekip Çiftlik Bank'a yatırmıştı. O batıp gidince çocuk bunalıma girdi" şeklinde konuştu.</p>
      <h3>"Bankanın avukatları sürekli arayarak sıkıştırdı"</h3>
      <figure>
        <img src="https://img-s2.onedio.com/id-5dd7be5fdc99ea1d6cfee70d/rev-0/w-500/s-89db0bed4a9b55081e7035afde7cb112086b3473.jpg"/>
      </figure>
      <p>Aileyi yakından tanıyan mahalle muhtarı İbrahim Menteşe ise "Bankadan kredi çekip Çiftlik Bank'a yatırdığını ve bankanın avukatlarının da sürekli arayarak sıkıştırdığını biliyoruz. Faizler artınca ümitsizliğe kapılarak hayatına son verdiğini söylediler" diye konuştu.</p>
    </article>
  </body>
</html>