<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980901020.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-22T11:31:00+00:00"/>
    <meta property="og:title" content="کشیدن «گل» جرم است"/>
    <meta property="og:description" content="سردار مسعود زاهدیان در گفت‌وگو با ایسنا درباره اینکه در بعضی از معابر و فضاهای عمومی برخی افراد اقدام به استعمال مخدر گل کرده و مانند سیگار آن را مصرف می‌کنند، گفت: برابر قانون و مقررات مصرف هرگونه موادمخدر و روانگردان جرم بوده و درصورتی که مأموران پلیس با آن مواجه شوند با آن برخورد خواهند کرد."/>
  </head>
  <body>
    <article>
      <h1>کشیدن «گل» جرم است</h1>
      <address>
        <time datetime="2019-11-22T11:31:00+00:00">22 Nov 2019, 11:31</time>
      </address>
      <p>رییس پلیس مبارزه با موادمخدر ناجا تاکید کرد که مصرف مخدر گل جرم بوده و استعمال آن می‌تواند منجر به دستگیری و بازداشت متخلفان شود.</p>
      <p>سردار مسعود زاهدیان در گفت‌وگو با ایسنا درباره اینکه در بعضی از معابر و فضاهای عمومی برخی افراد اقدام به استعمال مخدر گل کرده و مانند سیگار آن را مصرف می‌کنند، گفت: برابر قانون و مقررات مصرف هرگونه موادمخدر و روانگردان جرم بوده و درصورتی که مأموران پلیس با آن مواجه شوند با آن برخورد خواهند کرد.</p>
      <p>وی درباره اینکه آیا شهروندان نیز می‌توانند مصرف این ماده در فضاهای عمومی را به پلیس گزارش کنند، تصریح کرد: شهروندان می‌توانند از طریق تماس با مرکز فوریت‌های پلیسی 110 موارد اینچنینی را به پلیس گزارش دهند تا نسبت به برخورد با آن اقدام شود.</p>
      <p>رییس پلیس مبارزه با موادمخدر ناجا تصریح کرد: گل نیز همچون دیگر مواد مخدر نظیر تریاک، هروئین و ... بوده و تفاوت در شیوه استعمال آن، دلیلی بر غیرمجرمانه بودن آن نیست و پلیس همانطور که با مصرف انواع موادمخدر در خیابان و معابر برخورد می‌کند با مصرف این ماده نیز برخورد خواهد کرد.</p>
    </article>
  </body>
</html>