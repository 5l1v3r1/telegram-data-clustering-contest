<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/al/nuova-fase-rialzista-sopra-23500/"/>
    <meta property="og:site_name" content="Trend Online"/>
    <meta property="article:published_time" content="2019-11-22T11:30:00+00:00"/>
    <meta property="og:title" content="Nuova fase rialzista sopra 23.500"/>
    <meta property="og:description" content="Piazza Affari prosegue nella sua fase di consolidamento tra i 23.000 e i 23.500 di FtseMib."/>
  </head>
  <body>
    <article>
      <h1>Nuova fase rialzista sopra 23.500</h1>
      <h2>Piazza Affari prosegue nella sua fase di consolidamento tra i 23.000 e i 23.500 di FtseMib.</h2>
      <address><time datetime="2019-11-22T11:30:00+00:00">22 Nov 2019, 11:30</time> by <a rel="author" href="https://www.trend-online.com/alessio-zavarise/" target="_blank">Alessio Zavarise</a></address>
      <p>In attesa di novità sul fronte dazi Usa-Cina e di un quadro politico interno più “fluido”, Piazza Affari prosegue nella sua fase di consolidamento tra i 23.000 e i 23.500 di FtseMib.</p>
      <p>Il trend primario rimane quindi saldamente improntato al rialzo, tuttavia solo il superamento dei 23.500 avvierebbe una nuova fase rialzista con obiettivi immutati a 24.000 e 24.600 per il giro-anno, scenario possibile però con uno spread inferiore ai 150 punti base.</p>
      <p>Non si esclude a priori una terza gamba ribassista di brevissimo anche sotto i 23.000, tuttavia si ritiene che il supporto di breve-medio periodo in area 22.000 sia ormai al riparo.</p>
      <p>Operativamente, per chi non avesse incrementato sulla recente debolezza poco sopra ai 23.000, rinnoviamo il consiglio di poterlo fare; importante che gli acquisti siano graduali e programmati fino a un max di correzione sui 22.500 punti di FtseMib.</p>
      <p>Il superamento dei 23.500 lo si considera quindi più un segnale di positiva conferma per la strategia rialzista, che un segnale operativo dal quale attingere.</p>
    </article>
  </body>
</html>