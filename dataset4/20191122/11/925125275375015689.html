<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/be-treneriu-stabo-likes-lille-strategas-jie-patikejo-mourinho-projektu/73338"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-22T11:56:35+00:00"/>
    <meta property="og:title" content="Be trenerių štabo likęs &quot;Lille&quot; strategas: &quot;Jie patikėjo Mourinho projektu&quot;"/>
    <meta property="og:description" content="Vyriausiasis &quot;Lille&quot; komandos treneris Christophe'as Galtieris buvo vienas iš tų žmonių, kurio nenudžiugino Jose Mourinho sugrįžimas į futbolą."/>
  </head>
  <body>
    <article>
      <h1>Be trenerių štabo likęs "Lille" strategas: "Jie patikėjo Mourinho projektu"</h1>
      <address>
        <time datetime="2019-11-22T11:56:35+00:00">22 Nov 2019, 11:56</time>
      </address>
      <p>Vyriausiasis "Lille" komandos treneris Christophe'as Galtieris buvo vienas iš tų žmonių, kurio nenudžiugino Jose Mourinho sugrįžimas į futbolą.</p>
      <p>Naujuoju Londono "Tottenham" strategu tapęs J. Mourinho iš "Lille" komandos persiviliojo du trenerius – vartininkus rengiantį Nuno Santosą ir treneriu asistentu dirbantį Joao Sacramento.</p>
      <p>Netikėtais pokyčiais trenerių štabe, kaip ir galima suprasti, neliko patenkintas "Lille" pergalių kalvis.</p>
      <p>"Kiekvienas veikia pagal savo gyvenimo principus. Palikti klubą tokiu būdu buvo tikrai labai gražu", – ironiškai pasisakė C. Galtieris.</p>
      <p>"Žinoma, kad esu įpykęs. Palikti klubą tokiu metu nėra pati geriausia idėja. Nepaisant to, kokia yra mano nuomonė, aš sutikau su prezidento sprendimu.</p>
      <p>Aš taip pat kažkada buvau asistento pareigose. Jie sulaukė pasiūlymo, patikėjo projektu ir išvyko. Toks yra šiandieninis futbolas. Klubas nesugebėjo išlaikyti dviejų trenerių, dirbusių šiame projekte, tačiau tai tikrai nėra pasaulio pabaiga.</p>
      <p>Nesitikėjau, kad tai įvyks, tačiau reikia susitaikyti su situacija", – pridūrė "Lille" treneris.</p>
    </article>
  </body>
</html>