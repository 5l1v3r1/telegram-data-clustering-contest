<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vinbazar.com/news/kultura-i-sport/vinnitsikiy-rejiser-opublikuvav-treyler-do-filmu-biografi-pro-leontovicha-video"/>
    <meta property="og:site_name" content="Вінницький бізнес портал &quot;Vinbazar.com&quot;"/>
    <meta property="article:published_time" content="2019-11-22T11:53:38+00:00"/>
    <meta property="og:title" content="Вінницький режисер опублікував трейлер до фільму-біографії про Леонтовича (Відео)"/>
    <meta property="og:description" content="20 листопада режисер Василь Медяний оприлюднив у мережі трейлер нового фільму. Науково-популярна стрічка розповідає про основні сторінки життя і творчості композитора Миколи Леонтовича. Зйомки документальної картини тривали майже 2 роки і зараз на стадії завершення. "/>
  </head>
  <body>
    <article>
      <h1>Вінницький режисер опублікував трейлер до фільму-біографії про Леонтовича (Відео)</h1>
      <address>
        <time datetime="2019-11-22T11:53:38+00:00">22 Nov 2019, 11:53</time>
      </address>
      <p>
        <b>20 листопада режисер Василь Медяний оприлюднив у мережі трейлер нового фільму. Науково-популярна стрічка розповідає про основні сторінки життя і творчості композитора Миколи Леонтовича. Зйомки документальної картини тривали майже 2 роки і зараз на стадії завершення. </b>
      </p>
      <p>Фільм присвячений основним віхам життя і творчості всесвітньовідомого композитора Микола Леонтовича. Зйомки відбувалися в різних куточках України, в тому числі у місті Тульчині - батьківщині "Щедрика".</p>
      <p>“<i>Ми намагалися здійснити художнє осмислення біографії композитора і відтворити шлях Леонтовича до написання свого головного шедевру - “Щедрика”</i>. - розповів редакції сайту “Vinbazar” режисер <b>Василь Медяний</b>, - <i>Але через фінансові труднощі ми змушені відкласти прем’єру. Немає композитора, який взяв би на себе відповідальність написати музику для фільму про такого митця”</i>. </p>
      <p>Фільм-біографія про Миколу Леонтовича буде у жанрі короткого метру і триватиме близько 30 хвилин.</p>
      <p> </p>
      <figure>
        <iframe src="https://www.youtube.com/embed/wdGwLAWhgI8" width="700" height="400" data-service="Youtube" scrolling="no"/>
      </figure>
      <p>Читайте також: "<a href="https://vinbazar.com/news/suspilstvo/groysman-u-tulchini-vidkriv-pamyatnik-melodi-shchedrik-foto"><i>Гройсман у Тульчині відкрив пам’ятник мелодії Щедрик (Фото)</i></a>"</p>
      <footer>Джерело: <a href="https://vinbazar.com/">Vinbazar.com</a></footer>
    </article>
  </body>
</html>