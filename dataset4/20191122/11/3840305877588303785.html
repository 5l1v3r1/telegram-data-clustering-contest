<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/viroica-dancila-psd-fotografie-inquam-photos-drepturi-de-autor-306727.html"/>
    <meta property="og:site_name" content="B1 TV"/>
    <meta property="article:published_time" content="2019-11-22T11:44:35+00:00"/>
    <meta property="og:title" content="Dăncilă a folosit o fotografie Inquam Photos fără drepturi de autor. Octav Ganea: Politicienii ar trebui să fie primii care respectă legea (FOTO)"/>
    <meta property="og:description" content="Viorica Dăncilă, candidata PSD la prezidențiale, a folosit o fotografie Inquam Photos fără drepturi de autor într-un mesaj postat pe Facebook. Politicienii ar trebui să fie primii care respectă legea, a atras..."/>
  </head>
  <body>
    <article>
      <h1>Dăncilă a folosit o fotografie Inquam Photos fără drepturi de autor. Octav Ganea: Politicienii ar trebui să fie primii care respectă legea (FOTO)</h1>
      <address><time datetime="2019-11-22T11:44:35+00:00">22 Nov 2019, 11:44</time> by <a rel="author">Redacția B1.ro</a></address>
      <p>Viorica Dăncilă, candidata PSD la prezidențiale, a folosit o fotografie <a href="https://www.b1.ro/tag/inquam-photos-293455.html">Inquam Photos</a> fără drepturi de autor într-un mesaj postat pe Facebook. Politicienii ar trebui să fie primii care respectă legea, a atras atenția <a href="https://www.b1.ro/tag/octav-ganea-293456.html">Octav Ganea</a>, fotojurnalist <a href="https://www.b1.ro/tag/inquam-photos-293455.html">Inquam Photos</a>, într-o declarație pentru <a href="https://www.g4media.ro/dancila-acuzata-ca-foloseste-o-fotografie-inquamphotos-fara-drepturi-de-autor-nerespectarea-dreptului-fotojurnalistilor-tocmai-din-partea-politicienilor-are-un-impact-negativ-asupra-industr.html">G4Media</a>.</p>
      <p>Fotografia îl arată pe contracandidatul ei, Klaus Iohannis, ieșind dintr-o cabină de vot.</p>
      <p>
        <i>„Observăm cu amărăciune, dar nu cu o reală surprindere, faptul că partidele politice au ignorat apelul agenției foto InquamPhotos pentru respectarea dreptului de autor. Cel mai recent exemplu este folosirea de către un candidat intrat în turul 2 a unei fotografii în scopul de a-l invita pe contracandidat la o dezbatere. </i>
      </p>
      <p><i>Considerăm că nerespectarea dreptului fotojurnaliștilor tocmai din partea politicienilor, care ar trebui să fie primii care respectă legea, are un impact negativ asupra industriei de publishing. Reiterăm solicitarea formulată la începutul campaniei și solocităm stafurilor să respecte fotoreporterii și legea dreptului de autor”,</i> a declarat pentru <a href="https://www.b1.ro/tag/octav-ganea-293456.html">Octav Ganea</a>, fotojurnalistul <a href="https://www.b1.ro/tag/inquam-photos-293455.html">Inquam Photos</a>, pentru G4Media. </p>
      <p>Fotografia folosită de Viorica Dăncilă pe Facebook este realizată de <a href="https://www.b1.ro/tag/octav-ganea-293456.html">Octav Ganea</a>.</p>
      <figure>
        <img src="https://www.b1.ro/thumbs/int/2019/11/22/-404297.jpg"/>
      </figure>
    </article>
  </body>
</html>