<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/ministerstvoto-na-turizma-proverjava-zashtitnata-diga-na-plazha-v-sozopol.html"/>
    <meta property="og:site_name" content="bTV Новините"/>
    <meta property="article:published_time" content="2019-11-22T11:54:00+00:00"/>
    <meta property="og:title" content="Министерството на туризма проверява защитната дига на плажа в Созопол"/>
    <meta property="og:description" content="Местните жители настояват съоръжението да бъде премахнато"/>
  </head>
  <body>
    <article>
      <h1>Министерството на туризма проверява защитната дига на плажа в Созопол</h1>
      <h2>Местните жители настояват съоръжението да бъде премахнато</h2>
      <address><time datetime="2019-11-22T11:54:00+00:00">22 Nov 2019, 11:54</time> by <a rel="author" href="https://btvnovinite.bg/author/?author=2002532" target="_blank">Лора Стаматис</a></address>
      <p>Министърът на туризма Николина Ангелкова нареди експерти на ведомството да направят проверка на извършваните дейности за изграждане на пясъчни диги на Централния плаж в Стария Созопол.</p>
      <p>Там с техника се издига защитна дига, която да предпази плажната ивица.</p>
      <p>Проверката ще установи дали концесионерът на ивицата изпълнява стриктно договорните си задължения по стопанисването й.</p>
      <p>Местните жители настояват съоръжението да бъде премахнато.  </p>
      <figure>
        <img src="https://img.bg.sof.cmestatic.com/media/images/640x/Nov2019/2112029106.jpg"/>
        <figcaption>Снимка: БГНЕС</figcaption>
      </figure>
      <p>Десетки жители на Стария Созопол се събраха тази сутрин на протест срещу разкопаването на плажа и изграждането на защитна дига.</p>
      <p>Представител на новия концесионер призна, че са уведомили институциите за издигане на съоръжението, но нямат разрешение за влизане на багера на пясъка.</p>
      <p>"Леко ще се задигне нивото, ще се отвоюва малко ивица, няма да залива толкова, най-малката вълна няма да идва тук до края… Ще видите, че ще има резултат от цялата работа, плажът ще бъде по-красив", обясни представител на концисионера. </p>
    </article>
  </body>
</html>