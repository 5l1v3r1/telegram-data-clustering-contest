<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904712/vanderhaeghe-blikt-vooruit-op-anderlecht-dat-kan-een-voordeel-zijn-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T11:30:00+00:00"/>
    <meta property="og:title" content="Vanderhaeghe blikt vooruit op Anderlecht: &quot;Dat kan een voordeel zijn&quot;"/>
    <meta property="og:description" content="Yves Vanderhaeghe kijkt zondag zijn ex-ploeg Anderlecht in de ogen. Een moeilijke opdracht voor Vanderhaeghe, die na een tegenvallende heenronde onder druk staat. Hij ziet echter ook positieve dingen bij Kortrijk."/>
  </head>
  <body>
    <article>
      <h1>Vanderhaeghe blikt vooruit op Anderlecht: "Dat kan een voordeel zijn"</h1>
      <address>
        <time datetime="2019-11-22T11:30:00+00:00">22 Nov 2019, 11:30</time>
      </address>
      <p>
        <b>Yves Vanderhaeghe kijkt zondag zijn ex-ploeg Anderlecht in de ogen. Een moeilijke opdracht voor Vanderhaeghe, die na een tegenvallende heenronde onder druk staat. Hij ziet echter ook positieve dingen bij Kortrijk.</b>
      </p>
      <p>Met Anderlecht, KAA Gent en KV Mechelen volgen er drie pittige tegenstanders. "We zijn een team dat altijd wil. Bij de thuisnederlagen tegen Eupen en Waasland-Beveren hadden we 68 en 65% balbezit, maar beide keren kregen we bij de eerste de beste tegenstoot een doelpunt binnen. Dan zie je de kopjes naar beneden gaan, zo van: 'Is het weer van dat?' Nu staan we tegenover ploegen die zelf het spel willen maken, dat kan een voordeel zijn", geeft Vanderhaeghe aan bij <i>Het Laatste Nieuws.</i></p>
      <p>Vanderhaeghe maakt zich nog geen zorgen. "Ik slaap nog goed, jawel. Maar vraag het me over drie weken nog eens". KV Kortrijk staat namelijk niet ver van de degradatiezone. "Ik probeer dat te vermijden, ik zet iedereen op scherp, ik doe ze beseffen dat het vijf voor twaalf is. De trainer is altijd verantwoordelijk maar de spelers ook."</p>
      <aside>Lees meer<br/><a href="https://www.voetbalprimeur.be/nieuws/904651/officieel-kv-kortrijk-kan-na-drie-maanden-eindelijk-rekenen-op-fa-z-selemani.html?itm_source=www.voetbalprimeur.be&amp;itm_medium=highlighted-content">'Blessure stelt debuut van Selemani bij Kortrijk tegen Anderlecht nog even uit'</a></aside>
    </article>
  </body>
</html>