<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/synechis-epikoinonia-dimoy-xiromeroy-ta-ypoyrgeia-oikonomikon-esoterikon-ton-proypologismo/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-22T11:50:58+00:00"/>
    <meta property="og:title" content="Συνεχής η επικοινωνία του Δήμου Ξηρομέρου με τα Υπουργεία Οικονομικών και Εσωτερικών για τον προϋπολογισμό"/>
    <meta property="og:description" content="Σε συνεχή επικοινωνία με τα Υπουργεία Εσωτερικών και Οικονομικών βρίσκεται ο δήμαρχος Ξηρομέρου, στην κατεύθυνση ο δήμος να καταφέρει να δημιουργήσει"/>
  </head>
  <body>
    <article>
      <h1>Συνεχής η επικοινωνία του Δήμου Ξηρομέρου με τα Υπουργεία Οικονομικών και Εσωτερικών για τον προϋπολογισμό</h1>
      <address><time datetime="2019-11-22T11:50:58+00:00">22 Nov 2019, 11:50</time> by <a rel="author">ΣΥΝΕΙΔΗΣΗ</a></address>
      <p>Σε συνεχή επικοινωνία με τα Υπουργεία Εσωτερικών και Οικονομικών βρίσκεται ο δήμαρχος Ξηρομέρου, στην κατεύθυνση ο δήμος να καταφέρει να δημιουργήσει έναν πραγματικό προϋπολογισμό, ανέφερε μεταξύ άλλων ο δήμαρχος Ξηρομέρου, Γιάννης Τριανταφυλλάκης, μιλώντας στον <b>«ΔΥΤΙΚΑ </b><b>FM</b><b> 92,8»</b> και την <b>Δήμητρα Λαοπόδη</b>.</p>
      <p>Ο κ. Τριανταφυλλάκης μίλησε για την κακή οικονομική κατάσταση στην οποία έχει περιέλθει ο δήμος λόγω της κακής διαχείρισης της προηγούμενης δημοτικής αρχής και τόνισε ότι αναμένουν το πρόγραμμα των ληξιπρόθεσμων οφειλών από το Υπουργείο Οικονομικών, για να μπορέσουν να ορθοποδήσουν ως ένα βαθμό.</p>
      <p>Οι ληξιπρόθεσμες οφειλές ξεπερνούν τις 300 χιλ. ευρώ ενώ στη ΔΕΗ ο δήμος οφείλει 500 χιλ. ευρώ κι ενώ πρόσφατα πλήρωσε 50 χιλ ευρώ.</p>
      <p>Ο δήμαρχος Ξηρομέρου μίλησε επίσης και για τα προβλήματα που υπάρχουν στο δήμο από τις πλημμύρες που σημειώνονται σχολιάζοντας ότι τα προηγούμενα χρόνια δεν έγιναν τα απαραίτητα αντιπλημμυρικά έργα με αποτέλεσμα ο δήμος να αντιμετωπίζει τεράστιο θέμα. Τα ρέματα καθαρίστηκαν φέτος από την Περιφέρεια και έγιναν αρκετές παρεμβάσεις αλλά πρέπει να γίνουν ακόμη πολλά.</p>
      <p>«Το θέμα είναι ότι δεν υπάρχει το ανάλογο προσωπικό στο δήμο και οι αντίστοιχες πιστώσεις να μισθώσουμε μηχανήματα όταν χρειάζεται», είπε ο κ. Τριανταφυλλάκης.</p>
      <p>
        <b>Εφημερίδα «Συνείδηση»</b>
      </p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/treis-sine-qua-non-oroi-ependyseis-ergostasia-aytokiniton-stin-ellada/"/>
        <a href="http://sinidisi.gr/elampsan-dia-tis-apoysias-toys/"/>
        <a href="http://sinidisi.gr/erga-tin-eyropaiki-trapeza-ependyseon-thermo/"/>
        <a href="http://sinidisi.gr/mipos-eprepe-na-proseggisoyme-toys-influencers/"/>
        <a href="http://sinidisi.gr/toys-ypopsifioys-stin-aitoloakarnania-synantithike-o-perifereiarchis-nektarios-farmakis-foto/"/>
        <a href="http://sinidisi.gr/antikapnistikos-nomos-poioi-tha-pane-na-kanoyn-elegcho-se-valto-xiromero/"/>
      </related>
    </article>
  </body>
</html>