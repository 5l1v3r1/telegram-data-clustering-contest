<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191122-vybuh-stavsya-u-kvartyri-iryny-lutsenko-v-kyyevi-zmi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-22T11:31:40+00:00"/>
    <meta property="og:title" content="Вибух стався у квартирі Ірини Луценко у Києві – ЗМІ"/>
    <meta property="og:description" content="У Києві на вулиці Олеся Гончара, 67 прогримів вибух. У ЗМІ повідомляють, що за цією адресою знаходиться квартира Ірини Луценко."/>
  </head>
  <body>
    <article>
      <h1>Вибух стався у квартирі Ірини Луценко у Києві – ЗМІ</h1>
      <address>
        <time datetime="2019-11-22T11:31:40+00:00">22 Nov 2019, 11:31</time>
      </address>
      <p>У Києві на вулиці Олеся Гончара, 67 прогримів вибух. У ЗМІ повідомляють, що за цією адресою знаходиться квартира Ірини Луценко.</p>
      <p>В одній з квартир у багатоповерховому будинку стався вибух. У ЗМІ повідомляють, що це квартира дружини колишнього генпрокурора України Юрія Луценка Ірини. Там знаходиться салон краси.</p>
      <p>Надзвичайна подія сталася на вулиці Олеся Гончара, 67.</p>
      <p>
        <b>Читайте: </b>
        <a href="https://fakty.com.ua/ua/proisshestvija/20191022-vybuh-u-tsentri-kyyeva-zagynuly-dvoye-lyudej/">Вибух у центрі Києва: загинули двоє людей</a>
      </p>
      <blockquote>– У під’їзді на Олеся Гончара, 67 був вибух. Хтось може перевірити, застрахувала Іра Луценко свою квартиру, в якій розташований її салон краси? А ми от не спимо, коти налякані, і в під’їзді дихати нічим , – написала мешканка будинку Маргарита Кузнєцова на своїй сторінці у Facebook.</blockquote>
      <p><b>Довідка.</b> Ірина Луценко – народний депутат трьох скликань (7, 8 і 9). Спочатку вона була депутатом від Батьківщини, потім від Блоку Петра Порошенко і Європейської солідарності.</p>
      <p>4 листопада 2019 року вона <a href="https://fakty.com.ua/ua/ukraine/20191104-iryna-lutsenko-skladaye-deputatskyj-mandat-prychyna/">заявила про дострокове припинення депутатських повноважень.</a></p>
      <p>Нагадаємо, що <a href="https://fakty.com.ua/ua/proisshestvija/20191122-vybuh-u-tsentri-kyyeva-v-pid-yizdi-budynku-vyletily-vikna-poshkodzheno-stiny/">вибух у будинку на вулиці Олеся Гончара, 67</a>  стався  у ніч проти 22 листопада. Постраждалих немає, але вибуховою хвилею вибило вікна двох виходів із під’їзду, також пошкоджено стіни.</p>
    </article>
  </body>
</html>