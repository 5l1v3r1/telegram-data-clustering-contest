<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/uryad-zvilniv-kerivnika-derzhenergoefektivnosti-330525_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T11:03:00+00:00"/>
    <meta property="og:title" content="Уряд звільнив керівника Держенергоефективності"/>
    <meta property="og:description" content="Оголошено конкурс на вакантну посаду."/>
  </head>
  <body>
    <article>
      <h1>Уряд звільнив керівника Держенергоефективності</h1>
      <h2>Оголошено конкурс на вакантну посаду.</h2>
      <address>
        <time datetime="2019-11-22T11:03:00+00:00">22 Nov 2019, 11:03</time>
      </address>
      <p>Кабінет міністрів України своїм розпорядженням №1062 від 15 листопада звільнив Сергія Савчука з посади голови Державного агентства з енергоефективності та енергозбереження України за згодою сторін. Одночасно розпорядженням №1053 уряд прийняв рішення <b><a href="https://dt.ua/CULTURE/konkurs-na-posadu-golovi-derzhkino-zavershivsya-bezrezultatno-330500_.html">провести конкурс</a></b> на цю посаду.</p>
      <p>Зазначається, що конкурс передбачає роботу на даній посаді п'ять років з правом повторного призначення без конкурсу ще на один термін.</p>
      <p>Заявки на конкурс приймаються до 2 грудня, а оцінювання кандидатів намічено на 6 грудня.</p>
      <p>Розпорядженням №1069 від 15 листопада Кабмін також тимчасово поклав обов'язки голови Держенергоефективності на головного бухгалтера управління фінансування, бухгалтерського обліку та звітності агентства Олену Товстенко.</p>
      <p>Савчук очолював Держенергоефективності з 20 серпня 2014 року.</p>
      <p>Повідомлялося, що 20 грудня 2017 року <b><a href="https://dt.ua/ECONOMICS/v-ukrayini-stvorili-fond-energoefektivnosti-264018_.html">Кабмін створив державну установу "Фонд енергоефективності".</a></b></p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>