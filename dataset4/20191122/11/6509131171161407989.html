<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321770/Hogeschool-Saxion-viert-honderd-jaar-textielopleiding-in-Enschede"/>
    <meta property="og:site_name" content="RTV Oost"/>
    <meta property="article:published_time" content="2019-11-22T11:56:24+00:00"/>
    <meta property="og:title" content="Hogeschool Saxion viert honderd jaar textielopleiding in Enschede"/>
    <meta property="og:description" content="Met een congres wordt vandaag gevierd dat honderd jaar geleden de eerste hogere textielopleiding van Nederland de deuren opende in textielstad Enschede."/>
  </head>
  <body>
    <article>
      <h1>Hogeschool Saxion viert honderd jaar textielopleiding in Enschede</h1>
      <address>
        <time datetime="2019-11-22T11:56:24+00:00">22 Nov 2019, 11:56</time>
      </address>
      <slideshow>
        <figure>
          <img src="https://imgo.rgcdn.nl/3855f1176d0c497e84b41cfbe8e9ff87/opener/Textielopleiding-bestaat-100-jaar-Foto-RTV-Oost-Jaap-Even.jpg?v=7oeCoZ1UMIwv86Y8u8cOjQ2"/>
        </figure>
        <figure>
          <img src="https://imgo.rgcdn.nl/3855f1176d0c497e84b41cfbe8e9ff87/opener/Textielopleiding-bestaat-100-jaar-Foto-RTV-Oost-Jaap-Even.jpg?v=7oeCoZ1UMIwv86Y8u8cOjQ2"/>
        </figure>
        <figcaption>Textielopleiding bestaat 100 jaar (Foto: RTV Oost / Jaap Even)</figcaption>
      </slideshow>
      <p>Met een congres wordt vandaag gevierd dat honderd jaar geleden de eerste hogere textielopleiding van Nederland de deuren opende in textielstad Enschede.</p>
      <p>"Saxion staat voor toekomstgericht onderwijs", vertelt bestuursvoorzitter Anka Mulder. "Fashion &amp; Textile Technologies is een van de opleidingen waarmee we een bijdrage willen leveren aan de milieudoelstellingen in de mode-industrie door de sterke focus op circulair textiel."</p>
      <p>
        <b>Visie geven</b>
      </p>
      <p>Mulder is een van de sprekers tijdens het congres. Anderen die hun visie geven op de huidige status van textiel zijn programmadirecteur Sacha Tournier, interieurontwerpster Hella Jongerius en duurzaam onderneemster Vigga Svensson.</p>
      <p>"Een tweede focus is textiel en techniek, zoals de toepassing van sensoren in textiel", vervolgt Mulder. "De reputatie van het onderzoek reikt tot ver over de grens door de samenwerking met meer dan twintig internationale universiteiten en bedrijven."</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Hogeschool+Saxion+viert+honderd+jaar+textielopleiding+in+Enschede">06 - 57 03 33 33</a>.</aside>
    </article>
  </body>
</html>