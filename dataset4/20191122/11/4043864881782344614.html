<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/22/7232734/"/>
    <meta property="og:site_name" content="Українська правда"/>
    <meta property="article:published_time" content="2019-11-22T11:19:58+00:00"/>
    <meta property="og:title" content="Зеленський призначив помічника Стефанчука головою Хмельниччини"/>
    <meta property="og:description" content="Президент Володимир Зеленський призначив Дмитра Габінета головою Хмельницької обласної адміністрації."/>
  </head>
  <body>
    <article>
      <h1>Зеленський призначив помічника Стефанчука головою Хмельниччини</h1>
      <address>
        <time datetime="2019-11-22T11:19:58+00:00">22 Nov 2019, 11:19</time>
      </address>
      <p>Президент Володимир Зеленський призначив Дмитра Габінета головою Хмельницької обласної адміністрації.</p>
      <p><b>Джерело:</b> <a href="https://www.president.gov.ua/documents/8642019-30637">указ </a>президента №864 від 21 листопада</p>
      <p><b>Дослівно:</b> "Призначити Габінета Дмитра Анатолійовича головою Хмельницької обласної державної адміністрації".  </p>
      <figure>
        <img src="https://img.pravda.com/images/doc/6/b/6be1384-gabinet2.jpg"/>
        <figcaption>
          <cite>Фото з Facebook габінета </cite>
        </figcaption>
      </figure>
      <p><b>Деталі:</b> Габінет є <a href="https://posipaky.info/minion/334536">помічником</a> нардепа від "Слуги народу" Миколи Стефанчука.  </p>
      <p>Габінету 36 років, він кандидат юридичних наук, <a href="https://opendatabot.ua/c/39217661">керівник </a>ГО "Форпост народовладдя".</p>
      <p>Згідно з<a href="https://public.nazk.gov.ua/declaration/39db0d58-0484-416e-a0b6-843c075f2878"> декларацією кандидата </a>на посаду, Габінет володіє спільно з матір’ю квартирою у 61,8 кв.м. та гаражем у Хмельницькому, а також земельною ділянкою у 470 кв.м у Вільховці на Хмельниччині та Москвичем, 1983 року випуску.</p>
      <p>За 2018 рік він заробив 247 тисяч гривень – усе зарплата в Хмельницькому кооперативному торговельно-економічному інституті, Військовій частині А 2339 та Університеті Марії Кюрі-Склодовської в Любліні (Польща).</p>
      <p>Також він задекларував зарплату (72,7 тисячі гривень у Департаменті освіти та науки Хмельницької міськради) та пенсію (35 тисяч гривень) матері.</p>
      <p>Габінет тримає готівкою 8 тисяч євро, а його мати 5 тисяч євро.</p>
      <footer>Українська правда</footer>
      <related>
        <a href="https://www.pravda.com.ua/articles/2019/11/22/7232649/"/>
        <a href="https://www.pravda.com.ua/news/2019/11/21/7232669/"/>
        <a href="https://www.pravda.com.ua/news/2019/11/21/7232631/"/>
      </related>
    </article>
  </body>
</html>