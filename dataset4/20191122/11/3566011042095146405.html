<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549097.html/%DA%86%D8%B1%D8%A7%DB%8C%DB%8C-%D8%B9%D8%AF%D9%85-%D8%A7%D9%86%DA%AF%DB%8C%D8%B2%D9%87-%D8%B3%D8%B1%D9%85%D8%A7%DB%8C%D9%87-%DA%AF%D8%B0%D8%A7%D8%B1%D8%A7%D9%86-%D8%AF%D8%B1-%D8%B1%D8%A7%D9%85%D8%B3%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T11:07:00+00:00"/>
    <meta property="og:title" content="چرایی عدم انگیزه سرمایه‌گذاران در رامسر"/>
    <meta property="og:description" content="در سال‌های اخیر سرمایه‌گذاران بی شماری به رامسر آمدند و با پتانسیل‌های در حد عالی گردشگری و سرمایه‌گذاری مواجه شدند اما برخی ادارات با عناوین مختلف و مخالفت‌های بیهوده سبب عدم توسعه رونق گردشگری و فراری شدن گردشگران از رامسر شدند."/>
  </head>
  <body>
    <article>
      <h1>چرایی عدم انگیزه سرمایه‌گذاران در رامسر</h1>
      <h2>یادداشت؛</h2>
      <address>
        <time datetime="2019-11-22T11:07:00+00:00">22 Nov 2019, 11:07</time>
      </address>
      <p>در سال‌های اخیر سرمایه‌گذاران بی شماری به رامسر آمدند و با پتانسیل‌های در حد عالی گردشگری و سرمایه‌گذاری مواجه شدند اما برخی ادارات با عناوین مختلف و مخالفت‌های بیهوده سبب عدم توسعه رونق گردشگری و فراری شدن گردشگران از رامسر شدند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛به نقل از بلاغ، شهرستان زیبای رامسر بهشت خدادادی شمال ایران با داشتن طبیعت زیبا، جنگل‌های بکر و ساحل دریا سالیانه پذیرای میلیون‌ها گردشگر خارجی و ایرانی است که لازمه آن طبیعت زیبا و دل‌انگیز، توسعه گردشگری در حد نام این شهر است.</p>
      <p>روند کنونی توسعه رامسر اصلاً مناسب نبوده و با مشکلات زیر ساختی و محدودیت‌های زیادی در سواحل، جنگل‌ها و شهر در حوزه گردشگری مواجه است که سبب عدم پیشرفت و توسعه در این منطقه شده است.<br/><br/>سواحل زیبای رامسر با داشتن فضایی دلنشین و زیبا‌ از جمله مکان‌های پر تردد و خاستگاه اصلی گردشگران است اما آنچنان که انتظار می‌رفت از سواحل بهره برداری نشده و بیش از ۸۰ درصد آن در حالت رکود قرار گرفته است.<br/><br/>سنگ اندازی برخی از ادارات در روند کار برخی سرمایه گذاران و کار آفرینان در سواحل سبب مشکلات عدیده ای در این بخش شده است که انتطار می رود در این شهر توریستی گردشگری با رفع موانع و از بین بردن محدودیت‌ها شاهد توسعه گردشگری باشیم.<br/><br/>اگر نیم نگاهی به شهر رامسر بیندازیم، با بافت فرسوده شهری و ساختمان های پلاسکو نما روبرو خواهیم شد که تا به امروز مسئولین امر با توجه به موقعیت شهر توریستی گردشگری اقدام به تخریب این ساختمان‌ها نکرده‌اند و این زیبنده عروس شهرهای ایران نیست.<br/><br/>باغ ۳۳ هکتاری رامسر مکانی بسیار زیبا جهت استفاده بهینه در بخش گردشگری بوده که می توان با ایجاد امکانات تفریحی، رفاهی و فرهنگی چهره زیبایی به این شهر بخشید اما در سال های اخیر با ایجاد طرح های مختلف و پیگیری مسئولین، آباد سازی آن به نتیجه نرسید چون میراث فرهنگی مدعی است که این باغ جزء آثار تاریخی و ثبت میراث است و حق هیچ گونه تغییر بنا در آن وجود ندارد.<br/><br/>آیا زیبا کردن شهر رامسر و توسعه رونق اقتصادی و گردشگری را باید با اینگونه مخالفت های برخی ادارات تحمل کرد یا جهت رونق چرخه گردشگری باید نگاه مسئولین به این شهر تغییر کند.<br/><br/>اداره گردشگری و میراث فرهنگی در سال های اخیر عملکرد بسیار ضعیفی داشته و توسعه و رونق گردشگری و استفاده بهینه از سرمایه گذاران خارجی و ایرانی در حد شعار بوده است تا آنجا که تمامی عملکرد این اداره از بناهای تاریخی و ییلاقات زیبا بوده است که انتظار می رود به دنبال نوگرایی و تحول بزرگ در این زمینه باشند تا رامسر به جایگاه واقعی خود در این زمینه دست یابد.<br/><br/>در سال های اخیر سرمایه گذاران بی شماری به این شهر جهت سرمایه گذاری مراجعه کرده‌اند و با بسترهای مناسب و پتانسیل‌های در حد عالی گردشگری و سرمایه‌گذاری مواجه شدند ولی برخی ادارات با عناوین مختلف و مخالفت های بیهوده سبب عدم توسعه رونق گردشگری و فراری شدن گردشگران از این شهر شدند.<br/><br/>گرچه نگاه دولت به بخش خصوصی و استفاده از سرمایه گذاران و کار آفرینان در توسعه و رونق گردشگری بوده اما محقق شدن این امر توسط مسئولین کاملاً ضعیف و ابتدایی است.<br/><br/>لازمه شهر توریستی رامسر رونق گردشگری و توسعه همه جانبه آن است تا به یک شهر هدفمند و زیبا تبدیل شده و سبب اشتغال زایی جوانان شود.<br/><br/>مسئولین رامسر هنوز نتوانسته‌اند مشکلات زیر ساختی این شهر را حل کنند زیرا با کوچک‌ترین بارندگی شهر غرق در آب و با بحران مواجه می‌شود و چهره زیبای برخی مسئولین در تصاویر سلفی و نمادین روزهای بارانی دیدنی است.<br/><br/>هنوز با گذشت سال‌ها با اینکه تمام شهر و روستاها به زباله دانی بزرگ تبدیل شده، تدبیری برای حل معضل زباله اتخاد نکرده‌اند چطور انتظار برود شهری که هنوز ابتدایی‌ترین مشکلات خود را حل نکرده به توسعه گردشگری و استفاده از سرمایه گذاران بیندیشد!.<br/><br/>عدم تعامل و همکاری در برخی ادارات رامسر تا حدی است که بارها فرماندار در جلسات شورای اداری بیان کرده که روسای ادارت از شکایت علیه یکدیگر در دستگاه قضایی پرهیز کرده و در صورت بروز مشکل به فرماندار مراجعه کنند.<br/><br/>شهری که این همه مشکل زیر ساختی داشته و تعامل بین مسئولین وجود ندارد، چگونه می تواند موفق عمل کرده و به توسعه یافتگی دست پیدا کند.<br/><br/>بهتر است مسئولین امر در ادامه روند کار نگاه ویژه‌ای به این شهر داشته و با تعامل و استفاده از سرمایه گذاران در جهت رسیدن به شهری آباد و به معنای واقعی توریستی کوشا باشند.<br/><br/>رامسر در چهل سال اخیر تغییر آنچنانی در نمای شهر و توسعه همه جانبه نداشته است و مسئولان در سال‌های اخیر تماماً در روزمرگی و بی برنامگی بسر می‌برند که نشان از عدم وجود تخصص و مهارت در آنها بوده در حالی که دود آن به چشم مردم و شهر رفته است.<br/><br/>رامسر بهشت زمینی خداوند نیازمند حمایت مسئولین و سرمایه‌گذاران جهت توسعه یافتگی در بخش‌های مختلف است.   پوریا جنت صادقی   انتهای پیام/</p>
    </article>
  </body>
</html>