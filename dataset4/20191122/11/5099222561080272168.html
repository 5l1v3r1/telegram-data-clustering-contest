<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23507074-schela-desprins-cladire-din-centrul-capitalei.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T11:24:00+00:00"/>
    <meta property="og:title" content="FOTO Bucăți dintr-o schelă s-au desprins și au căzut pe două mașini, în centrul Capitalei"/>
    <meta property="og:description" content="O schelă amplasată pe fațada unei clădiri de șase etaje de pe strada Ion Brezoianu din Capitală s-a desprins parțial, vineri dimineață, din cauza vântului, iar bucăți din structură au avariat"/>
  </head>
  <body>
    <article>
      <h1>FOTO Bucăți dintr-o schelă s-au desprins și au căzut pe două mașini, în centrul Capitalei</h1>
      <address><time datetime="2019-11-22T11:24:00+00:00">22 Nov 2019, 11:24</time> by <a rel="author">D.D.</a></address>
      <p><b>O schelă amplasată pe fațada unei clădiri de șase etaje de pe strada Ion Brezoianu din Capitală s-a desprins parțial, vineri dimineață, din cauza vântului, iar bucăți din structură au avariat două mașini. Nu sunt persoane rănite, informează ISU București-Ilfov, citat de Mediafax. <br/></b><br/>O schelă amplasată pe fațada unei clădiri de șase etaje, de pe strada Ion Brezoianu, s-a desprins parțial în partea superioară. <br/><br/>Potrivit ISU București-Ilfov, bucăți din această schelă au căzut și au avariat două mașini. Nu sunt persoane rănite. La intervenție acționează Detașamentul Mihai Vodă și Detașamentul Special de Salvatori. În prezent, echipajele încearcă stabilizarea sau îndepărtarea schelei, în funcție de posibilități.</p>
      <figure>
        <img src="https://media.hotnews.ro/media_server1/image-2019-11-22-23507092-0-schela-brezoianu-3.jpg"/>
      </figure>
      <figure>
        <img src="https://media.hotnews.ro/media_server1/image-2019-11-22-23507090-0-schela-brezoianu-2.jpg"/>
      </figure>
    </article>
  </body>
</html>