<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/spectaculoasa-rasturnare-de-scor-florida-panthers-a-avut-o-revenire-fabuloasa-in-overtime_3059829.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-22T11:43:12+00:00"/>
    <meta property="og:title" content="Spectaculoasă răsturnare de scor! Florida Panthers a avut o revenire fabuloasă în overtime"/>
    <meta property="og:description" content="Spectaculoasă răsturnare de scor în liga profesionistă nord-americană de hochei pe gheață! Condusă cu 0-4 de Anaheim Ducks, Florida Panthers a avut o revenire fabuloasă, a egalat iar apoi a și câștigat în overtime cu 5-4. Californienii au pornit ca din tu"/>
  </head>
  <body>
    <article>
      <h1>Spectaculoasă răsturnare de scor! Florida Panthers a avut o revenire fabuloasă în overtime</h1>
      <address><time datetime="2019-11-22T11:43:12+00:00">22 Nov 2019, 11:43</time> by <a rel="author">PUBLIKA.MD</a></address>
      <p><b>Spectaculoasă răsturnare de scor în liga profesionistă nord-americană de hochei pe gheață! Condusă cu 0-4 de Anaheim Ducks, Florida Panthers a avut o revenire fabuloasă, a egalat iar apoi a și câștigat în overtime cu 5-4.</b> Californienii au pornit ca din tun şi, până la mijlocul reprizei a doua, au înscris de 4 ori prin Max Jones, Nick Ritchie, Rickard Rakell şi Ondrej Kase.<br/><br/>Parea că oaspeţii vor obţine o victorie categorică, dar nu a fost aşa. <b>"Panterele" s-au trezit ca prin minune şi au răsturnat scorul.</b> Brett Connolly le-a dat speranţe suporterilor Floridei, reuşind să înscrie de două ori, pe finalul repriză secunde, într-un interval de doar 27 de secunde.<br/><br/>În repriza a treia Panthers au intrat într-o cursă contra-cronometru şi a egalat graţie golurilor marcate de Aaron Ekblad şi Dominic Toninato. <br/><br/><b>Canadianul Ekblad a devenit un adevărat erou al echipei-gazdă când a punctat decisiv în over-time. </b><br/><br/>A obținut victoria astă-noapte şi deţinătoarea Cupei Stanley, Saint Louis Blues. Pe teren propriu ”Muzicanții” din statul Missouri au surclasat-o pe Calgary Flames cu 5-0. Blues conduc clasamentul Conferinţei de Vest.<br/><br/>Finalista Cupei Stanley din sezonul trecut, Boston Bruins, a dispus cu 3-2 de Buffalo Sabres, una dintre cele mai incomode adversare ale sale, şi se află pe locul 3 în clasamentul Conferinţei de Est.</p>
    </article>
  </body>
</html>