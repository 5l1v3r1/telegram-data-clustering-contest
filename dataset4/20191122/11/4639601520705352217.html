<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/22/politics/kleista-krata-ta-xartia-tou-o-k-simitis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-22T11:13:37+00:00"/>
    <meta property="og:title" content="Κλειστά κρατά τα χαρτιά του ο Κ. Σημίτης"/>
    <meta property="og:description" content="Δεν θα απαντήσει στην πρόσκληση της Φώφης Γεννηματά"/>
  </head>
  <body>
    <article>
      <h1>Κλειστά κρατά τα χαρτιά του ο Κ. Σημίτης</h1>
      <h2>Δεν θα απαντήσει στην πρόσκληση της Φώφης Γεννηματά</h2>
      <address><time datetime="2019-11-22T11:13:37+00:00">22 Nov 2019, 11:13</time> by <a rel="author">Χόνδρος Δημήτρης</a></address>
      <p>Κλειστά εξακολουθεί να κρατά τα χαρτιά του ο Κώστας Σημίτης σχετικά με το αν θα παραστεί η όχι στο συνέδριο του ΠαΣοΚ. Σύμφωνα με πληροφορίες του «Βήματος» ο κ. Σημίτης δεν θα απαντήσει γραπτά στην πρόσκληση της Φώφης Γεννηματά, ενώ παραμένει άγνωστο το αν και ποια στιγμή θα παρευρεθεί στο Στάδιο Ειρήνης και Φιλίας.</p>
      <p>Είναι προφανές ότι ο πρώην πρωθυπουργός δεν θέλει να αποτελέσει θέμα η στάση που θα κρατήσει, ωστόσο, ήδη έχουν αρχίσει να φουντώνουν οι σχετικές συζητήσεις. Δεν είναι μάλιστα λίγα τα στελέχη που υποστηρίζουν ότι ο πρώην πρωθυπουργός που συναντήθηκε την Τρίτη με τη Φώφη Γεννηματά, έχει ήδη κάνει σαφή, καθυστερώντας να ξεκαθαρίσει το αν θα παραστεί η όχι στο συνέδριο,  τον προβληματισμό του για την κατάσταση του χώρου.</p>
      <p>
        <a href="https://www.in.gr/2019/11/22/greece/tourkiko-sxedio-kata-tis-elladas-moxlo-metanasteytiko/">Τουρκικό σχέδιο κατά της Ελλάδας με μοχλό το μεταναστευτικό</a>
      </p>
      <p>Στο επιτελείο της Χαριλάου Τρικούπη εξακολουθεί, όπως και σε πολλά στελέχη του χώρου, να επικρατεί η αίσθηση ότι ο κ. Σημίτης θα δώσει το παρών στο συνέδριο. Όμως ένα τέτοιο σαφές μήνυμα από την πλευρά του δεν έχει υπάρξει.</p>
      <p>
        <a href="https://www.tovima.gr/2019/11/22/society/ieres-aythairesies-sta-meteora/">«Ιερές» αυθαιρεσίες στα Μετέωρα</a>
      </p>
    </article>
  </body>
</html>