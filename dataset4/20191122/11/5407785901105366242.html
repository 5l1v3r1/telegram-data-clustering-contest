<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/ahmet-mekin-tum-organlarini-bagisladi-12644697-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-22T11:48:34+00:00"/>
    <meta property="og:title" content="Selvi Boylum Al Yazmalım'ın Cemşit'i Ahmet Mekin organlarını bağışladı"/>
    <meta property="og:description" content="Selvi Boylum Al Yazmalım'da vefakar koca Cemşit karakteriyle hafızlara kazınan Ahmet Mekin, 'O gün bugünmüş' diyerek tüm organlarını bağışladı."/>
  </head>
  <body>
    <article>
      <h1>Selvi Boylum Al Yazmalım'ın Cemşit'i Ahmet Mekin organlarını bağışladı</h1>
      <address>
        <time datetime="2019-11-22T11:48:34+00:00">22 Nov 2019, 11:48</time>
      </address>
      <p>Selvi Boylum Al Yazmalım, Bir Garip Yolcu, Umut Üzümleri ve Yaşam Kavgası gibi çok sayıda film ve dizide rol alan Yeşilçam'ın efsane ismi <a href="https://www.haberler.com/ahmet-mekin/"><b>Ahmet Mekin</b></a>"O gün bugünmüş" diyerek alkış toplayan bir harekete imza attı. <a href="https://www.haberler.com/akdeniz-universitesi/"><b>Akdeniz Üniversitesi</b></a> Organ Nakli Merkezi Koordinasyon Birimi'ne giden usta oyuncu, organlarını bağışladığına ilişkin belgeyi imzaladı.</p>
      <h3>"O GÜN BUGÜNMÜŞ"</h3>
      <p>Sağlık durumunun çok iyi olduğunu aktaran Ahmet Mekin, "O gün bugünmüş" dedi. Sanat camiasının her fırsatta organ bağışında örnek olması gerektiğine dikkat çeken Mekin, "İnsanların öldükten sonra, başka acıların sevinci ve yaşam umudu olmak istemesi çok değerli ve kutsaldır. Organ bağışı hayat kurtarır" diyerek, herkesi organ bağışına davet etti.</p>
      <figure>
        <img src="https://foto.haberler.com/haber/2019/11/23/selvi-boylum-al-yazmalim-in-cemsit-i-ahmet-mekin-12644697_1661_m.jpg"/>
      </figure>
      <h3>"BAŞKA BEDENLERE YAŞAMA SEVİNCİ OLMALI"</h3>
      <p>Basında zaman zaman sanatçıların organ bağışı yaptıklarını okuduklarını söyleyen Ahmet Mekin, "Bu mesajların önemini, insanlar organ bekleyenlerin yerinde olabileceğini düşünerek anlamalı. İnsanların bu konuda empati yapmalarını çok önemsiyorum. İnsan ölünce uygun görülen organlarının, başka bedenlerde yaşayacağını bilmesi, başka bedenlere can ve yaşama sevinci olması çok önemli. Türkiye'de ve dünyada organ bekleyenlerin sayısı gün geçtikçe artıyor. Yeterli sayıda organ nakli olması için insanların daha bilinçlenmesi gerekiyor" diye konuştu.</p>
      <figure>
        <img src="https://foto.haberler.com/haber/2019/11/23/selvi-boylum-al-yazmalim-in-cemsit-i-ahmet-mekin-12644697_5242_m.jpg"/>
      </figure>
      <figure>
        <img src="https://foto.haberler.com/haber/2019/11/23/selvi-boylum-al-yazmalim-in-cemsit-i-ahmet-mekin-12644697_4748_m.jpg"/>
      </figure>
      <figure>
        <img src="https://foto.haberler.com/haber/2019/11/22/ahmet-mekin-tum-organlarini-bagisladi-12644697_o.jpg"/>
      </figure>
      <p>Kaynak: Diğer<br/>Haber Videosu: <a href="https://www.haberler.com/video/ahmet-mekin-tum-organlarini-bagisladi-12644697-videosu/">Selvi Boylum Al Yazmalım'ın Cemşit'i Ahmet Mekin organlarını bağışladı</a></p>
    </article>
  </body>
</html>