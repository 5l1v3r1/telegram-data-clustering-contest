<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/743063"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T11:17:00+00:00"/>
    <meta property="og:title" content="บินโดยสารปินส์ลงจอดฉุกเฉินที่แอลเอ"/>
    <meta property="og:description" content="เที่ยวบินโดยสาร ฟิลิปปินส์ แอร์ไลน์ ที่กำลังออกเดินทางมุ่งหน้าสู่กรุงมะนิลา เกิดปัญหาไฟลุกออกจากเครื่องยนต์ใต้ปีก กัปตันตัดสินใจนำเครื่องบินย้อนกลับ ขอลงจอดฉุกเฉินที่สนามบินลอสแอนเจลีส รัฐแคลิฟอร์เนีย ทางภาคตะวันตกของสหรัฐ เมื่อวันพฤหัสบดี"/>
  </head>
  <body>
    <article>
      <h1>บินโดยสารปินส์ลงจอดฉุกเฉินที่แอลเอ</h1>
      <address>
        <time datetime="2019-11-22T11:17:00+00:00">22 Nov 2019, 11:17</time>
      </address>
      <p>
        <b>เที่ยวบินโดยสาร ฟิลิปปินส์ แอร์ไลน์ ที่กำลังออกเดินทางมุ่งหน้าสู่กรุงมะนิลา เกิดปัญหาไฟลุกออกจากเครื่องยนต์ใต้ปีก กัปตันตัดสินใจนำเครื่องบินย้อนกลับ ขอลงจอดฉุกเฉินที่สนามบินลอสแอนเจลีส รัฐแคลิฟอร์เนีย ทางภาคตะวันตกของสหรัฐ เมื่อวันพฤหัสบดี</b>
      </p>
      <p>สำนักข่าวรอยเตอร์รายงานจากเมืองลอสแอนเจลีส ประเทศสหรัฐอเมริกา เมืท่อวันที่ 22 พ.ย. ว่า โฆษกหญิงสายการบินฟิลิปปินส์ แอร์ไลน์ (พีเอแอล) เผยว่า ผู้โดยสารทั้ง 347 คน และลูกเรือ 18 คน บนเที่ยวบิน พีอาร์113 ซึ่งใช้เครื่องบินลำตัวกว้าง โบอิ้ง 777 ปลอดภัยทุกคน พนักงานช่วยอพยพผู้โดยสารลงจากเครื่อง และดำเนินการจองที่นั่งให้เดินทางไปกับเที่ยวบินอื่น ส่วนโฆษกท่าอากาศยานนานาชาติลอสแอนเจลีส กล่าวว่า กัปตันเที่ยวบิน พีอาร์113 ประกาศภาวะฉุกเฉิน และรายงานปัญหาเครื่องยนต์ขัดข้อง<br/><br/>ผู้เห็นเหตุการณ์จำนวนมากบนพื้นดิน กล่าวว่า เห็นเปลวไฟระเบิดออกจากเครื่องยนต์ใต้ปีกเครื่องบินเป็นระยะ</p>
      <figure>
        <img src="https://www.dailynews.co.th/admin/upload/20191122/news_AfOoBGnVxA182924_533.jpg?v=20191123002?v=1799"/>
      </figure>
      <p>แถลงการณ์ของสำนักงานบริหารการบินแห่งชาติสหรัฐอเมริกา (เอฟเอเอ) กล่าวว่า เที่ยวบิน พีอาร์113  บินย้อนกลับและลงจอดอย่างปลอดภัย ที่สนามบินลอสแอนเจลีส เมื่อเวลาประมาณเที่ยงวัน ตามเวลาท้องถิ่น โดยมีรถดับเพลิงของสำนักงานดับเพลิงลอสแอนเจลีสหลายคัน จอดรอที่รันเวย์สนามบิน เหตุฉุกเฉินที่เกิดขึ้น ไม่ส่งผลกระทบต่อเที่ยวบินโดยสารอื่นๆ แต่อย่างใด.</p>
      <figure>
        <iframe src="https://www.youtube.com/embed/RMCMcmAnErU" width="640" height="360" data-service="Youtube" scrolling="no"/>
      </figure>
      <p>ภาพ - REUTERS, AP<br/>คลิป - Mum's MeTime<br/> </p>
    </article>
  </body>
</html>