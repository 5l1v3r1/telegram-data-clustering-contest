<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598580/aposyrontai-epikindyna-proionta-apo-tin-kypriaki-agora"/>
    <meta property="og:site_name" content="SIGMALIVE"/>
    <meta property="article:published_time" content="2019-11-22T11:39:00+00:00"/>
    <meta property="og:title" content="Αποσύρονται επικίνδυνα προϊόντα από την κυπριακή αγορά"/>
    <meta property="og:description" content="Η Υπηρεσία Προστασίας Καταναλωτή του Υπουργείου Ενέργειας, Εμπορίου και Βιομηχανίας ως η αρμόδια αρχή για την εφαρμογή των περί της Γενικής Ασφάλειας των..."/>
  </head>
  <body>
    <article>
      <h1>Αποσύρονται επικίνδυνα προϊόντα από την κυπριακή αγορά</h1>
      <address><time datetime="2019-11-22T11:39:00+00:00">22 Nov 2019, 11:39</time> by <a rel="author">SigmaLive</a></address>
      <p><b>Η Υπηρεσία Προστασίας Καταναλωτή του Υπουργείου Ενέργειας, Εμπορίου και Βιομηχανίας ως η αρμόδια αρχή για την εφαρμογή των περί της Γενικής Ασφάλειας των Προϊόντων Νόμων και των περί των Βασικών Απαιτήσεων που πρέπει να πληρούν Καθορισμένες Κατηγορίες των Προϊόντων Νόμων, κατά το μήνα Οκτώβριο, προχώρησε σε απόσυρση από την κυπριακή αγορά προϊόντων, τα οποία κρίθηκε ότι εγκυμονούν σοβαρούς κινδύνους για την υγεία και την ασφάλεια των καταναλωτών ή δεν συμμορφώνονταν με τις σχετικές πρόνοιες της νομοθεσίας. <br/></b> <br/>Για τον πίνακα των προϊόντων πατήστε <a href="https://www.pio.gov.cy/assets/pdf/newsroom/2019/11/22.11.2019_Pinakas%20proionton%20pou%20aposirthikan.pdf">ΕΔΩ</a>. <br/> <br/><b>Συστάσεις – Προειδοποιήσεις<br/></b> <br/>Η Υπηρεσία Προστασίας Καταναλωτή καλεί τους καταναλωτές σε περίπτωση που κατέχουν τα προϊόντα να σταματήσουν να τα χρησιμοποιούν και να τα επιστρέψουν στον πωλητή, δηλαδή από το κατάστημα από το οποίο τα έχουν προμηθευτεί και παράλληλα να την ενημερώσουν σχετικά.<br/>Σημειώνεται ότι σύμφωνα με τον περί Ορισμένων Πτυχών της Πώλησης Καταναλωτικών Αγαθών και των Συναφών Εγγυήσεων Νόμο, σε περίπτωση αγοράς μη ασφαλούς προϊόντος, ο καταναλωτής δικαιούται σε αντικατάσταση του προϊόντος, ώστε το προϊόν να είναι σύμφωνο προς τους όρους της σύμβασης πώλησης. Αν αυτό δεν είναι εφικτό, τότε ο καταναλωτής δικαιούται να υπαναχωρήσει, δηλαδή να επιστρέψει το προϊόν στον πωλητή και να λάβει πίσω το πλήρες ποσό που πλήρωσε. Υπενθυμίζεται ότι τα πιο πάνω δικαιώματα ισχύουν για περίοδο δύο ετών από την αρχική παράδοση του προϊόντος στον καταναλωτή και ότι την αποκλειστική ευθύνη έναντι του καταναλωτή έχει πάντα ο τελικός πωλητής.<br/> <br/>Στην περίπτωση που ο πωλητής αρνείται να ανταποκριθεί στα πιο πάνω δικαιώματα του καταναλωτή, καλείται ο καταναλωτής να υποβάλει γραπτώς το παράπονο του μέσω της ιστοσελίδας της Υπηρεσίας Προστασίας Καταναλωτή (www.consumer.gov.cy).<br/> <br/>Τέλος, τους υπενθυμίζει ότι μπορούν να ενημερώνονται για τα επικίνδυνα προϊόντα που εντοπίζονται στην Ευρωπαϊκή Ένωση μέσω της ιστοσελίδας της Υπηρεσίας Προστασίας Καταναλωτή στη διεύθυνση www.consumer.gov.cy ή μέσω της ιστοσελίδας του Συστήματος Ταχείας Ανταλλαγής Πληροφοριών για Επικίνδυνα Προϊόντα (GRAS-RAPEX) στη διεύθυνση www.ec.europa.eu/rapex.<br/> <br/><b>Επικοινωνία<br/></b> <br/>Για περαιτέρω πληροφορίες ή για υποβολή καταγγελίας οι καταναλωτές μπορούν να επικοινωνούν με την Υπηρεσία μέσω της ιστοσελίδας της (www.consumer.gov.cy) ή στα τηλέφωνα:<br/>Γραμμή Καταναλωτή 1429<br/>Κεντρικά Γραφεία Λευκωσίας 22200926, 22200930 και 22200925<br/>Επαρχιακό Γραφείο Λεμεσού 25819150<br/>Επαρχιακό Γραφείο Πάφου 26804613<br/>Επαρχιακό Γραφείο Λάρνακας /Αμμοχώστου  24816160.<br/> </p>
    </article>
  </body>
</html>