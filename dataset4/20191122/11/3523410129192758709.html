<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641305/%D8%B1%D9%88%D8%B3%DB%8C%D9%87-%D8%A7%D8%B2-%D8%A7%D9%86%D8%B2%D9%88%D8%A7%DB%8C-%D8%A2%D9%85%D8%B1%DB%8C%DA%A9%D8%A7-%D8%AF%D8%B1%D9%86%D8%B4%D8%B3%D8%AA-%D8%A2%DA%98%D8%A7%D9%86%D8%B3-%D8%A7%D8%AA%D9%85%DB%8C-%D8%AF%D8%B1%D8%A8%D8%A7%D8%B1%D9%87-%D8%A7%DB%8C%D8%B1%D8%A7%D9%86-%D8%AE%D8%A8%D8%B1%D8%AF%D8%A7%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T11:19:00+00:00"/>
    <meta property="og:title" content="روسیه از انزوای آمریکا درنشست آژانس اتمی درباره ایران خبرداد"/>
    <meta property="og:description" content="نماینده دائم روسیه در آژانس بین المللی انرژی اتمی از منزوی شدن آمریکا در جلسه حکام شورای حکام این آژانس درباره ایران خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/641305/%D8%B1%D9%88%D8%B3%DB%8C%D9%87-%D8%A7%D8%B2-%D8%A7%D9%86%D8%B2%D9%88%D8%A7%DB%8C-%D8%A2%D9%85%D8%B1%DB%8C%DA%A9%D8%A7-%D8%AF%D8%B1%D9%86%D8%B4%D8%B3%D8%AA-%D8%A2%DA%98%D8%A7%D9%86%D8%B3-%D8%A7%D8%AA%D9%85%DB%8C-%D8%AF%D8%B1%D8%A8%D8%A7%D8%B1%D9%87-%D8%A7%DB%8C%D8%B1%D8%A7%D9%86-%D8%AE%D8%A8%D8%B1%D8%AF%D8%A7%D8%AF">روسیه از انزوای آمریکا درنشست آژانس اتمی درباره ایران خبرداد</a>
      </h1>
      <h2>نماینده دائم روسیه در آژانس بین المللی انرژی اتمی از منزوی شدن آمریکا در جلسه حکام شورای حکام این آژانس درباره ایران خبر داد.</h2>
      <address><time datetime="2019-11-22T11:19:00+00:00">22 Nov 2019, 11:19</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، نماینده دائم<b> روسیه</b> در آژانس بین المللی انرژی اتمی روز پنج شنبه از منزوی شدن<b> آمریکا</b> در جلسه حکام شورای حکام این آژانس درباره ایران خبر داد.</p>
      <p>«میخائیل اولیانوف» در توئیتی نوشت: در جلسه امروز شورای حکام مباحث سختی در مورد ایران مطرح شد که سه نکته آن این بود که ۱-تعداد زیادی از اعضا نسبت به سیاست های آمریکا درباره توافق هسته ای ایران ابراز تاسف نمودند ۲- بیشتر اعضا از کاهش تعهدات هسته ای از سوی ایران ابراز نگرانی کردند و ۳- همه بر پایبندی به توافق هسته ای تاکید کردند و آمریکا همچنان منزوی باقی ماند.</p>
      <p>«میخائیل اولیانوف» نماینده دائم روسیه در سازمان بین‌المللی انرژی اتمی پیش از این هم در حساب کاربری خود در توئیتر، در آستانه برگزاری نشست شورای حاکم این سازمان به برخی موضوعات مورد بررسی در این نشست پرداخته بود.</p>
      <p>اولیانوف گفت که در نشست پیش روی شورای حکام، طیف متنوعی از موضوعات منطقه‌ای از جمله سوریه و کره شمالی بررسی خواهد شد.</p>
      <p>نماینده روسیه همچنین به موضوع ایران در جریان نشست شورای حکام نیز اشاره و تاکید کرد که این بحث‌ها درباره ایران جدی به نظر می‌رسد.</p>
    </article>
  </body>
</html>