<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/dunya/bolgede-yasayanlar-tahliye-edildi-almanyada-74-yildir-yatan-tehlike"/>
    <meta property="og:site_name" content="CNN Türk"/>
    <meta property="article:published_time" content="2019-11-22T11:12:08+00:00"/>
    <meta property="og:title" content="Bölgede yaşayanlar tahliye edildi! Almanya’da 74 yıldır yatan tehlike"/>
    <meta property="og:description" content="Almanya'nın Köln kentinde 2. Dünya Savaşı'ndan..."/>
  </head>
  <body>
    <article>
      <h1>Bölgede yaşayanlar tahliye edildi! Almanya’da 74 yıldır yatan tehlike</h1>
      <h2>Almanya'nın Köln kentinde 2. Dünya Savaşı'ndan kalma patlamamış bomba bulundu.</h2>
      <address><time datetime="2019-11-22T11:12:08+00:00">22 Nov 2019, 11:12</time> by <a rel="author">AA</a></address>
      <p><a href="https://www.cnnturk.com/haberleri/koln">Köln</a> Büyükşehir Belediyesinden yapılan açıklamada, Buchheim semtinde bulunan 125 kilogramlık Amerikan yapımı bombanın etkisiz hale getirilmesi için 300 metrekare alanda yaşayan 2 bin 400 kişinin tahliye edildiği belirtildi. </p>
      <p>Açıklamada, tahliye edilenler için Beuthener Caddesi'nde bulunan Johann-Gottfried-Herder <a href="https://www.cnnturk.com/haberleri/spor">Spor</a> Salonu'nda bir irtibat noktası oluşturulduğu vurgulandı.</p>
      <p>Söz konusu bölgenin yakınındaki yolların trafiğe kapatıldığı kaydedilen açıklamada, toplu taşıma ile tren seferlerinin de durdurulduğunun altı çizildi. </p>
      <p>Açıklamada, bomba imha ekiplerinin tüm bölgenin tamamen boşaltılmasını beklediği ve tahliye işleminin tamamlanmasıyla bombanın etkisiz hale getirilebileceği kaydedildi.</p>
      <p><a href="https://www.cnnturk.com/haberleri/almanya">Almanya</a>’da <a href="https://www.cnnturk.com/haberleri/2-dunya-savasi">2. Dünya Savaşı</a>’ndan kalma, bir kısmı yerleşim yerlerinde olmak üzere  patlamamış çok sayıda bomba bulunuyor. Bu bombalar uzmanlarca kontrollü şekilde etkisiz hale getiriliyor.<br/> </p>
      <related>
        <h4>ilgili haberler</h4>
        <a href="https://www.cnnturk.com/turkiye/calip-sergilediler-uzmanlar-anavataninda-olmali-dedi"/>
        <a href="https://www.cnnturk.com/dunya/almanyada-turk-is-adamina-ait-araclar-kundaklandi"/>
        <a href="https://www.cnnturk.com/dunya/ulkeyi-karistiran-cinayette-yeni-gelisme-cumhurbaskaninin-oglu-intikam-icin-oldurulmus"/>
      </related>
    </article>
  </body>
</html>