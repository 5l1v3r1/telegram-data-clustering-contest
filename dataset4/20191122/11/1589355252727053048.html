<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.etrend.sk/auto/audi-predstavilo-dalsi-elektromobil-je-nim-e-tron-sportback.html"/>
    <meta property="og:site_name" content="TREND.sk"/>
    <meta property="article:published_time" content="2019-11-22T11:30:00+00:00"/>
    <meta property="og:title" content="Audi predstavilo ďalší elektromobil, je ním e-tron Sportback"/>
    <meta property="og:description" content="Športovejšia línia boku znamená menej miesta nad hlavou vzadu"/>
  </head>
  <body>
    <article>
      <h1>Audi predstavilo ďalší elektromobil, je ním e-tron Sportback</h1>
      <address><time datetime="2019-11-22T11:30:00+00:00">22 Nov 2019, 11:30</time> by <a rel="author">jmr</a></address>
      <p>
        <b>Audi rozširuje ponuku elektromobilov a ku e-tronu pridáva ďalší model. Nie je prevratnou novinkou, ale prináša trochu štýlu naviac. Nový elektromobil sa volá e-tron Sportback a podľa toho má aj tvar karosérie. Je vlastne kombinovaný s liftbackom.</b>
      </p>
      <slideshow>
        <figure>
          <img src="https://static.etrend.sk/uploads/tx_media/2019/11/22/audi-e-tron-sportback-tvar-karoserie-zvacsuje-dojazd.jpg"/>
          <figcaption>
            <cite>Zdroj: Audi</cite>
          </figcaption>
        </figure>
        <figure>
          <img src="https://static.etrend.sk/uploads/tx_media/2019/11/22/audi-e-tron-sportback-vzadu-je-menej-miesta-nad-hlavami.jpg"/>
        </figure>
        <figure>
          <img src="https://static.etrend.sk/uploads/tx_media/2019/11/22/audi-e-tron-sportback-kufor-je-mensi-ako-v-e-trone.jpg"/>
        </figure>
        <figure>
          <img src="https://static.etrend.sk/uploads/tx_media/2019/11/22/audi-e-tron-sportback-interier-je-rovnaky-ako-vo-vacsom-e-trone.jpg"/>
        </figure>
        <figure>
          <img src="https://static.etrend.sk/uploads/tx_media/2019/11/22/audi-e-tron-sportback-zadnym-pasazierom-ubudlo-20-milimetrov-z-priestoru-nad-hlavou.jpg"/>
        </figure>
        <figure>
          <img src="https://static.etrend.sk/uploads/tx_media/2019/11/22/audi-e-tron-sportback-ponukne-nove-led-svetla.jpg"/>
        </figure>
      </slideshow>
      <p>Základný tvar karosérie s klesajúcou zadnou časťou je výhodnejší vzhľadom na aerodynamickú efektivitu. Pri ronvakej batérii má Sportback dojazd väčší až o 35 kilometrov. Celkovo sa tak tento e-tron dostáva až na 446 kilometrov. Dojazd je kalkulovaný podľa merania WLTP.</p>
      <p>Tvar karosérie zmenšuje priestor na hlavy pasažierov vzadu. Tým ubudlo 20 milimetrov, ale aj tak je auto stále použiteľné aj pre viacerých. Rovnako sa trochu zmenšil aj batožinový priestor tejto karosérie. Aj tak má v základnom stave 620 litrov a po sklopení sedadiel až 1650 litrov.</p>
      <p>Tak isto ako väčší e-tron môže mať aj e-tron Sportback kamery miesto spätných zrkadiel s premietaním na samostatné displeje vo dverách. A tiež bude mať Digital Matrix LED, ktoré majú ešte lepšie ožiariť požadovanú časť cesty.</p>
      <figure>
        <img src="https://static.etrend.sk/uploads/tx_media/2019/11/22/article_detail_image_750_box/audi-e-tron-sportback-vzadu-je-menej-miesta-nad-hlavami.jpg"/>
        <figcaption>Audi e-tron Sportback - vzadu je menej miesta nad hlavami<cite>Zdroj: Audi</cite></figcaption>
      </figure>
      <p>Výkon sústavy elektromotorov je v bežnom stave 265 kW (360 k), ale v prípade režimu Boost je to až 300 kW (408 k). Rovnako je rozdelený aj krútiaci moment. Bežne je dostupných 561 Nm, ale v režime Boost je to až 664 Nm.</p>
      <p>Novinka bude na stovke za 6,6 sekundy bežne, za 5,7 sekundy s režimom Boost. Maximum je pre oba režimy rovnaké, dosahuje 200 kilometrov za hodinu. Audi e-tron Sportback bude mať pohon všetkých kolies, o ktorý sa budú starať dva elektromotory, jeden vpredu a jeden vzadu. Rozdelenie ťahu bude riadiť riadiaca jednotka.</p>
      <p>Rovnako ako väčší e-tron bude mať batériu s kapacitou 95 kWh, z čoho bude využiteľných 86,5 kWh.</p>
      <figure>
        <img src="https://static.etrend.sk/uploads/tx_media/2019/11/22/article_detail_image_750_box/audi-e-tron-sportback-interier-je-rovnaky-ako-vo-vacsom-e-trone.jpg"/>
        <figcaption>Audi e-tron Sportback - interiér je rovnaký ako vo väčšom e-trone<cite>Zdroj: Audi</cite></figcaption>
      </figure>
    </article>
  </body>
</html>