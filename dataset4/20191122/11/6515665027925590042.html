<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/srbija/3362453/vrsac-u-subotu-23-novembra-zapocinje-kampanju-pod-sloganom-posadi-svoje-drvo-i-negujmo-ga-zajedno"/>
    <meta property="og:site_name" content="kurir.rs"/>
    <meta property="article:published_time" content="2019-11-22T11:51:00+00:00"/>
    <meta property="og:title" content="Vršac u subotu 23. novembra započinje kampanju pod sloganom Posadi svoje drvo i negujmo ga zajedno"/>
    <meta property="og:description" content="Grad Vršac u subotu 23. novembra započinje kampanju pod sloganom Posadi svoje drvo i negujmo ga zajedno, sadnjom prvih 1.000 stabala pored međunarodnog puta za Rumuniju, na izlazu iz Vršca, gde je predviđeno podizanje vetrozaštitnog pojasa.Gradonačelnica Vršca ..."/>
  </head>
  <body>
    <article>
      <h1>Vršac u subotu 23. novembra započinje kampanju pod sloganom Posadi svoje drvo i negujmo ga zajedno</h1>
      <address>
        <time datetime="2019-11-22T11:51:00+00:00">22 Nov 2019, 11:51</time>
      </address>
      <p>Grad Vršac u subotu 23. novembra započinje kampanju pod sloganom „Posadi svoje drvo i negujmo ga zajedno“, sadnjom prvih 1.000 stabala pored međunarodnog puta za Rumuniju, na izlazu iz Vršca, gde je predviđeno podizanje vetrozaštitnog pojasa.</p>
      <p>Gradonačelnica Vršca Dragana Mitrović pozvala je svoje sugrađane da se u što većoj meri odazovu ovoj društveno odgovornoj akciji, čiji je početak od 10 časova.</p>
      <p>U akciji će učestvovati veliki broj učenika srednjih škola sa profesorima i direktorima, sportista sa trenerima, kao i funkcionera Grada Vršca i javnih ustanova i preduzeća. Podršku ovoj akciji pružili su pozivima i istaknuti Vrščani, među kojima su čuvena dramska umetnica Rada Đuričin, operska primadona Ljubica Vraneš kao i sportisti Damir Fejzić, prvi vršački olompijac nakon 60 godina i Boban Bogosavljević prvi šahovski velemajstor posle Bore Kostića.</p>
      <p>U planu je da se ova akcija nastavi na Gradskom jezeru, Parku u Izbištu, kao i na još nekoliko lokacija u samom Gradu i u seoskim sredinama, istakla je gradonačelnica Mitrović.</p>
      <figure>
        <iframe src="https://www.youtube.com/embed/6KaY-E1LTrY" width="1280" height="720" data-service="Youtube" scrolling="no"/>
      </figure>
    </article>
  </body>
</html>