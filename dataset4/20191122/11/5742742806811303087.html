<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/redmi-k30-se-blizi-bude-mit-rychle-nabijeni-a-snapdragon-730-39499"/>
    <meta property="og:site_name" content="mobilenet.cz"/>
    <meta property="article:published_time" content="2019-11-22T11:10:00+00:00"/>
    <meta property="og:title" content="Redmi K30 se blíží. Bude mít rychlé nabíjení a Snapdragon 730"/>
    <meta property="og:description" content="Displej by se měl pochlubit 120Hz technologií V pravém horním rohu má mít průstřel pro duální čelní fotoaparát K představení by mělo dojít v prosinci 2019"/>
  </head>
  <body>
    <article>
      <h1>Redmi K30 se blíží. Bude mít rychlé nabíjení a Snapdragon 730</h1>
      <address><time datetime="2019-11-22T11:10:00+00:00">22 Nov 2019, 11:10</time> by <a rel="author" href="https://mobilenet.cz/uzivatele/paulis" target="_blank">Michal Pavlíček</a></address>
      <p>
        <b>   •  Displej by se měl pochlubit 120Hz technologií <br/>   •  V pravém horním rohu má mít průstřel pro duální čelní fotoaparát <br/>   •  K představení by mělo dojít v prosinci 2019</b>
      </p>
      <p>Ještě na sklonku letošního roku bychom se měli dočkat představení smartphonu Redmi K30, který bude přímým nástupcem <a href="https://mobilenet.cz/katalog/xiaomi-redmi-k20">Redmi K20</a>, které je na evropských trzích prodávané jako <a href="https://mobilenet.cz/katalog/xiaomi-mi-9t">Xiaomi Mi 9T</a>. Novinka by měla navázat na skvělou výbavu vyšší střední třídy. Například displej má oslnit 120Hz obnovovací technologií. Tentokrát zřejmě nedojde na čelní výsuvný fotoaparát. Úniky prozrazují průstřel v pravé horní části displeje, kde bude umístěna duální kamerka.</p>
      <slideshow>
        <figure>
          <img src="https://cdn.24net.cz/1/obrazek/redmi-k30-309249/105w"/>
        </figure>
        <figure>
          <img src="https://cdn.24net.cz/1/obrazek/redmi-k30-309250/105w"/>
        </figure>
        <figure>
          <img src="https://cdn.24net.cz/1/obrazek/redmi-k30-309251/105w"/>
        </figure>
        <figcaption>Redmi K30</figcaption>
      </slideshow>
      <p>Výbava má stát na velmi výkonném Snapdragonu 730 a operačním systému Android 10 s nadstavbou MIUI 11. Certifikace společnosti CCC pak <a href="https://www.droidshout.com/redmi-k30-pro-3c-certification/">odhalila</a>, že Redmi K30 bude připraveno na 5G sítě a současně bude podporovat rychlé 30W nabíjení. K představení Redmi K30 by mělo dojít v první polovině prosince 2019.</p>
      <figure>
        <img src="https://cdn.24net.cz/1/obrazek/redmi-k30-309252/614w"/>
      </figure>
      <related>
        <h4>Související články</h4>
        <a href="https://mobilenet.cz/clanky/zaciname-testovat-redmi-note-8t-s-4-fotoaparatem-i-nfc-ptejte-se-co-vas-zajima-39412"/>
        <a href="https://mobilenet.cz/clanky/redmi-note-8t-je-spickovou-novinkou-stredni-tridy-ma-4-fotaky-a-nfc-39371"/>
        <a href="https://mobilenet.cz/clanky/nove-redmi-8-je-peknym-zakladnim-smartphonem-se-snapdragonem-439-39127"/>
        <a href="https://mobilenet.cz/clanky/oblibena-rada-se-docka-inovace-redmi-8-se-predstavi-9-rijna-39074"/>
        <a href="https://mobilenet.cz/clanky/nekteri-uzivatele-telefonu-xiaomi-dostali-v-pokemon-go-bezduvodny-zakaz-39046"/>
        <a href="https://mobilenet.cz/clanky/nove-redmi-8a-laka-na-obri-baterii-a-velky-displej-39013"/>
      </related>
    </article>
  </body>
</html>