<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/22/approvato-emendamento-al-decreto-sisma-garantita-continuita-didattica/1327885/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-22T11:11:47+00:00"/>
    <meta property="og:title" content="«Approvato emendamento al decreto sisma, garantita continuità didattica»"/>
    <meta property="og:description" content="L'ANNUNCIO della vice ministra all'Istruzione Anna Ascani: «Prorogata fino all'anno scolastico 2021/2022 sia la deroga al numero minimo e massimo di alunni per classe previsto per norma, per ciascun tipo e grado di scuola, sia la possibilità di istituire ulteriori posti di personale docente nonché di personale amministrativo, tecnico e ausiliario»"/>
  </head>
  <body>
    <article>
      <h1>«Approvato emendamento al decreto sisma, garantita continuità didattica»</h1>
      <h2>L'ANNUNCIO della vice ministra all'Istruzione Anna Ascani: «Prorogata fino all'anno scolastico 2021/2022 sia la deroga al numero minimo e massimo di alunni per classe previsto per norma, per ciascun tipo e grado di scuola, sia la possibilità di istituire ulteriori posti di personale docente nonché di personale amministrativo, tecnico e ausiliario»</h2>
      <address><time datetime="2019-11-22T11:11:47+00:00">22 Nov 2019, 11:11</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F22%2Fapprovato-emendamento-al-decreto-sisma-garantita-continuita-didattica%2F1327885%2F">Condividi14</a><a href="https://twitter.com/intent/tweet?text=%C2%ABApprovato+emendamento+al+decreto+sisma%2C++garantita+continuit%C3%A0+didattica%C2%BB&amp;url=https%3A%2F%2Fwww.cronachemaceratesi.it%2F2019%2F11%2F22%2Fapprovato-emendamento-al-decreto-sisma-garantita-continuita-didattica%2F1327885%2F">Tweet</a>Email14 Condivisioni</p>
      <p> </p>
      <p> </p>
      <p><b>«Lo abbiamo detto più volte. Lo dimostriamo con atti concreti: vogliamo sostenere studenti, famiglie e comunità delle aree colpite dagli eventi sismici che hanno martoriato il nostro Paese anche al di là dell’emergenza». Così la vice ministra dell’Istruzione, dell’università e della ricerca, Anna Ascani, annuncia la sua soddisfazione per l’approvazione dell’emendamento al “decreto sisma”.</b> «Viene così prorogata fino all’anno scolastico 2021/2022, per le scuole interessate dal terremoto nel Centro Italia e da quello che ha colpito l’isola di Ischia, sia la deroga al numero minimo e massimo di alunni per classe previsto per norma, per ciascun tipo e grado di scuola, sia la possibilità di istituire ulteriori posti di personale docente nonché di personale amministrativo, tecnico e ausiliario (Ata) – dichiara –  Inoltre, viene prevista anche la possibilità di istituire ulteriori posti di dirigente scolastico e di direttore dei servizi generali e amministrativi per evitare il ricorso alle reggenze. I nostri ragazzi hanno bisogno di continuità didattica perché questa è requisito fondamentale per una formazione di qualità – conclude la vice ministra -. E i territori hanno bisogno di supporto e risposte concrete anche quando i riflettori della cronaca si spengono. Lavoriamo con impegno per garantire il diritto allo studio a ogni giovane. E per risolvere tutte le criticità del nostro sistema di istruzione».</p>
    </article>
  </body>
</html>